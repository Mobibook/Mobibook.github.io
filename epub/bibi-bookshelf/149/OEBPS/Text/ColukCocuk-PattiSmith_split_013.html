<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ColukCocuk-PattiSmith</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <br class="chapter" />
    <br class="chapter" />

    <p class="normal">Robert, siyah beyaz bir Larry Rivers resmi altında, sandalyede oturuyordu. Rengi çok soluktu. Diz çöküp elini tuttum. Morfin meleği, Chelsea Otel’de bazen sanat eseri karşılığında oda tutabilineceğini söylemişti. Amacım işlerimizi önermekti. Paris’te yaptığım çizimlerin iyi olduğuna inanıyordum. Robert’ın herhangi bir çalışmasının lobide asılı duranların hepsini gölgede bırakacağı su götürmez bir gerçekti. Aşmam gereken ilk engel otel müdürü Stanley Bard olacaktı.</p>

    <p class="normal">Yeteneklerimizi övmek üzere ağır adımlarla ofisine gittim. Asla bitmeyecekmiş gibi görünen bir telefon görüşmesinin arasında elini sallayarak dışarı çıkmamı işaret etti. Gidip Robert’ın yanına yere oturdum ve sessizce durumumuzu değerlendirdim.</p>

    <p class="normal">Harry Smith sanki duvardan çıkmış gibi aniden arz-ı endam etti. Gümüş rengi saçları, karışık bir sakalı vardı ve Buddy Holly gözlüklerinin ardında büyüyen parlak, meraklı gözleriyle bana baktı. Cevaplarımı dinlemeden enerjik bir şekilde ardı ardına sorular sordu. “Kimsin paran var mı siz ikiz misiniz neden belinde bir kurdele var?”</p>

    <p class="normal">Arkadaşı Peggy Biderman’ı bekliyor, Peggy’nin ona yiyecek bir şeyler getireceğini umuyordu. Kendi derdine düşmüş olsa da sorunlarımıza sempatiyle yaklaştı; zorlukla doğrulabilen Robert’ın hali içine dert oldu.</p>

    <p class="normal">Üzerinde eski püskü yün bir ceket, haki keten bir pantolon ve çöl çizmeleri vardı, hafif kambur duruyordu. Başı, çok zeki bir tazınınki gibi, dimdikti. Henüz kırk beşinde bile değildi, ancak oldukça yaşlı görünüyordu; çocuksu heyecanı asla tükenmeyen yaşlı bir adam. Harry <span class="ideitalik">Amerikan Folk Müziği Antolojisi</span> albümüyle oldukça saygı gören biriydi. Bu albüm en kıyıda köşede kalmış gitarcıdan Bob Dylan’a kadar herkese ilham kaynağı olmuştu. Robert konuşamayacak kadar hasta olduğundan o ve ben, Bay Bard’ı beklerken Apalaş<sup class="calibre5"><a href="../Text/ColukCocuk-PattiSmith_split_050.html#footnote-100-16" id="footnote-100-16-backlink">[16]</a></sup> müziği üzerine konuştuk. Harry, Berthold Brecht’ten esinlenen bir film üzerinde çalıştığını söyleyince “Korsan Jenny”in bir bölümünü ona ezberimden okudum. Bu hareketim aramızdaki ilişkiyi mühürlemişti; paramız olmadığını öğrendiğinde biraz hayal kırıklığına uğramasına rağmen. Lobide peşimde dolanıp, “Zengin olmadığınızdan emin misin?” diye sordu.</p>

    <p class="normal">“Biz Smithler hiç zengin olmadık ki” dedim. Şaşırmıştı.</p>

    <p class="normal">“İsminin gerçekten Smith olduğuna emin misin?”</p>

    <p class="normal">“Evet,” dedim. “Hatta daha da emin olduğum bir şey var, o da akraba olduğumuz.”</p>

    <p class="normal">O sırada haber gelince yeniden Bay Bard’ın ofisine girdim. Olumlu bir tavır sergiledim. Buradan çıkınca patronumdan avans almaya gideceğimi, ama ona oda bedelinden çok daha değerli olan sanat eserlerine sahip olma fırsatını sunduğumu söyledim. Robert’ı övdüm durdum, sonra portföylerimizi teminat olarak önerdim. Bard kuşkulu yaklaşsa da bana bir fırsat verdi. Çalışmalarımızı görmek onun için ne ifade etti bilmiyorum, fakat bir işim olduğuna ettiğim yeminlerden etkilenmiş göründü. El sıkıştık ve 1017 numaralı odanın anahtarını aldım. Chelsea Otel’de yaşamak için haftada elli beş dolar.</p>

    <p class="normal">Bu arada Peggy de gelmişti ve Harry’le birlikte Robert’ı üst kata çıkarmama yardımcı oldu. Kapının kilidini açtım. Otelin en küçük odası olmakla ünlü 1017 numara, içinde üzeri krem rengi şönil serili beyaz metal bir yatak olan, soluk mavi renkte bir odaydı. Bir lavabo ve ayna, küçük bir çekmece dolabı ve solgun, geniş bir örtünün üzerinde taşınabilir siyah-beyaz bir televizyon vardı. Robert’la daha önce hiç televizyonumuz olmamıştı; fakat yine de, fütüristik ancak ıssız bir tılsım gibi, orada kaldığımız süre boyunca fişi sallanır halde öylece durdu.</p>

    <p class="normal">Otelde bir doktor vardı, Peggy numarasını verdi. Temiz bir odamız ve bize yardımcı olacak insanlar vardı. Burası daha çok Robert için bir nekahet yeri oldu. Artık evdeydik.</p>

    <p class="normal">Doktor geldi, ben dışarıda bekledim. Oda üçümüz için küçüktü ve Robert’ı iğne olurken görmek istemiyordum. Doktor Robert’a ağır bir doz tetrasilin, bana da bir reçete verdikten sonra test yaptırmam için ısrar etti. Robert yüksek ateş, diş iltihabı, sıkışmış yirmi yaş dişleri ve bel soğukluğu nedeniyle iyiden iyiye zayıf düşmüştü. İkimizin de iğne olması ve bulaşıcı hastalık taşıdığımızı kayıt altına aldırmamız gerekiyordu. Doktor ücretini daha sonra verebileceğimizi söyledi.</p>

    <p class="normal">Tanımadığım biri yoluyla sosyal bir hastalık kapmış olabileceğim ihtimali kendimi kötü hissetmeme neden oldu. Kıskançlık değildi bu; kendimi kirlenmiş hissediyordum. Okuduğum tüm Jean Genet kitaplarında azizlik olgusu vardı, bel soğukluğu yoktu. Ancak endişelerimi bir kenara bırakmam gerekiyordu. Önceliğim Robert’ın sağlığı olmalıydı ve o, duygusal tiratları kaldıramayacak kadar hastaydı.</p>

    <p class="normal">Ses çıkarmadan öylece yanında oturdum. Tek tük eşyamız Chelsea Otel’in ışığında ne kadar farklı görünüyordu. Doğal bir ışık değildi; başımızın üzerindeki ampulden ve bir lambadan gelen yoğun ve merhametsiz bir ışıktı, ancak yine de kendine has bir enerjisi vardı. Robert rahat bir şekilde yatarken endişelenmemesini, hemen geri döneceğimi söyledim. Onunla kalmalıydım. Yemin etmiştik.</p>

    <p class="normal">Bu, yalnız olmadığımız anlamına geliyordu.</p>

    <p class="normal">Otelden çıkıp, şair Dylan Thomas onuruna konuşlanan plaketin önünde durdum. Daha o sabah Allerton’ın bunaltıcı ortamından kaçmıştık ve şimdi New York’un en eski tarihi otellerinden birinde küçük ama temiz bir odamız vardı. Yakın çevremizi inceledim. 1969 yılında, 23. Sokak’ın 7. ve 8. caddeler arasında kalan kısmına hâlâ savaş sonrası günleri andıran bir hava hakimdi. Balıkçı malzemeleri satan bir dükkânın önünden geçtim; onun yanında, Paris cazı plakları tozlu vitrininden zorlukla görünen bir ikinci el müzik dükkânı, büyükçe bir Automat ve palmiye ağacı şeklindeki neon tabelasıyla Oasis Bar vardı. Sokağın karşısında da, büyükçe bir alana yayılmış YMCA’in yanında bir halk kütüphanesi vardı.</p>

    <p class="normal">Doğuya yönelip 5. Cadde’ye döndüm, 48. Sokak üzerindeki Scribner’a yürüdüm. İznimi fazlasıyla uzatmış olmama rağmen beni yeniden işe alacaklarından emindim. Dönüşüm biraz gönülsüzdü, ancak durumumuzu göz önünde bulundurunca, Scribner’a sarılmak durumundaydım. İşverenlerim beni çok sıcak karşıladı, bodruma inip birlikte kahve içtik ve tarçınlı kurabiye yedik. Onları, Paris sokaklarında yaşadığımız maceraların komik hikayeleriyle eğlendirdim; sonrasında işimi geri almıştım. Hatta kısa vade giderlerimi ve bir haftalık kiramı karşılaması için avans bile verdiler; bu durum Bay Bard’ı oldukça etkileyecekti. İşlerimize henüz göz atmamış, fakat ileride değerlendirmek üzere portföylerimizi almıştı; yani hâlâ takas şansımız vardı.</p>

    <p class="normal">Robert’a biraz yiyecek getirdim. Dönüşümden beri ilk kez yemek yiyordu. Scribner ve Bard’la olan anlaşmalarımı anlattım. Felaketten dinginliğe giden o küçük mitolojik seyahatimizde başımıza ne kadar çok şey geldiğine şaşırıyorduk. Sonra Robert sessizleşti. Ne düşündüğünü biliyordum. Üzgün olduğunu söylemedi ama öyleydi, biliyordum. Başını omzuma koyduğunda, geri dönmeseydim benim için her şey daha mı iyi olurdu diye düşünüyordu. Fakat dönmüştüm. Sonuçta ikimiz biraradayken, durumumuz daha iyiydi.</p>

    <p class="normal">Ona nasıl bakmam gerektiğini biliyordum. Hasta bakımı, ateş düşürme gibi konularda iyiydim çünkü bunları annemden öğrenmiştim. Robert uykuya dalarken yanında oturuyordum. Yorgundum. Eve gelişimden sonra işler zora girmişti, ancak şimdi her şey iyiye gidiyordu ve döndüğüme pişman değildim. Heyecanlıydım. Robert’ın nefes alıp verişini dinliyor, gece ışıklarının yastığına dökülüşünü izliyordum. Uykudaki otel sakinlerinin orada yaşayan herkesi kollayan güçlerini hissedebiliyordum. İki yıl önce Tompkins Meydanı Parkı’nda gaipten gelip beni kurtaran Robert’tı. Şimdi ben onu kurtarmıştım. O açıdan ödeşmiştik.</p>

    <p class="normal">Birkaç gün sonra, eski apartman yöneticimiz Jimmy Washington’la olan hesabımızı kapatmak için Clinton Sokağı’na gittim. Ağır taş basamakları son kez tırmandım. Bir daha asla Brooklyn’e dönmeyeceğimi biliyordum. Kapıyı çalmak üzere hazırlanırken bir an için durdum. İçerde “Devil in a Blue Dress”in çaldığını ve Jimmy Washington’ın karısıyla konuştuğunu duyabiliyordum. Kapıyı yavaşça açtı ve karşısında beni görünce şaşırdı. Robert’ın eşyalarını kaldırmış ama görünüşe göre benimkilerin çoğunu beğenmişti. Öndeki odaya girince bir kahkaha atmaktan kendimi alamadım. Dolgulu kutusu içinde mavi poker fişlerim, el yapımı yelkenli minyatür sürat teknem ve alçıdan bebek İsa biblom şöminesinin üzerine dikkatle yerleştirilmişti. Meksika şalım ellerimle zımparalayıp beyaz emaye boyayla boyadığım büyük iskemlenin üzerine serilmişti. Bu iskemleye Jackson Pollock iskemlem diyordum çünkü Springs’teki Pollock-Krasner çiftliğinde çekilmiş bir fotoğrafta gördüğüm bahçe sandalyesine çok benziyordu.</p>

    <p class="normal">“Senin için hepsine göz kulak oluyordum” dedi, biraz mahcup bir ifadeyle. “Geri gelip gelmeyeceğinden emin değildim.” Sadece gülümsedim. Kahve yaptı ve pazarlığa başladık. Ona üç aylık kira borcum vardı: yüz seksen dolar. Altmış dolarlık depozitoyu ve eşyalarımı alırsa ödeşmiş olacaktık. Kitapları ve plakları paketlemişti. Plak yığının en üstünde <span class="ideitalik">Nashville Skyline</span>’ın durduğunu fark ettim. Robert o plağı bana Paris’e gitmeden önce vermişti; “Lay Lady Lay”i defalarca dinlemiştim. Toparladığım defterlerimin arasında Robert’ın bana ilk tanışmamızda aldığı Sylvia Plath’in <span class="ideitalik">Ariel</span>’ini buldum. Hayatımızın o masum dönemi artık son bulmuştu; bunu fark ettiğimde, kalbimde ufak bir sızı hissettim. Modern Sanatlar Müzesi’nde çektiğim birkaç siyah beyaz <span class="ideitalik">Kadın I</span> karesini zarfa koyup cebe attım, fakat portresini yapmak için giriştiğim başarısız çabaları; toprak rengi, pembe ve yeşille boyanmış, yitip gitmiş bir ihtirasın temsilcisi rulolarca tuvali arkamda bıraktım. Geleceği, arkama dönüp bakamayacak kadar çok merak ediyordum.</p>

    <p class="normal">Ayrılırken çizimlerimden birinin duvarda asılı olduğunu fark ettim. Bard çizimlerimi anlamamış olsa da, en azından Jimmy Washington anlamıştı. Eşyalarıma veda ettim. Bard’a ve Brooklyn’e daha uygundular. Her zaman yenileri olacaktır, orası kesin.</p><br class="chapter" />

    <p class="resim"><img alt="" class="calibre4" src="../Images/yildiz.jpg" /></p><br class="chapter" />

    <p class="normal">İş için ne kadar minnettar da olsam, Scribner’a gönülsüz döndüm. Paris’te tek başıma olmak, hareket özgürlüğünün tadını almamı sağlamıştı bir kez; tekrar uyum sağlamakta zorlanıyordum. Arkadaşım Janet da San Francisco’ya taşınmıştı; şair sırdaşımı kaybetmiştim.</p>

    <p class="normal">Ann Powell adında yeni bir arkadaş edindiğimde işler yine düzeldi. Uzun kumral saçları, kara gözleri ve melankolik bir gülümsemesi vardı. Ona hitap ettiğim ismiyle Annie de bir şairdi; fakat Amerikan tarzı bir şair. Frank O’Hara’yı ve gangster filmlerini çok sever, Paul Muni ve John Garfield’in oynadığı filmleri izlemek için beni Brooklyn’e sürüklerdi. Heyecanlı B filmi senaryoları yazardık ve öğle yemeğinde onu eğlendirmek için tüm rolleri ben oynardım. Boş zamanlarımızı bit pazarlarında, en güzel siyah boğazlı kazağı ya da en şahane beyaz deri eldivenleri arayarak geçirirdik.</p>

    <p class="normal">Annie Brooklyn’de rahibe okuluna gitmişti ancak Mayakovsky’yi ve George Raft’i çok severdi. Şiir ve polisiyenin yanı sıra, Robert Bresson ile Paul Schrader’ın erdemlerini de konuşabildiğim bir dostum olmasından çok memnundum.</p>

    <p class="normal">Scribner’dan haftada yaklaşık yetmiş dolar alıyordum. Kirayı verdikten sonra kalanı yemeğe gidiyordu. Gelirimizi desteklemem lazımdı, saate karşı yarışmadan para kazanmanın yollarını aramaya başladım. Kitap satmak için sahafları dolaştım. Kitaplardan anlıyor, nadir bulunan imzalı ilk baskı çocuk romanlarını birkaç dolara alıp çok daha fazlasına satabiliyordum. H. G. Wells imzalı mükemmel durumdaki bir <span class="ideitalik">Love and Mr. Lewisham</span> cildi, bir haftalık kira ve metro ücretini karşılamıştı.</p>

    <p class="normal">Bu keşif seferlerinin birinde Robert için Andy Warhol’un Index Book’unun az kullanılmış bir kopyasını buldum. Kitabı çok sevmiş ama bir yandan da sinir olmuştu; çünkü kendisi de üç boyutlu ve katlamalı sayfaları olan bir defter tasarlıyordu. <span class="ideitalik">Index Book</span>’taki fotoğraflar, Warhol Fabrikası’nın klasik fotoğraflarını da çeken Billy Name’e aitti. İçinde, sayfalardan katlanarak çıkan bir şato, bir planör, ses çıkaran kırmızı bir akordiyon ve üzeri tüyle kaplı bir on iki yüzlü (dodekahedron) vardı. Robert, Andy’le paralel yollarda olduklarını hissediyordu. “Güzel,” dedi. “Ama benimki daha iyi olacak.” Kalkıp çalışmaya başlamak için sabırsızlanıyordu. “Burada öylece yatamam,” dedi. “Dünya beni ardında bırakarak ilerliyor.”</p>

    <p class="normal">Robert sabırsızlansa da yatakta kalması gerekiyordu çünkü ateşi ve hastalığı geçmedikçe yirmi yaş dişi çekilemiyordu. Hasta olmaktan nefret ediyordu. Erkenden ayağa kalkar, sonra hastalığı nüksederdi. Robert’ta bendeki on dokuzuncu asra ait nekahet anlayışı yoktu; o, yatakta oluşu fırsat bilip kitap okumanın, uzun, hummalı şiirler yazmanın keyfini çıkaramazdı.</p>

    <p class="normal">Chelsea Otel’e giriş yaparken, burada yaşamanın nasıl bir şey olacağına dair en ufak fikrim yoktu ancak kısa süre sonra fark ettim ki, burada olmak, büyük şanstı. Bu paraya East Village’de, tren yolu üzerinde büyükçe bir daire kiralayabilirdik; fakat bu eksantrik ve lanetli otel bize güven duygusu ile yıldızlara yaraşır bir eğitim fırsatı bahşetmişti. Etrafımızı saran iyi niyet haresi, kaderin biz hevesli çocuklarını gözettiğinin bir kanıtıydı.</p>

    <p class="normal">Biraz zaman aldı, fakat tamamen iyileştikten sonra, ben Paris’te nasıl kendimi geliştirdiysem, Robert da Manhattan’da güçlenip serpildi. İş bulmak için sokakları taramaya başladı. İkimiz de onun düzenli bir işte dikiş tutturamayacağını biliyorduk; bulabildiği tek tük işlere giriyordu. En nefret ettiği iş, el arabasıyla galerilere sanat eseri taşımaktı. Kendinden aşağı gördüğü sanatçıların işlerini taşımaktan hicap duymuş, fakat parasını peşin almıştı. En acil hedefimize ulaşabilmek için fazladan ayırabildiğimiz her senti bir çekmecenin arka köşesinde biriktiriyorduk; daha büyük bir oda istiyorduk. Kiramızı zamanında ödemek konusunda bu kadar hassas davranmamızın asıl sebebi de buydu.</p>

    <p class="normal">Chelsea’de bir kez yerinizi sağlamlaştırdınız mı, kirayı ilk aksatışta tekmeyi yemezdiniz. Ama Bay Bard’dan saklananlar ordusuna katılırdınız. Bizse iyi kiracılar olarak bilinmek istiyorduk, çünkü ikinci katta daha iyi bir odaya geçmek için sırada bekliyorduk. Tüm çocukluğum boyunca annemin çoğu güneşli günde panjurları kapayıp alacaklılardan saklanışını izlemiştim; işte bu yüzden Stanley Bard’ın karşısında titremeye hiç niyetim yoktu. Neredeyse herkesin Bard’a borcu vardı. Bizimse hiç olmadı.</p>

    <p class="normal">Küçük odamızda lüks bir hapishanedeki mahkûmlar gibi kalıyorduk. Küçük yatağımız birbirimize yakın yatmak için uygundu, ancak Robert’ın çalışmak için hiç alanı yoktu, tabii benim de.</p><br class="chapter" />
    <br class="chapter" />

    <p class="normal">Robert’ın Chelsea’de edindiği ilk arkadaş, Bruce Rudow adındaki serbest bir moda tasarımcısıydı. Warhol filmi <span class="ideitalik">The Thirteen Most Beautiful Boys</span>’ta oynamıştı, <span class="ideitalik">Geceyarısı Kovboyu</span>’nda da kısa bir rolü vardı. Ufak tefek, rahat bir adamdı ve Brian Jones’a çok benziyordu. Jimi Hendrix’in giydiği gibi geniş kenarlı deri bir şapkanın gölgelediği solgun ve halkalı gözleri vardı. Elmacık kemiklerinin üzerine düşen sarı, ipeksi saçları ve kocaman bir gülümsemesi vardı. Brian Jones bağlantısı beni tavlamak için zaten yeterliydi, fakat üstüne tatlı ve cömert bir yaradılışa sahipti. Biraz işveliydi ama Robert’la arasında bir şey geçmedi. Bu onun arkadaş canlısı doğasının bir parçasıydı.</p>

    <p class="normal">Bizi ziyarete geldi fakat oturacak yer olmadığı için kendi odasına çağırdı. Postlar, yılan derileri, koyun postları ve kırmızı deri şeritlerin dağınık halde bulunduğu büyük bir çalışma alanı vardı. Uzun çalışma masalarının üzerine dikiş nakış desenleri serili, duvarlardaki raflar bitmemiş parçalarla doluydu. Küçük bir fabrikası vardı. Bruce gümüş kenarlı çok güzel deri ceketler tasarlıyordu ve bu ceketler <span class="ideitalik">Vogue</span> dergisinde çıkmıştı.</p>

    <p class="normal">Bruce Robert’ı kanatlarının altına aldı ve ona cesaret verdi. İkisi de son derece becerikliydi ve birbirlerine ilham veriyorlardı. Robert’ın ilgisi moda ve sanatı birleştirme fikrine kayınca, Bruce onu moda dünyasına sokabilecek bazı önerilerde bulundu. Kendi çalışma alanında Robert’a bir bölüm ayırmayı bile teklif etti. Minnettar da olsa, bir başkasının mekânında çalışmak Robert’ı memnun etmeyecekti.</p>

    <p class="normal">Chelsea’de tanıdığımız insanlar arasında hayatımızı en çok etkileyen kişi büyük ihtimalle Sandy Daley’di. Sıcakkanlı fakat aynı zamanda münzevi bir sanatçıydı; hemen yanımızda, 1019 numaralı odada yaşıyordu. Odası bembeyazdı, zemini bile. İçeri girerken ayakkabılarımızı çıkarmamız gerekmişti. Orijinal Fabrika’dan getirilmiş helyum yastıkları tepemizde sallanıyordu. Daha önce böyle bir yer görmemiştim. Beyaz zeminde yalınayak oturduk, kahve içip fotoğraf kitaplarına baktık. Sandy bazen beyaz odasında karanlık bir esir gibi görünüyordü gözüme. Sık sık uzun, siyah bir elbise giyerdi; ben de eteklerinin koridorda ve merdivenlerde sürüklenişini izlemek için arkasından yürümeye bayılırdım.</p>

    <p class="normal">Sandy uzun dönem İngiltere’de; Mary Quant’ın, naylon yağmurlukların ve Syd Barrett’ın Londra’sında çalışmıştı. Uzun tırnakları vardı, manikürünü bozmamak için kendine has bir teknikle pikabın kolunu kaldırışına hayran hayran bakardım. Basit, zarif fotoğraflar çeker, elinin altında hep bir Polaroid kamera olurdu. Robert’a ilk Polaroid kamerasını ödünç veren Sandy’ydi ve ilk fotoğraflarına getirdiği yapıcı önerilerle, değerli bir eleştirmen ve sırdaş olarak ona yardımcı oldu. Sandy ikimize de destek verdi ve Robert’ın, hem bir erkek hem de bir sanatçı olarak geçirdiği değişimleri hiç yargılamadan kabul etti.</p>

    <p class="normal">Ortamı benden çok Robert’a uygundu, ancak daracık odamızın sıkıntısından uzaklaşmak için idealdi. Duş almak ya da geniş, ışıkla dolu bir atmosferde hayal kurmak istediğimde kapısını hep açık buluyordum. Sık sık kapının yanına, en sevdiğim eşyası olan parlak bir jant kapağı şeklindeki gümüş işli kap ve tam ortasında yüzen tek bir gardenya çiçeğinin başına otururdum. <span class="ideitalik">Beggars Banquet</span>’i arka arkaya dinler, onun hoş sedasının boş odanın içine doluşunu duyumsardım.</p>

    <p class="normal">Matthew Reich adında bir müzisyenle de arkadaşlık kurdum. Onun yaşam alanı tamamen işlevseldi; bir akustik gitarla, içinde şarkı sözleri ve insan ötesi bir hızla yazılmış dağınık gözlemleri içeren bir defter dışında, ona ait hiçbir şey yoktu. Sırım gibi bir vücudu vardı ve bariz şekilde Bob Dylan’a kafayı takmıştı. Saçları, giysileri, tavrı, kısaca onunla ilgili her şey <span class="ideitalik">Bringing It All Back Home<sup class="calibre5"><a href="../Text/ColukCocuk-PattiSmith_split_051.html#footnote-100-17" id="footnote-100-17-backlink">[17]</a></sup></span> tarzını yansıtıyordu. Fırtınalı bir ilişkiden sonra aktris Geneviève Waïte ile evlenmişti. Geneviève kısa süre sonra Matthew’un zeki fakat biraz kaçık olduğunu ve Bob Dylan’la da hiç alakası olmadığını anlamıştı. <span class="ideitalik">Mamas and the Papas</span>’tan Papa Jones’la kaçmış, Matthew’u gömlek ve askılı pantolonlarla otel koridorlarında sürünmeye bırakmıştı.</p>

    <p class="normal">Bob Dylan’ı taklit etmesine rağmen Matthew gibisi yoktu. Ondan hoşlansak da, Robert sohbetine ancak küçük dozlarda katlanabiliyordu. Matthew benim New York’ta tanıdığım ilk müzisyendi. Dylan düşkünlüğünü anlayabiliyordum ve o şarkı yazarken, ben de kendi şiirlerimi nasıl şarkılara dönüştürebileceğimi görüyordum.</p>

    <p class="normal">Hızlı konuşma tarzının neyin göstergesi olduğunu asla bilemedim; amfetamin mi kullanıyordu, yoksa zihni öyle mi işliyordu? Sık sık beni çıkmaz sokaklara ya da anlaşılmaz mantık silsilelerinin sonsuz labirentlerine götürüp bırakırdı. Kendimi, Deli Şapkacı’yla birbirlerine sonu olmayan şakalar yapan Alis gibi hissediyordum. Kendi mantığımın garip evrenine dönebilmek için satranç tahtasının üzerinde ayak izlerimi takip etmek zorundaydım.</p>

    <p class="normal">Scribner’dan aldığım avansı telafi etmek için uzun saatler çalışmak zorunda kaldım. Bir süre sonra terfi ettim. Mesaim daha erken başlıyordu; altıda kalkıp 6. Cadde’ye yürüyor, Rockefeller Merkezi’ne gitmek için F metrosuna biniyordum. Metro yirmi beş sentti. Saat yedide kasayı açıyor, kayıtları dolduruyor, önümüzdeki gün için hazırlıklar yapıyor, baş kasiyerle birlikte görev dağıtıyordum. Kazandığım para çok az artmıştı fakat kendime ait bir yerimin olmasından ve kitap siparişi yapmaktan memnundum. Yedide işimi bitirip genellikle eve yürüyordum.</p>

    <p class="normal">Robert beni karşılar ve hevesle üzerinde çalıştığı işi gösterirdi. Bir akşam -defterimi okumuştu- Brian Jones için bir totem tasarladı. Ok şeklindeydi, Beyaz Tavşan göndermesi olarak tavşan tüyü, Winnie the Pooh’tan bir söz ve Brian’ın madalyon boyutlarında bir portresi vardı. Birlikte bitirip yatağımızın üzerine astık.</p>

    <p class="normal">“Kimse bizim gördüğümüz gibi görmüyor Patti” dedi yine. Böyle şeyler söylediği zamanlar, büyülü bir zaman aralığındaymışçasına, dünyada sadece ikimiz varmışız gibi hissediyordum.</p>

    <p class="normal">Robert sonunda apse yapan yirmi yaş dişini çektirebilmişti. Günler boyunca kendini kötü hissetse de sonunda rahatlamıştı. Robert kuvvetliydi fakat bünyesi enfeksiyona çok açıktı; ben de, diş köklerini temiz tutmak için elimde ılık tuzlu suyla peşinde dolaşıp duruyordum. Ağzını çalkaladı ama sinir olmuş gibi davrandı. “Patti,” dedi, “tuzlu su tedavileri sunan bir Ben Casey<sup class="calibre5"><a href="../Text/ColukCocuk-PattiSmith_split_052.html#footnote-100-18" id="footnote-100-18-backlink">[18]</a></sup> denizkızı gibisin.”</p>

    <p class="normal">Genelde hep yanıbaşımızda olan Harry benimle aynı fikirdeydi. Simya deneylerinde tuzun öneminden bahsettikten sonra benim doğaüstü bir şeyler planladığımdan şüphelendi.</p>

    <p class="normal">“Ya, evet,” dedim, “dolgularını altına çevireceğim.”</p>

    <p class="normal">Kahkahalar. Hayatta kalabilmek için önemli bir malzeme. Ve biz sık sık kahkaha atardık.</p><br class="chapter" />

    <p class="resim"><img alt="" class="calibre4" src="../Images/yildiz.jpg" /></p><br class="chapter" />

    <p class="normal">Havadaki titreşimi hissedebiliyorduk; bir telaş duygusu hakimdi ortama. Her şey Ay’la başladı; ulaşılmaz bir şiirdi Ay, ya da bir zamanlar öyleydi. Şimdi üzerinde insanlar yürüyordu, tanrıların incisinin üzerinde lastik izleri vardı. Belki de zamanın akışını, içinde bulunduğumuz on yılın son yazını yaşadığımızı fark etmekten kaynaklanıyordu telaşımız. Bazen ellerimi kaldırıp durdurmak istiyordum. Ama neyi durdurmak? Belki de büyümeyi.</p>

    <p class="normal"><span class="ideitalik">Life</span> dergisinin kapağında Ay vardı fakat her gazetenin başlığı Sharon Tate ve arkadaşlarının cinayetleriyle süslenmişti. Manson cinayetleri, kara filmlerden edindiğim suç anlayışına pek uymuyordu ancak otel sakinlerinin hayal güçlerini ateşlemişti. Neredeyse herkes kafayı Charles Manson’a takmıştı. Robert önceleri, Harry ve Peggy’le her türlü ayrıntının üzerinden geçti; bense bu konuda konuşmaya katlanamıyordum. Sharon Tate’in dehşetli son dakikalarını, onu ve doğmamış çocuğunu öldüreceklerinin bilincinde oluşunu kafamdan atamıyordum. Turuncu bir çizim kitabına karaladığım şiirlerime çekildim. Brian Jones’u bir havuzun içinde yüzüstü yüzerken hayal etmek, benim için yeterince trajikti zaten.</p>

    <p class="normal">Robert insan davranışlarını, son derece normal görünen insanları kargaşa çıkartmaya yönelten şeyleri incelemeyi büyüleyici buluyordu. Manson haberlerini takip etmeyi sürdürdü fakat Manson’ın davranışları giderek daha da garipleşmeye başlayınca ilgisi söndü. Matthew, Robert’a Manson’ın gazetede çıkan bir resmini gösterdi. Alnına bir <span class="ideitalik">X</span> kazınmıştı. Robert, o <span class="ideitalik">X</span>’i bir çiziminde kullandı.</p>

    <p class="normal">“Beni ilgilendiren şey Manson değil <span class="ideitalik">X</span>” dedi Metthew’a. “O bir deli. Delilik ilgimi çekmiyor.”</p>

    <p class="normal">Bir ya da iki hafta sonra Harry ve Peggy’yi bulmak için El Quixote’ye girdim. Burası otelin hemen yanında yer alan bir restoran-bardı; lobiye de açılan bir kapısı olduğu için kendi barımız gibiydi. Otel sakinleri yıllardır burada takılırdı; Dylan Thomas, Terry Southern, Eugene O’Neill ve Thomas Wolfe gibi isimler mekânda çok defalar kadeh tokuşturmuştu.</p>

    <p class="normal">Üzerimde suni ipekten beyaz benekli uzun mavi bir elbise ve hasır şapka vardı, bu benim <span class="ideitalik">Cennetin Doğusu</span> kıyafetimdi. Solumdaki masada Janis Joplin grubuyla birlikte takılıyordu. Sağımda Grace Slick ve Jefferson Airplane ile Country Joe and the Fish elemanları vardı. Kapıya bakan son masada Jimi Hendrix oturuyordu; kafasında şapkası, tabağına eğilmiş, karşısında oturan bir sarışınla yemek yiyiyordu. Her taraf müzisyenlerle doluydu; yeşil sosla kaplı karides yığınlarıyla dolu tabaklar, paella, meyve kokteylleri ve tekila şişeleriyle kaplı masalarda oturuyorlardı.</p>

    <p class="normal">Orada öylece, hayretler içinde kalakalmama rağmen kendimi dışarıdan gelmiş bir yabancı gibi de hissetmedim. Chelsea benim evim, El Quixote de benim barımdı. Etrafta korumalar ya da bir imtiyaz havası yoktu. Herkes Woodstock Festivali için gelmişti; ancak otelin kendine has dünyasına kendimi öylesine <span xml:lang="tr-TR">kaptırmıştım</span> ki ne festivalden, ne de festivalin ne anlama geldiğinden haberdardım.</p>

    <p class="normal">Grace Slick ayağa kalktı, yanımdan geçerken hafifçe bana çarptı. Yerlere kadar sürünen batik bir elbise giymişti, Liz Taylor’ınkiler gibi koyu menekşe gözleri vardı.</p>

    <p class="normal">“Selam” dedim, ondan uzun boylu olduğumu fark ederek.</p>

    <p class="normal">“Sana da selam” dedi.</p>

    <p class="normal">Üst kata çıktığımda bu insanlarla aramda nedenini açıklayamadığım bir yakınlık hissettim; gerçi o sırada içime doğan bu duyguyu yorumlamam mümkün değildi. Bir gün onların yolunda yürüyeceğimi asla bilemezdim. O zamanlar hâlâ, sonunu getiremediği sayısız şiirle boğuşan, yirmi iki yaşında, sıska bir kitap satıcısıydım.</p>

    <p class="normal">O gece heyecandan uyuyamadım, tüm o sınırsız olasılıklar dalga dalga üzerime geliyordu. Çocukluğumdaki gibi alçı tavana gözlerimi diktim. Başımın üzerinde titreşen desenler yavaş yavaş yerlerine oturuyordu.</p>

    <p class="normal">Hayatımın mandalası.</p><br class="chapter" />

    <p class="resim"><img alt="" class="calibre4" src="../Images/yildiz.jpg" /></p><br class="chapter" />

    <p class="normal">Bay Bard rehineleri iade etti. Kapımızı açtığımda duvara dayalı duran portföylerimizi gördüm; siyah olan siyah, kırmızı olan gri şeritleriyle. İkisini de çözüp tüm çizimlere dikkatle baktım. Bard’ın bu çalışmalara baktığından emin değildim. Bakmışsa bile, kesinlikle benim gördüğümü görmemişti. Her çizim, her kolaj, yeteneğimize olan inancımı güçlendiriyordu. Çalışmalar iyiydi. Burada olmayı hak ediyorduk.</p>

    <p class="normal">Bard’ın kira yerine sanatsal çalışmalarımızı kabul etmemesi Robert’ı sinirlendirmişti. O öğleden sonra iki taşıma işi de iptal edilmişti; nasıl geçineceğimiz konusunda endişeleniyordu. Beyaz tişörtü ve sandaletiyle yatağa uzandı. Tanıştığımız günkü haline çok benziyordu. Ama gözlerini açıp bana baktığında gülümsemedi. Ağlarını atan balıkçılar gibiydik. Ağlar güçlüydü ama çıktığımız seferlerden sık sık eli boş dönüyorduk. Harekete geçip Robert’a yatırım yapacak birilerini bulmamız gerektiğine karar verdim. Tıpkı Michelangelo gibi Robert’ın da kendi Papa’sına ihtiyacı vardı. Chelsea’den gelip geçen onca nüfuzlu insanı düşündüğümüzde, günün birinde ona bir hami bulmamız son derece olasıydı. Chelsea’de yaşam açık pazar gibiydi, herkesin kendisiyle ilgili satacak bir şeyleri vardı.</p>

    <p class="normal">Bu arada o gece için endişelerimizi unutmaya karar verdik. Birikimimizden biraz para alıp 42. Sokak’a gittik. Playland’de bir fotoğraf kulübesinde durup dörtlüğü bir çeyreklikten resimlerimizi çektik. Benedict’in Yeri’nde bir sosisli yiyip papaya suyu içtik, sonra da sokaktaki kalabalığa karıştık. İzindeki bahriyeliler, fahişeler, kaçaklar, sömürülmüş turistler, uzaylılar tarafından kaçırılmış tipler... Oyun salonları, hatıra tezgâhları, Küba büfeleri, striptiz kulüpleri ve geç saate kadar açık rehincilerle dolu bir cadde. Elli sente pis bir sinemada hafif pornoyla karışık yabancı filmler izleyebilirdiniz.</p>

    <p class="normal">İkinci el ucuz romanlar ve açık saçık dergilerle dolu tezgâhlara baktık. Robert kolajları için malzeme arayışındaydı, bense UFO’lar üzerine acayip yayınlar ve korkunç kapaklı dedektif romanları bakıyordum. Orada William Burroughs’un mahlası William Lee imzasıyla yazdığı <span class="ideitalik">Junkie</span> (Canki)’nin bir kopyasını bulmuştum; o kitabı asla satmadım. Robert da, Finlandiyalı Tom’un<sup class="calibre5"><a href="../Text/ColukCocuk-PattiSmith_split_053.html#footnote-100-19" id="footnote-100-19-backlink">[19]</a></sup> motosikletçi şapkalı Aryan gençler üzerine çizimlerini içeren portföyünden birkaç kopuk sayfa buldu.</p>

    <p class="normal">Birkaç dolar karşılığında ikimizin de şansı yaver gitmişti. El ele tutuşarak eve döndük. Bir an, Robert’ın yürüyüşünü izlemek için arkada kaldım. Sarhoş denizcilerinkine benzer dengesiz yürüyüşü hep hoşuma gitmişti. Biliyordum ki bir gün ben duracaktım ve o yürümeye devam edecekti, fakat o ana kadar, bizi hiçbir şey ayıramazdı.</p>

    <p class="normal">Yazın son hafta sonunda ailemi ziyaret etmek için eve gittim. Port Authority’ye yürürken ve Güney Jersey’e giden otobüse bindiğimde iyimser hislerle doluydum; ailemi görmek ve Mullica Hill’deki ikinci el kitapçılara gitmek için sabırsızlanıyordum. Hepimiz kitapları çok seviyorduk ve genelde şehre döndüğümde satabileceğim bir şeyler bulurdum. William Faulkner’ın <span class="ideitalik">Doktor Martino</span>’sunun imzalı ilk baskısını buldum.</p>

    <p class="normal">Evimizde ortam alışık olmadığım kadar kasvetliydi. Erkek kardeşim donanmaya yazılmıştı; annem, son derece vatansever olmasına rağmen, Todd’un Vietnam’a gönderilme olasılığı karşısında yıkılmıştı. Babam My Lai katliamından fazlasıyla rahatsız olmuştu. “İnsanın insana yapmayacağı bir şey” diyordu, Robert Burns’den alıntı yaparak. Arka bahçeye bir ağlayan söğüt dikişini izledim. O ağaç sanki ülkemizin takip ettiği yola dair duyduğu üzüntünün bir simgesiydi.</p>

    <p class="normal">İnsanlar sonradan Aralık’taki Altamont Stones konseri cinayetleri için, altmışlı yılların idealist ruhunun sona erişiydi, dedi. Bana kalırsa 1969 yazının çift karakterini ortaya koyuyordu; bir yanda Woodstock, diğer yanda Manson kültü, bir nevi şaşkınlığımızın maskeli balosu.</p><br class="chapter" />

    <p class="resim"><img alt="" class="calibre4" src="../Images/yildiz.jpg" /></p><br class="chapter" />

    <p class="normal">Robert’la erkenden kalktık. İkinci yıldönümümüz için kenara biraz para koymuştuk. Bir gece önceden giysilerimizi lavaboda yıkayıp hazırlamıştım. Robert, elleri daha güçlü olduğu için çamaşırları sıktı ve askılık niyetine kullandığımız yatağın demir başucuna astı. Bu özel günde giymek için daha önce bir çalışmasında çerçeveye gererek kullandığı iki siyah tişörtü yerinden söktü. Faulkner kitabını satmıştım; bu parayla bir haftalık kirayı ödemenin yanı sıra, 5. Cadde’deki JJ Şapka Merkezi’nden Robert’a Borsalino şapka aldım. Bu bir fötr şapkaydı ve Robert’ın aynanın karşısına geçip saçını tarayarak, şapkayı farklı şekillerde deneyişini izledim. Yıldönümü şapkasıyla etrafta yaylana yaylana dolaşırken neşeli olduğu her halinden belliydi.</p>

    <p class="normal">Okuduğum kitabı, süveterimi, sigarasını ve bir şişe vanilyalı sodayı beyaz bir bohçaya koydu. Taşımaktan gocunmuyordu, çünkü bohça ona bahriyeli havası veriyordu. F metrosuna binip hattın sonuna kadar gittik.</p>

    <p class="normal">Coney Adası’na gitmeyi hep sevmişimdir. Okyanusa metroyla gitme fikrinin kendisi bile başlı başına büyülüydü. Bir Crazy Horse<sup class="calibre5"><a href="../Text/ColukCocuk-PattiSmith_split_054.html#footnote-100-20" id="footnote-100-20-backlink">[20]</a></sup> biyografisine kendimi derinlemesine kaptırmışken, o ana dönüp başımı kaldırdım ve Robert’a baktım. Kırklı yıllar tarzındaki şapkası, siyah fileli tişörtü ve sandaletleriyle <span class="ideitalik">Brighton Rock</span>’tan<sup class="calibre5"><a href="../Text/ColukCocuk-PattiSmith_split_055.html#footnote-100-21" id="footnote-100-21-backlink">[21]</a></sup> bir karakter gibiydi.</p>

    <p class="normal">Durağımıza geldiğimizde yerimden fırladım, bir çocuk gibi heyecanla doluydum. Kitabımı torbaya geri koydum. Robert elimi tuttu.</p>

    <p class="normal">Benim için, masumiyetinden asla ödün vermeyen Coney Adası’ndan daha harika bir şey yoktu. Ölmeye mahkûm çarşıları, geçmişten kalma tabelaları, pamuk helvaları, tüylü elbise ve parıltılı silindir şapka giymiş Kewpie bebekleriyle<sup class="calibre5"><a href="../Text/ColukCocuk-PattiSmith_split_056.html#footnote-100-22" id="footnote-100-22-backlink">[22]</a></sup> tam bize göre bir yerdi. Son ucube gösterilerini dolaştık. Eski büyülerini kaybetmiş de olsalar, hâlâ eşek suratlı oğlan, timsah adam ve üç bacaklı kız gibi garip garip insanlar sergileniyordu. Robert ucubelerin dünyasını büyüleyici buluyordu fakat son çalışmalarında deri giysili oğlanlar, ucubelerin pabucunu dama atmıştı.</p>

    <p class="normal">Kaldırımda yürürken, kutu makinesiyle fotoğraf çeken yaşlı bir adama resmimizi çektirdik. Banyosu için bir saat kadar beklemek zorundaydık, biz de uzun balıkçı iskelesinin sonunda kahve ve sıcak çikolata servis eden bir kulübeye gidip oturduk. Kasanın arkasındaki duvara İsa, Başkan Kennedy ve astronotların resimleri yapıştırılmıştı. Burası en sevdiğim yerlerden biriydi ve sık sık orada işe girip, Nathan’ın Yeri’nin hemen karşısındaki eski apartmanlardan birinde bir daire tutmayı düşlerdim.</p>

    <p class="normal">İskele boyunca genç oğlan çocukları dedeleriyle birlikte yengeç avlıyordu. İpin ucundaki küçük bir kafesin içine yem olarak çiğ tavuk koyuyor, sonra da denize sallıyorlardı. Seksenlerde çıkan büyük bir fırtına bu iskeleyi söküp attı, fakat Robert’ın en sevdiği mekân olan Nathan’ın Yeri ayakta kaldı. Normalde sadece bir sosisliyle kola alacak paramız olurdu. Sosisin çoğunu Robert, lahana turşusunun çoğunu da ben yerdim. Ancak o gün her şeyden iki tane alacak kadar paramız vardı. Kumsalda yürüyüp okyanusa “Merhaba” dedik. Robert’a Excellents grubunun “Coney Island Baby” şarkısını söyledim. O da kuma isimlerimizi yazdı.</p>

    <p class="normal">O gün, içimizde hiçbir endişe barındırmaksızın, sadece kendimiz olduk. O anın bir kutu kamerasının içinde donmuş olması bizim şansımızdı. O bizim ilk gerçek New York portremizdi. Kim olduğumuzun resmiydi. Haftalar önce en dipteyken, Robert’in tabiriyle mavi yıldızımız yükselişe geçmişti. Uzun eve dönüş yoluna koyulup F metrosuna bindik, küçük odamıza geldik, yatağımızın üzerini boşalttık. Birlikte olduğumuz için mutluyduk.</p><br class="chapter" />
    <br class="chapter" />

    <p class="normal">Harry ve Robert’la El Quixote’de oturmuş, karides ve yeşil soslu aperatifler paylaşıyor ve <span class="ideitalik">büyü</span> kelimesinden söz ediyorduk. Robert bu kelimeyi sık kullanırdı; ilişkimizi, başarılı bir şiiri veya çizimi tarif ederken ve en çok da kontak baskıdan bir fotoğraf seçerken. “İşte, büyülü olan bu” derdi.</p>

    <p class="normal">Robert’ın Aleister Crowley’e<sup class="calibre5"><a href="../Text/ColukCocuk-PattiSmith_split_057.html#footnote-100-23" id="footnote-100-23-backlink">[23]</a></sup> olan hayranlığını kafaya alan Harry, bir kara büyücü tarafından yetiştirildiğini söyledi. Masaya bir pentagram çizersek babasını buraya getirip getiremeyeceğini sordum. O sırada aramıza katılan Peggy, hepimizi gerçek dünyaya döndürdü. “Siz ikinci sınıf büyücüler arasında hesabı ödeyecek parayı yaratabilecek olan kimse var mı?”</p>

    <p class="normal">Peggy’nin tam olarak ne iş yaptığını bilmiyordum. Modern Sanat Müzesi’nde çalıştığını biliyordum. Otelde resmen çalışan yegâne kişilerin o ve ben olduğumuza dair aramızda şakalaşırdık. Peggy nazik ve eğlenceyi seven bir kadındı. Sıkıca at kuyruğu modeli toplanmış saçları, kara gözleri vardı. Sanki herkesi tanıyordu. Kaşlarının arasında, Allen Ginsberg’ün “üçüncü göz” lakabını taktığı bir beni vardı. İlginç bir topluluk olmuştuk; hep bir ağızdan konuşan, ters düşen ve münakaşa eden bir grup insan. Sevgi dolu bir tartışma kakafonisiydi bizimkisi.</p>

    <p class="normal">Robert’la çok sık kavga etmezdik. Sesini nadiren yükseltirdi fakat olur da öfkelenirse, bunu gözlerinden, kaşından ya da kasılan çenesinden görebilirdiniz. Çözmemiz gereken bir sorunumuz olduğunda 8. Cadde ile 23. Sokak arasındaki köşede bulunan “kötü donat dükkânı”na giderdik. Dunkin’ Donuts’ın Edward Hopper versiyonu gibiydi. Kahve yanıktı, donatlar bayattı, ancak bütün gece açık olacağını bilirdiniz. Orada, odamızdaki gibi daralmıyorduk ve kimse bizi rahatsız etmiyordu. Her saatte, her tür tiple karşılaşabilirdiniz burada; kafası iyi adamlar, gece vardiyasındaki orospular, yolcular, travestiler... İnsan buraya hiç dikkat çekmeden girebilirdi; olsa olsa en fazla kısacık süren bir bakışa maruz kalırdınız.</p>

    <p class="normal">Robert her seferinde pudra şekerli ve reçelli donat yerdi; bense Fransız cruller. Bir sebepten ötürü cruller normal donatdan beş sent daha pahalıydı. Her sipariş verişimde Robert, “Patti! Bunları gerçekten sevmiyorsun, sadece kıllık çıkartıyorsun. Onları istemenin tek nedeni Fransız olmaları.” Robert onlara “şair donatı” diye yeni bir isim de taktı.</p>

    <p class="normal">Cruller’ın etimolojisini açıklayan Harry’ydi. Bir kere Fransız tatlısı değildi, Felemenk kültüründen geliyordu. Günah çıkarma gününde yenilen, Choux hamurundan yapılma, oluklu halka şeklinde hafif bir tatlıydı. Paskalya’dan önce yasak olan yumurta, tereyağı ve şekerden yapılırdı. Onu kutsal donut ilan ettim. Kutsal ya da değil, Fransız yapımı olduğu iddiası tamamen çöpe gitmişti.</p>

    <p class="normal">Bir akşam Harry ve Peggy bizi, Chelsea’de süit bir odada yaşayan besteci George Kleinsinger’ı ziyaret etmeye çağırdı. Bu tip ziyaretlere katılmayı pek istemezdim; özellikle de benden yaşça büyükler söz konusu olduğunda. Fakat Harry, bir hamamböceği ile bir sokak kedisi arasındaki dostluğu anlatan çizgi film <span class="ideitalik">Archy ve Mehitabel</span>’in müziklerini George’un bestelediğini söyleyerek beni kandırdı. Kleinsinger’ın odaları otel odasından çok tropikal bir orman gibiydi. Pek çoğuna göre buranın en cezbedici yanı, aralarında altı metrelik bir pitonun da olduğu egzotik yılan koleksiyonuydu. Robert hayvanlara kitlenmişti, bense korktum.</p>

    <p class="normal">Herkes sırayla pitonu okşarken ben George’un aşk merdivenleri, palmiyeler ve kafes içindeki bülbüller arasında dağınık halde duran bestelerine göz atma fırsatını bulmuştum. Bir dolabın üzerinde <span class="ideitalik">Shinbone Alley</span>’in orijinal nota sayfalarını bulunca çok sevindim. Fakat asıl sürpriz bu mütevazı, nazik, yılan dostu beyefendinin <span class="ideitalik">Tubby the Tuba</span>’nın müziklerinin bestecisi olduğunu keşfetmem oldu. Doğru bildiğimi onaylayıp, çocukluğumda çok sevdiğim bu müziğin orijinal kayıtlarını bana gösterdiğinde neredeyse ağlayacaktım.</p>

    <p class="normal">Chelsea her biri bir evreni barındıran yüzlerce odasıyla Alacakaranlık Kuşağı’ndaki bir bebek evi gibiydi. Koridorlarında dolaşır, ölmüş ya da hayatta olsun bu otelde yaşayan ruhları aramaya çıkardım. Maceralarım naif hilebazlıklar içerirdi; aralık bir kapıyı iterek açar, kısacık bir an için Virgil Thomson’un büyük piyanosuna bakar ya da aniden ortaya çıkacağını umarak, Arthur C. Clarke’ın isminin yazdığı plakanın önünde oyalanırdım. Ara sıra Alman ilimci Gert Schiff’e rastlardım; kolunun altında Picasso kitapları ya da buram buram Eau Sauvage kokan Viva<sup class="calibre5"><a href="../Text/ColukCocuk-PattiSmith_split_058.html#footnote-100-24" id="footnote-100-24-backlink">[24]</a></sup> olurdu. Herkesin sunacak bir şeyleri vardı, fakat görünüşte kimsenin parası yoktu. En başarılı olanların bile kazandıkları ancak lükse kaçmış evsizler gibi yaşamalarına yetiyordu.</p>

    <p class="normal">Paspal zerafeti ve sıkı sıkıya tutunduğu tarihi ile bu oteli çok sevmiştim. Sık sık su basan bodrum katta Oscar Wilde’ın sandıklarının çürüdüğüne dair dedikodular fısıldanıyordu. Kendini şiire ve alkole veren Dylan Thomas, son saatlerini burada geçirmişti. Thomas Wolfe, <span class="ideitalik">You Can’t Go Home Again</span> (Yuvaya Dönemezsin)’in yüzlerce sayfasını burada yazmıştı. Bob Dylan, “Sad-Eyed Lady of the Lowlands” parçasını bizim katta bestelemiş; uyuşturucudan uçmuş haldeki Edie Sedgwick, kalın takma kirpiklerini mum ışığında yapıştırırken odasını ateşe vermişti.</p>

    <p class="normal">Bu Viktoryen bebek evi odaların içinde pek çoğu yazmış, konuşmuş ve taşları yerinden oynatmıştır. Bu yıpranmış mermer basamaklara nice etekler sürünmüştür. Nice fani ruh burada kucaklanmış, izini bırakmış ve yenilmişti. Katlar arasında sessizce dolanırken o ruhların kokusunu alabiliyor, buraları çoktan terk etmiş o nargile içen tırtıllarla sohbet etme özlemini içimde hissediyordum.</p><br class="chapter" />
    <br class="chapter" />

    <p class="normal">Harry yalandan tehditkâr bir ifadeyle gözlerini üzerime dikti. Gülmeye başladım.</p>

    <p class="normal">“Neden gülüyorsun?”</p>

    <p class="normal">“Çünkü gıdıklıyor.”</p>

    <p class="normal">“Hissediyorsun değil mi?”</p>

    <p class="normal">“Evet, Kesinlikle.”</p>

    <p class="normal">“Harika!”</p>

    <p class="normal">Bazen Robert da bu oyuna katılırdı. Harry bakışlarıyla Robert’ı ezmek için uğraşır, amacına ulaşmak için “Gözlerin inanılmaz derecede yeşil!” gibi şeyler söylerdi. Sıkı bir maç dakikalarca sürse de, Robert’ın stoacı karakteri sonunda galip gelirdi. Harry asla Robert’ın kazandığını itiraf etmezdi. Gözlerini kaçırır ve oyun hiç oynanmamışcasına, önceki konuşmasına devam ederdi. Kendinden memnun Robert da bilmiş bilmiş gülümserdi.</p>

    <p class="normal">Harry Robert’tan hoşlanmıştı fakat sonradan benim arkadaşım oldu. Sık sık onu tek başıma görmeye giderdim. Zarif desenli Seminole Kızılderili etekleri etrafa saçılmış olurdu. Eteklerin onun için özel bir yeri vardı, benim üzerimde görmeye de bayılırdı ancak elle boyanmış Ukrayna yumurta koleksiyonuna dokunmama izin vermezdi. Yumurtaları sanki minik bebeklermiş gibi tutardı. Eteklerdekine benzer desenlerle süslüydüler. Büyülü değnek koleksiyonuyla oynamama izin verirdi; komplike oyma desenlerle süslü bu şaman asaları gazete kağıdına sarılı olurdu. Çoğu elli santim uzunluğundaydı fakat en hoşuma gideni, en küçük olanıydı; bir orkestra şefi değneği boyunda, dua sırasında ovulmaktan pürüzsüz hale gelmiş tesbih misali cilalı bir değnek.</p>

    <p class="normal">Harry’le simya ve Charlie Patton<sup class="calibre5"><a href="../Text/ColukCocuk-PattiSmith_split_059.html#footnote-100-25" id="footnote-100-25-backlink">[25]</a></sup> üzerine aynı anda, uzun uzun konuşurduk. Brecht’in <span class="ideitalik">The Rise and Fall of the City of Mahagonny</span> (Mahagonny Kentinin Yükselişi ve Düşüşü) isimli çalışmasına dayanan gizemli film projesi için yaptığı saatler süren çekimleri yavaş yavaş biraraya getiriyordu. Konunun ne olduğunu tam olarak bilen yoktu, ancak er ya da geç, her birimiz filmin uzun açılış sahnelerinde çalışmak üzere göreve çağrıldık. Kiowaların peyote ritüelleriyle Batı Virginia folk şarkılarının olduğu kasetler dinletirdi. Bu seslere kendimi yakın hissettim; hatta öylesine ilhamla doldum ki, Harry’e o an aklıma gelen bir şarkıyı söyledim. Fakat şarkım, karman çorman odasının rutubetli havasında yok olup gitti.</p>

    <p class="normal">Hipofiz bezinden hayat ağacına, her konuda konuşurduk. Bildiklerimin çoğunu sezgi yoluyla elde etmiştim. Esnek bir hayal gücüm vardı. Oyunumuza hep hazırdım; Harry bir soru sorarak beni sınardı. Cevap, birleştirilmiş gerçeklerden oluşan bir yalana dönüşecek bir bilgi kırıntısı olmalıydı.</p>

    <p class="normal">“Ne yiyorsun?”</p>

    <p class="normal">“Fasulye.”</p>

    <p class="normal">“Neden yiyorsun?”</p>

    <p class="normal">“Pisagor’u kızdırmak için.<sup class="calibre5"><a href="../Text/ColukCocuk-PattiSmith_split_060.html#footnote-100-26" id="footnote-100-26-backlink">[26]</a></sup>”</p>

    <p class="normal">“Yıldızların altında mı?”</p>

    <p class="normal">“Çemberin dışında.”</p>

    <p class="normal">Oyun basit bir şekilde başlar, ben hatalı bir gönderme yapmadığım sürece, güzel bir espri yakalayana kadar şiirle taşlama arasında devam ederdi. Harry asla hata yapmazdı, sanki her konuda bildiği bir şey vardı. Bilgileri çarpıtmanın yenilgisiz kralıydı o.</p>

    <p class="normal">Harry ayrıca elleriyle ipten şekiller örme konusunda uzmandı. Eğer keyfi yerindeyse cebinden on-onbeş santim uzunluğunda bir ip çıkarır, bir yıldız ya da bir dişi ruh figürü yapıverirdi. Hepimiz lobide onun dizinin dibine oturur, maharetli parmaklarının ipi çevirip bükerek ilham verici şekiller yapışını izlerdik. İpten figürler ve sembolik önemlerini anlatan yüzlerce sayfalık notlar tutmuştu. Harry bu değerli bilgilerle bize ziyafet çekerdi; ancak maalesef hiçbirimiz söylediklerini anlayamazdık, çünkü yetenekli ellerinin hareketleriyle büyülenmiş olurduk.</p>

    <p class="normal">Bir keresinde lobide oturmuş <span class="ideitalik">Altın Dal</span>’ı okuyordum ki Harry elimdekinin yıpranmış iki ciltlik bir ilk baskı olduğunu fark etti. Samuel Weiser’a gidip daha güncel genişletilmiş üçüncü baskıyı aramamızı önerdi. Weiser şehirdeki en geniş ezoterik kitap koleksiyonuna sahipti. Robert’la kafalarının iyi olmaması şartıyla geleceğimi söyledim, çünkü üçümüzü dış dünyada, üstelik okült bir kitapevinde düşünmek bile, yeterince ölümcüldü.</p>

    <p class="normal">Harry, Weiser kardeşleri yakından tanıyordu ve <span class="ideitalik">Altın Dal</span>’ın meşhur 1955 baskısının saklandığı cam kasanın anahtarını almamı sağladı. <span class="ideitalik">The Corn Spirit</span> (Mısırın Ruhu) ve <span class="ideitalik">The Scapegoat</span> (Günah Keçisi) gibi hayalgücünü gıdıklayan başlıkları olan on üç büyük yeşil ciltten oluşuyordu. Harry, Bay Weiser’la birlikte büyük ihtimalle mistik bir el yazmasını deşifre etmek üzere arka odaya geçti. Robert da <span class="ideitalik">Diary of a Drug Fiend</span>’i<sup class="calibre5"><a href="../Text/ColukCocuk-PattiSmith_split_061.html#footnote-100-27" id="footnote-100-27-backlink">[27]</a></sup> okuyordu.</p>

    <p class="normal">Orada sanki saatlerce takıldık. Harry uzun zamandır ortada yoktu; sonunda onu ana katın tam ortasında, hipnotize olmuşçasına öyle dururken bulduk. Uzunca bir süre onu izledik, hiç hareket etmedi. Sonunda Robert, kafası karışmış bir halde yanına gidip, “Ne yapıyorsun?” diye sordu.</p>

    <p class="normal">Harry büyülenmiş gözlerle ona baktı. “Okuyorum” dedi.</p>

    <p class="normal">Chelsea’de pek çok ilginç insanla tanıştık fakat gözlerimi kapatıp onları düşündüğümde gözümün önüne gelen ilk kişi her zaman Harry’dir. Belki ilk onunla tanıştığımız için. Ya da büyük ihtimalle, o günlerin büyülü bir dönem oluşundan dolayı. Harry büyüye inanırdı.</p>
  </div>

  <div class="calibre1" id="calibre_pb_14"></div>
</body>
</html>
