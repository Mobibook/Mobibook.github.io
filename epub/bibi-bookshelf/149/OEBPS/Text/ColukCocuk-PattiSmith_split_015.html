<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ColukCocuk-PattiSmith</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Sam, Robert’a Bond Sokağı’nda, kendisinden bir sokak aşağıda bir loft satın alması için gereken parayı verdi. Allen, Doğu 10. Sokak’ta birinci katta bir daire buldu; Robert ve Sam’a yürüme mesafesindeydi. Allen, müzikten bana bakacak kadar para kazandığına dair Robert’ı ikna etti.</p>

    <p class="normal">20 Ekim 1972’de oradan ayrılmaya karar verdik. Arthur Rimbaud’nun doğduğu gün. Robert’la benim açımdan bakıldığında, sözümüzü tutmuştuk.</p>

    <p class="normal">Eşyalarımı ve o çılgın dağınıklığımı toparlarken her şey değişecek diye düşündüm. İçi bir zamanlar pelür kâğıtlarla dolu kırtasiye kutusunun etrafına bir ip bağladım. Artık içinde Robert’ın kurtardığı, yerlerden kaldırıp Michelangelo gibi elleriyle düzelttiği, üzeri kahve lekeli daktilo edilmiş kâğıtlar vardı.</p>

    <p class="normal">Robert’la loftun bana ait olan tarafında yan yana durduk. Bazı şeyleri arkada bırakmıştım; oyuncak kuzuyu, paraşüt ipeğinden yapılma eski beyaz ceketimi, arka duvara şablonla yazılmış <span class="ideitalik">PATTI SMITH 1946</span> yazısı... Hepsi sanki tanrılara adanan şarap gibi bir sunuydu. Robert’la aynı şeyi, iyisiyle kötüsüyle başımızdan ne çok şey geçtiğini düşündüğümüzü biliyordum, ancak aynı zamanda rahatlamıştık. Robert elimi sıktı. “Üzgün müsün?” diye sordu.</p>

    <p class="normal">“Hazırım” diye yanıtladım.</p>

    <p class="normal">Chelsea Otel’in endamlı yaşantısının hüküm sürdüğü, Brooklyn sonrası varoluşumuzun tüm karmaşasını geride bırakıyorduk.</p>

    <p class="normal">Atlıkarınca yavaşlıyordu. Son birkaç yılda birikmiş en önemsiz şeyleri bile paketlerken, onlara bir dizi yüz eşlik ediyordu ve bazılarını bir daha asla göremeyecektim.</p>

    <p class="normal">Gerome Ragni’nin <span class="ideitalik">Hamlet</span> nüshasına sıra geldiğinde beni o üzgün ve küstah Danimarkalı prensi oynarken hayal edişi aklıma geldi. <span class="ideitalik">Hair</span> müzikalinin yazar ve oyuncularından biri olan Ragni’yle yollarımız bir daha hiç kesişmedi; ancak bana olan inancı sayesinde özgüvenim artmıştı. Kocaman gülümsemesi, bukle bukle saçlarıyla bu enerjik ve kaslı adam, deli bir fikirle öylesine heyecanlanırdı ki, bir iskemlenin üzerine sıçrar, sanki gördüklerini tavanla ya da daha güzeli, evrenle paylaşmak ister gibi kollarını havaya açardı.</p>

    <p class="normal">Janet Hamill’in tarot kartlarımı koymam için yaptığı altın yıldızlı mavi saten keseme geldiğimde kartların Annie, Sandy Daley, Harry ve Peggy’nin geleceklerinden haberler verdiğini anımsadım.</p>

    <p class="normal">Elsa Peretti’nin verdiği, saçları İspanyol dantelinden yapılma bir bez bebek. Matthew’un mızıka tutacağı. Rene Richard’ın çizmeye devam etmem yolunda fırça attığı notlar. David’in üzerinde sahte elmaslar bulunan siyah deriden Meksika kemeri. John McKendry’nin kayık yakalı gömleği. Jackie Curtis’in angora kazağı.</p>

    <p class="normal">Kazağı katlarken, onu Max’s’in arka odasındaki kırmızı puslu ışığın altında dururken görebiliyordum. Oradaki ortam da en az Chelsea’deki kadar süratle değişmekteydi. Max’s’i bir <span class="ideitalik">Photoplay</span> parıltısıyla doldurmak isteyenler, yeni koruma görevlisinin onları sırada arkalara attığına tanık oluyorlardı.</p>

    <p class="normal">Çoğu başaramadı. Candy Darling kanserden öldü. Tinkerbelle ve Andrea Whips intihar etti. Diğerleri kendilerini uyuşturucuya ya da kazalara kurban verdi. Yenilmişlerdi; ulaşmayı arzuladıkları şöhret artık uzaklaşmış, yıpranmış yıldızlar gibi gökyüzünden bir bir dökülüyorlardı.</p>

    <p class="normal">Hayatta kalan bir avuç kişiden biri olarak, haklıymışım duygusu yaşamıyordum. Hepsinin başardığını, büyük ödüle ulaştığını görmeyi tercih ederdim. Fakat en iyi atlardan birine ben oynamıştım.</p>
  </div>
</body>
</html>
