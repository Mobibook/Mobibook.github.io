<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_10" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018449"><span class="font"><i class="calibre5"><span class="calibre6">Kış 1524</span></i></span></a></p>

    <p class="calibre8"><span class="font"><span class="calibre1">Kralı Windsor’da mutlu bir ruh hali içinde buldum. Av iyi geçmişti, ekibi muhteşemdi. Kraliçenin yeni nedimelerinden biri, saraya yeni gelen bir Howard kuzenim Margaret Shelton’la&nbsp;flörtleştiğine dair söylentiler vardı. Diğer bir hikâyeyse gerçek olmaktan öte komikti. Kral,&nbsp;bütün çitlerden atı kendisininkiyle kafa kafaya atlayan hanımlardan birini atıyla geçememenin&nbsp;verdiği ümitsizlikle çalıların arkasında düzmüş, sonra da kadının elbisesini düzeltmesine fırsat&nbsp;bırakmadan atına atlayıp gitmişti. Kadın biri gelip onu semere oturtana dek yerde çakılı kalmış,&nbsp;benim yerimi alma umutları da böylece suya düşmüş.</span></span></p>

    <p class="calibre8"><span class="font"><span class="calibre1">Müstehcen içki maceraları dillerdeydi ve ağabeyim George bir barda çıkan arbedede gözüne bir yumruk yemişti. Ayrıca uşaklardan birinin George’a kapıldığı, ağabeyime her biri&nbsp;Ganymede’nin eseri olan bir düzine aşk sonesi sunduktan sonra rezil olup eve gönderildiğiyle&nbsp;ilgili espriler ortalıkta dolaşıyordu. Sonuç olarak sarayın centilmenleri mutluydu ve kralın keyfi&nbsp;yerindeydi.</span></span></p>

    <p class="calibre3"><span class="font"><span class="calibre1">Beni görür görmez kucaklayıp havalandırdı, sımsıkı kucakladı ve bütün saray eşrafının önünde -Tanrıya şükür kraliçe yoktu- sertçe öptü. “Sevgilim, seni çok özledim,” dedi gür bir sesle. “Sen de beni özlediğini söyle.”</span></span></p>

    <p class="calibre8"><span class="font"><span class="calibre1">Elimde olmadan onun o hevesli, parlak yüzüne gülümsedim. “Tabii özledim,” dedim. “Ayrıca herkesten majestelerinin eğlendiğini duydum.”</span></span></p>

    <p class="calibre8"><span class="font"><span class="calibre1">Kralın en yakın arkadaşları arasında hafif bir gülüşme oldu, kendisi de süklüm püklüm gülümsedi. “Kalbim gece gündüz özleminle tutuştu,” dedi abartılı ve alaylı saray adabıyla.&nbsp;”Karanlıklar içinde eridim, bittim. Sen iyi misin? Ya bebeğimiz?”</span></span></p>

    <p class="calibre8"><span class="font"><span class="calibre1">“Catherine çok güzel, sağlıklı bir bebek,” dedim onu yoklamak için hafifçe ismi vurgulayarak. “Güzeller güzeli, gerçek bir Tudor gülü.”</span></span></p>

    <p class="calibre8"><span class="font"><span class="calibre1">Ağabeyim George öne çıktı, kral da George’un yanağımdan öpebilmesi için beni serbest bıraktı. “Saraya tekrar hoş geldin, kardeşim,” dedi neşeyle. “Küçük prenses nasıllar?”</span></span></p>

    <p class="calibre8"><span class="font"><span class="calibre1">Bir an herkes donup kaldı. Henry’nin yüzündeki gülümseme siliniverdi. Böyle bir hatayı nasıl yapabildiğini anlamadan dehşet içinde George’a bakakaldım. George anında topuklarının&nbsp;üzerinde krala döndü. “Küçük Catherine’e prenses diyorum çünkü kraliçenin veliahdıymış gibi&nbsp;pohpohlanıyor. Mary’nin ona diktiği, kendi elleriyle işlediği giysileri bir görseniz. Hatta küçük&nbsp;imparatoriçenin üzerinde yattığı çarşafları! Minik eldivenlerinin üzerinde bile isminin baş&nbsp;harfleri var. Görseniz gülersiniz, Majesteleri. Görseniz çok gülersiniz. Hanımefendileri Hever’ın&nbsp;küçük efendisi, her şey onun istekleri doğrultusunda yapılmalı. Gerçek bir kardinal. Çocuk&nbsp;odasının şahı.”</span></span></p>

    <p class="calibre8"><span class="font"><span class="calibre1">Muhteşem bir kıvırmaydı. Henry rahatlayıp küçük bebeğin diktatörlüğüne gülmeye başladı.</span></span> <span class="font"><span class="calibre1">Kralın kahkahasını</span></span> <span class="font"><span class="calibre1">anında saraylıların gülümsemeleri, George’un bebeği anlatış tarzına kıkırdamaları izledi. “Gerçekten öyle mi? Onu bu kadar şımartıyor musun?” diye sordu kral bana.</span></span></p>

    <p class="calibre3"><span class="font"><span class="calibre1">“İlk bebeğim,” diye bahanemi belirttim. “Ayrıca bütün kıyafetleri ikincide yine kullanılacak.” Mükemmel bir notaya dokunmuştum. Henry anında ikinciyi hayal edip olayı genişletti. “Alı,&nbsp;evet,” dedi. “Ama küçük prenses bakıldığı evde rekabet isteyecek mi bakalım?”</span></span></p>

    <p class="calibre8"><span class="font"><span class="calibre1">“Umarım kardeşi doğduğunda bunları anlamayacak kadar küçük olur,” dedi George çekinmeden. “Bir yaşından biraz daha büyükken bir erkek kardeşi olabilir. Mary’yle Anne&nbsp;arasında sadece birkaç ay var, biliyorsunuz. Biz hepimiz peş peşe gelen dölleriz.”</span></span></p>

    <p class="calibre8"><span class="font"><span class="calibre1">“Ah, George, çok ayıp,” dedi annem gülümseyerek. “Ama Hever’da küçük bir oğlan görmek hepimizi çok mutlu eder.”</span></span></p>

    <p class="calibre3"><span class="font"><span class="calibre1">“Beni de,” dedi kral sıcacık gözlerle bana bakarak. “Küçük bir oğlan beni de çok mutlu eder.” Babam Fransa’dan döner dönmez bir aile toplantısı daha yapıldı. Bu kez masada benim için&nbsp;ayrılmış bir sandalye vardı. Artık emirler alan bir kız değil, kralın koruması altındaki kadındım.&nbsp;Artık onların piyonu değildim. En azından oyundaki bir oyuncu, hiç olmazsa oyunun&nbsp;kalelerinden biriydim.</span></span></p>

    <p class="calibre3"><span class="font"><span class="calibre1">“Diyelim ki yeniden gebe kaldı ve bu kez oğlan,” dedi dayım yavaşça. “Diyelim ki, kraliçe kendi rızasıyla emekliye ayrıldı ve kralı tekrar evlenebileceği üzere serbest bıraktı. Hamile bir metres ona çok cazip gelecektir.”</span></span></p>

    <p class="calibre8"><span class="font"><span class="calibre1">Bir an bu duyduklarımı daha önce düşünmüş olduğumu fark ettim. Sonra bu anı zaten beklediğimi fark ettim. Kocam William bu konuda beni uyarmıştı ve söyledikleri kafamın bir&nbsp;köşesinde hayal edilemeyecek kadar feci şeyler olarak yer etmişti.</span></span></p>

    <p class="calibre8"><span class="font"><span class="calibre1">“Ben zaten evliyim,” diye hatırlattım.</span></span></p>

    <p class="calibre8"><span class="font"><span class="calibre1">Annem yüzünü buruşturdu. “Birkaç aydan fazla evli olmadın. Evlilik tam olarak sonuçlanmadı bile.”</span></span></p>

    <p class="calibre8"><span class="font"><span class="calibre1">“Sonuçlandı,” dedim boyun eğmeyerek.</span></span> <span class="font"><span class="calibre1">Dayım kaşının birini annemi sorgular gibi kaldırdı.</span></span></p>

    <p class="calibre8"><span class="font"><span class="calibre1">“Çok gençti,” dedi annem. “Ne olup ne olmadığını nereden bilecek? Hiçbir zaman tam anlamıyla evli olmadığına yemin edebilir.”</span></span></p>

    <p class="calibre8"><span class="font"><span class="calibre1">“Yapamam,” dedim anneme, sonra dayıma döndüm. “Böyle bir şeye cüret edemem. Kraliçenin tacını elinden alamam, onun yerine geçemem. O benim üç katım prenses, bense sadece bir&nbsp;Boleyn kızıyım. Size yemin ederim bunu yapamam.”</span></span></p>

    <p class="calibre8"><span class="font"><span class="calibre1">Söylediklerim dayıma hiçbir şey ifade etmedi. “Sıra dışı bir şey yapman gerekmiyor ki,” dedi. “Sana söylendiği biçimde evleneceksin, tıpkı daha önce yaptığın gibi. Sonrasında her şey&nbsp;benim emrimle yapılacak.”</span></span></p>

    <p class="calibre8"><span class="font"><span class="calibre1">“Kraliçe asla emekliye ayrılmayacak,” dedim umutsuzca. “Bunu kendi söyledi, bana söyledi.&nbsp;Önce ölümü görmeleri lazım dedi.”</span></span></p>

    <p class="calibre8"><span class="font"><span class="calibre1">Dayım iç geçirdi, sandalyesini geri çekti ve pencereden dışarı bakabilmek üzere bir adım attı. “Şu anda güçlü bir konumda,” diye kabullendi. “Yeğeni İngiltere’nin ittifakıyken, daha&nbsp;döllenmemiş bir bebek için bu anlaşmayı kimse,</span></span> <span class="font"><span class="calibre1">hele Henry hiç bozamaz. Amal Fransa’ya karşı zafer elde edilir edilmez, ganimetler bölüşülür bölüşülmez kraliçe ona veliaht bırakamayacak kadar yaşlı bir kadın olur çıkar. Hepimiz kadar&nbsp;kraliçe de gitmesi gerektiğinin farkında.”</span></span></p>

    <p class="calibre8"><span class="font"><span class="calibre1">“Savaş kazanıldığında evet belki,” dedi babam endişeyle. “Ama şimdi İspanya’yla herhangi bir anlaşmazlık olmasını göze alamayız. Bütün yazımı ittifak kurup bunu sürdürebilmek için&nbsp;harcadım.”</span></span></p>

    <p class="calibre8"><span class="font"><span class="calibre1">“Hangisi önce geliyor?” diye sordu dayım kupkuru bir tonla. “Ülke mi aile mi? Çünkü ülkenin çıkarlarını tehlikeye atmayacaksak Mary’yi şu anda yaptığımız gibi kullanamayız.”</span></span> <span class="font"><span class="calibre1">Babam durakladı.</span></span></p>

    <p class="calibre8"><span class="font"><span class="calibre1">“Tabii, kanımızdan değilsin,” dedi dayım hin hin. “Howard evliliği, işte o kadar.”</span></span></p>

    <p class="calibre8"><span class="font"><span class="calibre1">“Aile önce gelir,” dedi babam ağır ağır. “Öyle olmalı.”</span></span></p>

    <p class="calibre8"><span class="font"><span class="calibre1">“O zaman Fransa’ya karşı İspanya’yla olan ittifakı gözden çıkarmak zorunda kalabilirsin,” dedi dayım buz gibi bir sesle. “Kraliçe&nbsp;Katherine’i defetmek Avrupa’da barış yapmaktan daha önemli. Kızımızın kralın yatağına&nbsp;girmesi İngiliz erkeklerinin hayatını kurtarmaktan daha önemli. Askerlik yapabilecek bir dolu&nbsp;adam var. Ama bu şans Howardlar’ın yüzüne yüzyılda bir güler.”</span></span></p>
  </div>
</body>
</html>
