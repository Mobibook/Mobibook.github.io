<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_6" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018445"><span class="font"><i class="calibre5"><span class="calibre6">Yaz 1523</span></i></span></a></p>

    <p class="calibre8"><span class="font"><span class="calibre1">Saray mayıs ayını Kardinal Wolsey’nin planladığı ve gerçekleştirdiği cümbüşlerle geçirdi. Kraliçenin hanımları her biri beyazlar içinde saray kayıklarıyla gezdi ve siyahlar içindeki&nbsp;Fransız haydutları onları hazırlıksız yakaladı. Yeşiller içindeki gözü pek İngiliz erkekleri onları&nbsp;kurtarmak için kayıklarıyla açıldı ve aralarında kovalarca su, domuz mideleri dolusu su&nbsp;bombalarıyla neşeli bir savaş gerçekleşti. Baştan aşağı yeşil kumaşlara bürünmüş, direğinde&nbsp;yeşil bir bayrak dalgalanan kraliyet kayığının Fransız haydutlarını suya düşüren küçük su&nbsp;bombaları gönderen maharetli bir topu vardı. Sonra bu Fransızlar Thames’teki kayıkçılar&nbsp;tarafından kurtarılmak durumunda kaldı ki, bu kayıkçılara önce sıkı bir para verilmesi, sonra da&nbsp;savaşa katılmalarının engellenmesi gerekti.</span></span></p>

    <p class="calibre8"><span class="font"><span class="calibre1">Kraliçe tepeden tırnağa ıslanmıştı ve ben hemen yan kayıkta otururken kocasının yüzünde maske, kafasında şapkayla Nottinghamlı Robin rolünde bana gül fırlatmasına neşe içinde,&nbsp;küçük bir kız gibi gülüyordu.</span></span></p>

    <p class="calibre3"><span class="font"><span class="calibre1">York Place’te iskeleye yanaştık ve bizi kıyıda kardinal bizzat karşıladı. Bahçenin ağaçlarının arasına saklanmış müzisyenler vardı. Herkesten yarım kafa daha uzun altın saçlı Greenwoodlu Robin beni dansa kaldırdı. Kral elimi tutup yeşil yeleğinin, yani kalbinin üzerine koyarken ve ben şakaklarımda&nbsp;açması için bana verdiği gülü şapkama yerleştirirken kraliçenin yüzündeki gülümsemenin hiç&nbsp;solmadığını&nbsp;fark ettim.</span></span></p>

    <p class="calibre8"><span class="font"><span class="calibre1">Kardinalin aşçıları kendilerini aşmıştı. İçi doldurulmuş tavuskuşu, kuğu, kaz ve tavuğun yanında kocaman geyik etleri ve Henry’nin favorisi sazan balığı da dahil olmak üzere dört ayrı&nbsp;çeşit ızgara balık vardı. Masadaki tatlılar mayısa övgü olarak çiçek ve buket şeklindeki&nbsp;acıbadem kurabiyeleriydi ve neredeyse kırıp yemeye kıyamayacağınız kadar güzeldi.&nbsp;Yemeğimizi yedikten ve hava serinlemeye başladıktan sonra müzisyenler huşu veren kısa bir&nbsp;müzikle bizi York Place’in kararmaya başlayan bahçelerinden geçirip büyük salona götürdü.&nbsp;Salon değişmişti. Kardinal odanın yeşil kumaşla kaplanmasını, her köşesinin çiçek açmış&nbsp;kocaman mayıs dallarıyla tutturulmasını emretmişti. Salonun ortasında kocaman iki taht vardı,&nbsp;biri kralın biri kraliçenindi ve önlerinde kralın korosu şarkı söyleyip dans ediyordu. Hepimiz&nbsp;yerlerimizi aldık ve çocuk oyununu izledik, sonra hepimiz kalkıp dans ettik. Gece yarısına kadar&nbsp;eğlendik, ardından, kraliçe ayağa kalktı ve hanımlarına odadan çıkmalarını işaret etti.&nbsp;Kraliçenin grubunun peşinden gidiyordum ki, kral elbisemin ucunu yakaladı.</span></span></p>

    <p class="calibre8"><span class="font"><span class="calibre1">“Bana gel, şimdi,” dedi sabırsız bir sesle. Kraliçe adet gereği krala veda etmek üzere döndü ve onu elbisemin kenarına yapışmış, beni de onun önünde tereddüt ederken yakaladı. Hiç&nbsp;bocalamadı, o gurur dolu İspanyol zarafetiyle yanından geçti.</span></span></p>

    <p class="calibre3"><span class="font"><span class="calibre1">“Sana iyi geceler, kocacığım,” dedi o gür, tatlı sesiyle. “Sana da iyi geceler, Bayan Carey.” Önünde kırılgan bir ağaç gibi eğildim. “İyi geceler Majesteleri,” diye fısıldadım, başım önüme&nbsp;eğik. O anda böyle reverans yaparken daha da alçalmak, zemine, yere,- yerin dibine geçmek&nbsp;istedim, böylece başımı kaldırdığımda o kıpkırmızı yüzümü görmeyecekti.</span></span></p>

    <p class="calibre8"><span class="font"><span class="calibre1">Tekrar doğrulduğumda kraliçe gitmiş, Henry ise bana dönmüştü. Kraliçeyi çoktan unutmuş gibiydi, sanki anne sonunda genç çocuklarını oynamaları için yalnız bırakmıştı. “Biraz daha&nbsp;müzik çalsın,” dedi neşeyle. “Ve biraz daha şarap alalım.”</span></span></p>

    <p class="calibre8"><span class="font"><span class="calibre1">Etrafıma bakındım. Sarayın leydileri kraliçeyle birlikte gitmişti. George güven veren bir yüzle bana gülümsedi. “Sakın rahatsız olma,” dedi mırıldanır gibi. Tereddüt ettim ama Henry elinde&nbsp;bir kadeh şarapla yanıma geri döndü. “Mayıs Kraliçesine!” dedi ve Hollandaca tekerlemeler&nbsp;söylese onu bile peşinden tekrarlayacak olan saray eşrafı hemen itaatle “Mayıs Kraliçesine!”&nbsp;karşılık verdi ve bana kadeh kaldırdı.</span></span></p>

    <p class="calibre8"><span class="font"><span class="calibre1">Henry elimden tutup beni Kraliçe Katherine’in tahtına götürdü. İtiraz etmedim ama ayaklarımın geri geri gittiğini hissediyordum. O koltuğa oturmaya hazır değildim.</span></span></p>

    <p class="calibre8"><span class="font"><span class="calibre1">Yavaşça beni basamaklardan yukarı çıkardı, döndüm ve aşağıdaki çocukların masum yüzlerine, Henry’nin saray eşrafının anlamlı anlamlı beni süzen gözlerine baktım.</span></span></p>

    <p class="calibre8"><span class="font"><span class="calibre1">“Mayıs Kraliçesi için dans edelim!” dedi Henry ve kızlardan birini piste çekti, önümde dans ettiler ve ben, kraliçenin tahtında oturup kocasının dans edişini, partneriyle kibarca&nbsp;flörtleşmesini seyrettim, yüzüme kraliçenin o gülümseyen müsamahakâr maskesini takındığımı&nbsp;da biliyordum.</span></span></p>

    <p class="calibre8"><span class="font"><span class="calibre1">Mayıs ziyafetinin hemen ertesi günü Anne bembeyaz bir yüz ve hışımla odaya daldı.</span></span></p>

    <p class="calibre8"><span class="font"><span class="calibre1">“Al bak!” diye tıslayıp yatağın üzerine bir kâğıt parçası fırlattı.</span></span></p>

    <p class="calibre8"><span class="font"><span class="calibre1">Sevgili Anne, bugün seni görmeye gelemem. Kardinal her şeyi biliyor ve olanları ona açıklamam için beni çağırdı. Ancak yemin ederim seni hayal kırıklığına uğratmayacağım.</span></span></p>

    <p class="calibre8"><span class="font"><span class="calibre1">“Aman Tanrım,” dedim yavaşça. “Kardinal biliyor. Kral da öğrenecek.”</span></span></p>

    <p class="calibre8"><span class="font"><span class="calibre1">“Ne olmuş?” dedi Anne, atağa kalkan zehirli bir yılan gibi. “Herkes bilse ne olur? Olağan bir nişan yapıldı, değil mi? Niye herkes bilmesin?”</span></span></p>

    <p class="calibre8"><span class="font"><span class="calibre1">Kâğıdın elimde titrediğini fark ettim. “Seni hayal kırıklığına uğratmayacağım ne demek?” diye sordum. “Eğer bu bozulamayacak bir nişansa zaten seni hayal kırıklığına uğratmaz. Hayal&nbsp;kırıklığı söz konusu bile olmaz.”</span></span></p>

    <p class="calibre3"><span class="font"><span class="calibre1">Anne oda boyunca üç hızlı adım atıp duvara vardı, sonra kuleyi arşınlayan aslanlar gibi üç adım daha atıp geri döndü. “Ne demek istemiş anlamadım,” diye yapıştırdı. “Oğlan bir geri zekâlı.”&nbsp;</span></span></p>

    <p class="calibre3"><span class="font"><span class="calibre1">“Onu sevdiğini söylemiştin.”</span></span></p>

    <p class="calibre8"><span class="font"><span class="calibre1">“Bu geri zekâlı olmadığı anlamına gelmez.” Aniden kararını verdi. “Yanına gitmeliyim. Bana ihtiyacı olacak. Yoksa onların önünde eriyiverir.”</span></span></p>

    <p class="calibre8"><span class="font"><span class="calibre1">“Gidemezsin. Beklemen lazım.”</span></span></p>

    <p class="calibre8"><span class="font"><span class="calibre1">Giysilerin kırışmaması için kullandığımız aleti çılgın gibi kaldırıp pelerinini çıkardı.</span></span> <span class="font"><span class="calibre1">Kapı gök gürültüsü gibi gümbürdedi ve ikimiz de olduğumuz yerde donduk. Anında pelerinini çıkarttı, aldığı yere geri koydu ve huzur dolu bir yüzle, sanki sabahtan beri hep orada&nbsp;oturuyormuş gibi aletin üzerine oturdu. Kapıyı ben açtım. Gelen Kardinal Wolsey’nin&nbsp;hizmetindeki adamlardan biriydi.</span></span></p>

    <p class="calibre8"><span class="font"><span class="calibre1">“Bayan Anne içeride mi?”</span></span></p>

    <p class="calibre8"><span class="font"><span class="calibre1">Adamın düşünceli düşünceli bahçeye bakan Anne’i görebileceği şekilde kapıyı biraz daha araladım. Kardinalin kırmızı bayraklı mavnası bahçenin dibine bağlanmıştı.</span></span></p>

    <p class="calibre8"><span class="font"><span class="calibre1">“Lütfen toplantı odasına kardinalin yanına gelebilir misiniz?” dedi adam.</span></span></p>

    <p class="calibre8"><span class="font"><span class="calibre1">Anne dönüp hiçbir şey söylemeden ona baktı. “Hemen,” dedi adam. “Kardinalim hemen gelmenizi buyurdu.”</span></span></p>

    <p class="calibre8"><span class="font"><span class="calibre1">Anne bu emre parlamadı. O da benim kadar iyi biliyordu ki, kraliyeti Kardinal Wolsey yönettiği sürece emirleri kralın emirleriyle aynıydı. Aynaya yürüdü, göz ucuyla kendine şöyle bir baktı.&nbsp;Renk gelsin diye önce yanaklarını, sonra üst sonra da alt dudağını hafifçe çimdikledi.</span></span></p>

    <p class="calibre8"><span class="font"><span class="calibre1">“Ben de geleyim mi?” diye sordum.</span></span></p>

    <p class="calibre8"><span class="font"><span class="calibre1">“Evet, yanımda yürü,” dedi mırıldanarak hızla. “Bu ona, söylediklerinin krala iletileceğini hatırlatır. Ve eğer kral oradaysa, elinden geldiğince yumuşatmaya bak.”</span></span></p>

    <p class="calibre8"><span class="font"><span class="calibre1">“Herhangi bir şey talep edemem,” dedim hemen.</span></span></p>

    <p class="calibre8"><span class="font"><span class="calibre1">O kriz anında bile bana buyurgan bir gülümseme fırlattı. “Onu ben de biliyorum.”</span></span></p>

    <p class="calibre8"><span class="font"><span class="calibre1">Hizmetkârı takip ederek büyük salondan Henry’nin toplantı odasına yürüdük. Oda şaşılacak derecede boştu.</span></span></p>

    <p class="calibre8"><span class="font"><span class="calibre1">Henry saray eşrafıyla birlikte ava çıkmıştı. Kıpkırmızı üniformalarıyla Kardinalin adamları kapıda bekliyordu. Bir adım gerileyip bize yol verdiler, sonra tekrar yolu kapattılar. Lord&nbsp;hazretleri belli ki kimsenin bu konuşmayı bölmesini istemiyordu.</span></span></p>

    <p class="calibre8"><span class="font"><span class="calibre1">“Bayan Anne, “ dedi, Anne odaya girdiğinde. “Bu sabah çok can sıkıcı bir haber duydum.”</span></span></p>

    <p class="calibre8"><span class="font"><span class="calibre1">Anne ellerini kavuşturup sakin bir yüzle kımıldamadan öylece durdu. “Bunu duyduğuma üzüldüm efendim,” dedi sesi hiç titremeden.</span></span></p>

    <p class="calibre8"><span class="font"><span class="calibre1">“Görünüşe bakılırsa çıraklarımdan biri, Northumberlandlı genç Henry seninle olan yakınlığına ve ona tanıdığım özgürlüğe güvenip kraliçenin odalarında haylazlık edip saçma sapan aşk&nbsp;oyunlarına girişmiş.”</span></span></p>

    <p class="calibre8"><span class="font"><span class="calibre1">Anne hayır der gibi başını sallıyordu ama kardinal ona söz hakkı vermedi.</span></span></p>

    <p class="calibre3"><span class="font"><span class="calibre1">“Ona bugün bu tür sapıkça oyunların Kuzeydeki toprakları yönetecek ve evliliği babası, kral ve benim kararıma bağlı olan birine yakışmadığını belirttim. Henry sütçü kızını samanlığa&nbsp;atabilecek ve kimsenin bunu yadırgamayacağı bir çiftçi değil. Onun kadar büyük bir lordun&nbsp;evliliği siyasi bir meseledir.” Durakladı. “Ve bu ülkede siyaseti kralla ben&nbsp;belirlerim.”</span></span></p>

    <p class="calibre8"><span class="font"><span class="calibre1">“Bana izdivaçla birleşmeyi teklif etti ve ben de kabul ettim,” dedi Anne gerilemeden. Boynundaki inci kolyenin ucundaki altın ‘B’ harfinin kalp atışlarıyla birlikte hızla attığını fark&nbsp;ettim. “Biz nişanlandık kardinalim. Bu eşleşme hoşunuza gitmediyse üzgünüm ama olan oldu.&nbsp;Ve artık bozulamaz.”</span></span></p>

    <p class="calibre3"><span class="font"><span class="calibre1">Kardinal tombul şapkasının altından Anne’e pis bir bakış fırlattı.</span></span></p>

    <p class="calibre8"><span class="font"><span class="calibre1">“Lord Henry babasının ve kralın otoritesi altına girmeye razı oldu,” dedi. “Bunu size nezaketimden söylüyorum, Bayan Boleyn. Böylece Tanrı tarafından sizden yukarıda&nbsp;konuşlandırılmış olan kişileri suçlu duruma düşürmekten vazgeçersiniz.”</span></span></p>

    <p class="calibre8"><span class="font"><span class="calibre1">Anne bembeyaz kesildi. “Böyle bir şey hiç söylemedi. Babasının otoritesine boyun eğeceğinden, benim... benim...”</span></span></p>

    <p class="calibre8"><span class="font"><span class="calibre1">“Senin otoritenden çıkacağından hiç bahsetmedi, değil mi? Biliyor musun, Bayan Anne, bunu yapıp yapmayacağını ben de merak ediyordum. Ama yaptı, işte. Şimdi bu mesele tamamıyla&nbsp;kralla dükün elinde.”</span></span></p>

    <p class="calibre8"><span class="font"><span class="calibre1">“Bana söz verdi ve nişanlandık,” dedi Anne öfkeyle.</span></span></p>

    <p class="calibre8"><span class="font"><span class="calibre1">“O geleceğe yönelik bir nişandı,” diye gürledi kardinal. “Gelecekte evlenmek üzere söz vermek mümkündür.”</span></span></p>

    <p class="calibre8"><span class="font"><span class="calibre1">“O ana yönelikti,” diye karşılık verdi Anne direnerek. “Şahitler önünde ve olması gerektiği gibi yapılmış bir nişandı.”</span></span></p>

    <p class="calibre8"><span class="font"><span class="calibre1">“Lütfen.” Şişko eli ihtiyatla yukarı kalktı. Kocaman yüzüğü adamın İngiltere’nin ruhani lideri olduğunu hatırlatırcasına Anne’e göz kırptı. “Lütfen, böyle bir şeyin olabileceğini aklınızdan&nbsp;bile geçirmeyin. Çok mantıksızca olur. Ben nişan gelecekteki bir evliliğe yönelikti diyorsam,&nbsp;öyledir, Bayan Anne. Ben yanılmam. Bir hanım böyle yetersiz bir zemine güvenip bir erkekle&nbsp;yatağa girdiyse, salaklık etmiş demektir. Kendini bir erkeğe vermiş ve sonra terk edilmiş bir&nbsp;kadının hayatı tamamıyla mahvolur. Asla evlenemez.”</span></span></p>

    <p class="calibre8"><span class="font"><span class="calibre1">Anne hızla bana doğru bir bakış fırlattı. Wolsey, kardeşi kraliyetin en dillenmiş zinasını yapan birine bekâretle ilgili vaaz vermenin oldukça komik olduğunun farkında olmalıydı. Ama bakışları&nbsp;titremedi bile.</span></span></p>

    <p class="calibre8"><span class="font"><span class="calibre1">“Bana böyle bir yalan söylemenize neden olan şey Lord Henry’ye olan zaafınızsa, bu size büyük zarar verir, Bayan Boleyn.”</span></span></p>

    <p class="calibre8"><span class="font"><span class="calibre1">Anne’in gittikçe artan paniğini bastırmaya çabaladığını görebiliyordum. “Sayın kardinalim,” dedi. Bu kez sesi hafifçe titriyordu. “Ben Northumberland’e iyi bir Düşes olacaktım. Fakirlere&nbsp;yardım edecektim. Kuzeyde adaletin doğru işleyip işlemediğini gözleyecektim. İngiltere’yi&nbsp;İskoçlardan koruyacaktım. Sonsuza dek sizin dostunuz olacaktım. Ve sonsuza dek size kendimi&nbsp;borçlu bilecektim.”</span></span></p>

    <p class="calibre8"><span class="font"><span class="calibre1">Kardinal Anne’in bahşettiklerinin o güne dek ona teklif edilenlerin en şahanesi olmadığını belirtircesine hafifçe gülümsedi. “Senden harika bir düşes olur,” dedi. “Ama Northumberland&nbsp;dışında bir yere. O yere baban karar vermek durumunda. Nerede evleneceğine o karar&nbsp;verecek, bu konuda kralla benim de bir miktar söz hakkımız olacak tabii. Geri kalanını hallettik&nbsp;sayılır, sevgili kızım, artık dileklerin konusunda daha dikkatli olacağım ve bundan sonrası için,”&nbsp;Yüzündeki gülümsemeyi gizlemekle uğraşmadı, “bundan sonrası için düşes olmak istediğini&nbsp;aklımda tutacağım.”</span></span></p>

    <p class="calibre8"><span class="font"><span class="calibre1">Elini uzattı ve Anne bir adım öne çıkıp reverans yaptıktan sonra adamın yüzüğünü öpüp geri geri odadan çıkmak zorunda kaldı.</span></span></p>

    <p class="calibre8"><span class="font"><span class="calibre1">Kapı arkamızdan kapandığında ağzını bile açmadı. Topuklarının üzerinde dönüp bahçeye inen taş basamaklara yöneldi. Dolambaçlı hoş patikalardan geçip beyaz ve kırmızı taç yapraklarını&nbsp;güneşe doğru açarak taş bir bankın etrafını saran güllere varana dek konuşmadı.</span></span></p>

    <p class="calibre3"><span class="font"><span class="calibre1">“Ne yapabilirim?” dedi. “Düşün! Kafanı çalıştır!” Aklıma hiçbir şey gelmediğini söyleyecektim ki, benimle konuşmadığını anladım. Kendiyle konuşuyordu. “Northumberland’ı arkadan vurabilir miyim? Mary’nin krala bu konuda yalvarmasını sağlayabilir miyim?” Bir an başını salladı. “Hayır, hayır, Mary’ye güvenemem. Yüzüne gözüne bulaştırır.”&nbsp;Öfkeyle itiraz etmemek için dudağımı ısırdım. Anne topuklarının etrafında hışırdayan eteğiyle&nbsp;otların üzerinde bir ileri, bir geri yürüdü. Bankın üzerine çöküp onu seyrettim.</span></span></p>

    <p class="calibre8"><span class="font"><span class="calibre1">“Henry’yi vazgeçirmek için George’u kullanabilir miyim acaba?” Tekrar döndü, “Babamı, ya da dayımı?” dedi hızla. “Yükseldiğimi görmeyi onlar da ister. Kralla konuşabilir, kardinali ikna&nbsp;edebilirler. Northumberland’ı cezbedecek bir çeyiz hazırlatabilirler. Düşes olduğumu görmeyi&nbsp;onlar da isteyecektir.” Ani bir kararla başını salladı. “Beni desteklemeliler,” diye kendini&nbsp;onayladı. “Beni destekleyecekler. Ve Northumberland Londra’ya geldiğinde nişan yapıldığını ve&nbsp;evliliğin gerçekleştiğini söyleyecekler.”</span></span></p>

    <p class="calibre8"><span class="font"><span class="calibre1">Aile toplantısı Londra’da Howardlar’ın evinde yapıldı. Annemle babam büyük masaya oturmuş, dayım aralarına geçmişti. Ben ve George Anne’in utancını paylaşarak odanın gerisinde ayakta&nbsp;duruyorduk. Ve masanın önünde tellerin arkasındaki bir mahkûm gibi duran bu kez Anne’di.&nbsp;Fakat benim her zaman yaptığım gibi başı öne eğik değildi. Tersine başı dimdik, dayımın öfkeli&nbsp;bakışlarına sanki dengiymiş gibi tek kaşını kaldırarak karşılık veriyordu.</span></span></p>

    <p class="calibre8"><span class="font"><span class="calibre1">“Elbisenin tarzının yanında Fransız tarzını da öğrenmiş olman beni üzdü,” dedi dayım çekinmeden. “Seni daha önce isminin lekelenmemesi konusunda uyarmıştım. Şimdiyse genç&nbsp;Percy’nin seninle uygunsuz bir mahremiyet paylaşmasına izin verdiğini duyuyorum.”</span></span></p>

    <p class="calibre8"><span class="font"><span class="calibre1">“Yattığım insan kocamdı,” dedi Anne yüksünmeden. Dayım göz ucuyla anneme baktı.</span></span></p>

    <p class="calibre8"><span class="font"><span class="calibre1">“Bunu ya da buna benzer herhangi bir şeyi bir daha dile getirirsen kamçılanacak, Hever’a gönderilecek ve bir daha asla geri dönemeyeceksin,” dedi annem alçak bir sesle. “Küçük&nbsp;düştüğünü görmektense ayaklarımın dibinde öldüğünü görmeyi yeğlerim. Böyle bir şey&nbsp;söylediğinde babanın ve dayının önünde kendini aşağılamış oluyorsun. Kendini rezil kepaze&nbsp;ediyorsun. Senden nefret etmemizi sağlıyorsun.”</span></span></p>

    <p class="calibre8"><span class="font"><span class="calibre1">Arkasında oturduğum için ablamın yüzünü göremiyordum ama boğulurken can havliyle bir yerlere tutunan biri gibi parmaklarının eteklerinin katlarına kenetlendiğini gördüm.</span></span></p>

    <p class="calibre8"><span class="font"><span class="calibre1">“Bu nahoş hatayı herkes unutana kadar Hever’a gideceksin,” diye emretti dayım.</span></span></p>

    <p class="calibre8"><span class="font"><span class="calibre1">“Özür dilerim,” dedi Anne iğneli iğneli. “Ama bu nahoş hata benim değil, sizin. Lord Henry ve ben evlendik. Henry yanımda olacaktır. Siz ve babam bu evliliğin halka açıklanması için onun&nbsp;babasına, kardinale ve krala baskı yapmalısınız. Bunu yaparsanız o zaman ben de&nbsp;Northumberland düşesi olurum ve İngiltere’nin en büyük dukalığında bir Howard kızınız olur.&nbsp;Ben düşes olursam ve Mary bir oğlan doğurursa, çocuk kralın piçi ve Northumberland Dükünün&nbsp;yeğeni olur. O zaman oğlanı tahta geçirebiliriz.”</span></span></p>

    <p class="calibre3"><span class="font"><span class="calibre1">Dayımın gözleri alevler içinde ona odaklandı. “Kral iki sene önce bundan çok daha azını dile getirdiği için Buckingham Dükünün boynunu vurdurttu,” dedi oldukça alçak bir sesle. “Ölüm&nbsp;ilamını babam kendi elleriyle imzaladı. Veliahdını umursamayan bir kralımız yok bizim. Bunu&nbsp;bir daha asla, asla söylemeyeceksin, yoksa Hever’a değil rahibeler manastırına kapatılır, bir daha dışarı çıkamazsın. Bu konuda ciddiyim, Anne. Bu ailenin güvenliğinin budalalıklarınla tehlikeye girmesine izin veremem.”</span></span></p>

    <p class="calibre8"><span class="font"><span class="calibre1">Dayım bu alçak sesli öfkesiyle Anne’i şok etmişti. Yutkunup toparlanmaya çabaladı. “Başka bir şey söylemeyeceğim,” diye fısıldadı. “Ama bu plan işleyebilirdi.”</span></span></p>

    <p class="calibre8"><span class="font"><span class="calibre1">“Mümkün değil,” dedi babam doğruca. “Northumberland seni istemeyecektir. Ve Wolsey o kadar yükselmemize yardım etmez. Kral da, Wolsey ne derse onu yapar.”</span></span></p>

    <p class="calibre8"><span class="font"><span class="calibre1">“Lord Henry bana&nbsp;söz verdi,” dedi Anne direnerek. Dayım başını sağa sola sallayarak toplantının sona erdiğini&nbsp;belirtmek üzere ayağa kalkmaya yeltendi.</span></span></p>

    <p class="calibre8"><span class="font"><span class="calibre1">“Bir saniye,” dedi Anne çaresizlikle. “Bunu başarabiliriz. Size yemin ederim. Yanımda olursanız o zaman Henry de benim yanımda durur, kardinal de, kral da. Böylece babası da razı olmak&nbsp;zorunda kalır.”</span></span></p>

    <p class="calibre8"><span class="font"><span class="calibre1">Dayım bir an bile duraklamadı. “Kimse yanında falan durmaz. Sen bir budalasın. Wolsey’le savaşamazsın. Ülkede onun dengi olabilecek herhangi biri yok ve onun düşmanlığını göze&nbsp;alamayız. Mary’yi kralın yatağından alıp yerine bir Seymour kızı koyuverir. Seni&nbsp;desteklediğimizde Mary’yle ilgili yaptığımız her şey suya düşer. Bu Mary’nin şansı, senin değil.&nbsp;Senin yüzünden bunun mahvolmasına izin veremeyiz. Seni en azından yazın ayakaltından yok&nbsp;edeceğiz, ya da belki bir sene.”</span></span></p>

    <p class="calibre8"><span class="font"><span class="calibre1">Öyle şaşaladı ki, bir an sesi çıkmadı. “Ama onu seviyorum,” dedi.</span></span></p>

    <p class="calibre8"><span class="font"><span class="calibre1">Odada bir sessizlik oldu.</span></span></p>

    <p class="calibre8"><span class="font"><span class="calibre1">“Evet,” dedi Anne. “Onu seviyorum.”</span></span></p>

    <p class="calibre3"><span class="font"><span class="calibre1">“Bu benim için hiçbir şey ifade etmiyor,” dedi babam. “Evliliğin bir aile meselesi. Bunu kendi kararına bırakmayacağız. Hever’a gidecek ve saraydan en az bir sene uzak kalacaksın. Uzamazsa kendini şanslı say. Eğer ona yazarsan ya da mektuplarını cevaplarsan, ya da bir kere daha görürsen&nbsp;manastıra yollanırsın. Bu asla değişmeyecek bir emirdir.”</span></span></p>

    <p class="calibre8"><span class="font"><span class="calibre1">“Çok da kötü gitmedi,” dedi George, neşeli görünmeye çabalayarak. Anne, George ve ben York Place’e gidecek sandala binmek üzere nehrin aşağısına yürüyorduk. Howard uşaklarından biri&nbsp;önümüzden gidip dilencileri ve sokak satıcılarını uzaklaştırıyor, diğeriyse arkamızdan bizi takip&nbsp;ediyordu. Anne sanki rüyada gibi yürüyordu, önümüzdeki kalabalığı görmüyor gibiydi.</span></span></p>

    <p class="calibre8"><span class="font"><span class="calibre1">İnsanlar at arabalarının arkasında köyden getirdikleri taze ekmekleri, meyveleri, canlı ördekleri, horozları satıyordu. Dilleri ve kafaları taşralı erkeklerden daha iyi işleyen Londralı&nbsp;şişko ev kadınları ve hayvanlarının yemleri için en uygun fiyatı almaya çabalayan yavaş ve</span></span> <span class="font"><span class="calibre1">dikkatli taşralı kadınlar vardı. Heybelerinde masallar ve notalar bulunan seyyar satıcılar... İnsanları yaptıkları ayakkabıların ayağın her kıvrımına oturacağına ikna etmeye çalışan&nbsp;ayakkabı satıcıları vardı. Çiçekçiler, tere otu satıcıları, uşaklar, baca temizleyicileri, karanlık&nbsp;bastırana dek hiçbir iş yapmadan oturan meşale taşıyıcıları ve sokak temizleyicileri vardı.&nbsp;Pazara giden ya da pazardan dönen aylak uşaklar vardı, her dükkânın önünde dükkân&nbsp;sahibinin karısı taburesinde tombul tombul oturmuş, gelene geçene gülümsüyor, içeri girip&nbsp;mallara bakmaları için dil döküyordu.</span></span></p>

    <p class="calibre3"><span class="font"><span class="calibre1">George bu meslekler zincirinin içinden bizi, iğneye iplik geçirir gibi büyük bir kararlılıkla geçirdi. Anne’in öfke&nbsp;fırtınası bastırmadan evvel bizi eve götürmeye debeleniyordu.</span></span></p>

    <p class="calibre8"><span class="font"><span class="calibre1">“Çok iyi gitti derim ben,” dedi güven verici bir sesle. Nehre açılan bir iskeleye vardık. Howard uşağı bir sandala el etti. “York Place’e,” dedi George hemen.</span></span></p>

    <p class="calibre8"><span class="font"><span class="calibre1">Gelgit bizden yanaydı, Anne şehirden gelen pisliğin toplandığı kıyılara boş gözlerle bakarken çabucak nehrin yukarısına yol aldık.</span></span></p>

    <p class="calibre8"><span class="font"><span class="calibre1">York Place’in kagir iskelesine yanaştık, Howard uşakları önümüzde eğildi ve sandalı şehre geri götürmek üzere yola çıktı. George, Anne’le beni odamıza sürüdü ve sonunda kapıyı&nbsp;arkamızdan kapattı.</span></span></p>

    <p class="calibre8"><span class="font"><span class="calibre1">Anne anında dönüp vahşi bir kedi gibi üzerine saldırdı. George onu bileklerinden yakalayıp yüzünden uzaklaştırdı. “Çok iyi gitti, ha?” diye feryat etti George’a. “Çok iyi gitti! Sevdiğim&nbsp;adamı kaybettim, ismim lekelendi ama çok iyi gitti! Hayatım mahvoldu, herkes beni unutana&nbsp;kadar taşraya gömüleceğim ama iyi gitti! Kendi babam beni desteklemiyor, kendi annem&nbsp;ölümü görse daha çok sevineceğine yeminler ediyor ama iyi gitmiş. Deli misin, yoksa salak mı?&nbsp;Ha, deli misin? Yoksa sadece beyinsiz, kör, sümsük bir geri zekâlı mısın?”</span></span></p>

    <p class="calibre8"><span class="font"><span class="calibre1">George onun bileklerine yapıştı. Anne tırnaklarını bir kere daha ağabeyimin yüzüne savurdu. Arkadan gelip topuklarıyla George’un ayağını ezememesi için onu geriye çektim. Kavga eden&nbsp;sarhoşlar gibi üçümüz birden sendeledik, Anne hem George hem dev benimle savaşırken&nbsp;yatağın kenarına ayağımı vurdum ama bileklerini bırakmadan onu geri çektim. George yüzünü&nbsp;korumak için onun ellerine yapıştı. Sanki Anne’in ötesinde bir şeyle savaşıyor gibiydik, sanki&nbsp;içine şeytan girmişti, sanki hepimizin içine girmişti&nbsp;hırs. Bizi bu küçük odaya toplayan, ablamı böyle üzüntüden çıldırtan ve bizi bu savaşın içine atan o şeytandı.</span></span></p>

    <p class="calibre8"><span class="font"><span class="calibre1">“Sakin ol artık, Tanrı aşkına,” diye bağırdı George Anne’e, tırnaklarından korunmaya çabalarken.</span></span></p>

    <p class="calibre8"><span class="font"><span class="calibre1">“Sakin mi olayım!” diye haykırdı Anne. “Nasıl sakin olabilirim?”</span></span></p>

    <p class="calibre8"><span class="font"><span class="calibre1">“Çünkü kaybettin,” dedi George uzatmadan. “Artık savaşacak bir şey kalmadı, Anne. Kaybettin.”</span></span></p>

    <p class="calibre3"><span class="font"><span class="calibre1">Anne bir an olduğu yerde dondu, yine de onu bırakmayacak kadar tedbirliydik. Sonra gözü dönmüş gibi George’a baktı, ardından başını geriye savurup öfke dolu bir kahkaha patlattı.&nbsp;”Sakin olayım!” diye bağırdı heyecanla. “Tanrım! Sükûnet içinde öleceğim. Sükûnet içinde&nbsp;ölene kadar beni Hever’a kapatacaklar. Ve onu bir daha hiç, hiç görmeyeceğim!”</span></span></p>

    <p class="calibre8"><span class="font"><span class="calibre1">Bu cümlenin ardından hüzünle koca bir inilti saldı, savaş hali içini terk etti ve birden kendini bırakıverdi. George da bileklerini tutmaktan vazgeçip onu kendine çekti, Anne kollarını onun&nbsp;boynuna savurup yüzünü göğsüne gömdü. Öyle feci hıçkırıyor, acıyla öyle anlaşılmaz&nbsp;homurdanıyordu ki, ne dediğini anlayamıyordum. Sonra tekrar tekrar haykırdığı cümleleri&nbsp;kavradıkça kendi gözyaşlarımın süzüldüğünü fark ettim. “Ah, Tanrım, onu çok sevmiştim, çok&nbsp;sevmiştim. O benim tek aşkımdı, tek aşkım.”</span></span></p>

    <p class="calibre3"><span class="font"><span class="calibre1">Hiç zaman kaybetmediler. Anne’in eşyaları toplandı, atı semerlendi ve aynı gün George’a Hever yolunda ona eşlik etmesi emredildi. Kimse onun gittiğini Lord Henry Percy’ye söylemedi.&nbsp;Percy ona bir mektup gönderdi ve eli her yere&nbsp;uzanan annem mektubu açtı, şömineye atmadan evvel sessizce okudu.</span></span></p>

    <p class="calibre8"><span class="font"><span class="calibre1">“Ne diyor?” diye sordum alçak sesle.</span></span></p>

    <p class="calibre8"><span class="font"><span class="calibre1">“Ölümsüz aşk,” dedi annem tiksintiyle.</span></span></p>

    <p class="calibre8"><span class="font"><span class="calibre1">“Gittiğini ona söylememiz gerekmez mi?”</span></span></p>

    <p class="calibre8"><span class="font"><span class="calibre1">Annem yüzünü buruşturdu. “Yakında öğrenir. Babası bu sabah onunla görüşecek.”</span></span></p>

    <p class="calibre8"><span class="font"><span class="calibre1">Anlayışla başımı salladım. Öğlen vakti, üzerine titrek bir el yazısıyla Anne’in isminin karalandığı başka bir mektup geldi. Bir leke, belki de bir gözyaşı izi vardı. Annem duvar gibi bir yüzle onu&nbsp;da açtı, onun da akıbeti birincinin aynıydı.</span></span></p>

    <p class="calibre8"><span class="font"><span class="calibre1">“Lord Henry mi?” diye sordum. Başıyla onayladı.</span></span> <span class="font"><span class="calibre1">Şöminenin yanından kalkıp pencerenin önüne oturdum. “Dışarı çıkabilirim,” dedim.</span></span></p>

    <p class="calibre8"><span class="font"><span class="calibre1">Başını bana çevirdi. “Buradan ayrılmayacaksın,” dedi sertçe.</span></span></p>

    <p class="calibre8"><span class="font"><span class="calibre1">O eski itaat ve boyun eğme alışkanlığı büyük bir güçle kımıldamamı engelliyordu. “Tamam, sevgili anneciğim. Ama bahçede yürüyüşe de mi çıkamam?”</span></span></p>

    <p class="calibre8"><span class="font"><span class="calibre1">“Hayır,” diye kestirip attı. “Babanla dayın içeride oturmanı emretti. Northumberland, Percy’yle konuşana kadar.”</span></span></p>

    <p class="calibre8"><span class="font"><span class="calibre1">“Bahçede dolaşırken bunu engellemiş olmam ki,” diye itiraz ettim.</span></span></p>

    <p class="calibre8"><span class="font"><span class="calibre1">“Percy’ye mesaj gönderebilirsin.”</span></span></p>

    <p class="calibre3"><span class="font"><span class="calibre1">“Göndermem!” diye haykırdım. “Tanrı şahidim, emin olabileceğiniz tek bir şey, tek bir şey varsa, o da asla bana söylenenin dışına çıkmamamdır. Beni on iki yaşımda evlendirdiniz,&nbsp;efendim. Tam iki sene sonra, on dördümdeyken aynı evliliği sona erdirdiniz. On beşinci yaş&nbsp;günüm gelmeden&nbsp;kralın yatağına girdim. Gördüğünüz gibi bu aile bana ne söylediyse hepsini yaptım. Kendi bağımsızlığım için savaşamıyorsam ablamınki için savaşmam çok daha zor olmalı!”</span></span></p>

    <p class="calibre8"><span class="font"><span class="calibre1">Başıyla onayladı. “Doğru olanı da bu,” dedi. “Bu dünyada kadınlara özgürlük yok, ister savaş, ister savaşma. Bak, Anne kendini ne hallere düşürdü.”</span></span></p>

    <p class="calibre8"><span class="font"><span class="calibre1">“Evet,” dedim. “Hever’a. En azından gönlünce tarlalarda dolaşabileceği bir yere.”</span></span></p>

    <p class="calibre8"><span class="font"><span class="calibre1">Annem şaşkın şaşkın bana baktı. “Gıpta eder gibisin.”</span></span></p>

    <p class="calibre8"><span class="font"><span class="calibre1">“Orayı seviyorum,” dedim. “Bazen saraya bile tercih ederim diye düşünüyorum. Ama oraya göndermekle Anne’in kalbini&nbsp;kırıyorsunuz.”</span></span></p>

    <p class="calibre8"><span class="font"><span class="calibre1">“Bu aileye bir faydası dokunacaksa, kalbinin de ruhunun da kırılması gerek,” dedi annem buz gibi bir sesle. “Bunun aslında çocukluğunda yapılması gerekirdi. Fransız sarayında ikinize de&nbsp;itaat etmeyi öğretirler diye düşünmüştüm ama görünene bakılırsa bunu atlamışlar. O yüzden&nbsp;şimdi yapılması gerekiyor.”</span></span></p>

    <p class="calibre8"><span class="font"><span class="calibre1">Kapı vuruldu. Eski püskü giysiler içinde bir adam rahatsız bir tavırla eşikte duruyordu.</span></span></p>

    <p class="calibre8"><span class="font"><span class="calibre1">“Bayan Anne Boleyn’e mektup var,” dedi. “Başka kimseye değil, sadece ona. Ve genç Lordum siz okurken beklememi istedi.”</span></span></p>

    <p class="calibre8"><span class="font"><span class="calibre1">Durakladım, göz ucuyla anneme baktım. Başıyla çabucak beni onayladı, Northumberland’ın kırmızı mührünü kırıp katlanmış sert kâğıdı açtım.</span></span></p>

    <p class="calibre8"><span class="font"><span class="calibre1">Karıcığım,</span></span></p>

    <p class="calibre3"><span class="font"><span class="calibre1">Eğer birbirimize verdiğimiz sözde durursan ben de sözümden dönmüş olmam. Sen beni yalnız bırakmazsan ben de seni bırakmam. Babam bana fazlasıyla öfkeli, kardinalde öyle ve geleceğimiz adına korkuyorum. Ama birbirimize sarılırsak birlikle olmamıza razı olacaklardır. Bana bir not gönder, sadece tek bir kelime de olur, yanımda olduğunu söyle, ben&nbsp;de senin yanında olacağım. Henry.</span></span></p>

    <p class="calibre8"><span class="font"><span class="calibre1">“Bir cevap almak istediğini söyledi,” dedi adam.</span></span></p>

    <p class="calibre3"><span class="font"><span class="calibre1">“Dışarıda bekle,” dedi annem adama ve kapıyı suratına kapattı. Bana döndü. “Cevap yaz.”</span></span></p>

    <p class="calibre3"><span class="font"><span class="calibre1">“Onun el yazısı olmadığını anlar,” dedim çaresizce.</span></span></p>

    <p class="calibre3"><span class="font"><span class="calibre1">Önüme bir parça kâğıt, elime bir kalem tutuşturdu ve mektubu kendi yazdırdı. Lord Henry,</span></span></p>

    <p class="calibre8"><span class="font"><span class="calibre1">Size herhangi bir şey yazmaktan men edildiğim için bu mektubu size Maty yazıyor. İşe yaramayacak. Evlenmemize izin vermeyecekler ve sizden vazgeçmem gerekiyor. Benim için&nbsp;babanıza ve kardinale karşı gelmeyin çünkü pes ettiğimi belirttim. Yaptığımız sadece gelecek&nbsp;için verilmiş bir evlilik sözüydü ve ikimizi de bağlamıyor. Sizi bu yarım sözden azat ediyorum&nbsp;ve kendimi de azat edilmiş sayıyorum.</span></span></p>

    <p class="calibre8"><span class="font"><span class="calibre1">“İkisinin de kalbini kırıyorsunuz,” dedim ıslak mürekkebin üzerine kum serperken.</span></span></p>

    <p class="calibre8"><span class="font"><span class="calibre1">“Belki,” dedi annem sakin sakin. “Ama genç kalpler kolay iyileşir. Ayrıca İngiltere’nin yarısının</span></span> <span class="font"><span class="calibre1">sahibi olan kalplerin aşkla gümbür gümbür atmaktan başka işleri olmalıdır.”</span></span></p>
  </div>
</body>
</html>
