<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_22" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018461"><span class="font"><i class="calibre5"><span class="calibre6">Bahar 1529</span></i></span></a></p>

    <p class="calibre8"><span class="font"><span class="calibre1">Anne’le Blackfriars manastırının salonunda, arka tarafta bir perdenin arkasına gizlenmiştik. Bunu görmeden edemezdik. Sarayda herhangi bir bahaneyle bulunan hiç kimse bunu&nbsp;görmeden edemezdi. Buna benzer bir şey İngiltere’de daha önce hiç olmamıştı. İngiltere Kralı&nbsp;ve Kraliçesinin lehine ve aleyhine olan kanıtları dinlemek için ki bu olabilecek en olağandışı&nbsp;duruşma, en olağanüstü olaydı, burası seçilmişti.</span></span></p>

    <p class="calibre8"><span class="font"><span class="calibre1">Saray eşrafı Bridewell Sarayı’ndaydı, manastırın hemen yanında. Kral ve kraliçe her akşam Bridewell’in büyük salonunda birlikte akşam yemeği yiyor, gündüzleriyse Blackfriars’daki&nbsp;duruşmaya gidip evliliklerinin sevgi dolu yirmi yıllık birliktelikleri boyunca geçerli olup&nbsp;olmadığını dinliyordu.</span></span></p>

    <p class="calibre3"><span class="font"><span class="calibre1">Berbat bir gündü. Kraliçe en güzel giysilerine bürünmüştü, belli ki heyetin sade giyinmesi için verdiği emre meydan okuyordu. İç eteği altın rengi brokardan dikilmiş kırmızı kadifeden yeni&nbsp;elbisesini giymişti. Elbisenin kol ağızlarıyla eteklerinin kenarları gür siyah samur kürküyle&nbsp;süslenmişti. Koyu kırmızı başlığının çevrelediği yüzü son iki senedir olduğu gibi bitkin ve üzüntülü değil, pırıl pırıl ve canlı, savaşa hazırdı.</span></span></p>

    <p class="calibre8"><span class="font"><span class="calibre1">Kraldan mahkemeye konuşması istendiğinde Henry evliliğinin baştan beri geçerli olup olmadığı konusunda şüpheleri olduğunu söyledi ama kraliçe dünyada başka hiç kimsenin cüret&nbsp;edemeyeceği bir şey yapıp onun lafını böldü ve mantığa uygun bir biçimde kralın bu&nbsp;şüphelerinden nedense uzun zaman hiç bahsetmediğini belirtti. Kral sesini yükselterek&nbsp;önceden hazırladığı konuşmasına devam etti ama sarsılmıştı.</span></span></p>

    <p class="calibre8"><span class="font"><span class="calibre1">Kraliçeye duyduğu derin sevgi nedeniyle kendi şüphelerini görmezden geldiğini ama artık bu endişelerini göz ardı edemediğini ifade etti. Yanımda Anne’in ava yaklaşmasına izin verilmeyen&nbsp;bir at gibi titrediğini fark ettim. “Saçmalığın daniskası!” diye fısıldadı hışımla.</span></span></p>

    <p class="calibre8"><span class="font"><span class="calibre1">Kralın iddialarını yanıtlaması için kraliçeyi davet ettiler. Mahkeme sözcüsü kraliçenin ismini söyleyip bir kez, iki kez, üç kez, ancak adam onun tahtının yanı başında durup bağırmasına&nbsp;rağmen kraliçe onu hiç duymuyormuş gibi davrandı. Mahkemenin ortasından başı dimdik&nbsp;yürüyüp doğruca tahtında oturan Henry’nin önüne gitti ve diz çöktü. Anne perdenin arasından&nbsp;boynunu uzattı. “Bu kadın ne yapıyor?” dedi. “Bunu yapamaz.”</span></span></p>

    <p class="calibre8"><span class="font"><span class="calibre1">Mahkemenin arka tarafında olmamıza rağmen kraliçeyi duyabiliyordum. Aksanı her zamankinden daha belirgin olmasına rağmen söylediği her kelime anlaşılırdı.</span></span></p>

    <p class="calibre3"><span class="font"><span class="calibre1">“Çok yazık, efendim,” dedi yumuşak, neredeyse mahrem bir tonla. “Ne yaptım da sizi öfkelendirdim? Tanrı ve tüm dünya size karşı dürüst, mütevazı ve itaatkâr bir eş olduğuma&nbsp;şahittir. Yirmi yıldan fazla bir zamandır size gerçek bir eş oldum ve Tanrı onları bu dünyadan&nbsp;almayı tercih etse de size pek çok çocuk verdim. Ve bana ilk sahip olduğunuzda tamamıyla bakireydim, hiçbir erkeğin eli üzerime değmemişti.”</span></span></p>

    <p class="calibre8"><span class="font"><span class="calibre1">Henry oturduğu yerde kıpırdanıp müdahale etmeleri için yalvarır gibi mahkemeye döndü ama kraliçe gözlerini onun yüzünden hiç ayırmadı.</span></span></p>

    <p class="calibre8"><span class="font"><span class="calibre1">“Bunun doğru olup olmadığını vicdanınıza bırakıyorum.”</span></span></p>

    <p class="calibre8"><span class="font"><span class="calibre1">“Bunu yapamaz!” diye tısladı Anne inanamayarak. “Delil sunması için avukatlarını çağırması gerekirdi. Halkın önünde kralla böyle konuşamaz.”</span></span></p>

    <p class="calibre8"><span class="font"><span class="calibre1">“Ama konuşuyor işte.”</span></span></p>

    <p class="calibre8"><span class="font"><span class="calibre1">Salonda çıt çıkmıyor, herkes kraliçeyi dinliyordu. Tahtında güzelce arkasına yaslanmış olan Henry utançtan bembeyaz kesilmişti. Meleğiyle yüzleşen şımarık, şişko bir oğlan çocuğu&nbsp;gibiydi. Söylediği her kelimeyle yerin dibine gömdüğü benim ailem olmasına rağmen,&nbsp;kraliçenin bu yaptığına gülümsediğimi, farkında olmadan sırıttığımı fark ettim. Neredeyse&nbsp;keyiften bir kahkaha patlatmak üzereydim çünkü Aragonlu Katherine ülkenin bütün kadınları,&nbsp;kocaları sadece başka bir kadına gönlünü kaptırdığı için kenara atılmaması gereken bütün iyi&nbsp;eşler, mutfak, yatak odası, kilise ve doğum arasındaki zorlu yolda gidip gelen bütün kadınlar&nbsp;adına konuşuyordu. Kocalarının gelip geçici heveslerinden daha fazlasını hak eden bütün&nbsp;kadınlar adına.</span></span></p>

    <p class="calibre8"><span class="font"><span class="calibre1">Katherine, davasını Tanrıya ve mahkemeye havale etti ve konuşmasını bitirdiğinde salonda bir gürültü koptu. Kardinaller salondakilerin susması için tokmaklarını vurdu, papazlar bağırdı ama&nbsp;velvele salonun dışındakilere oradan sokaktakilere yayıldı, insanlar birbirine kraliçenin&nbsp;sözlerini</span></span> <span class="font"><span class="calibre1">tekrarlayıp Katherine’i, İngiltere’nin gerçek kraliçesini desteklemek için haykırmaya başladı.</span></span></p>

    <p class="calibre8"><span class="font"><span class="calibre1">Ve Anne yanımda yarı ağlar, yarı güler vaziyette gözyaşlarına boğuldu. “Ya o benim ölümüm olacak ya da ben onun!” diye ant içti. “O sonumu görmeden ben onun öldüğünü göreyim&nbsp;Tanrım ne olur.”</span></span></p>
  </div>
</body>
</html>
