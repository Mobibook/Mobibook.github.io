<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_11" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018450"><span class="font"><i class="calibre5"><span class="calibre6">Bahar 1525</span></i></span></a></p>

    <p class="calibre8"><span class="font"><span class="calibre1">Pavia’dan gelen haberi mart ayında aldık. Sabah erken saatte bir haberci kralı uyandırıp müjdeyi vermişti ve kral da daha yarı çıplak halde küçük bir oğlan çocuğu gibi kraliçeye koştu.&nbsp;Önden kapıya vurmak üzere bir haberci geldi, adam kraliçenin odalarının kapısına gelip&nbsp;bağırdı: “Kral geliyor, Majesteleri!” Hepimiz farklı bir yarı çıplaklıkla odalarımızdan dışarı&nbsp;fırladık. Sadece kraliçe hazır ve geceliğinin üzerine geçirdiği şalla her zamanki gibi şıktı. Henry&nbsp;kapıyı çarparak odaya girdi, biz kör ardıçkuşları gibi ortalıkta çırpınıp dururken aramızdan&nbsp;geçip doğruca kraliçesine gitti. Saçlarım altın kıvrımlarla şahane bir biçimde yüzümü sarmasına&nbsp;rağmen bana bakmadı bile. Duyduğu güzel haberi bana yetiştirmeye çalışmıyordu. Haberi&nbsp;kraliçesine, onun için ülkesi İspanya’yla bozulmaz bir ittifak yapan kadına vermek için&nbsp;koşmuştu. Aynı kraliçeye defalarca ihanet etmiş, aralarındaki sözü defalarca bozmuştu. Ama&nbsp;zafer kazanıldığında bu yoğun coşku anında, haberi yetiştirdiği kişi yine o, gönlündeki kraliçe&nbsp;yine Katherine’di.</span></span></p>

    <p class="calibre8"><span class="font"><span class="calibre1">Kendini kaçlının ayaklarına fırlatıp ellerine yapıştı ve bu elleri öpücüklere boğdu. Katherine yine genç kız edalarıyla gülüp sabırsızlıkla, “Ne var? Söyle! Söyle haydi! Ne oldu?” diye çığlıklar attığında o sadece, “Pavia! Tanrıya şükür! Pavia!” diye karşılık verebildi.</span></span></p>

    <p class="calibre8"><span class="font"><span class="calibre1">Ayağa fırlayıp küçük bir oğlan çocuğu gibi zıplaya zıplaya odada dans etmeye başladı. Ekibindeki erkekler sırayla içeri girdi, Henry kraliçeye doğru yaptıkları yarışta onları geçmişti.&nbsp;George arkadaşı Francis Weston’la birlikte sendeleyerek odaya girdi, beni gördü, yanıma&nbsp;seğirtti.</span></span></p>

    <p class="calibre8"><span class="font"><span class="calibre1">“Tanrı aşkına, neler oluyor?” diye sordum saçlarımı düzeltip belime eteğimi bağlarken.</span></span></p>

    <p class="calibre8"><span class="font"><span class="calibre1">“Büyük zafer,” dedi. “Kesin bir zafer. Dediklerine göre Fransız ordusu tamamıyla dümdüz olmuş. Fransa önümüzde gelinlik kız gibi bizi bekliyor. İspanya kralı Charles istediği gibi güneyi&nbsp;alabilir, biz de kuzeyi ele geçiririz. Fransa’daki İngiliz krallığı sınırına dek her yer İspanyol&nbsp;İmparatorluğu olacak. Fransız ordusunu yerin dibine gömdük. Bundan sonra sorgusuz sualsiz&nbsp;Fransa’nın efendisi, Avrupa’nın çoğunun da İspanyollarla birlikte hükümdarıyız.”</span></span></p>

    <p class="calibre8"><span class="font"><span class="calibre1">“Francis yenildi mi?” diye sordum inanamayarak. Altın krallığımıza rakip çıkan o hırslı esmer prens gözümün önüne geldi.</span></span></p>

    <p class="calibre8"><span class="font"><span class="calibre1">“Paramparça oldu,” diye onayladı Francis Weston. “İngiltere için büyük gün! Büyük zafer!” Kralla kraliçeye baktım. Henry artık dans etmeyi bırakmıştı, adımları müzikle uyumunu&nbsp;yitirmiş, kollarında kraliçesi, kadının alnını, gözlerini, dudaklarını öpüyordu. “Canım sevgilim,”&nbsp;dedi. “Yeğenin büyük bir general, bize muazzam bir armağan verdi. Fransa artık ayaklarımızın&nbsp;ucunda olacak. Sadece unvanımla değil, gerçekten hem İngiltere, hem de Fransa kralı&nbsp;olacağım. Richard de la Pole öldü, tahtıma diktiği göz de onunla birlikte toprağa gömüldü.</span></span></p>

    <p class="calibre8"><span class="font"><span class="calibre1">Kral Francis tutsak alındı, Fransa yerle bir edildi. Yeğenin ve ben Avrupa’nın en büyük krallarıyız ve ittifakımız her şeyi ele geçirecek. Babamın sen ve ailenle ilgili planladığı her şey&nbsp;bugün bize verildi.”</span></span></p>

    <p class="calibre8"><span class="font"><span class="calibre1">Kraliçenin yüzü sevinçten pırıl pırıldı, Henry’nin öpücükleri bu yüze kazınmış yıllan alıp götürmüştü. Mavi gözleri ışıl ışıl, yüzü pespembe, beli Henry’nin kollarında kıpır kıpırdı.</span></span></p>

    <p class="calibre8"><span class="font"><span class="calibre1">“Tanrı İspanya’yı ve İspanyol prensesini korusun!” diye gürledi Henry aniden ve sarayın bütün erkekleri bir ağızdan tüm güçleriyle tekrarladılar.</span></span></p>

    <p class="calibre8"><span class="font"><span class="calibre1">George göz ucuyla bana bakıp, “Tanrı İspanyol prensesini korusun,” dedi alçak sesle.</span></span></p>

    <p class="calibre8"><span class="font"><span class="calibre1">“Amin,” dedim ve kocasının omzuna yaslanan bu kadının ışıltısına, ona tezahürat eden saray ahalisine kalbimin derinlerinden gülümsediğimi fark ettim. “Amin. Tanrı onu hep şu andaki gibi&nbsp;mutlu etsin.”</span></span></p>

    <p class="calibre8"><span class="font"><span class="calibre1">O gece ve onu takip eden dört gece, zafer sevinciyle sarhoş olduk. Sanki mart ortasında on iki gece alemleri yapar gibiydik. Sarayın sütunlarının ötesinden Londra’ya kadar yol boyunca&nbsp;yanan şenlik ateşlerini görebiliyorduk. Her köşede bir ateşle, ateşlerde çevrilen kuzu ve&nbsp;danalarla, şehir gece gökyüzünün altında kıpkırmızıydı. Ülkedeki herkes İngiltere’nin ezelî&nbsp;düşmanının yenilişini kutlarken peş peşe durmadan çalan kilise çanlarının sesini&nbsp;duyabiliyorduk. Zaferin şerefine isimlendirilen özel yemekler yedik. Pavia hindisi, Pavia&nbsp;pudingi, İspanyol lokumu ve Charles Blancmange şarabı. Kardinal Wolsey, St. Paul&nbsp;Katedrali’nde özel bir&nbsp;kutlama duası emretti ve ülkedeki bütün kiliseler Pavia’da kazanılan zafer ve İngiltere adına bu zaferi kazanan imparatora, Kraliçe Katherine’in biricik yeğeni İspanya Kralı Charles’a&nbsp;teşekkürlerini iletti.</span></span></p>

    <p class="calibre8"><span class="font"><span class="calibre1">Şimdi kralın sağ yanında kimin oturacağına dair en ufak bir soru işareti kalmamıştı. Üzerinde koyu kırmızı ve altın rengi bir elbise, dudaklarında hafif bir gülümsemeyle başı dimdik büyük&nbsp;salondan geçen kraliçe oturacaktı. Yeniden gözde oluşunu hiç abartmadı. Bunu da tıpkı&nbsp;adetinin kesilmesini karşıladığı gibi karşıladı. Kraliyet evliliğinin doğası olarak... Şimdi yıldızı&nbsp;tekrar parladığına göre gölgedeyken hiç yapmadığı gibi gururla yürüyordu.</span></span></p>

    <p class="calibre8"><span class="font"><span class="calibre1">Henry hediyeyi veren insanı hediyeden sıkılana, hediye bozulana ya da istediği gibi çıkmayana dek severdi. Ve mart sonuna doğru İspanya Kralı Charles’ın hayal kırıklığı yaratabileceğine dair&nbsp;ilk işaretler gelmeye başladı.</span></span></p>

    <p class="calibre8"><span class="font"><span class="calibre1">Henry’nin planı Bourbon Dükü’nü ufak bir payla geçiştirerek Fransa’yı aralarında bölüşmekti. Henry gerçekten Fransa kralı olacak, Papa’nın yıllar önce ona bahşettiği eski unvanı yeniden&nbsp;elde edecekti. Ancak İspanya Kralı Charles’ın hiç acelesi yoktu. Henry’nin Fransa Kralı olarak&nbsp;taç giymesi amacıyla Paris’e gitmesi için planlar yapacağı yerde Kutsal Roma İmparatoru&nbsp;olarak taç giymek üzere kendi Roma’ya gitmişti. Bundan da beteri Charles İngilizlerin bütün&nbsp;Fransa’yı ele geçirme planıyla hiç ilgilenmiyordu. Kral Francis savaş esiri olarak elindeydi ama&nbsp;şimdi onu Fransa’ya, daha geçenlerde yerle bir edilen tahtına geri dönmek üzere serbest&nbsp;bırakmayı düşünüyordu.</span></span></p>

    <p class="calibre8"><span class="font"><span class="calibre1">“Tanrı aşkına neden? Neden böyle bir şey yapıyor?” diye gürledi Henry, Kardinal Wolsey’e öfkeyle patlayarak. Kralın etrafındaki en küçük halkanın en sevilen adamı bile gerildi.</span></span></p>

    <p class="calibre8"><span class="font"><span class="calibre1">Saray kadınlarının ürktüğü zaten belliydi. Sadece büyük salonun en yüksek masasında kralın yanındaki sandalyesinde oturan kraliçe sanki ülkenin en güçlü adamı öfkeden kontrolünü&nbsp;kaybetmiş halde burnunun ucunda oturmuyormuş gibi sakindi.</span></span></p>

    <p class="calibre8"><span class="font"><span class="calibre1">“Bu deli İspanyol köpeği neden bize ihanet etti ki? Francis’i neden serbest bırakıyor ki? Aklını mı kaçırdı?” Kraliçeye döndü. “Senin bu yeğenin kafayı mı üşüttü? Pahalıya mal olacak&nbsp;birtakım oyunlar mı oynuyor? Babanın babamı kazıkladığı gibi o da beni mi kazıklamaya&nbsp;çalışıyor? Bu İspanyol Krallarında ihanet kanı falan mı var? Cevabınız nedir bayan? Size&nbsp;yazıyor, değil mi? En son ne yazdı? En büyük düşmanımızı serbest bırakmak istediğini mi? Deli&nbsp;ya da aptal olduğunu mu yoksa?”</span></span></p>

    <p class="calibre8"><span class="font"><span class="calibre1">Kraliçe araya girip girmeyeceğini görmek için göz ucuyla kardinale baktıysa da olayların aldığı son şekil itibarıyla Wolsey artık kraliçenin dostu değildi. Boş ifadesiyle öylece durup kraliçenin&nbsp;sert bakışlarına diplomatik bir sükûnetle karşılık verdi.</span></span></p>

    <p class="calibre8"><span class="font"><span class="calibre1">Kraliçe kocasının hiddetiyle tek başına, hiçbir desteği olmadan yüzleşmek zorunda kalmıştı. “Yeğenim bana bütün planlarını anlatmıyor. Kral Francis’i serbest bırakmayı düşündüğünü&nbsp;bilmiyordum.”</span></span></p>

    <p class="calibre8"><span class="font"><span class="calibre1">“Umarım biliniyordun!” diye gürledi Henry, yüzünü iyice kraliçenin yüzüne yaklaştırarak. “Çünkü bu ülkenin gördüğü en büyük düşmanın yeğenin tarafından serbest bırakılacağını&nbsp;biliyorsan bu ülkeye ihanet ediyorsun demektir.”</span></span></p>

    <p class="calibre8"><span class="font"><span class="calibre1">“Bilmiyordum,” dedi kraliçe ısrarla.</span></span></p>

    <p class="calibre8"><span class="font"><span class="calibre1">“Ve Wolsey’nin söylediğine göre, Prenses Mary’yi yüzüstü bırakmayı düşünüyormuş. Senin öz kızını! Buna ne diyeceksin?”</span></span></p>

    <p class="calibre8"><span class="font"><span class="calibre1">“Bilmiyordum,” dedi kraliçe.</span></span></p>

    <p class="calibre8"><span class="font"><span class="calibre1">“Özür dilerim,” diye araya girdi Wolsey yumuşak bir sesle. “Sanırım Majesteleri İspanyol elçisiyle dün yaptığı görüşmeyi unuttular. Tabii ki, elçi sizi Prenses Mary’nin reddedileceği&nbsp;konusunda uyarmıştır.”</span></span></p>

    <p class="calibre8"><span class="font"><span class="calibre1">“Reddedileceği mi!” Henry oturamayacak kadar alevlenerek sandalyesinden fırladı. “Ve siz de bunu biliyor muydunuz, hanımefendi?”</span></span></p>

    <p class="calibre8"><span class="font"><span class="calibre1">Kocası ayaklandığında yapması gerektiği üzere kraliçe de yerinden kalktı. “Kardinal haklı. Elçi Prenses Mary’nin nişanı konusunda şüpheler olduğunu dile getirdi, evet. Size bahsetmedim&nbsp;çünkü yeğenimin kendisinden duymadıkça buna inanamam ve inanmadım da.”</span></span></p>

    <p class="calibre8"><span class="font"><span class="calibre1">“Korkarım şüphe yok,” dedi Kardinal Wolsey araya girerek.</span></span></p>

    <p class="calibre8"><span class="font"><span class="calibre1">Kraliçe kardinalin onu kocasının öfkesine maruz bıraktığını, hatta bunu iki kez ve bilinçli olarak yaptığını gözden kaçırmayarak bakışlarını ona dikti. “Böyle düşünmenize üzüldüm,”&nbsp;dedi.</span></span></p>

    <p class="calibre8"><span class="font"><span class="calibre1">Henry konuşamayacak kadar sinirlenerek kendini sandalyesine bıraktı. Kraliçe oturmadı ve kral onu oturmaya davet etmedi. Elbisesinin tepesindeki bağcıklar nefesinin ritmiyle titredi,&nbsp;sadece işaret parmağıyla belinden sarkan tespihine dokundu. Duruşu ya da asaletinde hiçbir&nbsp;kusur yoktu.</span></span></p>

    <p class="calibre8"><span class="font"><span class="calibre1">Henry buz gibi bir öfkeyle ona döndü. “Tanrının bize sunduğu ve yeğeninin çöpe atmak üzere olduğu fırsatı kaçırmamak istiyorsak ne yapmamız gerekecek, biliyor musun?”</span></span></p>

    <p class="calibre3"><span class="font"><span class="calibre1">Kraliçe sessizce başını iki yana salladı. “Büyük miktarlarda vergi toplamak zorunda kalacağız. Yeni bir ordu kuracağız. Fransa’ya bir kez daha gidip bir kez daha savaşacağız. Ve bunu kendi başımıza yapacağız, kendi başımıza ve kimseden destek almadan çünkü yeğenin, senin yeğenin, hanımefendi, savaştı ve bir kralın elde edebileceği en&nbsp;şanslı zaferlerden birini kazandı. Sonra bu zaferle taş kaydırma oynuyor, sanki denizde kum,&nbsp;bende zafer dermiş gibi bunu dalgalara fırlatıyor.”</span></span></p>

    <p class="calibre8"><span class="font"><span class="calibre1">Bu lafla bile, kraliçe yerinden kımıldamadı. Kadının sabrı Henry’yi daha da öfkelendirdi. Sandalyesinden tekrar fırladı, kendini kraliçeye doğru savururken herkes nefesini tuttu. Bir an&nbsp;ben bile ona vuracağını sandım ama kraliçenin yüzünün önüne yumruk değil, bir işaret&nbsp;parmağı indi. “Peki, sen ona bana sadık kalmasını emretmiyor musun?”</span></span></p>

    <p class="calibre3"><span class="font"><span class="calibre1">“Ediyorum,” dedi kraliçe dudaklarını yan açarak. “İttifakımızı hatırlamasını emrediyorum.” Arkasından Kardinal Wolsey onu yalanlayarak başını salladı.</span></span></p>

    <p class="calibre8"><span class="font"><span class="calibre1">“Seni yalancı!” diye gürledi Henry kraliçeye. “Sen İngiliz Kraliçesinden çok İspanyol prensesisin!”</span></span></p>

    <p class="calibre8"><span class="font"><span class="calibre1">“Tanrı biliyor ki ben sadık bir eş ve bir İngiliz kadınıyım,” diye cevapladı kraliçe.</span></span></p>

    <p class="calibre8"><span class="font"><span class="calibre1">Henry hışımla döndü, uzaklaşırken aniden bir kargaşa oldu, yolunun üzerindeki herkes eğilip reveransa geçti. Saray erkekleri kraliçenin önünde çabucak eğilip krallarının bu düşüncesizce&nbsp;davranışını taklit etti, ama Henry kapıda aniden durdu. Dönüp kraliçeye, “Bunu&nbsp;unutmayacağım,” diye bağırdı. “Yeğeninin beni böyle aşağılamasını ne unutacağım, ne de&nbsp;affedeceğim, tıpkı senin davranışını, bana nasıl ihanet ettiğini unutmayacağım ve&nbsp;affetmeyeceğim gibi.”</span></span></p>

    <p class="calibre3"><span class="font"><span class="calibre1">Kraliçe yavaşça ve zarafetle eğilip reverans yaptı ve Henry küfürler ederek kapıyı çarpıp gözden kaybolana dek&nbsp;bir dansçı gibi duruşunu hiç bozmadı. Sonra başını kaldırdı ve düşünceli düşünceli etrafına, böyle aşağılanışına şahit olan, şimdi istenmeme korkusuyla başını ondan öteye çevirmiş bizlere&nbsp;baktı.</span></span></p>

    <p class="calibre8"><span class="font"><span class="calibre1">Ertesi akşam yemekte kraliçenin peşinden uslu uslu büyük salona girerken kralın gözlerinin üzerime odaklandığını fark ettim. Yemekten sonra, dans için yer açtıklarında, kraliçenin&nbsp;önünden geçip bana doğru geldi, ona arkasını dönüp bana dans teklif etti.</span></span></p>

    <p class="calibre8"><span class="font"><span class="calibre1">Bani dans alanına götürürken salonda hafif bir uğultu oldu. “Vals,” dedi omzunun üzerinden ve beraber dans etmek üzere yerlerini almaya hazırlanan dansçılar gerileyip bizi seyretmek üzere&nbsp;bir çember oluşturdu.</span></span></p>

    <p class="calibre8"><span class="font"><span class="calibre1">Bu dans daha öncekilerin hiçbirine benzemiyordu, tam bir tahrik dansıydı. Henry dans ederek bana doğru geldi, sanki beni orada, bütün saray eşrafının önünde çırılçıplak soyacakmış gibi&nbsp;mavi gözlerini yüzümden ayırmadan ayağını vurup ellerini çırptı. Kraliçenin beni seyrettiğini&nbsp;zihnimden attım. Başımı elimdik kaldırıp gözlerimi krala diktim, kalçalarımı oynatıp kafamı&nbsp;sağa sola çevire çevire yavaş adımlarla ona doğru dans ettim. Yüz yüze geldik, beni havaya&nbsp;kaldırıp tuttu, belli belirsiz bir alkış sesi duydum, sonra beni yavaşça yere indirdiğinde&nbsp;yüzümün utangaçlık, zafer ve arzu karışımı güçlü bir duyguyla alev alev yandığını hissettim.&nbsp;Dümbeleğin sesiyle birbirimizden ayrıldık, sonra dansın akışıyla adımlarımızı birbirimize doğru&nbsp;atarak tekrar birleştik. Bir kez daha beni havaya atıp bu kez bedenim onunkine yaslanacak&nbsp;şekilde kollarının arasından aşağı kaydırdı. Onu her şeyiyle bedenimde hissettim, göğsünü, dar ve kısa pantolonunu, bacaklarını. Durduk, yüzümüz o kadar birbirine yakındı ki biraz öne uzansa beni öpebilirdi. Nefesini&nbsp;yüzümde hissettim, sonra çok alçak sesle şöyle dedi: “Odama gel. Hemen.”</span></span></p>

    <p class="calibre8"><span class="font"><span class="calibre1">O gece ve takip eden gecelerin çoğunda bitmeyen bir arzuyla beni yatağına aldı. Mutlu olmam gerekirdi. Tabii ki annem, babam, dayım ve George beni bir kez daha kralın gözdesi olarak&nbsp;görmekten, bütün saray eşrafının ibresinin tekrar bana dönmesinden son derece memnundu.&nbsp;Kraliçenin odalarının hanımları bana da ona olduğu kadar saygılıydı. Yabancı elçiler sanki&nbsp;prensesmişim gibi önümde yerlere kadar eğiliyor, kralın yatak odasının centilmenleri altın&nbsp;sarısı saçlarıma ve dudaklarımın kıvrımına soneler düzüyordu. Francis Weston benim için bir&nbsp;şarkı yazmıştı, gittiğim her yerde insanlar bana yardım etmeye, beni pohpohlamaya hazırdı ve&nbsp;her zaman, her seferinde, onlar adına krala bir şey iletirsem bana sonsuza dek borçlu&nbsp;kalacaklarını belirtiyorlardı.</span></span></p>

    <p class="calibre8"><span class="font"><span class="calibre1">Bense George’un öğüdünü dinleyip kraldan bir şey istemeyi her zaman reddettim, kendim için bile. Bu yüzden Henry benimle başka kimseyle olamadığı kadar rahattı. Özel odasının kapalı&nbsp;kapısının ardında kendimize ait küçük, alışılmadık bir cennet yarattık. Akşam yemekleri büyük&nbsp;salonda servis edildikten sonra yemeğimizi bu odada baş başa yedik. Bize müzisyenler ve belki&nbsp;bir iki arkadaş eşlik ediyordu. Thomas More, Henry’yi tepeye, çatıya götürüp yıldızlara&nbsp;bakıyordu, ben de onlara katılıyor, gece karanlık gökyüzüne bakıp aynı yıldızların Hever’da da parladığını, ışığını bebeğimin uyuyan yüzünü aydınlatmak üzere dar, uzun pencerelerden içeri yansıttığını hayal ediyordum.</span></span></p>

    <p class="calibre8"><span class="font"><span class="calibre1">Mayısta adet olmadım, haziranda günüm yine geçti. George’a söylediğimde kolunu omzuma atıp beni kendine yasladı. “Babama söylerim,” dedi. “Howard Dayıya da. Dua et de bu sefer&nbsp;erkek olsun.”</span></span></p>

    <p class="calibre8"><span class="font"><span class="calibre1">Henry’ye kendim söylemek istedim ama bu kadar mühim ve kâr olasılığı bu kadar yüksek bir haberin krala babam tarafından iletilmesinin daha uygun olduğuna karar verildi. Böylece&nbsp;Boleynler doğurganlığımdan mümkün olduğu kadar çok faydalanabilecekti. Babam özel bir&nbsp;toplantı istediğinde kral bunun Wolsey’nin Fransa’yla yaptığı uzun görüşmelerle ilgili olduğunu&nbsp;sanıp onu pencere kenarına, saray ahalisinin onları duyamayacağı bir yere götürüp&nbsp;konuşmasını istedi. Babam gülümseyerek kısa bir cümle sarf etti, sonra Henry’nin gözlerini&nbsp;babamdan bana, diğer hanımlarla birlikte oturduğum yere doğru çevirdiğini, sonra sevinçle&nbsp;bağırdığını gördüm. Telaşla bana yürüdü, tam sarılıp havaya fırlatacaktı ki, beni incitmekten&nbsp;korkup vazgeçti ve ellerimi ellerine alıp öpmeye başladı.</span></span></p>

    <p class="calibre8"><span class="font"><span class="calibre1">“Hayatım!” diye bağırdı. “En güzel haber! Alabileceğim en güzel haber!”</span></span></p>

    <p class="calibre3"><span class="font"><span class="calibre1">Etraftaki meraklı yüzlere şöyle bir baktım, sonra tekrar kralın sevincine odaklandım. “Majesteleri,” dedim neşeyle. “Sizi mutlu edebildiğime çok memnunum.”</span></span></p>

    <p class="calibre3"><span class="font"><span class="calibre1">“Beni daha fazla mutlu edemezdin,” dedi. Beni ayağa kaldırıp kenara götürdü. Hanımlar başını bana doğru uzattı, sonra aynı anda başka yöne çevirdi, hem neler olduğunu öğrenmek, hem&nbsp;de dinlediklerini belli etmemek için kıvranıyorlardı. Babam ve George kralın önüne geçip yüksek sesle havadan ve yakında sarayın yaz için yola çıkacağından bahsetmeye başlayarak kralla aramda geçen fısıldanmaların&nbsp;duyulmasını engelledi.</span></span></p>

    <p class="calibre3"><span class="font"><span class="calibre1">Henry beni pencerenin önüne oturtup elini şefkatle karnıma koydu. “Korsen çok sıkı değil mi?”</span></span></p>

    <p class="calibre3"><span class="font"><span class="calibre1">“Değil,” dedim başımı kaldırıp gülümseyerek. “Daha çok başındayım, Majesteleri. Neredeyse&nbsp;hiç belli bile değil.”</span></span></p>

    <p class="calibre8"><span class="font"><span class="calibre1">“Dua et, bu kez erkek olsun.”</span></span></p>

    <p class="calibre8"><span class="font"><span class="calibre1">Boleyn kayıtsızlığıyla ona bakıp gülümsedim. “Erkek olduğundan eminim,” dedim. “Hatırlarsan Catherine için hiç böyle bir şey söylememiştim. Ama bu kez eminim. Eminim erkek olacak.&nbsp;Belki de ismini Henry koyarız.”</span></span></p>

    <p class="calibre8"><span class="font"><span class="calibre1">Hamileliğimin ödülü aileme o yaz hemen geliverdi. Babam Vikont Rochford, George da Sör George Boleyn oldu. Annem vikontes oldu ve lila rengi giymeye hak kazandı. Kocama&nbsp;genişleyen topraklarına katması için bir miktar daha toprak verildi.</span></span></p>

    <p class="calibre8"><span class="font"><span class="calibre1">“Bunun için size teşekkür etmeliyim, leydi,” eledi nazikçe bana. Yemekte yanıma oturmayı tercih etmişti ve etin en iyi yerlerini kesip bana servis yapıyordu. Başımı salonun ötesine doğru&nbsp;kaldırıp yüksek masaya baktığımda Henry’nin gözlerinin üzerimde olduğunu fark edip&nbsp;gülümsedim.</span></span></p>

    <p class="calibre8"><span class="font"><span class="calibre1">“Size hizmet edebildiğime sevindim,” dedim.</span></span></p>

    <p class="calibre3"><span class="font"><span class="calibre1">Kocam arkasına yaslanıp bana gülümsedi ama gözleri donuk, bir ayyaşın gözleri gibiydi ve hınçla doluydu. “Sen sarayda, ben kralın tayfasında bir yıl daha geçirdik. Hiç görüşmüyoruz ve nadiren konuşuyoruz. Sen metres, bense bir keşişim.”</span></span></p>

    <p class="calibre8"><span class="font"><span class="calibre1">“Keşiş hayatını seçtiğinizi bilmiyordum,” dedim tatlılıkla.</span></span></p>

    <p class="calibre8"><span class="font"><span class="calibre1">Gülümseyecek kadar kibardı. “Hem evliyim, hem değilim,” dedi. “Yeni topraklarım için varislerimi karımdan değilse kimden peydahlayacağım?”</span></span></p>

    <p class="calibre8"><span class="font"><span class="calibre1">Onu başımla onayladım. Kısa bir sessizlik oldu. “Evet, haklısınız. Özür dilerim,” dedim uzatmadan.</span></span></p>

    <p class="calibre3"><span class="font"><span class="calibre1">“Eğer kız doğurursan sana olan zaafı geçecek ve seni eve, bana geri gönderecekler. Yeniden karım olacaksın,” dedi William sohbet edercesine. “Sence nasıl geçiniriz? Biz ve iki piçinle?”&nbsp;Gözlerim hemen ona döndü. “Böyle konuşmanız hoşuma gitmedi.”</span></span></p>

    <p class="calibre8"><span class="font"><span class="calibre1">“Dikkatli ol,” diye uyardı beni. “İzleniyorsun.”</span></span></p>

    <p class="calibre8"><span class="font"><span class="calibre1">Anında yüzümde o boş, toplum içi gülümseme belirdi. “Kral mı izliyor?” diye sordum, etrafıma bakmamaya özen göstererek.</span></span></p>

    <p class="calibre8"><span class="font"><span class="calibre1">“Ve baban.”</span></span></p>

    <p class="calibre8"><span class="font"><span class="calibre1">Bir parça ekmek alıp dişledim, sanki önemsiz şeylerden bahsediyormuşuz gibi başımı çevirdim. “Catherine’imden böyle bahsetmen hoşuma gitmiyor,” dedim. “Üstelik senin adını taşıyor.”</span></span></p>

    <p class="calibre8"><span class="font"><span class="calibre1">“Bu yüzden onu sevmem gerekiyor, öyle mi?”</span></span></p>

    <p class="calibre8"><span class="font"><span class="calibre1">“Bence görsen çok seversin,” dedim savunmaya geçerek. “Çok güzel bir çocuk. Onu nasıl sevmediğini anlamıyorum. Bu yaz Hever’da onunla birlikte olmayı umut ediyorum. Yürümeyi&nbsp;öğrenecek.”</span></span></p>

    <p class="calibre8"><span class="font"><span class="calibre1">Yüzündeki o sert bakış yok oldu. “En büyük isteğin bu mu, Mary? İngiltere Kralının Metresinin en büyük dileği bu mu? Küçük bir şatoda yaşayıp kızına yürümeyi öğretmek mi?”</span></span></p>

    <p class="calibre8"><span class="font"><span class="calibre1">Hafif bir kahkaha attım. “Abes, değil mi? Ama doğru. Onunla birlikte olmaktan başka bir şey istemiyorum.”</span></span></p>

    <p class="calibre8"><span class="font"><span class="calibre1">Başını iki yana salladı. “Mary, haksızsam lütfen söyle,” dedi kibarca. “Beni suiistimal ettiğini düşündüğümde, sana ve kurt sürüsüne benzeyen ailene her öfkelendiğimde aniden görüyorum&nbsp;ki, hepimiz aslında sayende gayet iyi yaşıyoruz. Hepimiz büyüyüp kalkmıyoruz ama bütün&nbsp;bunların ortasında, kazların gagaladığı küçük yumuşak bir ekmek parçası gibi sen hepimiz&nbsp;tarafından canlı canlı mideye indiriliyorsun. Belki de seni seven, yanından ayırmayan, sana&nbsp;kimse müdahale etmeden emzirebileceğin bir bebek verecek biriyle evlenmeliydin.”</span></span></p>

    <p class="calibre8"><span class="font"><span class="calibre1">Çizdiği tabloya gülümsedim.</span></span></p>

    <p class="calibre8"><span class="font"><span class="calibre1">“Böyle bir adamla evlenmek istemez miydin? Ben bazen keşke eliyorum. Keşke seni sunmanın avantajları ne olursa olsun seni sevip kimseye vermeyecek bir adamla evlenmiş olsaydın.&nbsp;Hatta sarhoş ve üzgünken o cesur adam keşke ben olsaydım diye düşünüyorum.”</span></span></p>

    <p class="calibre8"><span class="font"><span class="calibre1">Yanımızda oturanların dikkatleri başka yöne kayana kadar sessizliğin devam etmesine aldırmadım.</span></span></p>

    <p class="calibre8"><span class="font"><span class="calibre1">“Olan oldu,” dedim yumuşak bir tonla. “Bunların hepsi daha ben kendi adıma karar veremeyecek kadar küçükken planlandı. Eminim Lordum kralın arzularını yerine getirmekle&nbsp;doğru olanı yapmıştır.”</span></span></p>

    <p class="calibre8"><span class="font"><span class="calibre1">“Fakat bir şey için gücümü kullanabilirim,” dedi William. “Bu yaz Hever’a gitmene izin vermesini sağlayacağım. Senin için hiç olmazsa bu kadarını yapabilirim.”</span></span></p>

    <p class="calibre8"><span class="font"><span class="calibre1">Başımı kaldırdım. “Çok memnun olurum,” diye fısıldadım. Catherine’i yeniden göreceğimi düşünmek gözlerimi yaşlarla doldurdu. “Lordum, inanın bu beni çok memnun eder.”</span></span></p>

    <p class="calibre8"><span class="font"><span class="calibre1">William sözünü tutacak kadar iyi yürekliydi. Babamla konuştu, dayımla konuştu ve son olarak kralla konuştu. Bütün yazı Catherine’le birlikte Hever’da geçirmeme ve onunla Kent’in elma&nbsp;bahçelerinde yürümeme izin verildi.</span></span></p>

    <p class="calibre8"><span class="font"><span class="calibre1">Yaz ayları boyunca George iki defa habersiz ziyarete geldi, atının üstünde şapkasız ve gömlekle şatonun bahçesine girip bütün hizmetçileri çılgınca bir arzu ve endişeye boğdu. Anne ona peş&nbsp;peşe sarayda neler olup bittiği, kimin kiminle flörtleştiğiyle ilgili sorular yağdırdı ama o&nbsp;durgundu, ihtiyatlıydı. Sık sık gündüz sıcağında taş basamaklardan odasının yanındaki küçük&nbsp;kiliseye, aşağıdaki hendeğin sularının beyaz tavanda dans ettiği yere çıkıyor, sessizlik içinde&nbsp;dizlerinin üzerine çöküp dua ediyor ya da istediği gibi hayaller kuruyordu.</span></span></p>

    <p class="calibre8"><span class="font"><span class="calibre1">Karısından yana çok dertliydi. Jane Parker onunla asla Hever’a gelmedi, gelmesine izin vermedi. Bizimle geçirdiği bu günler karısının ışıl ışıl meraklı gözlerinden, skandal yaratma&nbsp;hırsından uzakta geçen günlerdi.</span></span></p>

    <p class="calibre8"><span class="font"><span class="calibre1">“Hakikaten bir canavar,” diye tarif etti bana karısını duygusuz bir tonla. “Korktuğum kadar kötü.”</span></span></p>

    <p class="calibre8"><span class="font"><span class="calibre1">Şatonun ana girişinin önündeki süslü bahçenin ortasında oturuyorduk. Etrafımızdaki çalılar ve bitkiler birer resim gibi şekillendirilmiş, her bir çalı olması gereken yerde, her bir bitki olması&nbsp;gerektiği gibi dalgalanıyordu. Biz üçümüz çatıya vuran yağmur damlaları gibi insanı&nbsp;sakinleştiren bir şırıltıyla akan çeşmenin önündeki taş banka serilmiştik. George esmer başını&nbsp;kucağıma yaslamış, ben başımı geriye verip gözlerimi kapamıştım.</span></span></p>

    <p class="calibre8"><span class="font"><span class="calibre1">Taş bankın diğer ucundaki Anne bize baktı. “Ne kadar kötü mesela?”</span></span></p>

    <p class="calibre8"><span class="font"><span class="calibre1">George gözlerini açtı ama doğrulmaya üşendi. Elini kaldırıp parmaklarıyla karısının kötü yanlarını saymaya başladı. “Birincisi feci kıskanç. Kapıdan her çıkışımda gözleri üzerimde ve&nbsp;kıskançlığını alaylı sataşmalarla dışa vuruyor.”</span></span></p>

    <p class="calibre8"><span class="font"><span class="calibre1">“Alaylı mı?”</span></span></p>

    <p class="calibre8"><span class="font"><span class="calibre1">“Yani mesela,” dedi George sabrı taşarak. Sesini inceltip devam etti, “Bir daha o kadının sana baktığını görürsem Sör George hakkında farklı şeyler düşünmeye başlayacağım! O kızla bir&nbsp;kere daha dans edersen Sör George onunla da seninle de hesaplaşacağız!”</span></span></p>

    <p class="calibre8"><span class="font"><span class="calibre1">“Anladım,” dedi Anne. “Çok feci.”</span></span></p>

    <p class="calibre8"><span class="font"><span class="calibre1">“İkincisi,” dedi George listesine devam ederek. “Eli hızlı. Cebimde özlemeyeceğimi düşündüğü bir şilin varsa, çabucak yok oluveriyor. Etrafta süslü bir&nbsp;şey gördüğünde saksağan gibi kapıveriyor.”</span></span></p>

    <p class="calibre8"><span class="font"><span class="calibre1">Anne kendini kaptırmıştı. “Gerçekten mi? Bir keresinde altın rengi kurdelem yok olmuştu. Hep onun aldığını düşünmüştüm.”</span></span></p>

    <p class="calibre8"><span class="font"><span class="calibre1">“Üçüncüsü,” diye devam etti George. “Ve en kötüsü. Kızışmış köpekler gibi yatağın etrafında beni kovalıyor.” Şaşkınlıkla burnumdan bir kahkaha patlattım. “George!”</span></span></p>

    <p class="calibre8"><span class="font"><span class="calibre1">“Gerçekten,” dedi.&nbsp;”Ödüm patlıyor.”</span></span></p>

    <p class="calibre8"><span class="font"><span class="calibre1">“Senin mi?” diye sordu Anne kaşlarının çatarak. “Hoşuna gideceğini&nbsp;sanırdım.”</span></span></p>

    <p class="calibre8"><span class="font"><span class="calibre1">Doğrulup başını iki yana salladı. “Düşündüğün gibi değil işte,” dedi heyecanla. “Sadece ateşli olsa takmazdım, ateşini odadan dışarı yansıtmayıp beni utandırmadığı sürece. Ama öyle değil.&nbsp;Şeyden hoşlanıyor...” Durdu. “Lütfen anlat,” diye yalvardım.</span></span></p>

    <p class="calibre8"><span class="font"><span class="calibre1">Anne hemen kaşlarını çatarak beni susturdu. “Şşşt. Bu önemli. Neden hoşlanıyor George?”</span></span></p>

    <p class="calibre8"><span class="font"><span class="calibre1">“Düşündüğünüz gibi değil,” dedi George sıkıntıyla. “Sadece şehvet olsa başa çıkabilirim.&nbsp;Çeşitlilik de değil, biraz azgınlık benim de hoşuma gider. Ama istediği sanki üzerimde bir güç&nbsp;kurmak. Geçen gece hizmetçilerden birinin gelmesini isteyip istemediğimi sordu. Bana bir kız&nbsp;getirmeyi teklif etti ve daha beteri oturup bizi seyretmek istedi.”</span></span></p>

    <p class="calibre8"><span class="font"><span class="calibre1">“Seyretmeyi mi seviyor?” diye&nbsp;sordu Anne. George başını salladı. “Hayır, bence organizasyonu seviyor. Sanırım kapıları&nbsp;dinlemekten, kapı deliklerini gözlemekten hoşlanıyor. Galiba işleri ayarlayıp sonra olanları&nbsp;seyretmeyi seviyor. Hayır dediğimde de...” Aniden durdu. “O zaman ne teklif etti?” George&nbsp;kızardı. “Bana bir oğlan getirmeyi.” Tiz bir kahkaha patlattım ama Anne hiç gülmüyordu. “Sana&nbsp;neden böyle bir teklifte bulunsun ki, George?” George başını çevirdi. “Sarayda bir şarkıcı var,”&nbsp;dedi uzatmadan. “Çok hoş, hizmetçi kızlar kadar şeker bir oğlan ama bir erkeksiliği de var.&nbsp;Hiçbir şey demedim ve yapmadım. Bir keresinde beni oğlana gülüp elimi omzuna koyarken&nbsp;yakalamış. Her şeyin şehvetten ibaret olduğunu düşünüyor.”</span></span></p>

    <p class="calibre8"><span class="font"><span class="calibre1">“Bu seninle adı çıkan ikinci oğlan,” diye fark etti Anne. “Bir de bir uşak yok muydu? Hani geçen yaz evine gönderilmişti?”</span></span></p>

    <p class="calibre8"><span class="font"><span class="calibre1">“O bir şey değildi.”</span></span></p>

    <p class="calibre8"><span class="font"><span class="calibre1">“Ya bu?”</span></span></p>

    <p class="calibre8"><span class="font"><span class="calibre1">“Bu da bir şey değil.”</span></span></p>

    <p class="calibre8"><span class="font"><span class="calibre1">“Bu tehlikeli bir bir-şey-değil,” dedi Anne. “Tehlikeli bir bir-şey-değil sıralaması. Hizmetçilerle oynaşmak haydi neyse ama bunun yüzünden asılabilirsin.”</span></span></p>

    <p class="calibre8"><span class="font"><span class="calibre1">Bir an sustuk, yaz günü gökyüzünün altında düşüncelere daldık. Sonra George başını iki yana salladı. “Bir şey değil,” diye tekrarladı. “Ayrıca bu benim sorunum. Kadınlardan tiksiniyorum,&nbsp;sürekli bir şeyler istemelerinden ve konuşmalarından tiksindim. Bütün o soneler, flörtleşmeler&nbsp;ve boş sözler. Oğlanlarsa tertemiz, pırıl pırıl...” Başını çevirdi. “Gelip geçici bir heves işte.&nbsp;Ciddiye bile almıyorum.”</span></span></p>

    <p class="calibre8"><span class="font"><span class="calibre1">Anne ona baktı, gözleri yaptığı hesaplamalarla kısıldı. “Bu çok büyük bir günah. Bu heves bir an evvel geçse iyi olur.”</span></span></p>

    <p class="calibre8"><span class="font"><span class="calibre1">George onun bakışlarına karşılık verdi. “Biliyorum, Bayan çokbilmiş,” dedi.</span></span></p>

    <p class="calibre8"><span class="font"><span class="calibre1">“Ya Francis Weston?” diye sordum.</span></span></p>

    <p class="calibre8"><span class="font"><span class="calibre1">“Ne olmuş ona?” dedi George.</span></span></p>

    <p class="calibre8"><span class="font"><span class="calibre1">“Sürekli birliktesiniz.”</span></span></p>

    <p class="calibre8"><span class="font"><span class="calibre1">George sabrı taşmış halde başını salladı. “Sürekli kralın hizmetinde birlikteyiz,” diye düzeltti beni. “Her zaman kralı bekliyoruz. Ve yaptığımız tek şey saraydaki kızlarla flörtleşip onlarla&nbsp;skandallardan bahsetmek. Bundan neden bıktığım belli işte. Yaşadığım hayat, kadınların&nbsp;kendilerini beğenmişlikleri karşısında beni yıpratıyor.”</span></span></p>
  </div>
</body>
</html>
