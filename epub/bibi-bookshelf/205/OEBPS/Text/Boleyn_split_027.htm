<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_26" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018465"><span class="font"><i class="calibre5"><span class="calibre6">Yaz 1530</span></i></span></a></p>

    <p class="calibre8"><span class="font"><span class="calibre1">Etrafımda atımın yanında koşan bir ordu uşak, önümde ve arkamda Howard hizmetkarlarıyla birlikte Hever’a giden yoldan aşağı indim. Biz geçerken yol üzerindeki bütün yolcular&nbsp;hendeklere toplandı. Yol kenarındaki çitler ve çalılar şimdiden toza bürünmüştü, kurak bir&nbsp;ilkbahar geçirmiştik ve bütün işaretler salgın açısından kötü bir yıl olacağını gösteriyordu. Ama&nbsp;yoldan bakınca uzaktaki samanlar güzel görünüyordu, bazı tarlalardakiler çoktan kesilip&nbsp;durulmuştu. Buğday ve arpalar diz boyuydu ve olgunlaşmaya başlamıştı. Şerbetçiotu tarlaları&nbsp;yemyeşildi, elma bahçelerinin otları kar taneleri gibi taç yapraklarıyla birlikte rüzgâra kapılıp&nbsp;dağılmıştı.</span></span></p>

    <p class="calibre8"><span class="font"><span class="calibre1">Yol boyunca şarkı söyledim, saraya arkamı verip İngiltere’nin kırsal alanlarında ata binmek, çocuklarıma doğru yol almak benim için çok huzur dolu bir şeydi. Uşaklara dayımın&nbsp;kafilesinden bir adam komuta ediyordu, William Stafford ve William yolun bir kısmında atını&nbsp;yanımda sürdü.</span></span></p>

    <p class="calibre8"><span class="font"><span class="calibre1">“Bana eşlik ettiğin için teşekkür ederim. Çocuklarımı görmek benim için çok önemli.”</span></span></p>

    <p class="calibre8"><span class="font"><span class="calibre1">“Sanırım bu hayattaki en önemli şey. Benim ne karım, ne de çocuğum var ama olsaydı onları yalnız bırakmazdım.”</span></span></p>

    <p class="calibre8"><span class="font"><span class="calibre1">“Neden hiç evlenmedin?”</span></span></p>

    <p class="calibre8"><span class="font"><span class="calibre1">Bana bakıp gülümsedi. “Evlenecek kadar sevecek bir kadın henüz bulamadım.”</span></span></p>

    <p class="calibre8"><span class="font"><span class="calibre1">Bu, lafta çok sıradan görünüyordu ama hiç de sıradan değildi. İçimden ona ne tür bir kadının onu memnun edeceğini sormak geçti. Kadınlar konusunda bu kadar seçici olması aptallıktı.&nbsp;Çoğu erkek ona ya refah ya da iyi bağlantılar sunabilecek bir kadınla evlenirdi. Ama William&nbsp;Stafford aptala benzemiyordu.</span></span></p>

    <p class="calibre8"><span class="font"><span class="calibre1">Durduğumuzda beni yere indirmek için yanıma gelmişti, ayaklarımın üzerinde dengemi sağlayabilmem için bir dakika kadar beni tuttu.</span></span></p>

    <p class="calibre8"><span class="font"><span class="calibre1">“İyi misin?” diye sordu nezaketle. “Uzun zamandır o semerin üzerindeydin.”</span></span></p>

    <p class="calibre8"><span class="font"><span class="calibre1">“İyiyim. Adamlara yemeğe geç kalmayacağımızı söyle, günbatımından evvel Hever’a varmak istiyorum.”</span></span></p>

    <p class="calibre3"><span class="font"><span class="calibre1">Hana dek bana eşlik etti. “Umarım akşam yemeği olarak sana güzel bir şeyler hazırlarlar. Tavuk sözü verdiler ama korkarım onun yerine sıska ve yaşlı bir kaz gelebilir.”</span></span></p>

    <p class="calibre3"><span class="font"><span class="calibre1">Güldüm. “Ne gelirse gelsin! Öyle açım ki, her şeyi yiyebilirim. Yemekte bana eşlik eder misin?” Bir an evet diyecek sandım ama önümde hafifçe eğilip, “Ben adamlarımla yiyeyim,” dedi.&nbsp;Davetimi reddettiği için biraz alındım. “Nasıl istersen,” dedim istifimi bozmadan ve hanın alçak&nbsp;tavanlı odasına girdim. Ateşin önünde ellerimi ısıttım, demirli küçük pencereden göz ucuyla&nbsp;dışarı baktım. William ahırların önünde adamların yemeklerini almadan evvel, atların yularlarını&nbsp;çıkarmalarını ve tımarlamalarını izliyordu. Yakışıklı bir&nbsp;erkek, diye geçirdim içimden. Avam bir erkek olması ne kötü.</span></span></p>

    <p class="calibre8"><span class="font"><span class="calibre1">Bu yaz Henry’nin altın sarısı buklelerinin kesilmesi gerektiğine ve Catherine’in kısa giysiler giymeyi bırakıp doğru düzgün kıyafetler giyme zamanının geldiğine karar verdim. Henry de&nbsp;yelek ve pantolon giymeye başlayacaktı. Bana kalsa bebeklik giysilerini bir yıl daha&nbsp;giymelerine izin verebilirdim ama Boleyn Büyükanne ikisinin de artık çocukluğu geride&nbsp;bırakması gerektiğinde ısrarlıydı. Ve her an Anne’e bir mektup yazıp vasisine iyi bakmadığımı&nbsp;söyleyecek kadar eli ayağı tutuyordu.</span></span></p>

    <p class="calibre8"><span class="font"><span class="calibre1">Henry’nin saçı şapkaların tüylerinden daha yumuşaktı. Minik yüzünü çerçeveleyerek halka halka omuzlarına inen altın rengi bukleleri vardı. Yeryüzündeki hiçbir anne gözyaşı dökmeden&nbsp;bunların kesilmesini izleyemezdi, o benim bebeğimdi ve dünyada son istediğim şey onun o&nbsp;buklelerini, bebeklik tombulluğunu geride bırakmasıydı, görmek isteyeceğim son şey&nbsp;kucaklanmak istediğinde kollarını açışının, minik şişko bacaklarının dengesiz koşuşturmasının&nbsp;değişmesiydi.</span></span></p>

    <p class="calibre8"><span class="font"><span class="calibre1">Ama oğlum tabii ki bunların hepsine vardı, kılıç ve kendine ait bir midilli istiyordu. George gibi Fransız sarayına gitmek ve dövüşmeyi öğrenmek istiyordu. Savaşa çıkmak ve mızrak dövüşü&nbsp;yapmak istiyordu. Ben onu, bebeğimi, sonsuza dek kollarımda tutmak isterken o hemen&nbsp;büyümek istiyordu.</span></span></p>

    <p class="calibre3"><span class="font"><span class="calibre1">William Stafford en sevdiğimiz yere, hendeğe ve şatoya bakan taş banka geldi. Henry bütün sabah koşmuştu ve&nbsp;şimdi parmağını emerek kollarımda uyumak üzereydi. Catherine çıplak ayaklarını hendeğin içine doğru sark itmişti.</span></span></p>

    <p class="calibre8"><span class="font"><span class="calibre1">William gözlerimdeki yaşlan hemen fark etti, tereddütle ve oğlumu uyandırmamak için alçak sesle, “Rahatsız ettiğim için özür dilerim, sana artık Londra’ya dönüyoruz demeye gelmiştim ve&nbsp;herhangi bir mesaj göndermek ister misin diye soracaktım.”</span></span></p>

    <p class="calibre3"><span class="font"><span class="calibre1">“Mutfakta annem için biraz sebze meyve var.”</span></span></p>

    <p class="calibre8"><span class="font"><span class="calibre1">Başıyla onayladı, sonra kararsızlıkla durakladı. “Bağışla beni,” dedi beceriksizce. “Görüyorum ki, bir şey seni ağlatmış. Yapabileceğim bir şey var mı? Dayın seni bana emanet etti. Biri seni&nbsp;incittiyse bunu bilmek görevim.”</span></span></p>

    <p class="calibre8"><span class="font"><span class="calibre1">Bu beni güldürdü. “Hayır. Sadece Henry’nin artık pantolon giymesi gerekiyor ve onun bu bebeklik haline bayılıyorum. Ne onun, ne de Catherine’in büyümesini istiyorum. Kocam olsa&nbsp;Henry’yi alır ve bana hiç sormadan buklelerini kestiriverirdi. Bu durumdaysa bunu kendim&nbsp;yapmam gerekiyor.”</span></span></p>

    <p class="calibre3"><span class="font"><span class="calibre1">“Kocanı özlüyor musun?” diye sordu merakla.</span></span></p>

    <p class="calibre8"><span class="font"><span class="calibre1">“Biraz.” Stafford’un evliliğimin sıradan bir evliliğe pek benzemediğinden haberi olup olmadığını ve hikâyenin ne kadarını bildiğini merak ettim. “Pek birlikte değildik.” Bu kıvırabildiğim en&nbsp;dürüst cevaptı ve beni süzerek başıyla onayladığında ne demek istediğimi anlayıp anlamadığı&nbsp;konusunda hiçbir ipucu yakalayamadım.</span></span></p>

    <p class="calibre8"><span class="font"><span class="calibre1">“Ben şu andan bahsediyordum,” dedi bana, izin verdiğimden daha kıvrak zekâlı olduğunu göstererek. “Artık kralın gözdesi olmadığın dönemden. Kocanla asıl şimdi bir bebek yapma&nbsp;zamanıydı, değil mi? Ve her şeye yeniden başlama zamanı?”</span></span></p>

    <p class="calibre3"><span class="font"><span class="calibre1">Durakladım. “Sanırım.” Dayımın tayfasından bir beyefendiden öte biri olmayan bir erkekle geleceğimi tartışmaya&nbsp;hevesli değildim, kibarlığı bırakıp gerçeği söylemek gerekirse sıradan bir maceraperestten bir gömlek daha iyiydi.</span></span></p>

    <p class="calibre8"><span class="font"><span class="calibre1">“Ama senin gibi yirmi ikisinde iki çocuğu olan genç bir kadın için pek rahat bir durum olmamalı. Önünde koca bir hayat var ama geleceğin ablanın geleceğine bağlı. Onun&nbsp;gölgesindesin. Hem de bir zamanlar herkesin gözdesiyken.”</span></span></p>

    <p class="calibre8"><span class="font"><span class="calibre1">Bu hayatımın öyle kasvetli, öyle doğru bir özetiydi ki, önüme koyduğu manzarayla kocaman yutkundum. “Kadınlar için hayat böyle işte,” dedim, dürüstlüğü elden bırakmadan. “İnsan&nbsp;kendi seçtiğini yaşayamıyor, bunu yapabildiğin için seni kutlarım. Ama kadınlar servet&nbsp;oyuncakları. Kocam yaşıyor olsa bir dolu armağanla ödüllendirilecekti. Ağabeyim Lord George,&nbsp;babam kont ve ben kocamın refahını paylaşıyor olacaktım. Ama gördüğün gibi hâlâ bir Boleyn&nbsp;ve Howard kızıyım. Beş kuruşsuz değilim. Mal varlıklarım var.”</span></span></p>

    <p class="calibre8"><span class="font"><span class="calibre1">“Sen bir maceraperestsin,” dedi. “Benim gibi. Ya da, benim gibi olabilirdin. Ailen bu kadar Anne’e odaklanmışken ve ablanın geleceği bu kadar güvenilmezken, kendi geleceğini&nbsp;yaratabilirsin. Kendi seçimlerini yapabilirsin. Bir anlığına da olsa seninle ilgili kararlar almayı&nbsp;unuttular. Tam o an özgür olabilirsin.”</span></span></p>

    <p class="calibre8"><span class="font"><span class="calibre1">Lafı ona çevirdim. “Bu yüzden mi evlenmedin? Özgür olabilmek için mi?”</span></span></p>

    <p class="calibre8"><span class="font"><span class="calibre1">Yanık teninde parlayan beyaz dişleriyle bana gülümsedi. “Kesinlikle,” dedi. “Kimseye bakmak zorunda değilim, hiçbir kadına karşı sorumluluk taşımıyorum. Dayının adamıyım, onun&nbsp;üniformasını giyiyorum ama kendimi onun uşağı gibi hissetmiyorum. Ben özgür bir İngiliz’im,&nbsp;kendi yolumu çizerim.”</span></span></p>

    <p class="calibre8"><span class="font"><span class="calibre1">“Sen erkeksin,” dedim. “Kadın olmak daha farklı.”</span></span></p>

    <p class="calibre8"><span class="font"><span class="calibre1">“Doğru,” diye onayladı. “Benimle evlenmediğin sürece evet. Ama benimle evlenirsen o zaman kendi yolumuzu kendimiz çizeriz.”&nbsp;Sessizce güldüm, sonra Henry’yi daha sıkı kucakladım. “Lordunun hoşuna gitmeyecek bir&nbsp;evlilik yapar ve kızın ailesinin iyi dileklerini almazsan elindeki o azıcık ve pek değerli paranla&nbsp;kendi yolunu çizebilirsin.”</span></span></p>

    <p class="calibre8"><span class="font"><span class="calibre1">Bu laf Stafford’u hiç durdurmadı. “Bundan daha beter başlangıçlar da var. Beni seven bir kadının hayatını ona bakma yeteneğim üzerine riske atmasını, kadınımın babasının beni başlık&nbsp;parası ve sözleşmeyle bağlamasına tercih ederim.”</span></span></p>

    <p class="calibre3"><span class="font"><span class="calibre1">“Bu durumda kadın ne elde etmiş olacak?” Gözlerini doğruca gözlerime dikti. “Sevgimi.”</span></span></p>

    <p class="calibre3"><span class="font"><span class="calibre1">“Peki bu sevgi onun ailesiyle, senin Lordunla, akrabalarıyla arasının açılmasına değecek mi?”&nbsp;Bakışlarını öteye, serçelerin şatonun ufak kulelerinin altına minik yuvalarını kurduğu yere&nbsp;çevirdi. “Ben kuşlar kadar özgür bir kadın isterdim. Bana beni sevdiği için gelen bir kadın, beni&nbsp;aşk için isteyen bir kadın ve benden başka hiçbir şeyi umursamayan bir kadın.”</span></span></p>

    <p class="calibre8"><span class="font"><span class="calibre1">“Yani salak bir eş,” dedim iğneleyici bir tonla. Bana dönüp gülümsedi. “İşte bu yüzden hiç istediğim bir kadına rastlamadım,” dedi. “Yani ikinci aptalı bulamadım.” Başımla onayladım.&nbsp;Bana göre tartışmayı ben kazanmıştım ama nedense bir sonuca varılmamış gibiydi. “Bir süre&nbsp;evlenmemeyi umut ediyorum,” dedim. Bu laf kendi kulaklarıma bile şüpheli geldi.</span></span></p>

    <p class="calibre3"><span class="font"><span class="calibre1">“Ben de öyle olmasını umuyorum,” dedi tuhaf bir biçimde. “Elveda, Bayan Carey.” Reverans yaptı, tam gitmek üzereyken döndü. “Ayrıca kanımca oğlunuzun kısa pantolonla da gezse, erkek pantolonu da giyse yine sizin küçük oğlunuz olduğunu göreceksiniz,” dedi şefkatle. “Ben annemi öldüğü güne dek&nbsp;sevdim, Tanrı onu kutsasın ve her zaman onun küçük oğluydum, ne kadar büyük ve geçimsiz&nbsp;olsam da.”</span></span></p>

    <p class="calibre8"><span class="font"><span class="calibre1">Henry’nin buklelerinin gitmesine üzülmemem gerekirdi. Bukleler kesildiğinde oğlumun başının o mükemmel yuvarlaklığını, yumuşacık, korunmasız ensesini gördüm. Artık bebek gibi&nbsp;görünmüyordu, dünyanın en küçük ve en sevimli oğlanı olmuştu. Avucumla başını sarıp&nbsp;kafasının sıcaklığını hissetmek hoşuma gidiyordu. Yetişkin giysileri içinde tepeden tırnağa bir&nbsp;prens gibiydi ve bütün itirazlarıma rağmen bir gün İngiltere tahtına oturabileceğini düşünmeye&nbsp;başladım. O kralın oğluydu, bir gün İngiltere Kraliçesi unvanını alma ihtimali olan bir kadın&nbsp;tarafından evlat edinilmişti, ama hepsinden önemlisi şimdiye dek gördüğüm en altın sarısı&nbsp;prens kılıklı oğlan çocuğuydu. Babası gibi ellerini kalçalarına dayayarak duruyordu, sanki&nbsp;dünya onunmuş gibi. Annesi çağırdığında otlağın öbür ucundan ona koşup ıslık sesini takip&nbsp;eden baykuşlar gibi güvenle onu takip eden çok uysal bir oğlandı. Bu yazın altın çocuğuydu ve&nbsp;onun nasıl bir oğlan çocuğuna dönüştüğünü ve nasıl bir genç adama dönüşebileceğini&nbsp;gördüğümde geride bıraktığı bebekliği için üzülmekten vazgeçtim.</span></span></p>

    <p class="calibre8"><span class="font"><span class="calibre1">Ama bir çocuk daha istediğimi fark ettim. Henry’nin o çocuksu güzelliğinin gelişiyle bebeğim beni terk etmişti ve bu büyük taht oyunlarına alet olmayacak, sadece istendiği&nbsp;için doğmuş bir bebeğim olsa nasıl olurdu, diye düşünmeye başladım. Beni seven ve birlikte sahip olacağımız bir bebeği dört gözle bekleyecek bir erkekten bebek yapmak nasıl olurdu&nbsp;acaba? Bu düşünceyle saraya geri döndüğümde sessiz ve üzgün bir ruh hali içindeydim.</span></span></p>

    <p class="calibre8"><span class="font"><span class="calibre1">William Stafford, Richmond Sarayı’na bana eşlik etmek üzere geri geldi ve sabahtan yola çıkmamız konusunda ısrar etti. Böylece atlar öğlende dinlenebilecekti. Çocuklarımı öpüp&nbsp;hoşçakal dedim ve ahıra gittim. Stafford beni kucaklayıp semere oturttu. Onlardan ayrıldığım&nbsp;için ağlıyordum ve utanç verici bir biçimde gözyaşlarımdan biri başını kaldırmış bana bakan&nbsp;William’ın yüzüne düştü. William parmağıyla bu gözyaşını alıp pantolonuna silmek yerine&nbsp;dudaklarına götürüp parmağını yaladı. “Ne yapıyorsun?”</span></span></p>

    <p class="calibre8"><span class="font"><span class="calibre1">Anında yüzünde bir suçluluk ifadesi belirdi. “Yüzüme gözyaşını düşürmeseydin.”</span></span></p>

    <p class="calibre8"><span class="font"><span class="calibre1">“Sen de yalamasaydın,” diye parladım yanıt olarak. Cevap vermedi ama anında geri çekilmedi de. Sonra, “Atıma gidiyorum,” dedi ve benden öteye dönüp kendi semerine atladı. Minik süvari&nbsp;alayı şatonun bahçesinden çıkınca yatak odalarının penceresinden beni görebilmeleri için eğilip&nbsp;oğlumla kızıma el salladım.</span></span></p>

    <p class="calibre8"><span class="font"><span class="calibre1">Atlarımızın toynakları içi boş kerestelerin üzerinde gök gürültüsü gibi ses çıkartırken açılır kapanır köprünün üzerinden geçtik, uzun yoldan aşağı inip parkın ucuna doğru yol aldık.&nbsp;William Stafford atını benim atımın yanına sürdü. “Ağlama,” dedi aniden.</span></span></p>

    <p class="calibre8"><span class="font"><span class="calibre1">Yan gözle ona bakıp içimden atını gidip adamlarının yanında sürse diye geçirdim. “Ağlamıyorum.”</span></span></p>

    <p class="calibre8"><span class="font"><span class="calibre1">“Ağlıyorsun,” diye itiraz etti. “Mızmız bir kadına ta Londra’ya kadar eşlik edemem.”</span></span></p>

    <p class="calibre8"><span class="font"><span class="calibre1">“Ben mızmız bir kadın değilim,” dedim biraz sinirlenerek. “Ama çocuklarımı bırakmak ve onları bir daha ancak bir sene sonra görebileceğimi bilmek hiç hoşuma gitmiyor. Koca bir sene!&nbsp;Sanırım bu durumda onlardan ayrıldığını için üzülmeye hakkım var.”</span></span></p>

    <p class="calibre8"><span class="font"><span class="calibre1">“Hayır yok,” dedi güvenle. “Sana nedenini söyleyeyim. Bana çok açık bir biçimde bir kadının ailesi ne söylerse onu yapması gerektiğini söylemiştin. Ailen sana çocuklarından ayrı yaşamanı,&nbsp;hatta oğlunu ablana evlat vermeni istedi. Onlarla savaşıp çocuklarını geri almak ağlamaktan&nbsp;çok daha akıllıca. Bir Boleyn ve Howard olmayı tercih ediyorsan kendi kendine itaat ederek de&nbsp;bunu başarabilirsin.”</span></span></p>

    <p class="calibre8"><span class="font"><span class="calibre1">“Yola yalnız başıma devam etmek istiyorum,” dedim soğuk bir sesle.</span></span></p>

    <p class="calibre8"><span class="font"><span class="calibre1">Hemen atını mahmuzlayıp öne fırladı ve bana eşlik eden adamlara geriden gelmelerini emretti. Hepsi akı adım gerimden geldiler ve ta Londra’ya kadar tam emrettiğim gibi sessizce, kendi&nbsp;başıma yol aldım.</span></span></p>
  </div>
</body>
</html>
