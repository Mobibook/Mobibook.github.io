<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_42" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018481"><span class="font"><i class="calibre5"><span class="calibre6">Kış 1535</span></i></span></a></p>

    <p class="calibre8"><span class="font"><span class="calibre1">Noel’de ağabeyim George’dan bir mektup aldım.</span></span></p>

    <p class="calibre8"><span class="font"><i class="calibre5"><span class="calibre1">Sevgili kardeşim,</span></i></span></p>

    <p class="calibre8"><span class="font"><i class="calibre5"><span class="calibre1">Sana buradan selamlarımı gönderiyor ve çiftlik evinde sarayda olduğun kadar mutlu olduğunu umut ediyorum. Belki daha da mutlusundur.</span></i></span></p>

    <p class="calibre8"><span class="font"><i class="calibre5"><span class="calibre1">Burada işler ablam açısından biraz nahoş gidiyor. Kral bir Seymour kızıyla dans edip ata biniyor, Jane’i hatırlıyor musun!’ Hani çok hoş bir biçimde hep yere bakan ve başını&nbsp;kaldırdığında hep şaşkın görünen kızı? Kral ablamızın burnunun dibinde bile gözleriyle Jane’i&nbsp;arar oldu ve Anne tabii ki, bundan hiç hoşnut değil. Birkaç defa tepesinde fırtınalar estirdi ama&nbsp;artık bir zamanlar yapmayı başardığı gibi kralı gözyaşlarına boğamıyor. Adam Anne’in&nbsp;hoşnutsuzluğuna artık tahammül edebiliyor, hemen ondan uzaklaşıveriyor. Bütün bunların&nbsp;ablamın ruh halini nasıl etkilediğini tahmin edebilirsin.</span></i></span></p>

    <p class="calibre3"><span class="font"><i class="calibre5"><span class="calibre1">Dayım kral pusulayı şaştığında uyarıldığı için adamın önüne Madge Shelton’u sürüyor ve Majesteleri bu ikisi arasında ne yaptığını şaşırıyor Kadınların ikisi de nedime&nbsp;olduğundan kraliçenin odalarında bir kargaşadır gidiyor ve kral bununla uğraşmaktansa ava gitmeyi, hanımları ağlayıp bağırmaları ve diledikleri gibi birbirlerinin gözünü oymaları için&nbsp;serbest bırakmayı tercih ediyor.</span></i></span></p>

    <p class="calibre8"><span class="font"><i class="calibre5"><span class="calibre1">Anne korkudan hasta oldu ve sonucun ne olacağını sana söyleyemiyorum. Kraliçeyi yerinden ederken bundan sonraki kraliçelerin yerinin artık asla sağlam olmayacağı hiç aklına&nbsp;gelmemişti. Sarayda benden başka dostu yok. Kralın gözünü Seymour kızından alabilmek için&nbsp;annem, babam ve dayım hep birlikle Madge Shelton’ı öne sürmeye niyetli. Bu Anne’i çileden&nbsp;çıkartıyor ve aileyi yeni bir Howard kızını onun yerine geçirmeye alışmakla suçluyor. Seni&nbsp;özlüyor fakat bunu asla dile getirmeyecektir.</span></i></span></p>

    <p class="calibre8"><span class="font"><i class="calibre5"><span class="calibre1">Ona senden bahsetsem de evliliğini kabul etmesini sağlayacak hiçbir şey diyemiyorum. Eğer bir prensle evlenip mutsuz olsaydın o zaman en yakın dostun olacaktı. O Avrupa’nın en büyük&nbsp;sarayında korku içinde ve mutsuzken setim aşkı bulmuş olman çok kalbini kırıyor.</span></i></span></p>

    <p class="calibre8"><span class="font"><i class="calibre5"><span class="calibre1">Bense her gün daha da zenginleşiyorum, karım bir baş belası, dostumsa hem sevincim, hem azabım. Bu saray bir azizi bile yoldan çıkarır ve ne Anne, ne de ben başlangıçta bile birer&nbsp;azizdik. Anne çok yalnız ve korkuyor, ben elde edemediğim şeyin özlemiyle arzularımı gizli&nbsp;tutmaya mecbur ediliyorum. Yorgun ve öfkeliyim, Anne tekrar hamile kalmayı başaramadıkça&nbsp;bu Noel biz Boleynler için çok az şey vaat edecek. Bana yaz ve kendinden haberler ver.&nbsp;Umarım orada hayal ettiğim kadar mutlusundur.</span></i></span></p>

    <p class="calibre13"><span class="font"><i class="calibre5"><span class="calibre1">Ağabeyin, George.</span></i></span></p>

    <p class="calibre8"><span class="font"><span class="calibre1">William’la ben Noel’i koca bir butla ziyafet çekerek kutladık. Hayvanın nerede kesildiğini sormamaya özen gösterdim. Ailemin Rochford Hall’daki arazisinde bolca hayvan vardı ama iyi&nbsp;korunmuyordu, bu yüzden kendi geyiğimi para verip yeniden aldığımdan neredeyse kesinlikle&nbsp;emindim Ama ne annem, ne de babam bana iyi dileklerini gönderdiğinden kendimi onların&nbsp;zenginliğiyle ödüllendirebileceğimi düşündüm ve ucuzluktan bir geyikle bir ele sülün aldım.&nbsp;Çiftlikteki işler on iki gün boyunca bitmedi ama yine de Noel Duasına gidecek, Rochford’cla&nbsp;maskaraları görecek, komşularımızla birer kupa şarap içecek ve martılar tepemizde bağırırken,&nbsp;haliçte soğuk rüzgârlar eserken baş başa nehir kenarında yürüyecek vakit bulduk.</span></span></p>

    <p class="calibre8"><span class="font"><span class="calibre1">Şubatın buz gibi günlerinde kendimi dinlenmeye hazırladım. Bu kez sarayın önemli kadını değildim, bir ay boyunca odamda yatmam gerekmiyordu. İstediğimi yapabilirdim. William&nbsp;benden daha heyecanlıydı, bebek geleceği vakit kar yüzünden elimiz kolumuz bağlı kalmayalım&nbsp;diye ay sonundan itibaren benimle evde kalacak bir ebe bulmayı önerdi. Onun bu endişesine&nbsp;güldüm ama onun istediği gibi yaptık ve ebeden çok cadıya benzeyen yaşlı bir kadın mart&nbsp;ayının ilk günlerinden itibaren gelip bizimle kaldı ve beni izledi.</span></span></p>

    <p class="calibre8"><span class="font"><span class="calibre1">Bir sabah uyanıp da odanın içini bembeyaz bir ışık kapladığını gördüğümde William’ın böyle tedbirli olmasına sevindim. Gece kar yağmıştı ve hâlâ yağmaya devam ediyordu. Kocaman&nbsp;beyaz tanecikler gri gökyüzünde sessizce uçuşuyor, bahçenin etrafında dönerek yere iniyordu.&nbsp;Dünya tam bir sessizliğe bürünmüş, büyülü bir yere dönüşmüştü. Horozlar coplarına çekilmişti,&nbsp;sadece bahçedeki üçlü ayak izleri yiyecek bulmak için dışarıda dolaştıklarını gösteriyordu. Koyunlar çitin önünde birbirlerine sokulmuştu, arkalarındaki beyaz fona kıyasla kahverengi ve kirliydiler. İnekler ambara dizilmişti, otlakları şimdi bembeyazdı. Bebek içimde&nbsp;kıpırdanırken midemin alt üst olduğunu hissederek pencerenin kenarında oturmuş uçuşan&nbsp;karların çalıların önüne yığılarak minik tepecikler oluşturuşunu seyrediyordum. Sanki tanecikler&nbsp;tek tek yere inmiyor, sadece yerdeki karlar havalanıp etrafta uçuşuyor gibi görünüyordu. Her&nbsp;geçen saat tepecikler büyüdükçe büyüyor, egzotik şekiller oluşturuyordu. Pencereden aşağı&nbsp;baktığımda tanecikler ördek tüyleri gibi bembeyazdı ama başımı uzatıp yukarı baktığımda&nbsp;kasvetli gökyüzünde gri ve kirli dantel parçacıkları gibiydiler.</span></span></p>

    <p class="calibre8"><span class="font"><span class="calibre1">“Başladı,” dedi William. Bacaklarına ve çizmelerine çuvallar bağlamıştı ve eşikte durmuş bunları çözüyor, karlarını silkeliyordu. Yavaşça basamaklardan aşağı inip ona gülümsedim.&nbsp;Beni görür görmez kilitleniverdi. “İyi misin?”</span></span></p>

    <p class="calibre8"><span class="font"><span class="calibre1">“Rüyada gibiyim,” dedim. “Sabahtan beri karı seyrediyorum.”</span></span></p>

    <p class="calibre3"><span class="font"><span class="calibre1">Ateşin başında lapa yapan ebeyle çabucak anlamlı anlamlı bakıştı, sonra çıplak ayaklarıyla mutfağa gelip beni ateşin yanındaki koltuklardan birine oturttu. “Sancıların mı başladı?”&nbsp;Gülümsedim. “Henüz değil. Sanırım bugün başlayacak.”</span></span></p>

    <p class="calibre8"><span class="font"><span class="calibre1">Ebe lapayı kocaman bir kâseye boşaltıp bir kaşıkla birlikte önüme sürdü. “Kaşıkla o zaman,” dedi teşvik eder bir tonla. “Hepimizin gücünün yerinde olması gerekiyor.”</span></span></p>

    <p class="calibre3"><span class="font"><span class="calibre1">Sonuçta kolay bir doğum oldu. Kızım sadece dört saat süren doğum sancılarının ardından dünyaya merhaba dedi&nbsp;ve ebe onu sıcak beyaz bir çarşafa sarıp göğsüme yapıştırdı. O dört saatin her dakikasını yanı başımda geçiren William elini onun kan lekeli minik başına koyup dudakları duyguyla titreyerek&nbsp;onu kutsadı. Sonra yatağa yanıma yattı. Yaşlı kadın üçümüzün üzerine bir battaniye örtüp bizi&nbsp;sıcacık, birbirimizin kollarına sarılmış uyurken bırakıp gitti.</span></span></p>

    <p class="calibre8"><span class="font"><span class="calibre1">İki saat sonra bebek kıpırdanıp ağlayana dek mışıl mışıl uyuduk, sonra onu göğsüme tutup bebeğin emişinin o tanıdık, muhteşem titreşimlerini hissettim. William omuzlarıma bir şal örttü&nbsp;ve bana bir fincan sıcak bira getirmeye gitti. Kar hâlâ yağmaya devam ediyordu, yatağımdan&nbsp;karanlık gökyüzünden aşağı süzülen beyaz tanecikleri görebiliyordum. Aşağı kayıp sıcacık&nbsp;battaniyenin içine süzüldüm ve sırtımı kaz tüyünden yastıklara yasladım. Gerçekten kutsanmış&nbsp;bir kadın olduğumu biliyordum.</span></span></p>
  </div>
</body>
</html>
