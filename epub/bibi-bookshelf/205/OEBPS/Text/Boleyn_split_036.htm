<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_35" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018474"><span class="font"><i class="calibre5"><span class="calibre6">Kış 1532</span></i></span></a></p>

    <p class="calibre8"><span class="font"><span class="calibre1">Saray Noel’i Westminister’da karşıladı ve Anne bütün faaliyetlerin merkeziydi. Saray eğlencelerinin sorumlusu ardı ardına maskeli balolar düzenledi ve Anne’i Barış Kraliçesi, Kış&nbsp;Kraliçesi, Noel Kraliçesi yaptı. İngiltere Kraliçesi dışında her tür kraliçe olmuştu ve herkes&nbsp;ablamın o unvanı da çok yakında elde edeceğini biliyordu. Henry onu Londra Kulesi’ne götürdü&nbsp;ve Anne sanki doğuştan prensesmiş gibi İngiliz hazinesinden istediklerini seçti.</span></span></p>

    <p class="calibre8"><span class="font"><span class="calibre1">O ve Henry artık yan yana odalarda kalıyordu. Geceleri utanmadan ya kralın ya da ablamın odasında birlikte oluyor, sabahları odadan birlikte çıkıyorlardı. Kral yatak odasına gelen&nbsp;ziyaretçileri karşılaması için ona siyah satenden kürklü bir sabahlık aldı. Nedimdik ve yatak&nbsp;arkadaşlığı görevime son verilmişti. Genç kızlığımdan beri ilk kez gece odamda kendimi yalnız&nbsp;buldum. Minik ateşimin yanında kendi kendime oturabilmek ve Anne’in fırtına gibi öfkeyle içeri&nbsp;dalmayacağını bilmek hoş bir şeydi. Ama yalnız olduğumu fark ettim. Uzun geceler boyu ateşin&nbsp;önünde hayaller kurdum ve soğuk akşamüzerleri penceremden gri kış yağmurlarını seyrettim.&nbsp;Gün ışığı ve Calais’nin kumulları&nbsp;şimdi yıllar öncesinde kalmış gibiydi. Çatının kiremitlerine düşen buz taneciklerine dönüştüğümü hissediyordum.</span></span></p>

    <p class="calibre8"><span class="font"><span class="calibre1">Dayımın adamları arasında gözlerim William Stafford’u arıyordu ama biri bana onun şalgamlarını toplamak ve yaşlanan hayvanlarını uykuya yatırmak için çiftliğine gittiğini söyledi.&nbsp;Onu düşündüm, minik çiftliğine gitmiş işlerini yoluna koymaya çabalıyor, gerçek işlerle&nbsp;uğraşıyordu. Bense skandallar ve dedikoduların içine gömülmüş, sarayda öylece kendimi&nbsp;oyalıyor, her şeyi bırakmış, boş ve bencil iki insanı memnun etmeye, onları eğlendirmeye&nbsp;çabalıyordum.</span></span></p>

    <p class="calibre8"><span class="font"><span class="calibre1">On iki gün süren Noel ziyafetinin ortasında Anne yanıma geldi ve ne tür belirtilerin bir kadının hamile olduğunu gösterdiğini sordu. Adet günlerini saydık, bir hafta içinde kanamasının&nbsp;başlaması gerekiyordu. Şimdiden sabahlan midesinin bulandığını, etlerin yağını ağzına&nbsp;koyamadığını söyledi. Ona henüz emin olamayacağımız kadar erken olduğunu söyledim.</span></span></p>

    <p class="calibre8"><span class="font"><span class="calibre1">Gün sayıyordu. Bazen öylece olduğu yerde kaskatı duruyordu ve ben içinden hamile olması için dua ettiğini biliyordum.</span></span></p>

    <p class="calibre8"><span class="font"><span class="calibre1">Kanamasının başlaması gerektiği gün geldi ve o gece Anne başını odamın kapısından içeri uzatıp zafer dolu bir sesle, “Temizim. Bu bebeğim olduğu anlamına mı geliyor?” diye sordu.</span></span></p>

    <p class="calibre8"><span class="font"><span class="calibre1">“Bir günle anlaşılmaz,” dedim kaba bir tonla. “En az bir ay beklemelisin.”</span></span></p>

    <p class="calibre8"><span class="font"><span class="calibre1">Ertesi gün ve bir ertesi gün geçti. Henry’ye umutlarından bahsetmiyordu ama her erkek gibi onun da gün saydığını biliyordum. İkisi de bayram yerindeki cambazlar gibi havalarda&nbsp;uçuyordu. Henry’nin ona sormaya cesareti yoktu, bana gelip Anne’in adet gününün geçip&nbsp;geçmediğini sordu.</span></span></p>

    <p class="calibre3"><span class="font"><span class="calibre1">“Sadece bir ya da iki hafta gecikti, Majesteleri,” dedim saygıyla.</span></span></p>

    <p class="calibre8"><span class="font"><span class="calibre1">“Ebelerden birini çağırtayım mı?” diye sordu.</span></span></p>

    <p class="calibre8"><span class="font"><span class="calibre1">“Henüz değil,” diye tavsiye ettim. “İkinci ayı beklesek iyi olur.”</span></span></p>

    <p class="calibre8"><span class="font"><span class="calibre1">Endişeli görünüyordu. “Onunla yatmamam mı gerekir acaba?”</span></span></p>

    <p class="calibre8"><span class="font"><span class="calibre1">“Belki yumuşak davranmanız yeterli olur.”</span></span></p>

    <p class="calibre8"><span class="font"><span class="calibre1">Henry endişeyle kaşlarını çatınca bu bebek için duydukları arzunun daha evlenmeden yatak odalarının bütün şenliğini altüst edeceğini hissettim.</span></span></p>

    <p class="calibre8"><span class="font"><span class="calibre1">Ocak ayında Anne’in adetinin tam bir ay geciktiği kesinleşti. Krala karnında onun çocuğunu taşıyor olabileceğini söyledi.</span></span></p>

    <p class="calibre8"><span class="font"><span class="calibre1">Henry’nin hali acıklıydı. O kadar uzun süre kısır bir kadınla yaşamıştı ki, doğurgan bir kadının varlığı onun için kuru ağustos ayında sulak bir vadiye varmak kadar heyecan vericiydi.&nbsp;Birlikteyken oldukça sessiz ve birbirlerine uzaklardı. Eskiden tutkulu kavgalar eden tutkulu&nbsp;birer âşıkken şimdi dost olmak istiyorlardı.. Anne sessizce dinlenmek istiyor, bedeninde&nbsp;gizliden gizliye gelişen süreci bozacak bir şey yapmaktan ödü kopuyordu. Henry, sanki&nbsp;varlığıyla kendi başlattığı şeyi devam ettirebilirmiş gibi onun yanında olmak istiyordu. Ona&nbsp;sarılmak, onunla yürüyüş yapmak ve onu her türlü işten azat etmek ister gibiydi.</span></span></p>

    <p class="calibre3"><span class="font"><span class="calibre1">Bir dolu hamileliğin sona erişini, pek çok kere kadınların acı ve hayal kırıklığıyla ağladığını görmüştü. Birkaç evladının doğumunu kutlamış ancak beklenmedik ölümler sevincini elinden&nbsp;alıp götürmüştü. Şimdiyse Anne’in doğurganlığının onu tamamıyla aklayacağını düşünüyordu.&nbsp;Tanrı ağabeyinin karısıyla evlendiği için onu lanetlemişti ve şimdi aynı Tanrı gelecekteki karısını (Henry’nin yeni koşullara göre şekillenen zihninde ilk karısını) onunla yatmaya başladıktan sonra birkaç ay içinde hamile bırakarak bu laneti üzerinden&nbsp;kaldırmıştı. Anne’e olağanüstü bir şefkat ve saygı gösterdi. Hemen yeni İngiliz kanunlarıyla,&nbsp;yeni İngiliz kilisesinde resmi olarak evlenebilmeleri için yeni bir kanun çıkarttı.</span></span></p>

    <p class="calibre8"><span class="font"><span class="calibre1">Nikâh neredeyse tamamen gizli bir biçimde Whitehall’da, Anne’in Londra’daki evinde, eski düşmanının, kardinalin eski evinde yapıldı. Kralın şahitleri iki dostuydu, Henry Norris ve&nbsp;Thomas Heenage ve nikâhı William Brereton kıydı. George’la bana Anne’le Henry’nin kralın&nbsp;özel odasında akşam yemeği yiyormuş gibi görünmesini sağlama görevi verildi. Saray eşrafı&nbsp;kocaman tabakların içeri dışarı gidip geldiğini gördüğünde bunun Boleynlerle kral için verilen&nbsp;özel bir akşam ziyafeti olduğuna kanaat getirdi. O İngiltere kralıyla evlenirken Anne’in&nbsp;sandalyesinde oturup onun tabağından yemek yemek benim için ufak bir öçtü ama yine de&nbsp;eğlenceliydi. Gerçeği söylemek gerekirse ablam ortalıkta yokken onun siyah saten sabahlığını&nbsp;da denedim ve George bana çok yakıştığına yeminler etti.</span></span></p>
  </div>
</body>
</html>
