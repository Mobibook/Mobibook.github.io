<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre3"><span class="font"><span class="calibre1"><br class="calibre2" id="calibre_pb_25" /></span></span></p>

    <p class="calibre3"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018464"><span class="font"><i class="calibre5"><span class="calibre6">Noel 1529</span></i></span></a></p>

    <p class="calibre3"><span class="font"><span class="calibre1">Saray eşrafı Greenwich’te toplanacak ve kraliçe de orada bulunacaktı. Kutlamaları o kabul edecek ve Anne ortalıkta görünmeyecekti.</span></span></p>

    <p class="calibre8"><span class="font"><span class="calibre1">“Ne bu şimdi?” diye sordu George’a. Onun yatağına oturmuştum, o da pencere kenarına geçmişti. Uşağı, Roma’ya yapacağı yolculuk için eşyalarını topluyordu ve iki dakikada bir&nbsp;George başını kaldırıp ifadesiz hizmetkârına şöyle bağırıyordu: “O mavi şapkayı koyma, güve&nbsp;yemiş.” Ya da: “O şapkadan nefret ediyorum, onu Mary’ye ver, küçük Henry’ye götürsün.”</span></span></p>

    <p class="calibre3"><span class="font"><span class="calibre1">“Nasıl ne bu şimdi?” diye George sorumu tekrarladı.</span></span></p>

    <p class="calibre8"><span class="font"><span class="calibre1">“Kraliçenin odalarına çağırıldım ve sarayın ona ait olan kanadındaki eski odama yerleşmem gerekti. Anne dövüş alanı üzerindeki kendi odalarında yapayalnız. Sanırım annemin onunla&nbsp;kalması gerekecek ama ben ve bütün nedimeler Anne’e değil kraliçeye hizmet edeceğiz.”</span></span></p>

    <p class="calibre8"><span class="font"><span class="calibre1">“Bu kötüye işaret olamaz,” dedi George. “Noel boyunca, akşam yemeklerinde şehirden onları seyretmeye pek çok insan gelmesini bekliyor. Tüccarların ya da şehirdeki satıcıların kalkıp ona&nbsp;bir şeyini tutamadı demesini kaldıramaz.</span></span></p>

    <p class="calibre3"><span class="font"><span class="calibre1">Herkesin Anne’i şehveti için değil, İngiltere’nin iyiliği için seçtiğini düşünmesini istiyor.” Huzursuz bir tavırla dönüp uşağa baktım. “Joss’tan zarar gelmez,” dedi George. “Tanrıya şükür&nbsp;biraz sağır, değil mi Joss?” Adam başını çevirmedi.</span></span></p>

    <p class="calibre8"><span class="font"><span class="calibre1">“Neyse, bizi yalnız bırak,” dedi George. Adam aldırmadan eşya toplamaya devam etti.</span></span></p>

    <p class="calibre8"><span class="font"><span class="calibre1">“Ayrım gözetmeden ihtiyatlı olmalısın,” dedim. George sesini yükseltti. “Bizi yalnız bırak, Joss. Sonra devam edersin.”</span></span></p>

    <p class="calibre8"><span class="font"><span class="calibre1">Adam irkildi, etrafına bakındı, George’a ve bana reverans yapıp dışarı çıktı.</span></span></p>

    <p class="calibre8"><span class="font"><span class="calibre1">George pencere kenarından kalkıp yatağa, yanıma geldi. Sırtımı rahat edeceğim biçimde yatağın başına dayayıp George’un başını kucağıma koydum.</span></span></p>

    <p class="calibre8"><span class="font"><span class="calibre1">“Sence bir gün gerçekten olacak mı?” diye sordum boş boş. “Sanki yüzyıllardır bu evlilik için uğraşıyormuşuz gibi geliyor.”</span></span></p>

    <p class="calibre8"><span class="font"><span class="calibre1">Siyah gözlerini kapatmıştı ama açıp yüzüme baktı. “Tanrı bilir,” dedi. “Gerçekleştiğinde nelere mal olacağını da Tanrı bilir, bir kraliçenin mutluluğuna, tahtın güvenliğine, insanların&nbsp;saygınlığına, kilisenin kutsallığına. Bazen senle ben hayatımızı Anne’e hizmet ederek geçirmişiz&nbsp;gibi geliyor ve bundan ne elde ettiğimizi bile bilmiyorum.”</span></span></p>

    <p class="calibre8"><span class="font"><span class="calibre1">“Sen kont veliahdı değil misin? Hatta iki kontluğun veliahdı?”</span></span></p>

    <p class="calibre8"><span class="font"><span class="calibre1">“Şahsen cihada gidip kâfirleri öldürmeyi isterdim,” dedi. “Sonra şatoma, evime, cesaretim için bana tapan o güzel kadına geri dönmek isterdim.”</span></span></p>

    <p class="calibre8"><span class="font"><span class="calibre1">“Ben de bir şerbetçiotu tarlası, bir elma bahçesi ve bir koyun sürüsü isterdim,” dedim.</span></span></p>

    <p class="calibre8"><span class="font"><span class="calibre1">“Ne salağız,” dedi George ve gözlerini kapattı.</span></span></p>

    <p class="calibre3"><span class="font"><span class="calibre1">Birkaç dakika içinde uyuyakaldı. Göğsünün inip kalkışını seyrederek şefkatle ona sarıldım, sonra başımı yatak başının brokar kaplamasına yaslayıp gözlerimi kapattım ve uyudum.&nbsp;Rüyamın arasında kapının açıldığını duydum ve tembel tembel gözlerimi araladım. Gelen&nbsp;George’un uşağı değildi, bizi aramaya gelen Anne de değildi. Kapının tokmağı ihtiyatla çevrildi,&nbsp;kapı sinsi sinsi açıldı ve Jane, George’un karısı, artık Leydi Rochford başını içeri uzatıp bizi&nbsp;aradı.</span></span></p>

    <p class="calibre8"><span class="font"><span class="calibre1">Bizi birlikte yatakta gördüğünde yerinden sıçramadı ve ben, hâlâ yarı uykulu ve kadının sinsiliğinden biraz da korktuğumdan olduğum yerde donarak yerimden kımıldayamadım.&nbsp;Gözlerimi neredeyse kapatıp kirpiklerimin arasından onu seyrettim.</span></span></p>

    <p class="calibre8"><span class="font"><span class="calibre1">Olduğu yerde öylece durdu, ne içeri girdi ne kapıyı kapattı, her detayımızı inceledi. George’un kucağıma dönük başını, elbisemin altında açık duran bacaklarımı, geriye kaykılmış başımı,&nbsp;pencere kenarına fırlatılmış başlığımı, uykulu yüzümü çevreleyen darmadağınık saçlarımı&nbsp;süzdü. Sanki tablo inceliyormuş, sanki delil topluyormuş gibi bizi iyice izledi. Sonra, geldiği gibi&nbsp;sessizce geri gitti.</span></span></p>

    <p class="calibre8"><span class="font"><span class="calibre1">Hemen George’u uyandırıp elimi ağzına kapattım. “Şşşt. Jane buradaydı. Hâlâ kapının arkasında olabilir.”</span></span></p>

    <p class="calibre8"><span class="font"><span class="calibre1">“Jane mi?</span></span></p>

    <p class="calibre8"><span class="font"><span class="calibre1">“Tanrı aşkına, Jane işte! Karın Jane!”</span></span></p>

    <p class="calibre8"><span class="font"><span class="calibre1">“Ne istiyormuş?”</span></span></p>

    <p class="calibre8"><span class="font"><span class="calibre1">“Bir şey söylemedi. Sadece içeri girdi, bize baktı, birlikte yatakta uyuyorduk, her şeyi tek tek süzdü, sonra sessizce çıkıp gitti.”</span></span></p>

    <p class="calibre3"><span class="font"><span class="calibre1">“Beni uyandırmak istememiştir.”</span></span></p>

    <p class="calibre8"><span class="font"><span class="calibre1">“Belki de,” dedim şüpheyle.</span></span></p>

    <p class="calibre8"><span class="font"><span class="calibre1">“Ne oldu ki?”</span></span></p>

    <p class="calibre8"><span class="font"><span class="calibre1">“Bana biraz... tuhaf göründü.”</span></span></p>

    <p class="calibre8"><span class="font"><span class="calibre1">“O her zaman tuhaf görünür,” dedi ihtiyatsızca, “tz peşindedir.”</span></span></p>

    <p class="calibre8"><span class="font"><span class="calibre1">“Kesinlikle,” dedim. “Ama bize bakarken kendimi çok...” Kelimeyi bulamayıp durdum. “Kendimi çok kirli hissettim,” dedim sonunda. “Sanki yanlış bir şey yapıyormuşuz gibi. Sanki...”</span></span></p>

    <p class="calibre8"><span class="font"><span class="calibre1">“Sanki ne?”</span></span></p>

    <p class="calibre8"><span class="font"><span class="calibre1">“Sanki fazla yakınmışız gibi.”</span></span></p>

    <p class="calibre8"><span class="font"><span class="calibre1">“Biz ağabey kardeşiz,” diye haykırdı George. “Tabii ki, yakın olacağız.”</span></span></p>

    <p class="calibre8"><span class="font"><span class="calibre1">“Ama yatakta birlikte uyuyorduk.”</span></span></p>

    <p class="calibre8"><span class="font"><span class="calibre1">“Tabii ki, uyuyorduk!” diye bağırdı. “Başka ne yapacaktık? Aşk mı?”</span></span></p>

    <p class="calibre8"><span class="font"><span class="calibre1">Kıkırdadım. “Beni sanki odana bile gelmemem gerekiyormuş gibi hissettirdi.”</span></span></p>

    <p class="calibre8"><span class="font"><span class="calibre1">“Kesinlikle gelmen gerekiyor,” dedi cesurca. “O ve bütün saray eşrafı etrafımızda dolanıp bizi dinlerken başka nerede konuşabiliriz? Kıskanmıştır o kadar. Böyle bir akşamüzeri benimle&nbsp;yatakta olmak için millete bahşiş bile verir ve başımı onun kucağına koymaktansa tuzağa&nbsp;koymaktan çekinmem.”</span></span></p>

    <p class="calibre8"><span class="font"><span class="calibre1">Gülümsedim. “Senin için hiçbir şey ifade etmiyor, değil mi?”</span></span></p>

    <p class="calibre8"><span class="font"><span class="calibre1">“Hiç,” dedi tembel tembel. “O benim karım. İdare edebilirim. Ama şimdilerde evlilikte moda&nbsp;olduğu üzere onu bir kenara fırlatıp yerine hoş bir hatunla da evlenebilirdim.”</span></span></p>

    <p class="calibre8"><span class="font"><span class="calibre1">Anne ilgi odağı olmayacaksa, Noel ziyafetini Greenwich’te geçirmeyi kesinlikle reddetti. Henry tekrar tekrar ona bunun kendi davaları için en iyisi olacağını izah etmeyi denediyse de Anne&nbsp;kraliçenin varlığını ona tercih ettiği için kralı azarlayıp durdu.</span></span></p>

    <p class="calibre8"><span class="font"><span class="calibre1">“Gideceğim!” diye saldırdı adamın üzerine. “Burada kalıp görmezden gelinerek kendimi aşağılatamam. Hever’a gideceğim. Noel ziyafetini orada yapacağım. Ya da belki yine Fransız&nbsp;sarayına giderim. Babam orada, sanırım orada iyi vakit geçirmem mümkün olur. Fransa’da her&nbsp;zaman beğenilirdim.”</span></span></p>

    <p class="calibre3"><span class="font"><span class="calibre1">Henry, Anne onu bıçaklamış gibi bembeyaz oldu. “Anne, biricik aşkını, böyle şeyler söyleme.” Anne tekrar atağa kalktı. “Biricik aşkın, öyle mi? Noel gecesi beni yanında istemiyorsun ama!”</span></span></p>

    <p class="calibre3"><span class="font"><span class="calibre1">“Senin o gün ve her gün orada olmanı istiyorum. Ama Campeggio hâlâ Papa’ya rapor veriyorsa&nbsp;herkesin benim kraliçeyi en saf, en güzel nedenlerle yerinden aldığımı bilsin istiyorum.”</span></span></p>

    <p class="calibre8"><span class="font"><span class="calibre1">“Demek ben saf değilim, öyle mi?”</span></span></p>

    <p class="calibre8"><span class="font"><span class="calibre1">Flörtleşirken kullandığı sivri zekâsını şimdi Henry’ye karşı silah olarak kullanıyordu. Ve Henry şimdi de o zaman olduğu kadar çaresizdi.</span></span></p>

    <p class="calibre8"><span class="font"><span class="calibre1">“Biricik gerçek aşkım, sen benim meleğimsin,” dedi. “Ve bütün İngiltere’nin bunu bilmesini istiyorum. Kraliçeye senin İngiltere’nin bana verebileceği en hoş şey olduğun için karım&nbsp;olacağını söyledim. Bunu ona gerçekten söyledim.”</span></span></p>

    <p class="calibre3"><span class="font"><span class="calibre1">“Onunla benim hakkımda mı konuşuyorsun?” Hafifçe nefesini vererek haykırdı. “Ah, olamaz! Bu aşağılamanın daniskası. Ve o da sana öyle olmadığımı söylüyor belki de. Nedimesiyken hiç de melek falan olmadığımı söylüyor. Hatta belki sana gömleklerini dikmeye uygun olmadığımı da&nbsp;söylüyordur!”</span></span></p>

    <p class="calibre8"><span class="font"><span class="calibre1">Henry başını ellerinin arasına aldı. “Anne!” Anne hızla ondan uzaklaşıp pencerenin yanına gitti. Ben hemen başımı okuyormuş gibi yaptığım kitaba çevirdim ve parmağımla satırları takip&nbsp;etmeye başladım ama hiçbir şey görmüyordum. İkimiz de, kral ve eski metresi, gizlice onu&nbsp;seyrediyorduk. Omuzlarındaki gerginlikle birkaç kez hıçkırdı, sonra omuzları gevşedi ve&nbsp;Henry’ye döndü. Gözleri yaşlarla nemliydi, öfkeden yüzü pembeleşmişti. Çok ateşli&nbsp;görünüyordu. Henry’ye doğru gitti ve ellerini ellerine aldı. “Bağışla beni,” diye hıçkırdı. “Bağışla&nbsp;beni aşkım.” Henry şansının bu kadar yaver gittiğine inanamıyormuş gibi başını kaldırıp ona&nbsp;baktı. Kollarını açtı, Anne onun kucağına yerleşip kollarını boynuna doladı. “Bağışla beni,” diye&nbsp;fısıldadı.</span></span></p>

    <p class="calibre8"><span class="font"><span class="calibre1">Olabildiğince sessiz, yerimden kalkıp kapıya gittim. Anne başıyla çıkabileceğimi işaret etti ve onları yalnız bıraktım. Arkamdan kapıyı kapatırken ablamın şöyle dediğini duydum, “Ama yine&nbsp;de Durham House’a gideceğim ve oradaki Noel masrafımı karşılayacaksın.”</span></span></p>

    <p class="calibre3"><span class="font"><span class="calibre1">Kraliçe zafer dolu ufak bir gülümsemeyle beni odasına kabul etti. Zavallı kadın Anne’in yokluğunun etkisinin artık zayıflamış olmasından kaynaklandığını sanıyordu. Ablamın saraydan&nbsp;uzak olmak için sevgilisinden talep ettiği kefaret listesini duymamıştı. Saray eşrafı gayet iyi&nbsp;bilmesine rağmen&nbsp;Katherine, Henry’nin Noel ziyafeti için ona gösterdiği nezaketin sadece gösteriş nedeniyle olduğunu henüz bilmiyordu. Ama kısa zaman içinde öğrendi. Henry onunla odasında asla baş&nbsp;başa yemek yemedi. Biri onları gözlemediği sürece onunla hiç konuşmadı. Tek bir defa bile&nbsp;onunla dans etmedi. Aslında çoğu dansa hiç katılmadı, sadece dansçıları seyretmekle yetindi.&nbsp;Sarayda anne babaları tarafından onun gözünün önüne atılan yeni kızlar vardı, bir Percy&nbsp;veliahdı, yeni bir Seymour kızı. Sarayda yer edinebilecek bütün İngiliz ilçelerinden kralı&nbsp;cezbedip belki de tahta yaklaşma fırsatı yakalamak amacıyla saraya gönderilen yeni kızlar&nbsp;vardı. Ama kralın aklını çelmek mümkün değildi. Henry içine kapanmış halde karısının yanına&nbsp;oturmuş metresini düşünüyordu.</span></span></p>

    <p class="calibre8"><span class="font"><span class="calibre1">O gece kraliçe dua sunağının önünde uzun süre diz çöktü. Diğer hanımlar kraliçenin bizi huzurundan azat edip yataklarımıza göndermesini beklerken oturdukları yerde uyuyakaldı.&nbsp;Kraliçe yerinden doğrulup etrafına bakındığında bir tek ben uyanıktım.</span></span></p>

    <p class="calibre8"><span class="font"><span class="calibre1">“Yarım düzine uykucu,” dedi, nedimelerinin bu kötü gününde onu böyle hiçe saymasını seyrederek. “Böyle olduğu için üzgünüm,” dedim. “Görünen o ki burada ya da uzakta olması&nbsp;bir şeyi değiştirmiyor,” dedi bilgelik ve ümitsizlikle. Başlığının ağırlığının altında başını bana&nbsp;eğdi, ona doğru yürüyüp firketeleri çıkarttım ve başlığı başından aldım. Saçları artık iyice&nbsp;beyazlamıştı, son bir senede geçen beş seneden daha fazla ihtiyarladığını düşündüm.</span></span></p>

    <p class="calibre8"><span class="font"><span class="calibre1">“Bu Henry’nin zamanla atlatacağı bir tutkudan ibaret,” dedi, benden çok kendine söyler gibi. “Ondan bıkacak, tıpkı diğerlerinden bıktığı gibi. Bessie Blount’tan, senden. Anne de sadece&nbsp;diğerlerinden biri.”</span></span></p>

    <p class="calibre3"><span class="font"><span class="calibre1">Cevap vermedim.</span></span></p>

    <p class="calibre8"><span class="font"><span class="calibre1">“Kadının büyüsü altındayken Kutsal Kiliseye karşı bir günah işlemediği sürece,” dedi. “Sadece buna dua ediyorum, günah işlememesine. Biliyorum, bana geri dönecek.”</span></span></p>

    <p class="calibre8"><span class="font"><span class="calibre1">“Majesteleri,” dedim alçak sesle. “Ya geri dönmezse? Ya evliliğinizi geçersiz sayarlarsa ve kral onunla evlenirse? Gidecek bir yeriniz var mı? İşler yolunda gitmediği takdirde kendinizi garanti&nbsp;altına aldınız mı?”</span></span></p>

    <p class="calibre8"><span class="font"><span class="calibre1">Kraliçe Katherine, yorgun mavi gözlerini bana çevirdi ve sanki beni hayatında ilk kez görüyormuş gibi baktı. Elbisesinin üst kısmının bağcıklarını çözmem için kollarını bana uzattı,&nbsp;sonra elbiseyi omuzlarından aşağı çekebilmem için arkasını döndü. Teni giydiği yünlü faniladan&nbsp;kızarmıştı. Bu konuda hiçbir şey söylemedim, biz nedimelerin bunu görmesini bile istemiyordu.&nbsp;”Ben yenilgiye hazırlanmam,” dedi lafı dolandırmadan. “Bu kendi kendime ihanet etmek olur.&nbsp;Biliyorum ki, Tanrı Henry’nin zihnini bana geri döndürecek ve birlikte yine mutlu olacağız.&nbsp;Kızım İngiltere Kraliçesi olacak ve başa geçen en iyi kraliçelerden biri olarak anılacak. Onun&nbsp;büyükannesi Castile’lı İsabella’ydı, kimse bir kadının bir krallığı yönetebileceğinden şüphe&nbsp;duymasın. “Kızım herkesin hatırlayacağı bir prenses olacak ve kral genç kızlığımda olduğu gibi&nbsp;yine Bay Sadakat olacak.”</span></span></p>

    <p class="calibre8"><span class="font"><span class="calibre1">Özel odasına gitti. Ateşin önünde sızıp kalmış olan hizmetçisi ayağa fırlayıp kraliçenin elbisesiyle şapkasını elimden aldı.</span></span></p>

    <p class="calibre8"><span class="font"><span class="calibre1">“Tanrı seni kutsasın,” dedi kraliçe. “Diğerlerine artık yataklarına gitmesini söyleyebilirsin. Sabah hepsinin benimle birlikte duaya katılmasını istiyorum. Senin de, Mary. Nedimelerimin&nbsp;duaya gelmesi hoşuma gider.”</span></span></p>
  </div>
</body>
</html>
