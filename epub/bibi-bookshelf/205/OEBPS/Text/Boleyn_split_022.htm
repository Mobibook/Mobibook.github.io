<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_21" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018460"><span class="font"><i class="calibre5"><span class="calibre6">Sonbahar 1528</span></i></span></a></p>

    <p class="calibre8"><span class="font"><span class="calibre1">Anne hastalığını atlattı. Hever’ın temiz havası onu güçlendirdi. Odasından çıkabildiği zamanlarda bile yanında durmadım, hastalığı çocuklarıma taşımaktan çok korkuyordum.&nbsp;Korkularımla dalga geçse de, sesi kinayeliydi. Kral saraydan kaçtığı için kendini aldatılmış&nbsp;hissediyordu, yazı Kraliçe Katherine ve Prenses Mary’yle geçiriyor olduğu için de ölesiye&nbsp;alınmıştı.</span></span></p>

    <p class="calibre8"><span class="font"><span class="calibre1">Anne havalar serinler serinlemez ve veba salgını geçer geçmez kralı bulmaya kararlıydı. Bense onun tahta oturma telaşı arasında kaynayıp unutulmayı umut ediyordum.</span></span></p>

    <p class="calibre8"><span class="font"><span class="calibre1">“Benimle geri dönmen lazım,” dedi Anne açıkça.</span></span></p>

    <p class="calibre8"><span class="font"><span class="calibre1">Şatonun hendeğinin yanında, o en sevdiğimiz banktaydık. Anne taş banka oturmuş, George onun yanına çimenlere uzanmıştı. Bense çimene oturup sırtımı banka yaslamış, çocuklarımın&nbsp;coşkuyla suda ayaklarını çırpışını izliyordum. Bendin olduğu yer sığdı ama yine de gözlerimi&nbsp;onlardan ayıramıyordum.</span></span></p>

    <p class="calibre8"><span class="font"><span class="calibre1">“Mary!” Anne’in sesi bu kez sertti.</span></span></p>

    <p class="calibre8"><span class="font"><span class="calibre1">“Seni duydum,” dedim başımı çevirmeden.</span></span></p>

    <p class="calibre8"><span class="font"><span class="calibre1">“Bana bak!”</span></span></p>

    <p class="calibre3"><span class="font"><span class="calibre1">Başımı kaldırıp ona baktım.</span></span></p>

    <p class="calibre8"><span class="font"><span class="calibre1">“Benimle geri gelmen lazım, sen olmadan başaramam.”</span></span></p>

    <p class="calibre8"><span class="font"><span class="calibre1">“Neden anlamıyo-”</span></span></p>

    <p class="calibre8"><span class="font"><span class="calibre1">“Ben anlıyorum,” dedi George. “Güvenebileceği bir yatak arkadaşına ihtiyacı var. Yatak odasının kapısını kapattığında ağladığını kimsenin kraliçeye yetiştirmeyeceğinden, öfkeden&nbsp;köpürdüğünü kimsenin Henry’ye anlatmayacağından emin olmalı. Yaşamının her gününü rol&nbsp;yaparak geçiriyor, yolculuğunda ona eşlik edecek birilerine ihtiyacı var. Yanında tanıdığı, onu&nbsp;tanıyan birilerine ihtiyacı var. Her şey toptan sahte olamaz.”</span></span></p>

    <p class="calibre8"><span class="font"><span class="calibre1">“Doğru,” dedi Anne. “Nereden bildin?”</span></span></p>

    <p class="calibre8"><span class="font"><span class="calibre1">“Çünkü Francis Weston benim dostum,” dedi George açık sözlülükle. “Yanımda kardeşim, kocam ya da oğlum olmayan birine ihtiyacım var.”</span></span></p>

    <p class="calibre8"><span class="font"><span class="calibre1">“Ya da sevgilin olmayan,” diye hatırlattım. Başını iki yana salladı. “Sadece dost. Ama Anne’in sana nasıl ihtiyacı olduğunu biliyorum çünkü aynı şekilde benim de ona ihtiyacım var.”</span></span></p>

    <p class="calibre8"><span class="font"><span class="calibre1">“Benim de çocuklarıma ihtiyacım var,” dedim vazgeçmeyerek. “Ve Anne bensiz gayet iyi beceriyor.”</span></span></p>

    <p class="calibre8"><span class="font"><span class="calibre1">“Senden ablan olarak rica ediyorum.” Ses tonundaki bir şey dönüp ona daha dikkatle bakmama neden oldu. Bu hastalık kibrinin bir kısmını alıp götürmüştü, bir an için sesi&nbsp;kardeşinin şefkatine ihtiyacı olan bir kadın gibi geldi kulağıma. Yavaşça, çok yavaşça, hiç&nbsp;alışkın olmadığım bir şey yaparak elini bana uzattı.</span></span></p>

    <p class="calibre8"><span class="font"><span class="calibre1">“Mary... bunu sen olmadan başaramam,” diye fısıldadı. “Geçen sefer neredeyse ölüyordum. Devam edersem içimde bir şeylerin pes edeceğinden emindim. Şimdiyse saraya dönüp her&nbsp;şeye yeniden başlamam gerekiyor.”</span></span></p>

    <p class="calibre8"><span class="font"><span class="calibre1">“O kadar çaba harcamadan da kralı elinde tutamaz mısın?”</span></span></p>

    <p class="calibre8"><span class="font"><span class="calibre1">Arkasına yaslanıp gözlerini kapattı. Bir an için muhteşem sarayın en kararlı, en parlak genç kadını gibi görünmedi. Kendi korkularının derinliklerini görmüş bitkin bir kadın gibi göründü.&nbsp;”Hayır. Bildiğim tek yol her zaman en iyi olanıdır.”</span></span></p>

    <p class="calibre8"><span class="font"><span class="calibre1">Elimi uzatıp eline dokunduğumda parmaklarının elimi sardığını gördüm. “Geliyorum. Yardım edeceğim.”</span></span></p>

    <p class="calibre8"><span class="font"><span class="calibre1">“Tamam,” dedi yavaşça. “Sana gerçekten ihtiyacım var, biliyorsun. Yanımda ol, Mary.”</span></span></p>

    <p class="calibre8"><span class="font"><span class="calibre1">Sarayda, Bridewell Sarayı’nda, oyunun gidişatı yine değişmişti. Sonunda İngiltere’nin bitmeyen taleplerinden bıkan Papa, kralın evliliği meselesini son ve kesin olarak çözmesi için Londra’ya&nbsp;bir İtalyan din adamını, Kardinal Campeggio’yu gönderiyordu. Bu haber kraliçeyi korkutmak&nbsp;şöyle dursun, sevindirmiş gibiydi. Oldukça iyi görünüyordu. Yaz güneşi cildini parlatmış, kızının&nbsp;yanında olması ona iyi gelmişti. Hastalık korkusuyla sarsılan kralı eğlendirmek kolay olmuştu.&nbsp;Birlikte ülkeyi kasıp kavuran hastalığı tartışmış, önlemler planlamış, bütün kiliselerde&nbsp;söylenmesini emrettikleri özel dualar bestelemişlerdi. Bu kadar uzun zamandır birlikte&nbsp;yönettikleri ülkenin sağlığı için birlikte endişelenmişlerdi. Anne, asla kralın zihninden uzakta&nbsp;olmasa da, diğer hastalardan biri olması dolayısıyla kralın gözündeki parlak yerinin bir kısmını&nbsp;kaybetmişti. Bir kez daha, kraliçe, bu tehlikeli dünyada onun tek devamlı ve tek güvenilir&nbsp;dostu olmuştu.</span></span></p>

    <p class="calibre8"><span class="font"><span class="calibre1">Ondaki bu değişimi saraydaki odalarına girer girmez fark ettim. Teninin sıcak rengine uygun yeni bordo bir elbise giymişti. Genç bir kadın gibi görünmüyordu, artık asla genç bir kadın&nbsp;olmayacaktı ancak Anne’in hiçbir zaman beceremeyeceği güven dolu bir duruşu vardı.</span></span></p>

    <p class="calibre8"><span class="font"><span class="calibre1">Anne’le beni yüzünde hafif alaylı bir gülümsemeyle karşıladı. Bana çocuklarımı, Anne’e de sağlığını sordu. Vebanın diğerlerini aldığı gibi ablamı da alıp götürmesinin ülkenin hayrına&nbsp;olacağını bir an aklından geçirdiyse bile, yüzünde bunu dışarı yansıtan en ufak bir belirti bile&nbsp;olmadı.</span></span></p>

    <p class="calibre8"><span class="font"><span class="calibre1">Bize ayrılan kabul odası ve özel odalar kraliçenin odaları kadar geniş olsa da teoride hâlâ onun nedimeleriydik. Hanımları onun odalarından bizimkilere, bizimkilerden kralın kabul odalarına&nbsp;koşturuyordu. Sarayın değişmeyen düzeni bozulmak üzereydi, sanki her an her şey olabilir&nbsp;gibiydi. Kral ve kraliçe sessiz bir anlaşma yapmıştı. Papalığın elçisi Roma’dan buraya geliyordu&nbsp;fakat yolculuk fazlasıyla uzun sürmüştü. Anne hakikaten saraya geri dönmüştü ama kral bütün&nbsp;yazı onsuz geçirmişti ve hevesi kaçmış olabilirdi.</span></span></p>

    <p class="calibre8"><span class="font"><span class="calibre1">Kimsenin işlerin ne yönde gideceğini kestirmeye cesareti yoktu, bu yüzden herkes önce kraliçeye saygılarını sunup sonra Anne’i ziyarete geliyordu. Hangi ata oynayacaklarını&nbsp;bilemeden bir o yana bir bu yana savruluyorlardı. Henry’nin sonunda bana ve büyüyen&nbsp;ailemize geri döneceğine dair söylentiler bile vardı. Dayımın, Henry’yle onun Hever’da büyüyen&nbsp;yakışıklı oğlu hakkında konuşup gülüştüğünü duyana kadar bu söylentilere kulak asmadım.</span></span></p>

    <p class="calibre8"><span class="font"><span class="calibre1">Ama Anne gibi, George gibi ben de biliyordum ki, dayım boş yere hiçbir şey yapmazdı. Anne, George’la beni özel odasına çekip bizi paylamak üzere önümüze dikildi.</span></span></p>

    <p class="calibre3"><span class="font"><span class="calibre1">“Neler oluyor?” diye sordu.</span></span></p>

    <p class="calibre3"><span class="font"><span class="calibre1">Ben başımı iki yana salladım fakat George, Anne’in gözlerine bakamıyordu. “George?”</span></span></p>

    <p class="calibre3"><span class="font"><span class="calibre1">“Yıldızlarınızın sırayla alçalıp yükseldiği doğru galiba,”&nbsp;dedi beceriksizce.</span></span></p>

    <p class="calibre3"><span class="font"><span class="calibre1">“Ne demek bu şimdi?” dedi Anne buz gibi bir sesle. “Aile toplantısı yaptılar.”</span></span></p>

    <p class="calibre3"><span class="font"><span class="calibre1">“Bensiz mi?” George yenik düşmüş bir eskrimci gibi kollarını havaya kaldırdı. “Ben sadece çağırıldım. Ağzımı&nbsp;bile açmadım. Tek bir şey söylemedim.”</span></span></p>

    <p class="calibre8"><span class="font"><span class="calibre1">Anne de, ben de hemen tepesine dikildik. “Biz olmadan mı toplandılar? Ne dediler? Şimdi ne istiyorlar?”</span></span></p>

    <p class="calibre8"><span class="font"><span class="calibre1">George kollarını bize sardı. “Tamam! Tamam! Ne taraftan saldıracaklarını bilmiyorlar. Ne yöne gideceklerini kestiremiyorlar. Alınacak diye korktukları için Anne’i istemediler. Ama şimdi sen&nbsp;büyük bir şans eseri dul kaldığın ve kral bu yaz Anne’e olan ilgisini kaybettiği için acaba&nbsp;majestelerini tekrar sana mı yönlendirseler diye düşünüyorlar.”</span></span></p>

    <p class="calibre8"><span class="font"><span class="calibre1">“Bana olan ilgisini hiç de kaybetmiş değil!” dedi Anne. “Ayağımı kaydıramayacaklar.” Bana döndü. “Seni dişi köpek! Bu senin planındır!”</span></span></p>

    <p class="calibre8"><span class="font"><span class="calibre1">Başımı iki yana salladım. “Ben hiçbir şey yapmadım.”</span></span></p>

    <p class="calibre8"><span class="font"><span class="calibre1">“Saraya geri döndün!”</span></span></p>

    <p class="calibre3"><span class="font"><span class="calibre1">“Sen ısrar ettin de ondan. Krala bakmadım bile, iki kelime ya etmişimdir, ya etmemişimdir.” Başını çevirip bozuk bir suratla sanki ikimizin de yüzüne bakamıyormuş gibi yatağa döndü.&nbsp;”Ama ona bir oğlan doğurdun,” diye inledi.</span></span></p>

    <p class="calibre8"><span class="font"><span class="calibre1">“Mesele hakikaten bu işte,” dedi George kibar bir dille. “Mary ona bir oğlan doğurdu ve şimdi evlenebilir konumda. Aile kralın onunla bir aile kurabileceğini düşünüyor. Papalıktan alacağı&nbsp;izin her ikiniz için de geçerli olacak. İsterse Mary’yle de evlenebilir.”</span></span></p>

    <p class="calibre8"><span class="font"><span class="calibre1">Anne gözlerindeki yaşları zor tutarak yastıklardan başını kaldırdı.</span></span></p>

    <p class="calibre8"><span class="font"><span class="calibre1">“Hiç gözüm yok,” dedim artık öfkelenerek.</span></span></p>

    <p class="calibre8"><span class="font"><span class="calibre1">“Ne fark eder ki!” dedi sinirle. “Sana öne geçmeni söylerlerse aynen öyle yapıp yerimi kapıverirsin.”</span></span></p>

    <p class="calibre8"><span class="font"><span class="calibre1">“Senin benim yerimi kaptığın gibi,” diye hatırlattım.</span></span></p>

    <p class="calibre8"><span class="font"><span class="calibre1">Doğruldu. “Ya bu Boleyn kızı, ya da diğer Boleyn kızı.” Yüzünde limon yemiş gibi acı bir gülümseme vardı. “İkimizden biri İngiltere Kraliçesi olabilir ama ikimiz de ailemiz için asla&nbsp;hiçbir şey ifade etmeyeceğiz.”</span></span></p>

    <p class="calibre8"><span class="font"><span class="calibre1">Anne sonraki birkaç haftayı yine kralı büyüleyerek geçirdi. Onu kraliçeden ve kızından kendine çekti. Yavaş yavaş saray onun kralı yine avucuna aldığını anladı. Kimse değil, sadece Anne&nbsp;vardı.</span></span></p>

    <p class="calibre8"><span class="font"><span class="calibre1">Onun kralı baştan çıkarışını tarafsız bir dul gözüyle izledim. Henry, Anne’e Londra’da ona ait olacak bir ev verdi. Durham House’un Strand’e bakan tarafı, Greenwich Sarayı’nın dövüş alanı&nbsp;üzerindeki odaları Noel dönemi boyunca kullanması için Anne’in hizmetine sunuldu. Kralın&nbsp;heyeti, halka açık bir biçimde kraliçeye fazla şatafatlı giyinmemesini ve halkın önüne&nbsp;çıkmamasını buyurdu. Herkes farkındaydı ki, Kardinal Campeggio her an boşanma kararı&nbsp;verebilir, Henry, Anne’le evlenebilirdi. Ben de evime gidebilir, Çocuklarımla yeni bir hayata&nbsp;başlayabilirdim.</span></span></p>

    <p class="calibre8"><span class="font"><span class="calibre1">Hâlâ Anne’in en güvendiği sırdaşı ve oda arkadaşıydım. Kasım ayında bir gün ısrarla George’u da alarak hep birlikte Greenwich Sarayının taşan nehrinin kenarında yürümemizi istedi.</span></span></p>

    <p class="calibre8"><span class="font"><span class="calibre1">“Artık kocan olmadığına göre ne yapacağını merak ediyor olmalısın,” diye lafa başladı. Banklardan birine oturdu ve başını kaldırıp bana baktı.</span></span></p>

    <p class="calibre8"><span class="font"><span class="calibre1">“Bana ihtiyacın olduğu sürece seninle kalmayı, sonra Hever’a geri dönmeyi düşünüyordum,” dedim ihtiyatla.</span></span></p>

    <p class="calibre8"><span class="font"><span class="calibre1">“Kraldan buna izin vermesini rica edebilirim,” dedi. “Benim elimde.”</span></span></p>

    <p class="calibre8"><span class="font"><span class="calibre1">“Teşekkür ederim.”</span></span></p>

    <p class="calibre8"><span class="font"><span class="calibre1">“Ayrıca sana bakmasını da isteyebilirim,” dedi. “William sana neredeyse hiçbir şey bırakmadı, biliyorsun.”</span></span></p>

    <p class="calibre8"><span class="font"><span class="calibre1">“Teşekkürler,” diye tekrarladım.</span></span></p>

    <p class="calibre3"><span class="font"><span class="calibre1">“Yalnız bir tek isteğim var,” dedi havadan sudan konuşur gibi. serin rüzgâra karşı yakasını kaldırırken, “Henry’yi evlat edinebilirim diye düşünüyorum.”</span></span></p>

    <p class="calibre3"><span class="font"><span class="calibre1">“Efendim?”</span></span></p>

    <p class="calibre3"><span class="font"><span class="calibre1">“Küçük Henry’yi kendi&nbsp;oğlum olarak evlat edinmeyi düşünüyorum.”</span></span></p>

    <p class="calibre8"><span class="font"><span class="calibre1">Öyle şaşkındım ki, sadece aval aval yüzüne bakabildim. “Onu sevmiyorsun bile,” dedim, sevgi dolu bir annenin aklına gelen ilk aptalca fikirle. “Onunla hiç oynamadın. George onunla senden&nbsp;daha fazla zaman geçirmiştir.”</span></span></p>

    <p class="calibre8"><span class="font"><span class="calibre1">Anne sanki nehirden ve gerisinde yükselen şehrin karmakarışık çatılarından sabır dilenir gibi başını öteye çevirdi. “Doğru. Kesinlikle haklısın. Onu evlat edinmek istememin sebebi bu değil&nbsp;zaten. Onu sevdiğim için evlat edinmek istemiyorum.”</span></span></p>

    <p class="calibre8"><span class="font"><span class="calibre1">Yavaş yavaş aklım başıma geldi. “Bir oğlun olması, Henry’nin oğlu olması için. Doğuştan Tudor olan bir oğlun olması için. Seninle evlenirse aynı törende bir de oğlu olacak.”</span></span></p>

    <p class="calibre8"><span class="font"><span class="calibre1">Başıyla onayladı.</span></span></p>

    <p class="calibre8"><span class="font"><span class="calibre1">Döndüm, binici çizmelerimle donmuş çakıl taşlarını çıtırdatarak birkaç adım uzaklaştım. Beynim öfkeyle zehir gibi çalışıyordu. “Ve tabii böylece oğlumu da benden almış olacaksın.&nbsp;Henry için bir cazibem kalmamış olacak. Bir hamleyle hem kendini kralın oğlunun annesi&nbsp;yapacak, hem de krala en cazip gelen yanımı elimden alacaksın.”</span></span></p>

    <p class="calibre8"><span class="font"><span class="calibre1">George boğazını temizleyip kollarını göğsünde kavuşturarak nehir duvarına yaslandı. Yüzünde bir tarafsızlık ifadesi vardı. Hemen ona döndüm. “Sen biliyor muydun?”</span></span></p>

    <p class="calibre8"><span class="font"><span class="calibre1">Omuz silkti. “Her şeyi yapıp bitirdikten sonra söyledi. Ailenin kralı tekrar sana yönlendirmeyi düşündüğünü söylememizin hemen ardından işe girişmiş. Dayımla babama bile kralın onayını&nbsp;aldıktan sonra söylemiş. Dayım bunun biraz fazla aç gözlü bir hamle olduğunu düşündü&nbsp;ama...”</span></span></p>

    <p class="calibre8"><span class="font"><span class="calibre1">Boğazımın kuruduğunu hissedip yutkundum. “Biraz fazla, öyle mi?”</span></span></p>

    <p class="calibre8"><span class="font"><span class="calibre1">“Ama sonuçta sana bakılacak,” dedi George adil bir anlaşma yapılmış gibi. “Oğlun taca yaklaşacak ama bütün bunlardan faydalanan Anne olacak. İyi bir plan.”</span></span></p>

    <p class="calibre8"><span class="font"><span class="calibre1">“O benim oğlum!” Kelimeler ağzımdan güçlükle çıkabildi, hüzün nefesimi kesmişti. “Pazara çıkmış Noel kazı gibi satılık değil.”</span></span></p>

    <p class="calibre8"><span class="font"><span class="calibre1">George duvardan doğrulup kolunu omzuma attı ve beni kendine çevirdi. “Kimse oğlunu satmıyor, onu prens yapıyoruz,” dedi. “Onun adına onun haklarını talep ediyoruz. Bir sonraki&nbsp;İngiltere Kralı o olabilir. Gurur duyman gerek.”</span></span></p>

    <p class="calibre8"><span class="font"><span class="calibre1">Gözlerimi kapatıp kıyıda esen rüzgârı buz gibi yüzümde hissettim. Bir an bayılacağımı ya da kusacağımı sandım, hatta bunu her şeyden çok istedim. Hastalıktan yataklara düşseydim de&nbsp;beni Hever’a götürüp sonsuza dek çocuklarımla birlikte bıraksalardı.</span></span></p>

    <p class="calibre8"><span class="font"><span class="calibre1">“Ya Catherine? Ya kızım?”</span></span></p>

    <p class="calibre8"><span class="font"><span class="calibre1">“Catherine senin olabilir,” dedi Anne duraksamadan. “Nasılsa kız.”</span></span></p>

    <p class="calibre8"><span class="font"><span class="calibre1">“Ya reddedersem?” Başımı kaldırıp George’un yalansız siyah gözlerine baktım. Bunu benden saklamasına rağmen George’a güveniyordum.</span></span></p>

    <p class="calibre8"><span class="font"><span class="calibre1">Başını iki yana salladı. “Reddedemezsin. Resmileştirdi. Çoktan imzalanıp mühürlendi. Oldu bitti.”</span></span></p>

    <p class="calibre8"><span class="font"><span class="calibre1">“George,” diye fısıldadım. “O benim oğlum, benim küçük oğlum. Onun benim için ne demek olduğunu biliyorsun.”</span></span></p>

    <p class="calibre8"><span class="font"><span class="calibre1">“İstediğinde gene görebilirsin,” dedi George teselli ederek. “Teyzesi olacaksın.”</span></span></p>

    <p class="calibre8"><span class="font"><span class="calibre1">Sanki dayak yemiş gibiydim. Sendeledim, George’un koluna tutunmasam düşüyordum. Sessizce tatlı tatlı yerinde oturan, sinsi gülücüklerin dudaklarının kıvrımlarını süslediği Anne’e&nbsp;döndüm. “Bunun için her şeyi yapabilirsin, değil mi?” dedim, nefretle sarsılmış halele. “Ve her&nbsp;şey senin olmalı, değil mi? İngiltere Kralı enirine amade, ama yetmez, benim oğlumu da alman&nbsp;lazım. Yuvadaki diğer bütün yavruları yiyen guguk kuşu gibisin. Hırsların için yapabileceğimiz&nbsp;başka bir şey kaldı mı? Sen hepimizin ölümü olacaksın,</span></span> <span class="font"><span class="calibre1">Anne.”</span></span></p>

    <p class="calibre3"><span class="font"><span class="calibre1">Yüzünü yüzümdeki nefretten öteye çevirdi. Sadece, “Benim kraliçe olmam gerekiyor,” diyebildi. “Ve sen her şeyinle bana yardım etmelisin. Oğlun Henry bu ailenin ilerlemesinde kendine düşen payı oynayabilir ve biz de karşılığında onun yükselmesine yardım ederiz. Bu işler nasıldır bilirsin, Mary. Kötü zara sadece aptallar küfreder.”</span></span></p>

    <p class="calibre8"><span class="font"><span class="calibre1">“Seninle oynarken zarlar hep hileli,” dedim. “Bunu unutmayacağım, Anne. Ölüm döşeğinde sana oğlan doğuramamaktan korktuğun için oğlumu elimden aldığını hatırlatacağım.”</span></span></p>

    <p class="calibre8"><span class="font"><span class="calibre1">“Tabii ki doğurabilirim!” dedi alınarak. “Sen doğurdun! Ben neden doğuramamayım?”</span></span></p>

    <p class="calibre8"><span class="font"><span class="calibre1">Zafer dolu hafif bir kahkaha attım. “Çünkü her geçen gün yaşlanıyorsun,” dedim kinle. “Kral da öyle. Çocuğunun olacağını bile kim bilebilir ki? Ben onunlayken öyle doğurgandım ki, arka&nbsp;arkaya iki tane doğurdum ve biri Tanrının bu dünyaya verdiği en güzel oğlan çocuklarından&nbsp;biri. Senin asla benim Henry’m gibi bir oğlun olmayacak, Anne. Tek yapabildiğin oğlumu&nbsp;çalmak çünkü asla kendi oğlun olmayacak.”</span></span></p>

    <p class="calibre8"><span class="font"><span class="calibre1">Yüzü öyle beyaz olmuştu ki, sanki hastalığı geri dönmüş gibiydi.</span></span></p>

    <p class="calibre8"><span class="font"><span class="calibre1">“Kesin artık,” dedi George. “İkiniz de kesin artık.”</span></span></p>

    <p class="calibre8"><span class="font"><span class="calibre1">“Bir daha asla böyle bir şey söyleme,” diye tısladı Anne bana dönerek. “Beni lanetliyorsun. Ben düşersem, sen de benimle düşersin, Mary.&nbsp;George da, hepimiz. Bir daha böyle bir şey söylemeye cüret edersen seni manastıra&nbsp;kapattırırım, o zaman iki çocuğunu da bir daha hiç göremezsin.”</span></span></p>

    <p class="calibre8"><span class="font"><span class="calibre1">Yerinden zıplayıp kürklü brokarını havalandıra havalandıra uzaklaştı. Saraya giden patikadan yukarı koşusunu seyrederken ne kadar tehlikeli bir düşman olduğunu düşündüm. Howard&nbsp;Dayıya ya da krala koşuyor olabilirdi. Bana emredebilecek herkes Anne’in sözünü dinliyordu.&nbsp;Ve oğlumu, hayatımı istiyorsa, bunlardan birine söylemesi yeterliydi, istediği yapılacaktı.</span></span></p>

    <p class="calibre8"><span class="font"><span class="calibre1">George elini elime koydu. “Üzgünüm,” dedi beceriksizce. “Ama en azından böylece çocukların Hever’da kalacak ve onları görebileceksin.”</span></span></p>

    <p class="calibre8"><span class="font"><span class="calibre1">“Her şeyi kendine istiyor,” dedim. “Her zaman her şeyi kendine istedi. Ama bu sefer onu affetmeyeceğim.”</span></span></p>
  </div>
</body>
</html>
