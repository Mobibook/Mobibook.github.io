<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_30" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018469"><span class="font"><i class="calibre5"><span class="calibre6">Yaz 1531</span></i></span></a></p>

    <p class="calibre8"><span class="font"><span class="calibre1">Saray eşrafı Windsor’a taşındı, kraliçe hâlâ solgun ve zayıf olan Prenses Mary’yi yanında şatoya getirdi. Kral elinde olmadan tek meşru evladına karşı şefkatli davrandı. Karısına karşı tavırları&nbsp;ablamın yanında ya da kızının yatağının başucunda oluşuna göre bir yumuşadı, bir sertleşti.&nbsp;Gece gündüz uyumayıp dua ederek prensesin başında bekleyen kraliçe hiçbir zaman kraldan&nbsp;gülümsemesini ve reveransını eksik edecek kadar yorgun olmadı ve sarayın gök kubbesinde&nbsp;her zaman pırıldayan bir yıldız oldu. O ve prenses yazı Windsor’da dinlenerek geçirmek&nbsp;zorundaydı.</span></span></p>

    <p class="calibre8"><span class="font"><span class="calibre1">Elimde bir buket gonca gülle içeri girdiğimde kraliçe bana gülümsedi. “Bu goncaların yatağının başında durması Prenses Mary’nin hoşuna gider diye düşündüm,” dedim. “Çok hoş&nbsp;kokuyorlar.”</span></span></p>

    <p class="calibre8"><span class="font"><span class="calibre1">Kraliçe Katherine gülleri elimden alıp kokladı. “Sen bir kır kadınısın,” dedi. “Bu çiçekleri alıp saraya getirmek diğer nedimelerimin hiçbirinin aklının ucuna bile gelmezdi.”</span></span></p>

    <p class="calibre3"><span class="font"><span class="calibre1">“Çocuklarım odalarına çiçek koymaya bayılıyor,” dedim. “Papatyalardan taçlar, bilezikler yapıyorlar. Catherine’e iyi geceler öpücüğü vermek için odasına girdiğimde yastığının üzerinde saçlarından düşen düğünçiçeklerini görüyorum.”</span></span></p>

    <p class="calibre3"><span class="font"><span class="calibre1">“Kral saray eşrafı yolculuk ederken senin Hever’a gitmene izin verdi mi?”</span></span></p>

    <p class="calibre3"><span class="font"><span class="calibre1">“Evet.” Gülümsediğimde yüzümdeki tatmini gördüğünü biliyordum. “Gitmeme ve bütün yazı</span></span> <span class="font"><span class="calibre1">orada geçirmeme izin verdi.”</span></span></p>

    <p class="calibre3"><span class="font"><span class="calibre1">“Demek ikimiz de yazı çocuklarımızla geçireceğiz. Sonbaharda saraya dönecek misin?”</span></span></p>

    <p class="calibre3"><span class="font"><span class="calibre1">“Döneceğim,” diye söz verdim. “Ve eğer beni yanınızda isterseniz yine hizmetinizde olacağım,&nbsp;Majesteleri.”</span></span></p>

    <p class="calibre3"><span class="font"><span class="calibre1">“Ve o zaman her şeye yeniden başlayacağız,” dedi. “Noel’de yadsınmayan, yazın terk edilen kraliçeyim.” Başımla onu onayladım.</span></span></p>

    <p class="calibre8"><span class="font"><span class="calibre1">“Kocam ablanın elinde, değil mi?” Başını bahçeye ve nehre bakan pencereye çevirdi. Uzakta, atlarıyla yaz yolculuğuna çıkmadan evvel nehrin yanındaki patikada birlikte yürüyen kralla&nbsp;Anne’i görebiliyorduk. “Evet,” dedim kısaca. “Sırrı ne sence?”</span></span></p>

    <p class="calibre8"><span class="font"><span class="calibre1">“Sanırım birbirlerine çok benziyorlar.” Her ikisine birden duyduğum hoşnutsuzluk sesime yansıdı. “İkisi de ne istediğini çok iyi biliyor ve hiçbir şey onları isteklerini elde etmekten&nbsp;alıkoyamıyor. İkisinin de tek bir şeye hedeflenmek gibi bir yeteneği var. Kral bu yüzden iyi bir&nbsp;sporcu. Bir geyiği kovalarken kalbinde o geyikten başka hiçbir şey yok. Anne de aynı onun&nbsp;gibi. Hayatındaki tek emeline ulaşmak için kendini eğitti. Ve şimdi arzuları da bir. Bu onları...”&nbsp;Doğru kelimeyi bulmak için durakladım. “Yenilmez kılıyor.”</span></span></p>

    <p class="calibre3"><span class="font"><span class="calibre1">“Ben de yenilmez olabilirim,” dedi kraliçe.</span></span></p>

    <p class="calibre3"><span class="font"><span class="calibre1">Göz ucuyla ona baktım. Kraliçem olmasa kolumu omzuna atar, ona güzelce sarılırdım.</span></span></p>

    <p class="calibre8"><span class="font"><span class="calibre1">“Bunu benden daha iyi kim bilebilir? Sizi en öfkeli anında krala karşı gelirken gördüm. Sizi iki kardinal ve Özel Meclisle boğuşurken gördüm. Ama Tanrıya hizmet ediyorsunuz, kralı&nbsp;seviyorsunuz, çocuğunuzu seviyorsunuz. Kafanızda sadece, ‘Ben ne istiyorum?’ sorusuyla&nbsp;dolaşmıyorsunuz.”</span></span></p>

    <p class="calibre3"><span class="font"><span class="calibre1">Başını iki yana salladı. “Bu bencillik olurdu.”</span></span></p>

    <p class="calibre3"><span class="font"><span class="calibre1">Nehrin kenarındaki iki karaltıya, hayatımda tanıdığım en bencil iki insana doğru baktım. “Evet, kesinlikle.”</span></span></p>

    <p class="calibre8"><span class="font"><span class="calibre1">Sandıkların yüklendiğinden ve atımın ertesi gün çıkacağımız yolculuğa hazır olduğundan emin olmak için ahırların bulunduğu yere gittim ve William Stafford’u arabanın tekerleklerini kontrol&nbsp;ederken buldum.</span></span></p>

    <p class="calibre3"><span class="font"><span class="calibre1">“Teşekkür ederim,” dedim onu orada bulduğuma biraz şaşırarak.</span></span></p>

    <p class="calibre3"><span class="font"><span class="calibre1">Doğrulup pırıl pırıl gülümsemesiyle bana baktı. “Size ben eşlik edeceğim. Dayınız söylemedi mi?”</span></span></p>

    <p class="calibre3"><span class="font"><span class="calibre1">“Eminim bu görevi başka birine vermişti.”</span></span></p>

    <p class="calibre3"><span class="font"><span class="calibre1">Gülümsemesi sırıtmaya dönüştü. “Evet, öyleydi. Ancak ö yarın at binecek durumda değil.”</span></span></p>

    <p class="calibre3"><span class="font"><span class="calibre1">“Neden?”</span></span></p>

    <p class="calibre3"><span class="font"><span class="calibre1">“İçkiden dolayı biraz rahatsız.”</span></span></p>

    <p class="calibre3"><span class="font"><span class="calibre1">“Şu anda sarhoş ve yarın ata binecek durumda değil, öyle mi?”</span></span></p>

    <p class="calibre3"><span class="font"><span class="calibre1">“Aslında yarın içkiden dolayı rahatsız olacak demem gerekirdi.”</span></span></p>

    <p class="calibre3"><span class="font"><span class="calibre1">Devam etmesini bekledim.</span></span></p>

    <p class="calibre3"><span class="font"><span class="calibre1">“Yarın içkiden dolayı rahatsız olacak çünkü bu gece çok içecek.”</span></span></p>

    <p class="calibre3"><span class="font"><span class="calibre1">“Ve geleceği görebiliyorsunuz?”</span></span></p>

    <p class="calibre3"><span class="font"><span class="calibre1">“Kendimi ona şarap koyarken görebiliyorum, evet,” diye kıkırdadı. “Size ben eşlik edemez miyim, Leydi Carey? Gideceğiniz yere sağ salim varmanızı sağlayacağımı biliyorsunuz.”</span></span></p>

    <p class="calibre3"><span class="font"><span class="calibre1">“Tabii ki, eşlik edebilirsiniz,” dedim ne diyeceğimi bulamayarak. “Sadece...”</span></span></p>

    <p class="calibre3"><span class="font"><span class="calibre1">Stafford fazlasıyla sessizdi, sanki beni sadece kulaklarıyla değil, tüm duyularıyla dinliyor gibiydi. “Sadece ne?” diye üsteledi.</span></span></p>

    <p class="calibre3"><span class="font"><span class="calibre1">“İncinmenizi istemem,” dedim. “Benim için dayımın emrinde olan birinden daha öte bir şey olamazsınız.”</span></span></p>

    <p class="calibre8"><span class="font"><span class="calibre1">“Ama birbirimizden hoşlanmamızı ne engelleyebilir ki?”</span></span></p>

    <p class="calibre8"><span class="font"><span class="calibre1">“Ailemle yaşayacağını feci sorunlar.”</span></span></p>

    <p class="calibre8"><span class="font"><span class="calibre1">“Bu sizin için bu kadar önemli mi? Ablasının emrinde hazır bulunan yüksek düzeyli ama yalnız&nbsp;bir kadın olmaktansa, düşük düzeyli bile olsa bir arkadaşınız, gerçek bir arkadaşınız olmasını&nbsp;tercih etmez miydiniz?”</span></span></p>

    <p class="calibre8"><span class="font"><span class="calibre1">Başımı ondan öteye çevirdim. Anne’in hizmetinde olma düşüncesi her zaman olduğu gibi yine canımı sıkmıştı.</span></span></p>

    <p class="calibre8"><span class="font"><span class="calibre1">“O halde, yarın Hever’a giderken size eşlik ediyor muyum?” diye sordu, bilerek havadaki büyüyü bozarak.</span></span></p>

    <p class="calibre8"><span class="font"><span class="calibre1">“İsterseniz evet,” dedim kaba bir tavırla. “Bütün erkekler aşağı yukarı aynı nasıl olsa.”</span></span></p>

    <p class="calibre3"><span class="font"><span class="calibre1">Bu lafıma neredeyse gülmekten katılıyordu ama benimle tartışmadı. Beni daha fazla meşgul etmedi ve ahırların olduğu yerden ayrılırken peşimden koşup kendisinin diğer&nbsp;erkeklerle aynı olmadığını söylemesi için can attım. Buna kesinlikle inanabilirdim.</span></span></p>

    <p class="calibre8"><span class="font"><span class="calibre1">Yukarı odama çıktım ve Anne’i heyecandan pırıl pırıl bir yüzle aynanın karşısında binici şapkasını düzeltirken buldum.</span></span></p>

    <p class="calibre8"><span class="font"><span class="calibre1">“Gidiyoruz,” dedi. “Dışarı gel de bize veda et.”</span></span></p>

    <p class="calibre8"><span class="font"><span class="calibre1">Şatafatlı kırmızı kadife elbisesinin kuyruğuna basmamaya dikkat ederek basamaklardan aşağı onu izledim.</span></span></p>

    <p class="calibre8"><span class="font"><span class="calibre1">İki devasa çift kanatlı kapıdan geçerek dışarı çıktık. Henry çoktan atına binmişti ve Anne’in siyah atı huzursuz bir halde yanında bekliyordu. Ablamın şapkasını düzeltmek için kralı&nbsp;kapısında beklettiğini dehşetle zihnime kazıdım.</span></span></p>

    <p class="calibre8"><span class="font"><span class="calibre1">Henry gülümsüyordu. Anne istediği her şeyi yapabilirdi. Atına binmesine yardım etmek için iki genç adam öne fırladı ve Anne çizmelerinin altına ezmesi için önünde birleşen bu ellerden&nbsp;hangisinin ona layık olduğunu seçmek üzere durup bir an cilveli cilveli düşündü.</span></span></p>

    <p class="calibre8"><span class="font"><span class="calibre1">Kral yola çıkmaları için işaretini verdi ve hep birlikte yola koyuldular. Anne omzunun üzerinden bakıp bana el salladı. “Kraliçeye gittiğimizi söyle,” diye bağırdı.</span></span></p>

    <p class="calibre8"><span class="font"><span class="calibre1">“Ne?” diye sordum. “Ona hoşçakal mı diyorsun?”</span></span></p>

    <p class="calibre8"><span class="font"><span class="calibre1">Bir kahkaha patlattı. “Hayır. Sadece gittiğimizi söyle diyorum. Gittiğimizi ve yapayalnız kaldığını söyle.”</span></span></p>

    <p class="calibre8"><span class="font"><span class="calibre1">Bu nispeti yüzünden peşinden koşup onu atından yere çekebilir, yüzüne bir tokat aşk edebilirdim. Ama kapının eşiğinde krala gülümseyip ablama el sallayarak öylece durdum,&nbsp;ardından atlılar, arabalar, eskortlar, askerler ve tüm hizmetkârlar önümden geçip giderken&nbsp;dönüp ağır adımlarla şatodan içeri girdim.</span></span></p>

    <p class="calibre8"><span class="font"><span class="calibre1">Kapıyı çarparak kapanması için bıraktım. Şato çok sessizdi. Duvarlardaki süslemeler gitmiş, büyük salondaki masaların bazıları alınmıştı, içeride sessizliğin yankıları duyuluyordu.&nbsp;Izgaradaki ateş sönmek üzereydi, korları beslemek için ek kütük istemek ve bira getirtmek&nbsp;üzere hazır bekleyen adamlar yoktu. Gün ışığı pencerelerden içeri süzülüp yerde sarı şeritler&nbsp;oluşturmuştu, toz tanecikleri bu ışıkta dans ediyordu. Daha önce kraliyet sarayında olup da&nbsp;ses duymadığım bir vakit hiç olmamıştı. Şato her zaman cıvıl cıvıl, yapılacak işler, oynanacak&nbsp;oyunlarla dolu olurdu. Sürekli hizmetkârlar azarlanır, basamaklardan aşağı emirler yağar,&nbsp;insanlar içeri kabul edilmeyi ya da kraldan bir lütuf görmeyi bekler, müzisyenler çalgılarını&nbsp;çalar, köpekler havlar, saraylılar cilveleşirdi.</span></span></p>

    <p class="calibre8"><span class="font"><span class="calibre1">Topuklarım taşların üzerinde ses çıkartırken basamaklardan yukarı kraliçenin odalarına çıktım. Kapısına vurdum, parmak uçlarımın tahtaya vurduğumda çıkardığı ses bile sanki olağanüstü&nbsp;yüksekti. Kapıyı itip açtım ve bir an içeride kimsenin olmadığını sandım. Sonra onu gördüm.&nbsp;Pencerenin kenarına oturmuş saraydan kıvrılarak uzaklaşan yolu seyrediyordu. Bir zamanlar&nbsp;onun olan saray eşrafının bir zamanlar onun olan kocası önderliğinde ilerleyişini, bütün&nbsp;dostlarının, hizmetkârlarının, eşyalarının, mobilyalarının, hatta yatak çarşaflarıyla masa&nbsp;örtülerinin şatodan kıvrılarak uzaklaşan yolda iri siyah atında ilerleyen Anne Boleyn’in peşinden&nbsp;onu yalnız bırakarak uzaklaşmasını seyrediyordu. “Gitti,” dedi hayret edercesine. “Bana&nbsp;hoşçakal bile demeden gitti.”</span></span></p>

    <p class="calibre8"><span class="font"><span class="calibre1">Evet, anlamında başımı salladım.</span></span></p>

    <p class="calibre3"><span class="font"><span class="calibre1">“Daha önce hiç böyle bir şey yapmamıştı Aramız ne kadar bozuk olursa olsun yola çıkmadan evvel dualarımı almak için hep yanıma gelirdi. Bazen onun küçük bir oğlan çocuğu olduğunu düşünürdüm, benim oğlum olduğunu, benden ne kadar uzaklaşırsa uzaklaşsın bir gün bana geri&nbsp;dönebileceğinden emin olmak istediğini. Nereye giderse gitsin onu uğurlamam için hep yanıma&nbsp;uğrardı.”</span></span></p>

    <p class="calibre8"><span class="font"><span class="calibre1">Bir grup atlı sürücülerin arayı kapatması ve sıraya girmesi için bagajları taşıyan konvoyun etrafına toplaştı. Kraliçenin penceresinden tekerleklerin seslerini duyabiliyorduk. Ona zırnık&nbsp;bırakılmamıştı.</span></span></p>

    <p class="calibre8"><span class="font"><span class="calibre1">Basamaklarda ayak sesleri duyuldu, sonra yarı açık duran kapıya vuruldu. Geleni karşılamak üzere kapıya gittim. Kralın adamlarından biri elinde kraliyet mührüyle mühürlenmiş bir&nbsp;mektupla kapıda duruyordu.</span></span></p>

    <p class="calibre8"><span class="font"><span class="calibre1">Kraliçe sevinçten yüzü aydınlanarak hemen dönüp mektubu adamın elinden almak üzere koşarak kapıya geldi. “İşte! Selamsız sabahsız çekip gitmemiş. Bana mektup yazmış, “dedi ve&nbsp;mektubu ışığa tutup mührü açtı.</span></span></p>

    <p class="calibre8"><span class="font"><span class="calibre1">Notu okurken karşımda nasıl yaşlandığını gördüm. Yanaklarındaki renk çekildi, gözlerinin feri kaçtı, dudaklarındaki gülümseme tamamen yok oldu. Pencerenin önündeki koltuğa çöktü.&nbsp;Adamı odadan dışarı itip kapıyı merakla bakan yüzüne kapatıverdim. Kraliçeye koşup yanında&nbsp;diz çöktüm.</span></span></p>

    <p class="calibre8"><span class="font"><span class="calibre1">Kraliçe dönüp bana baktı ama beni görmüyordu, gözleri yaşlarla doluydu. “Şatodan ayrılmak zorundayım,” diye fısıldadı. “Beni yanından gönderiyor. Kardinal olsun olmasın, Papa onaylasın&nbsp;onaylamasın, beni azlediyor. Bir ay içinde buradan gitmek zorundayım ve kızımız da benimle&nbsp;gelmek zorunda.”</span></span></p>

    <p class="calibre8"><span class="font"><span class="calibre1">Elçi kapıya vurup temkinle başını içeri uzattı. Hemen ayağa fırladım, bu küstahlığı yüzünden kapıyı suratına çarpmak üzereydim ki, kraliçe elini koluma koydu.</span></span></p>

    <p class="calibre8"><span class="font"><span class="calibre1">“Cevap verecek misiniz?” diye sordu adam. Peşine ‘Majesteleri’ sözünü eklemek gereği bile duymadı.</span></span></p>

    <p class="calibre8"><span class="font"><span class="calibre1">“Nereye gidersem gideyim her zaman onun karısı olarak kalacağım ve ona dua edeceğim,” dedi kraliçe dimdik. Ayağa kalktı. “Krala iyi yolculuklar dilediğimi, güle güle diyemediğim için&nbsp;özür dilediğimi söyle. Bu kadar erken gideceğini söyleseydi karısının dualarını almadan yola&nbsp;çıkmasına izin vermezdim. Söyle, sağlığının yerinde olduğunu bildiren bir not göndersin.”</span></span></p>

    <p class="calibre8"><span class="font"><span class="calibre1">Elçi onu başıyla onayladı, bana dönüp özür diler gibi bir bakış fırlattı ve odadan çıktı. Biz bekledik.</span></span></p>

    <p class="calibre8"><span class="font"><span class="calibre1">Sonra pencereye gittik. Adamın atıyla hâlâ nehrin kenarındaki yolda kıvrılarak ilerleyen bagaj konvoyunu geçişini seyrettik. Sonra gözden kayboldu. Anne ve Henry belki el ele, belki şarkılar&nbsp;söyleyerek Woodstock’a giden yolda ilerliyor olmalıydı.</span></span></p>

    <p class="calibre8"><span class="font"><span class="calibre1">“Böyle biteceği hiç aklıma gelmemişti,” dedi kraliçe belli belirsiz bir sesle. “Bana hosçakal demeden gidebileceğini hiç düşünmemiştim.”</span></span></p>

    <p class="calibre8"><span class="font"><span class="calibre1">Hem çocuklar hem de benim için güzel bir yazdı. Henry beş, ablası yedi yaşındaydı ve her ikisinin de kendisine ait bir midillisi olması gerektiğine karar vermiş ama civarda istediğimiz&nbsp;gibi küçük ve uysal bir çift midilli bulamamıştım. Hever’a giderken William Stafford’a bu&nbsp;planımdan bahsetmiştim, o yüzden bir hafta sonra besili atının iki yanında birer küçük şişko&nbsp;midilliyle onu patikadan yukarı çıkarken gördüğümde hiç şaşırmadım.</span></span></p>

    <p class="calibre3"><span class="font"><span class="calibre1">Çocuklarla birlikte hendeğin önündeki otlakta yürüyordum. Ona el salladığımda patikadan ayrılıp hendeğin yanından bize doğru ilerledi. Henry ve Catherine midillileri görür görmez heyecandan zıplamaya başladı.</span></span></p>

    <p class="calibre8"><span class="font"><span class="calibre1">“Bekleyin,” diye uyardım onları. “Bekleyin ve görün. İyi olup olmadıklarını henüz bilmiyoruz. Onları almak isteyip istemeyeceğimizi de.”</span></span></p>

    <p class="calibre8"><span class="font"><span class="calibre1">“Temkinli olmakta haklısın. Ne de olsa ben hin fikirli bir tüccardan başka bir şey değilim,” dedi William Stafford semerinden kayıp yere inerken. Elimi eline alıp dudaklarına götürdü.</span></span></p>

    <p class="calibre8"><span class="font"><span class="calibre1">“Bunları nereden buldun?”</span></span></p>

    <p class="calibre8"><span class="font"><span class="calibre1">Catherine gri midillinin yularını tutmuş hayvanın burnunu okşuyordu. Henry ise eteğimin arkasından heyecan ve korku dolu bakışlarla kestane rengi yaratığı izliyordu.</span></span></p>

    <p class="calibre8"><span class="font"><span class="calibre1">“Kapımın eşiğindeydiler,” dedi aylak bir tavırla. “Beğenmediysen geri gönderebilirim.”</span></span></p>

    <p class="calibre8"><span class="font"><span class="calibre1">Hâlâ eteğimin arkasında duran Henry hemen itiraz etti. “Sakın geri gönderme!”</span></span></p>

    <p class="calibre8"><span class="font"><span class="calibre1">William Stafford, Henry’nin ışıldayan yüzüyle aynı hizaya gelebilmek için tek dizinin üzerine çöktü. “Yanıma gel evlat,” dedi şefkatle. “Annenin eteğinin arkasında saklanarak asla iyi bir&nbsp;binici olamazsın.”</span></span></p>

    <p class="calibre8"><span class="font"><span class="calibre1">“Isırır mı?”</span></span></p>

    <p class="calibre8"><span class="font"><span class="calibre1">“Onu kendi avucunla beslemelisin,” diye açıkladı William. “O zaman ısırmaz.” Henry’nin avucunu dümdüz tutup atı nasıl beslemesi gerektiğini gösterdi.</span></span></p>

    <p class="calibre8"><span class="font"><span class="calibre1">“Dörtnala koşabiliyor mu?” diye sordu Catherine. “Annemin atı gibi?”</span></span></p>

    <p class="calibre3"><span class="font"><span class="calibre1">“O kadar hızlı koşamaz ama evet dörtnala gidebilir,” diye cevapladı William. “Ve zıplayabilir.”</span></span></p>

    <p class="calibre3"><span class="font"><span class="calibre1">“Onu zıplatabilir miyim?” Henry’nin gözleri kocaman olmuştu.</span></span></p>

    <p class="calibre3"><span class="font"><span class="calibre1">William doğrulup bana gülümsedi. “Önce üzerine oturmayı, yürütmeyi, eşkin sürmeyi ve koşturmayı öğrenmen gerek. Ondan sonra ancak mızrak dövüşü ve engelli koşu&nbsp;yapabilirsin.”</span></span></p>

    <p class="calibre8"><span class="font"><span class="calibre1">“Bana öğretir misin?” dedi Catherine. “Öğretirsin, değil mi? Bütün yaz bizimle burada kal ve bize ata binmeyi öğret, olmaz mı?”</span></span></p>

    <p class="calibre8"><span class="font"><span class="calibre1">William arsızca zafer dolu bir gülümseme takındı. “Seve seve. Anneniz izin verirse tabii.”</span></span></p>

    <p class="calibre8"><span class="font"><span class="calibre1">Anında iki çocuğum da bana döndü. “Ne olur izin ver anne!” diye yalvardı Catherine.</span></span></p>

    <p class="calibre8"><span class="font"><span class="calibre1">“Lütfen!” diye bastırdı Henry.</span></span></p>

    <p class="calibre8"><span class="font"><span class="calibre1">“Ata binmeyi size ben de öğretebilirim,” diye itiraz ettim.</span></span></p>

    <p class="calibre8"><span class="font"><span class="calibre1">“Ama mızrak dövüşü öğretemezsin!” diye haykırdı Henry. “Ayrıca sen hep atına yan biniyorsun. Benim düz binmeyi öğrenmem lazım. Değil mi, bayım? Düz binmem lazım çünkü&nbsp;ben erkeğim ve büyüyüp adam olacağım.”</span></span></p>

    <p class="calibre8"><span class="font"><span class="calibre1">William oğlumun yukarı aşağı oynayan başının tepesinden bana baktı. “Ne diyorsunuz, Leydi Carey? Yazın burada kalıp oğlunuza ata düz binmeyi öğretebilir miyim?”</span></span></p>

    <p class="calibre8"><span class="font"><span class="calibre1">Ne kadar eğlendiğimi görmesine izin vermedim. “Tamam o zaman. Evdekilere istiyorsan sana bir oda hazırlamalarını söyleyebilirsin.”</span></span></p>

    <p class="calibre8"><span class="font"><span class="calibre1">Her sabah William Stafford ve ben saatlerce yürürken çocuklar da atlarının üzerinde bize eşlik etti. Akşam yemeğinden sonra atlara uzun yularlar bağlayarak çocuklar üzerlerinde minik birer&nbsp;kene gibi hayvanlara yapışmış haldeyken onları yürüttük, eşkin sürdük ve daire çizdirerek&nbsp;koşturduk.</span></span></p>

    <p class="calibre8"><span class="font"><span class="calibre1">William çocuklara karşı inanılmaz sabırlıydı. Her gün onlara biraz daha fazla şey öğretiyor ama kanımca işi olabildiğince uzatmaya çalışıyordu. Çocukların bu yaz sonu kendi kendilerine ata&nbsp;binmeyi becerebilmesini istiyordu ama daha öncesinde değil.</span></span></p>

    <p class="calibre8"><span class="font"><span class="calibre1">“Kalacak kendi evin yok mu?” diye sordum bir akşam birlikte şatoya geri yürürken oldukça kaba bir davranışta bulunarak. İkimiz de birer midilliyi yularından tutmuş yürütüyorduk. Güneş&nbsp;şatonun minik kuleleri ardında batmak üzereydi, saray pembe ışıklarla göz kırpan pencereleri,&nbsp;arkasındaki soluk ve bulutlu gökyüzüyle peri masallarındaki şatoları andırıyordu.</span></span></p>

    <p class="calibre8"><span class="font"><span class="calibre1">“Babam Northampton’da oturuyor.”</span></span></p>

    <p class="calibre8"><span class="font"><span class="calibre1">“Sen tek oğlu musun?” diye sordum.</span></span></p>

    <p class="calibre8"><span class="font"><span class="calibre1">Bu kilit soruya gülümsedi. “Hayır, ikinci oğluyum. Bana kalan hiçbir şey yok leydim. Ama becerebilirsem Essex’te küçük bir çiftlik alacağım. Kafamda minik bir çiftliğin efendisi olmak&nbsp;yatıyor.”</span></span></p>

    <p class="calibre8"><span class="font"><span class="calibre1">“Nereden para bulacaksın?” diye sordum merakla. “Dayımın hizmetinde çalışarak fazla bir şey kazanıyor olamazsın.”</span></span></p>

    <p class="calibre8"><span class="font"><span class="calibre1">“Birkaç sene önce bir gemide çalıştım ve ödül olarak bir miktar para aldım. Başlamaya yetecek kadar param var. Sonra kendi tarlaları içinde güzel bir evde yaşamak ve hiçbir şeyin, ne&nbsp;prenslerin, ne de kötü yürekli kraliçelerin ona dokunacağını bilmek isteyen bir kadın&nbsp;bulacağım.”</span></span></p>

    <p class="calibre8"><span class="font"><span class="calibre1">“Kraliçeler ve prensler insana her an dokunabilir.” dedim. “Aksi takdirde prens ve kraliçe olmazlardı.”</span></span></p>

    <p class="calibre8"><span class="font"><span class="calibre1">“Doğru ama ilgilerini çekmeyecek kadar küçük olabilirsin,” dedi. “Bizim durumumuzda tek tehlike senin oğlun olabilir. Oğlunu tahtın veliahdı olarak gördükleri sürece gözlerinin önünden&nbsp;ayrılamayız.”</span></span></p>

    <p class="calibre8"><span class="font"><span class="calibre1">“Anne kendi oğlunu doğurursa peşimi bırakır,” dedim. Tıpkı farkında olmadan onun&nbsp;düşüncelerini sürdürerek konuşmaya devam ettiğim gibi yine farkında olmadan onun yanında&nbsp;yürümeye başladım.</span></span></p>

    <p class="calibre8"><span class="font"><span class="calibre1">Kurnazlık ederek beni alevlendirecek hiçbir şey söylemedi. “Daha da güzeli oğlunu saraydan uzak tutmak isteyecektir. Oğlun bizimle kalabilir, onu küçük bir taşra kasabasına götürebiliriz.&nbsp;Bir erkek için hiç de kötü bir yaşam olmaz. Belki de yaşamların en güzeli bu. Ben saraydan&nbsp;hoşlanmıyorum. Ve son birkaç senedir sen de yerinin neresi olduğunu hiç bilmedin.”</span></span></p>

    <p class="calibre8"><span class="font"><span class="calibre1">Köprüye vardık ve aynı anda çocukların semerlerinden inmesine yardım ettik. Catherine ve Henry önümüzden eve koştu, William ve ben midillileri ahırlara götürdük. Birkaç uşak atları&nbsp;almak üzere yanımıza geldi.</span></span></p>

    <p class="calibre8"><span class="font"><span class="calibre1">“Yemeğe geliyor musun?” diye sordum öylesine.</span></span></p>

    <p class="calibre8"><span class="font"><span class="calibre1">“Tabii ki,” dedi, bana ufak bir reverans savurup gitti.</span></span></p>

    <p class="calibre8"><span class="font"><span class="calibre1">O gece odama girdikten sonra diz çöküp dua ederken aklımın her zamanki gibi başka yerlere kaydığını fark ettim ve ancak o zaman William’ın beni, kendi tarlalarının içindeki güzel bir evde&nbsp;yaşayacak ve William Stafford’u kocası olarak yatağına kabul edecek kadın benmişim gibi&nbsp;konuşturduğunu anladım.</span></span></p>

    <p class="calibre8"><span class="font"><i class="calibre5"><span class="calibre1">Sevgili Mary,</span></i></span></p>

    <p class="calibre3"><span class="font"><i class="calibre5"><span class="calibre1">Sonbaharda Richmond’da, ardından kışı geçirmek üzere Greenwich ‘te olacağız. Kraliçe bir daha asla kralla aynı çatı altında olmayacak. Wolsey’nin eski evine, Hertfordshire’daki More’a gönderilecek. Kendisine kötü davranıldığından şikâyetçi olamasın diye kral orada ona özel bir saray sunacak.</span></i></span></p>

    <p class="calibre8"><span class="font"><i class="calibre5"><span class="calibre1">Artık onun hizmetinde değilsin, bundan böyle sadece bana hizmet edeceksin.</span></i></span></p>

    <p class="calibre8"><span class="font"><i class="calibre5"><span class="calibre1">Kral da, ben de Papa’nın kralın İngiltere Kilisesine yapabileceklerinden dolayı dehşet içinde olduğundan eminiz. Sonbaharda saraylar yaz gezilerinden geri döndüğünde lehimize bir karar&nbsp;Vereceğine inanıyoruz. Sonbahardaki düğüne ve hemen ardından yapılacak taç giyme törenine&nbsp;hazırlanıyorum. Her şey oldu bitti bile. Dişe diş kana kan!</span></i></span></p>

    <p class="calibre8"><span class="font"><i class="calibre5"><span class="calibre1">Dayım bana oldukça soğuk davranıyor ve Suffolk Dükü de neredeyse bana cephe almış durumda. Henry bu yaz onu saraydan uzaklaştırdı, adamın güzel bir ders aldığına çok&nbsp;memnunum. Dana gıpta eden ve beni gözleyen pek çok kişi var. Geri döndüğümde&nbsp;Richmond’da olmanı isliyorum, Mary. Thomas More’a ve Aragoniti Katherine’i eğitmene izin&nbsp;vermiyorum. Hever’da kalmana da. Bunu kendim için olduğu kadar oğlun için de yapıyorum ve&nbsp;bana yardım etmelisin.</span></i></span></p>

    <p class="calibre14"><span class="font"><i class="calibre5"><span class="calibre1">Anne.</span></i></span></p>
  </div>
</body>
</html>
