<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_29" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018468"><span class="font"><i class="calibre5"><span class="calibre6">Bahar 1531</span></i></span></a></p>

    <p class="calibre8"><span class="font"><span class="calibre1">Kardinalin ölümüyle birlikte kilise sadece büyük vurguncusunu değil aynı zamanda koruyucusunu da kaybettiğini kısa zamanda anladı. Henry hazinelerini boşaltan dev vergilerle&nbsp;kiliseyi cezalandırdı ve din adamlarının şunu anlamasını sağladı. Papa hâlâ onların ruhani lideri&nbsp;olabilirdi ama kaybettikleri dünyevi liderleri evlerine çok daha yakındı ve çok daha güçlüydü.&nbsp;Kral bile bunu kendi başına başaramazdı. Henry’nin kiliseye olan saldırısı dönemin en parlak&nbsp;düşünürleri, Anne’in kitaplarına inandığı, kilisenin eski saflığına geri dönmesini isteyen adamlar&nbsp;tarafından destekleniyordu. Henry kalkıp İngiliz halkının kendine ait bir İngiliz kilisesi olması&nbsp;gerektiğini söylediğinde, din konusunda oldukça cahil olan İngiliz halkı henüz papazlarını,&nbsp;manastırlarını krallarına karşı korumaya hazır değildi. Roma’daki kilise fazlasıyla Roma kilisesi&nbsp;gibiydi. O dönemde yabancı bir imparator tarafından yönetilen yabancı bir kurumdu. Kilisenin&nbsp;öncelikle Tanrıya, sonra da İngiltere Kralına hesap vermesi ve İngiltere Kralı tarafından&nbsp;yönetilmesi çok, çok daha iyiydi. Kral başka türlü nasıl kral olabilirdi?</span></span></p>

    <p class="calibre8"><span class="font"><span class="calibre1">Kilise dışında kimse bu konuda tartışmadı. Henry kendini İngiliz Kilisesinin başı ilan ettiğindeyse kilisenin içinden sadece kraliçenin günah çıkarttığı yaşlı, azimli, inançlı piskopos&nbsp;dışında kimse buna itiraz etmedi.</span></span></p>

    <p class="calibre8"><span class="font"><span class="calibre1">“Saraya gelmesine izin vermemeliydin,” eledi Anne, Henry’ye Greenwich sarayının kabul odasında pencerenin pervazlarından birinde oturuyorlardı. Kralı görmeyi bekleyen rica sahipleri&nbsp;ve onları çevreleyen saray eşrafının hatırına sesini sadece birazcık alçaktı. “Devamlı kraliçenin&nbsp;odasına sızıp saatlerce fısıldanıyor. Kraliçenin günah çıkarttığı, onun da dua ettiği nereden&nbsp;belli? Kraliçeye ne öğütler verdiğini kim bilebilir? Kim bilir ne entrikalar planlıyorlar.”</span></span></p>

    <p class="calibre8"><span class="font"><span class="calibre1">“Kraliçeyi kilise ayinlerinden men edemem,” dedi kral gayet mantıklı bir biçimde. “Günah çıkartırken entrika planlaması mümkün değil.”</span></span></p>

    <p class="calibre8"><span class="font"><span class="calibre1">“Adam onun casusu,” dedi Anne çekinmeden.</span></span></p>

    <p class="calibre8"><span class="font"><span class="calibre1">Kral hafifçe onun elini okşadı. “Rahat ol hayatını,” dedi. “İngiltere Kilisesinin başında ben varım, kendi evliliğimi kendim bozabilirim. O işi oldu bil.”</span></span></p>

    <p class="calibre8"><span class="font"><span class="calibre1">“Fisher hakkımızda konuşacak,” dedi öfkeyle. “Ve herkes onun lafını dinleyecek.”</span></span></p>

    <p class="calibre8"><span class="font"><span class="calibre1">“Fisher kilisenin başı değil,” diye tekrarladı Henry, kelimelerin üzerine basa basa. “Kilisenin başı benim.” Rica sahiplerinden birine dönüp tepeden, “Sen ne istiyorsun? Yaklaş bakalım,”&nbsp;dedi.</span></span></p>

    <p class="calibre8"><span class="font"><span class="calibre1">Adam elinde bir kâğıt parçası, vesayet mahkemelerinin üzerinde karar vermeyi başaramadığı bir vasiyetle krala doğru yürüdü. Onu saraya getiren babam geride durmuş adamın ricasını&nbsp;iletmesini bekliyordu. Anne, Henry’nin yanından babama doğru süzülüp manşetine dokunarak&nbsp;bir</span></span> <span class="font"><span class="calibre1">şeyler fısıldadı. Sonra ayrıldılar ve Anne gülümseyerek Henry’nin yanına döndü.</span></span></p>

    <p class="calibre8"><span class="font"><span class="calibre1">Ben de o sırada oynayacağımız oyunun kartlarını diziyordum. Dördüncü oyuncuyu bulmak için etrafıma bakındım. Sor Francis Weston öne çıkıp bana reverans yaptı. “Kalbimi ortaya koyabilir&nbsp;miyim?” diye sordu.</span></span></p>

    <p class="calibre8"><span class="font"><span class="calibre1">George ikimizi seyrediyor, Sör Francis’in sıcacık gözleriyle benimle flörtleşmesine gülümsüyordu.</span></span></p>

    <p class="calibre8"><span class="font"><span class="calibre1">“Ortaya koyacak bir şeyin yok,” diye hatırlattım ona. “Beni mavi elbisemle gördüğünde kalbini kaybettiğine yemin etmiştin.”</span></span></p>

    <p class="calibre8"><span class="font"><span class="calibre1">“Kralla dans ettiğinde kalbimi geri aldım,” dedi. “Kırılmıştı ama yine benimdi.”</span></span></p>

    <p class="calibre8"><span class="font"><span class="calibre1">“O artık bir kalpten çok kırık bir ok,” dedi Henry. “Sürekli kaybedip sonra geri alıyorsun.”</span></span></p>

    <p class="calibre8"><span class="font"><span class="calibre1">“Hiçbir zaman hedefini bulamıyor da ondan,” dedi Sör Francis. “Siz Majesteleri yanında ben kötü bir nişancıyım.”</span></span></p>

    <p class="calibre8"><span class="font"><span class="calibre1">“Aynı zamanda kötü de bir kart oyuncususun,” dedi Henry umutla. “Potu bir şiline oynayalım.”</span></span></p>

    <p class="calibre8"><span class="font"><span class="calibre1"><span>&nbsp;</span>Birkaç gece sonra Piskopos Fisher hastalandı, midesindeki rahatsızlıktan neredeyse ölüyordu.&nbsp;Masasındaki üç adam zehirlenerek öldü, evin diğer üyeleri de hastalandı. Biri adamın çorbasına&nbsp;zehir koyması için aşçıya rüşvet vermişti. Piskopos Fisher çok şanslıydı ki, canı o akşam çorba&nbsp;içmek istememişti.</span></span></p>

    <p class="calibre3"><span class="font"><span class="calibre1">Anne’e o gece kapıda babamdan ne istediğini ya da babamın ona ne cevap verdiğini sormadım. Piskoposun hastalanmasında ve masasındaki üç masum adamın ölümünde parmağı olup olmadığını da sorgulamadan. Bir insanın kendi ablasının ve babasının katil olduğunu düşünmesi az bir şey&nbsp;değildi. Ama ablamın Fisher’dan en az kardinalden nefret ettiği kadar nefret ettiğini söylerken&nbsp;yüzünde nasıl bir ifade olduğunu hatırlıyordum. Ve şimdi kardinal utanç içinde ölmüş, Fisher’ın&nbsp;yemeği zehirle tatlandırılmıştı. Yaz flörtü olarak başlayan bu hikâye, sırlarını öğrenmek&nbsp;istemeyeceğim kadar esrarlı ve büyük bir olaya dönüşmüştü. Anne’in ‘Dişe diş kana kan,’&nbsp;diyen şeytani düsturu Boleynleri, Howardları ve tüm ülkeyi lanetliyor gibiydi.</span></span></p>

    <p class="calibre8"><span class="font"><span class="calibre1">Paskalya yortusunda kraliçe tam öngördüğü gibi saray eşrafının ilgi odağıydı. Henry şehirden kralla kraliçenin birlikte yemek yediğini görmeye gelen herkesin evine gidip ömrünün&nbsp;zirvesindeki bir adamın kendinden bu kadar yaşlı ve böyle meymenetsiz bir kadına mahkûm&nbsp;olmasının ne kadar talihsiz bir durum olduğunu söylemesini istiyordu. Bazen kraliçe yemekten&nbsp;erken kalkıyor, nedimeleri onunla birlikte gitmekle salonda kalmak arasında seçim yapmak&nbsp;zorunda kalıyordu. Sarayın bitmek bilmeyen dedikodusu ve skandalından, kadınların kin ve&nbsp;nispetinden, ablamın her an kaybedebileceği cazibesinden yorgun düşmüştüm. Ve burada&nbsp;kalırsam görmek zorunda kalabileceğim şeylerden korkuyordum. Bu saray, kocası ve yaşamıyla&nbsp;ilgili büyük umutlan olan yeni evli bir genç kız, İngiltere’nin tek Boleyn kızı olarak katıldığım&nbsp;gelecekle ilgili muhteşem umutlar taşıyan o saraya kıyasla çok daha az güvenilirdi.</span></span></p>

    <p class="calibre3"><span class="font"><span class="calibre1">Kraliçe yorum yapmadan beni yeniden hizmetine kabul etti. Daha önceki ihanetimden hiç bahsetmedi. Benden sadece salona gitmememi, eğlenceyi ve dansları seyretmemi rica etti.</span></span></p>

    <p class="calibre8"><span class="font"><span class="calibre1">“Tabii,” dedim. Elimde bir kitap vardı ve sunak örtüsünü dikmeye devam etmek için yerine otururken ona kitap okumayı teklif etmek üzereydim. Örtünün mavi gökyüzü neredeyse&nbsp;tamamen bitmişti, dikişinin hızı ve inceliği övgüye şayandı. Kumaş elbise gibi kucağına&nbsp;serilmişti, şatafatlı mavisi dalgalar halinde yere uzanıyordu, gökyüzünün sadece son köşesi&nbsp;işlenmek üzere onu bekliyordu.</span></span></p>

    <p class="calibre3"><span class="font"><span class="calibre1">“Dans etmek istemez miydin?” diye sordu bana. “Senin gibi genç bir dulun hiç talibi yok mu?” Başımı iki yana salladım. “Yok majesteleri.”</span></span></p>

    <p class="calibre3"><span class="font"><span class="calibre1">“Baban sana uygun yeni birini arıyordur,” dedi,&nbsp;hepimizin bildiği bir şeyi dile getirerek. “Seninle konuştu mu?”</span></span></p>

    <p class="calibre8"><span class="font"><span class="calibre1">“Hayır. Şimdilik bizim açımızdan...” Bu cümleyi iyi bir saraylı gibi tamamlamama imkân yoktu. “Şimdilik bizim açımızdan işler çok karışık.”</span></span></p>

    <p class="calibre8"><span class="font"><span class="calibre1">Kraliçe Katherine içten bir kahkahayla burnundan soludu. “Bunu atlamışım,” diye itiraf etti. “Genç bir adam için ne büyük bir kumar olur! Seninle birlikte ne kadar yükseleceğini kim&nbsp;bilebilir? Ya da ne kadar alçalacağını?”</span></span></p>

    <p class="calibre8"><span class="font"><span class="calibre1">Benzimin attığını hissederek gülümsedim, sonra ona kitabın kenarını gösterdim. “Okumamı ister miydiniz, Majesteleri?”</span></span></p>

    <p class="calibre8"><span class="font"><span class="calibre1">“Sence güvende miyim?” diye sordu aniden. “Tehlikede olsam beni uyarır miydin, uyarmaz miydin?”</span></span></p>

    <p class="calibre8"><span class="font"><span class="calibre1">“Ne konuda güvende misiniz?”</span></span></p>

    <p class="calibre8"><span class="font"><span class="calibre1">“Zehir konusunda.”</span></span></p>

    <p class="calibre3"><span class="font"><span class="calibre1">Bahar havası aniden serinlemiş gibi ürperdim. “Şu sıra zaman kötü,” dedim. “Çok kötü.”</span></span></p>

    <p class="calibre3"><span class="font"><span class="calibre1">“Biliyorum,” dedi. “Ve çok iyi bir başlangıç yaptılar.”</span></span></p>

    <p class="calibre8"><span class="font"><span class="calibre1">Zehir korkusunu benden başka hiç kimseye söylememişti ama nedimeleri kendi yemeden evvel önce bir lokma tazısı Flo’ya tattırdığını görmüştü. İçlerinden biri, bir Seymour kızı, Jane,&nbsp;hayvanın şişmanlayacağını ve kraliçenin masada yemek vererek köpeği kötü terbiye ettiğini&nbsp;belirtti. Başka biri gülerek kraliçenin minik Flo’dan başka sevecek kimsesi kalmadığını söyledi.&nbsp;Ben hiçbir şey söylemedim. Kraliçenin yemeklerini bunların herhangi birinin üzerinde&nbsp;denemesine hiç itirazım olmazdı. Mesela Jane Seymour’u kaybedebilirdik ve yokluğu kimseyi&nbsp;pek üzmezdi.</span></span></p>

    <p class="calibre8"><span class="font"><span class="calibre1">Bütün bunların ardından Prenses Mary’nin hasta olduğu haberi geldiğinde aklıma hemen, tıpkı kraliçenin düşündüğü gibi akıllı ve güzel kızının zehirlendiği geldi. Büyük olasılıkla ablam&nbsp;tarafından.</span></span></p>

    <p class="calibre8"><span class="font"><span class="calibre1">“Çok hasta diye yazmış,” dedi kraliçe doktorun mektubunu okurken. “Tanrım, dediğinde göre sekiz gündür hastaymış, bu demektir ki yediği hiçbir şey midesinde kalmıyor.”</span></span></p>

    <p class="calibre8"><span class="font"><span class="calibre1">Kraliyet protokolünü falan unutup kraliçenin eline uzandım. Elleri öyle kötü titriyordu ki, kâğıt elinde hışırdıyordu. “Zehir olamaz,” diye fısıldadım hemen. “Onu zehirlemek kimsenin çıkarına&nbsp;olmaz.”</span></span></p>

    <p class="calibre8"><span class="font"><span class="calibre1">“Benim veliahdım,” dedi kâğıt gibi bembeyaz bir suratla. “Anne beni manastıra göndermekle tehdit etmek üzere kızımı zehirlemiş olabilir mi?”</span></span></p>

    <p class="calibre8"><span class="font"><span class="calibre1">Başımı iki yana salladım ama artık Anne’in ne yapıp ne yapmayacağı konusunda kesin bir şey söyleyemiyordum.</span></span></p>

    <p class="calibre8"><span class="font"><span class="calibre1">“Her iki koşulda da gidip kızımı görmem lazım.” Hızla yürüyüp savurarak kapıyı açtı. “Kral nerededir şimdi?”</span></span></p>

    <p class="calibre8"><span class="font"><span class="calibre1">“Ben bulurum,” dedim. “İzin verin ben gideyim. Sarayın içinde koşturmayın.”</span></span></p>

    <p class="calibre8"><span class="font"><span class="calibre1">“Olmaz,” dedi acıyla inleyerek. “Krala gidip kızımı görmeme izin vermesini bile söyleyemiyorum. Kadın ya olmaz derse?”</span></span></p>

    <p class="calibre8"><span class="font"><span class="calibre1">Bir an verecek bir cevap bulamadım. İngiltere Kraliçesinin kendi çocuğunu görmek için umutsuzca sonradan türeme ablamdan izin istemesi, hele hele görmek istediği çocuğun asil bir&nbsp;Prenses, bir kraliyet çocuğu olduğu düşünülürse, bu karmakarışık gidişatta bile bu kadarı biraz&nbsp;fazlaydı. “Bu konuda söz sahibi olan o değil, Majesteleri. Kral Prenses Mary’yi seviyor, onun&nbsp;hastayken annesinin kanatları altında olmasına tabii ki itiraz etmeyecektir.”</span></span></p>

    <p class="calibre8"><span class="font"><span class="calibre1">Prensesin hasta olduğunu Anne zaten biliyordu. Anne artık her şeye vakıftı. Dayımın casusluk sistemi, ki bu daima mükemmel işleyen bir sistemdi, İngiltere’deki her eve bir hizmetçi&nbsp;yerleştirmişti ve edinilen bütün bilgiler ablamın hizmetine sunuluyordu. Anne, Prenses Mary’nin&nbsp;üzüntüden hastalandığını biliyordu. Küçük kız sadece hizmetçilerle ve günah çıkarttığı papazla&nbsp;yaşıyor, bütün vaktini dizlerinin üzerinde babasının annesini, resmi karısını yeniden sevmesi&nbsp;için Tanrıya dua ederek geçiriyordu. Kederden yataklara düşmüştü.</span></span></p>

    <p class="calibre8"><span class="font"><span class="calibre1">O gece kral kraliçenin odalarına geldiğinde cevabı hazırdı. “İstiyorsan gidip kızını görebilir ve orada kalabilirsin,” dedi. “İyi dileklerimle. Teşekkürlerimle. Sana elveda.”</span></span></p>

    <p class="calibre8"><span class="font"><span class="calibre1">Kraliçenin yüzünün rengi çekildi, bir anda hasta ve bitkin göründü. “Seni asla terk etmezdim kocacığım,” diye fısıldadı. “Kendi çocuğumuzu düşünüyordum. Sen de ona iyi bakıldığını bilmek&nbsp;istersin sanıyordum.”</span></span></p>

    <p class="calibre8"><span class="font"><span class="calibre1">“O yalnızca bir kız çocuğu,” dedi Henry, öfkeli bir sesle. “Oğlumuza bu kadar iyi bakamadın. Oğlumuz doğduğunda bu kadar iyi bir bakıcı değildin anımsadığım kadarıyla?”</span></span></p>

    <p class="calibre8"><span class="font"><span class="calibre1">Katherine acıyla hafifçe inledi ama kral devam etti. “Neyse. Akşam yemeğine geliyor musunuz, hanımefendi? Yoksa kızınıza mı gidiyorsunuz?”</span></span></p>

    <p class="calibre8"><span class="font"><span class="calibre1">Kraliçe bir çabayla kendini topladı. Kısa boyuyla ayağa kalktı, kralın uzattığı kola uzandı ve Henry onu bir kraliçe olarak akşam yemeğine götürdü. Fakat Katherine, Henry gibi rol&nbsp;yapamadı. Tepeden salona baktı ve ablamı etrafına topladığı küçük saray eşrafıyla birlikte&nbsp;masada otururken gördü. Anne kraliçenin uğursuz bakışlarını üzerinde hissedip başını kaldırdı.&nbsp;Kraliçeye pırıl pırıl bir gülümsemeyle baktığında Katherine kocasının kabalığı için kime teşekkür&nbsp;edeceğini öğrenmiş oldu. Başını önüne eğip bir dilim ekmeği ufaladı ama tek bir kırıntısını bile&nbsp;ağzına atmadı.</span></span></p>

    <p class="calibre8"><span class="font"><span class="calibre1">İşte o gece bu genç, yakışıklı kralın, annesi yaşında görünen o nemrut kadına yakışmadığını söyleyen pek çok kişi oldu.</span></span></p>

    <p class="calibre8"><span class="font"><span class="calibre1">Kraliçe Katherine şimdilerde saray olan o dövüş alanını iyice yenik düşene dek terk etmedi. Kraliçenin kocasına karşı çıkacak cesareti kendinde toplamasını seyretmek ablam dışında her&nbsp;kadını utandırırdı. Prenses Mary’nin hastalığını duymasından sadece birkaç gün sonra&nbsp;emrindeki nedimeleri ve beyefendisi, birkaç elçi ve o dönemde her yerde boy gösteren Thomas&nbsp;Cromwell’le birlikte yemek yiyordu. Thomas More da oradaydı ama olmamayı tercih edermiş&nbsp;gibi görünüyordu.</span></span></p>

    <p class="calibre8"><span class="font"><span class="calibre1">Etler kaldırılmış, meyve ve tatlı şarap getirilmişti. Kraliçe krala dönüp sanki ufacık bir şey rica ediyormuş gibi bir havayla Anne’i saraydan uzaklaştırmasını rica etti. Anne için ‘utanmaz&nbsp;yaratık’ dedi.</span></span></p>

    <p class="calibre8"><span class="font"><span class="calibre1">Thomas More’un yüzündeki ifadeyi gördüm. Benim de yüzümde aynı şaşkın ifadenin olduğunu biliyordum. Kraliçenin Majestesine halk içinde meydan okuyabileceğine inanamazdım. Davası&nbsp;şu anda Roma’da Papa’nın önünde olan bu kadının aslında kocasıyla odasında yalnız&nbsp;yüzleşmesi ve kibarca metresini bırakmasını istemesi gerekirdi. Önce bunu neden yaptığını&nbsp;anlayamadım, sonradan uyandım. Bunu Prenses Mary için yapıyordu. Amacı prensesi&nbsp;görmesine izin vermesi için kralı rezil etmekti. Kızını görmek için her şeyi riske atıyordu.&nbsp;Henry’nin yüzü öfkeden kıpkırmızı oldu. Gözlerimi masaya dikip o öfkenin üzerime dönmemesi&nbsp;için dua ettim. Başım önüme eğikken göz ucuyla yanıma baktım ve Büyükelçi Chapuys’un da&nbsp;aynı benim gibi büzüldüğünü gördüm. Sadece kraliçe ellerinin titrediği görünmesin diye&nbsp;koltuğunun kenarlarına sıkı sıkı yapışmış, başı dimdik yukarıda, gözleri Henry’nin mosmor olan&nbsp;yüzüne kenetlenmiş, yüzünde kibar bir rica ifadesiyle krala bakıyordu.</span></span></p>

    <p class="calibre8"><span class="font"><span class="calibre1">“Tanrı şahidim olsun!” diye gürledi Henry kraliçeye. “Leydi Anne’i asla saraydan göndermeyeceğim. O aklı başında kimseyi gücendirecek bir şey yapmadı.”</span></span></p>

    <p class="calibre8"><span class="font"><span class="calibre1">“Ama senin metresin,” dedi kraliçe sakin bir sesle. “Ve bu inançlı bir aile için skandal anlamına gelir.”</span></span></p>

    <p class="calibre8"><span class="font"><span class="calibre1">“Asla!” Henry artık bağırmıyor, güdüyordu. Olduğum yerde kasıldım, kral yaralanmış bir ayı kadar ürkütücüydü. “Asla! Anne kesinlikle erdemli bir kadın!”</span></span></p>

    <p class="calibre3"><span class="font"><span class="calibre1">“Hayır, değil,” dedi kraliçe sükûnetini bozmadan. “Eylemleri değilse bile düşüncelerinde ve sözlerinde utanmaz ve yüzsüz. İyi bir kadına ya da inançlı bir prense eşlik edecek biri değil.”&nbsp;Henry ayağa fırladı ama kraliçe hiç istifini bozmadı.</span></span></p>

    <p class="calibre8"><span class="font"><span class="calibre1">“Benden ne istiyorsun Tanrı aşkına?” diye haykırdı Henry karısının suratına. Tükürüğü kraliçenin yüzüne sıçradı. Katherine ne gözlerini kırpıştırdı, ne de yüzünü çevirdi. Henry&nbsp;öfkeden çılgına dönmüş halde tepesinde dikilirken o sanki taştan yapılmış gibi sandalyesinde&nbsp;kımıldamadı.</span></span></p>

    <p class="calibre8"><span class="font"><span class="calibre1">“Prenses Mary’yi görmek istiyorum,” dedi alçak sesle. “O kadar.”</span></span></p>

    <p class="calibre3"><span class="font"><span class="calibre1">“Git!” diye şarladı Henry. “Git! Git, Tanrı aşkına git! Git de huzur bulalım. Git ve geri gelme!” Yavaşça Katherine ayağa kalktı. “Seni bırakmayacağım, kızım için bile olsa, kalbimi çok&nbsp;kırmana rağmen,” dedi sesini yükseltmeden.</span></span></p>

    <p class="calibre8"><span class="font"><span class="calibre1">Uzun, sancılı bir sessizlik oldu. Başımı kaldırdım. Gözlerinden yaşlar süzülüyordu ama yüzü oldukça sakindi. Biliyordu ki, çocuğunu görme hakkından o dakika feragat etmişti, çocuğu&nbsp;ölüm döşeğinde olsa bile.</span></span></p>

    <p class="calibre8"><span class="font"><span class="calibre1">Henry bir an gözlerinde muazzam bir nefret ve hışımla ona baktı, kraliçe başını çevirip arkasındaki hizmetkârlardan birini başıyla yanına çağırdı. “Majestelerine şarap ver,” dedi sakin&nbsp;sakin.</span></span></p>

    <p class="calibre3"><span class="font"><span class="calibre1">Kral öfkeyle ayağa zıplayıp koltuğunu geriye itti. Koltuk tahta zeminde çığlık gibi bir ses çıkarttı. Büyükelçi, bakan ve hepimiz ne yapacağımızı bilemeyerek onunla birlikte ayağa&nbsp;kalktık. Henry sanki hali kalmamış gibi koltuğuna geri çöktü. Biz de iyice şaşalayıp yerimize&nbsp;geri oturduk. Kraliçe Katherine ona baktı, yüzünde en az kocasınınki kadar bitkin bir ifade vardı ama yenilmemişti.</span></span></p>

    <p class="calibre8"><span class="font"><span class="calibre1">“Lütfen,” dedi alçak sesle.</span></span></p>

    <p class="calibre8"><span class="font"><span class="calibre1">“Hayır,” diye cevap verdi Henry.</span></span></p>

    <p class="calibre8"><span class="font"><span class="calibre1">Bir hafta sonra kraliçe ricasını tekrarladı. Bu sahne esnasında yanlarında değildim ama Jane Seymour gözlerini dehşetle kocaman aça aça bana kral öfkeden deliye dönmesine rağmen&nbsp;kraliçenin vazgeçmediğini söyledi. “Buna nasıl cüret edebilir?”</span></span></p>

    <p class="calibre8"><span class="font"><span class="calibre1">“Çocuğu için yapıyor,” dedim acı acı. Jane’in genç yüzüne baktım ve oğlum doğmadan evvel benim de bu ahmak kadar budala olduğumu düşündüm. “Kızının yanında olmak istiyor,”&nbsp;dedim. “Sen anlamazsın.”</span></span></p>

    <p class="calibre8"><span class="font"><span class="calibre1">Doktorlar Prenses’in ölüm döşeğinde olduğunu ve her gün annesinin gelip gelmediğini sorduğunu söyleyene dek Henry kraliçeye izin vermedi. Prenses Mary’nin tahtırevanla&nbsp;Richmond Sarayı’na götürülmesini ve kraliçenin kızını orada göreceğini emretti. Kraliçeyi&nbsp;uğurlamak üzere ahırların olduğu yere gittim.</span></span></p>

    <p class="calibre8"><span class="font"><span class="calibre1">“Tanrı siz Majestelerini ve prensesi korusun.”</span></span></p>

    <p class="calibre8"><span class="font"><span class="calibre1">“Hiç olmazsa yanında olacağım,” diyebildi sadece.</span></span></p>

    <p class="calibre8"><span class="font"><span class="calibre1">Onu başımla onaylayıp geri çekildim, süvari alayı önde kraliçenin tahtırevanı, bayrağı taşıyan yarım düzine adam, birkaç nedimesi, en arkada eskortlarıyla önümden geçti ve gözden&nbsp;kayboldu.</span></span></p>

    <p class="calibre3"><span class="font"><span class="calibre1">William Stafford ahırların diğer tarafından kraliçeye veda ederek el sallayışımı izliyordu. “Sonunda kızını görebilecek.” Hızlı adımlarla durduğum yere gelip elbisemi çamurdan çekti.&nbsp;”Dediklerine göre ablan kraliçenin saraya bir daha asla geri dönemeyeceğine yemin ediyormuş. Kraliçe kızını öyle aptalca bir sevgiyle seviyor ki, ona gitti ve kraliyet tacını bir çırpıda kaybetti diyormuş.”</span></span></p>

    <p class="calibre8"><span class="font"><span class="calibre1">“Ne bundan, ne de başka bir şeyden haberim var,” dedim dikbaşlılığımla.</span></span></p>

    <p class="calibre8"><span class="font"><span class="calibre1">Kahverengi gözlerinde gülücüklerle bir kahkaha patlattı. “Bugün her şeyden bihaber görünüyorsunuz. Ablanızın ufka yükselişine eşlik etmeyecek misiniz?”</span></span></p>

    <p class="calibre8"><span class="font"><span class="calibre1">“Bu bedelle hayır,” dedim lafı uzatmadan, dönüp yürümeye başladım.</span></span></p>

    <p class="calibre8"><span class="font"><span class="calibre1">Henüz birkaç adım atmıştım ki, yanıma geldi. “Ya siz Leydi Carey? Sizi günlerdir görmedim. Gözleriniz beni hiç aramadı mı?”</span></span></p>

    <p class="calibre8"><span class="font"><span class="calibre1">Durakladım. “Tabii ki, aramadı.”</span></span></p>

    <p class="calibre8"><span class="font"><span class="calibre1">Yanımda yürümeye başladı. “Ben de aramasını beklemiyordum zaten,” dedi aniden ciddileşerek. “Sizinle şakalaşıyor olabilirim, hanımefendi. Ama benden çok yukarıda&nbsp;olduğunuzun farkındayım.”</span></span></p>

    <p class="calibre8"><span class="font"><span class="calibre1">“Öyleyim,” dedim kabalıkla.</span></span></p>

    <p class="calibre8"><span class="font"><span class="calibre1">“Ah, bunun farkındayım,” dedi tekrar. “Ama birbirimizden hoşlandığımızı sanıyordum.”</span></span></p>

    <p class="calibre8"><span class="font"><span class="calibre1">“Sizinle böyle oyunlar oynayamam,” dedim kibarca. “Tabii ki, gözlerim sizi aramıyor. Siz dayımın hizmetinde olan birisiniz ve ben Wiltshire Kontunun kızıyım.”</span></span></p>

    <p class="calibre8"><span class="font"><span class="calibre1">“Pek yeni bir unvan değil mi?” dedi alçak sesle.</span></span></p>

    <p class="calibre8"><span class="font"><span class="calibre1">Lafımı kesmesiyle birlikte ne söyleyeceğimi unutarak hafifçe kaşlarımı çattım. “Bu unvanın bugün alınmış olması ya da yüzyıl geriye uzanması bir şeyi değiştirmez,” dedim. “Ben bir kont&nbsp;kızıyım, sizse sıradan biri.”</span></span></p>

    <p class="calibre8"><span class="font"><span class="calibre1">“Peki ya sen, Mary? Unvanları bir kenara bırakırsak, ya sen? Sen Mary, güzel Mary Boleyn, gözlerin beni hiç aramadı mı? Hiç beni düşünmedin mi?”</span></span></p>

    <p class="calibre8"><span class="font"><span class="calibre1">“Hayır, hiç,” dedim, ifadesiz bir sesle ve onu ahırlara giden kemerin altında öylece bırakıp yoluma devam ettim.</span></span></p>
  </div>
</body>
</html>
