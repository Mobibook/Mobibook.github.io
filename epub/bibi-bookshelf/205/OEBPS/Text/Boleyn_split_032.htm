<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <span class="calibre10"><br class="calibre2" id="calibre_pb_31" /></span>

    <p class="calibre8"><span>&nbsp;</span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018470"><span class="font"><i class="calibre5"><span class="calibre6">Sonbahar 1531</span></i></span></a></p>

    <p class="calibre8"><span class="font"><span class="calibre1">O sonbahar saraya döndüğümde kraliçenin sonsuza dek tahtından indirilmiş olduğunu anladım. Anne, Henry’yi artık iyi kocayı oynamasının hiçbir anlamı olmadığına ikna etmişti. O utanmaz&nbsp;suratlarını tüm dünyaya gösterebilir, onlara karşı gelenlerle savaşabilirlerdi.</span></span></p>

    <p class="calibre8"><span class="font"><span class="calibre1">Henry oldukça cömertti. Aragoniti Katherine The More’da büyük bir mekânda yaşıyor, sanki hâlâ sevilen ve onurlu bir kraliçeymiş gibi yabancı elçileri ağırlıyordu. Yanında iki yüzden fazla&nbsp;yardımcısı vardı, bunların ellisi nedimeydi. Nedimeler muhteşem genç kadınlar değildi, iyilerin&nbsp;hepsi kralın emrindeydi ve kendilerini Anne’in hizmetinde buldular. Anne ve ben sevmediğimiz&nbsp;kadınları kraliçenin emrine göndermek üzere seçerek eğlenceli bir gün geçirdik, bu sayede&nbsp;yarım düzine Seymour kızından kurtulmuş olduk ve Sör John Seymour’un bunu öğrendiğinde&nbsp;yüzünün alacağı şekli hayal ederek gülüştük.</span></span></p>

    <p class="calibre3"><span class="font"><span class="calibre1">“George’un karısını da kraliçenin emrine gönderebilmeyi çok isterdim,” dedim. “George eve gelip karısının gitmiş olduğunu görünce çok sevinirdi.”&nbsp;</span></span></p>

    <p class="calibre8"><span class="font"><span class="calibre1">“Daha fazla bela açabileceği bir yerde olmasındansa burada gözümün önünde olmasını tercih, ederim. Kraliçenin yanında sadece hiçbir işe yaramayanlar olsun istiyorum.”</span></span></p>

    <p class="calibre8"><span class="font"><span class="calibre1">“Ondan hâlâ&nbsp;korkuyor olamazsın. Kadını yerle bir ettin.” Anne başını iki yana salladı. “O ölene kadar&nbsp;güvende olmayacağım,” dedi. “Tıpkı ben ölene kadar onun güvende olamayacağı gibi. Bu&nbsp;sadece bir erkek ya da taçla ilgili bir şey değil, sanki ben onun, o da benim gölgem gibi. Ölene&nbsp;kadar birbirimize kitlendik. Birinin oyunu kesinkes kazanması lazım ama ikimiz de diğeri ölüp&nbsp;yerin dibine girene kadar kazanıp kaybettiğimizden emin olamayız.”</span></span></p>

    <p class="calibre8"><span class="font"><span class="calibre1">“O nasıl kazanabilir ki?” dedim. “Kral bir daha onu görmeyecek bile.”</span></span></p>

    <p class="calibre8"><span class="font"><span class="calibre1">“Ne kadar çok insanın benden nefret ettiğini bilemezsin,” diye duyabilmek için ona doğru&nbsp;eğilmek zorunda kalacağım kadar alçak sesle fısıldadı Anne. “Yolculuk ederken artık bir evden&nbsp;diğerine geçmek zorunda kalıyor, köylerde asla mola veremiyoruz. İnsanlar Londra’daki&nbsp;söylentileri duyuyor, beni artık kralın yanında ata binen şirin kız olarak görmüyorlar. Beni&nbsp;kraliçenin mutluluğunu yerle bir eden kadın olarak görüyorlar. Köylerin içinde fazla&nbsp;oyalandığımızda insanlar beni protesto ediyor.”</span></span></p>

    <p class="calibre8"><span class="font"><span class="calibre1">“Olamaz!”</span></span></p>

    <p class="calibre8"><span class="font"><span class="calibre1">Evet, anlamında başını salladı. “Ama Kraliçe şehre gelip resmi bir ziyafet verdiğinde insanlar Ely Sarayı’nın önünde toplanıp ona olan sadakatlerini haykırmış ve benim önümde asla diz&nbsp;çökmeyeceklerini söylemiş.”</span></span></p>

    <p class="calibre8"><span class="font"><span class="calibre1">“Onlar ancak bir avuç öfkeli ayaktakımıdır.”</span></span></p>

    <p class="calibre8"><span class="font"><span class="calibre1">“Ya öyle değilse?” diye sordu Anne açık sözlülükle. “Ya bütün ülke benden nefret ediyorsa? Onların böyle beni yuhalayıp lanetlediğini duyduğunda sence kral ne düşünüyor?</span></span></p>

    <p class="calibre8"><span class="font"><span class="calibre1">Sence Henry gibi bir adam ata binerken böyle lanetlenmeye katlanabilir mi? Henry gibi çocukluğundan beri pohpohlanmaya alışmış bir adam?”</span></span></p>

    <p class="calibre8"><span class="font"><span class="calibre1">“Alışırlar,” dedim. “Papazlar kiliselerde senin onun karısı olduğunu söyleyecek. Onlara bir oğlan çocuğu verdiğinde anında taraf değiştirecekler. O zaman bu ülkenin kurtarıcısı&nbsp;olacaksın.”</span></span></p>

    <p class="calibre8"><span class="font"><span class="calibre1">“Evet,” dedi Anne. “Her şey ona bakıyor, değil mi? Bir oğlan çocuğa.”</span></span></p>

    <p class="calibre8"><span class="font"><span class="calibre1">Anne ayaktakımından korkmakta haklıydı. Noel’den hemen önce akşam yemeği için Trevelyanlara, Greenwich’e gittik. Sarayın planlı gezilerinden biri değildi. Kral birkaç Fransız&nbsp;elçisiyle özel bir yemekteydi ve Anne’in canı şehre inmek istedi. Kralın birkaç adamı ve birkaç&nbsp;diğer hanımla birlikte ben de onlara katıldım. Nehrin üzeri soğuktu ve hepimiz sıcacık&nbsp;kürklerimize bürünmüştük. Kayık Trevelyanların basamaklarında durup biz kıyıya çıkarken&nbsp;kıyıdakilerin yüzümüzü görmesi mümkün değildi.</span></span></p>

    <p class="calibre8"><span class="font"><span class="calibre1">Ama biri bizi gördü ve Anne’i fark etti. Daha yemeğe başlamamıza fırsat kalmadan uşaklardan biri koşarak içeri girdi ve Lord Trevelyan’a eve doğru yürüyen bir kalabalığın olduğunu fısıldadı.&nbsp;Adam göz ucuyla Anne’e baktığında insanların kimin için geliyor olduğunu anladık. Anne incileri&nbsp;kadar bembeyaz bir yüzle yerinden fırladı.</span></span></p>

    <p class="calibre8"><span class="font"><span class="calibre1">“Gitsen iyi olur,” dedi Lord hazretleri hiç de centilmence olmayan bir tavırla. “Burada güvenliğini garanti edemem.”</span></span></p>

    <p class="calibre3"><span class="font"><span class="calibre1">“Neden?” diye sordu Anne. “Kapılarınızı kapattırabilirsiniz.</span></span></p>

    <p class="calibre8"><span class="font"><span class="calibre1">“Tanrı aşkına, binlerceler!” Sesi korkudan incecikti. Şimdi hepimiz ayaklanmıştık. “Gelenler bir grup serseri değil, bir ordu geliyor. Seni çatıdan sallandıracaklarını haykırıyorlar. Gidip&nbsp;kayığını çağırsan ve Greenwich’e dönsen iyi olur, Leydi Anne.”</span></span></p>

    <p class="calibre8"><span class="font"><span class="calibre1">Adamın onu evinden uzaklaştırmakta kararlı olduğunu anlayınca Anne bir an duraksadı. i</span></span></p>

    <p class="calibre8"><span class="font"><span class="calibre1">“Kayık hazır mı?”</span></span></p>

    <p class="calibre8"><span class="font"><span class="calibre1">Biri kayıkçılara seslenerek koridorun ucuna koştu.</span></span></p>

    <p class="calibre8"><span class="font"><span class="calibre1">“Tabii ki, onları pataklayarak uzaklaştırabiliriz!” dedi Francis Weston. “Kaç adamın var, Trevelyan? Onları yanımıza alıp kalabalığa bir ders verebilir ve sonra yemeğimizi yiyebiliriz.”</span></span></p>

    <p class="calibre8"><span class="font"><span class="calibre1">“Üç yüz adamım var,” diye lafa başladı Lord.</span></span></p>

    <p class="calibre8"><span class="font"><span class="calibre1">“Tamam işte. Onları silahlandıralım ve...”</span></span></p>

    <p class="calibre8"><span class="font"><span class="calibre1">“Kalabalık sekiz bin kişi ve her geçtiği sokakta biraz daha büyüyor.”</span></span></p>

    <p class="calibre8"><span class="font"><span class="calibre1">Herkes şaşkınlıkla donakaldı. “Sekiz bin mi?” diye fısıldadı Anne. “Sekiz bin kişi Londra sokaklarında beni protest to mu ediyor?”</span></span></p>

    <p class="calibre8"><span class="font"><span class="calibre1">“Haydi,” dedi Leydi Trevelyan. “Tanrı aşkına kayığına git.”</span></span></p>

    <p class="calibre8"><span class="font"><span class="calibre1">Anne kadının elinden başlığını kaptı, ben de bana ait oU mayan başka bir başlık kaptım. Bizimle gelen leydiler korkudan ağlamaya başladı. İçlerinden biri kalabalığın karanlık sularda&nbsp;bizi takip edeceğinden korkup basamaklardan yukarı koştu. Anne evden dışarı fırlayıp karanlık&nbsp;bahçede koşmaya başladı. Kendini kayığa attı, hemen arkasından bindim. Francis ve William&nbsp;bizimleydi, diğerleri ucu palamarlı halatları kayığa fırlatıp bizi öteye itti. Bizimle geliniyorlardı&nbsp;bile.</span></span></p>

    <p class="calibre8"><span class="font"><span class="calibre1">“Başlarınızı eğip örtün,” diye bağırdı içlerinden biri. “Ve kraliyet sancağını indirin.”</span></span></p>

    <p class="calibre8"><span class="font"><span class="calibre1">Çok utanç verici bir andı. Kayıkçılardan biri bıçağını çıkarıp İngiltere’nin kendi vatandaşları kendi krallarının sancağını görecek korkusuyla kraliyet sancağının iplerini kesti. Sancağı&nbsp;kapmaya çabaladı ama kumaş elinden kayıp kayıktan düştü. Sancağın suda döne döne batışını&nbsp;seyrettim.</span></span></p>

    <p class="calibre8"><span class="font"><span class="calibre1">“Boş ver şimdi onu! Yürü!” diye bağırdı Anne yüzünü kürkünün içine gizleyerek.</span></span></p>

    <p class="calibre8"><span class="font"><span class="calibre1">Başımı eğip onun yanına çöktüm ve birbirimize sarıldık. Tir tir titrediğini hissedebiliyordum. Akıntıda kıyıdan uzaklaşırken kalabalığı gördük. Meşaleleri vardı ve karanlık nehrin sularında&nbsp;alevlerinin uzayıp kısalışını görebiliyorduk. Meşaleler göz alabildiğince uzanıyor gibiydi. Suyun&nbsp;üzerinden adamların ablama ettikleri küfürleri duyduk. Her vahşi haykırışın ardından onu&nbsp;onaylayan bir kükreyiş geliyordu, nefret dolu bir kükreyiş. Anne kayığın içinde iyice büzüştü,&nbsp;bana daha da sıkı sarılıp korkuyla titremeye devam etti.</span></span></p>

    <p class="calibre8"><span class="font"><span class="calibre1">Kayıkçıklar çılgın gibi küreklere asılmıştı, bu havada kayığa saldırırlarsa hiçbirimizin sağ kalamayacağını biliyorlardı. Kalabalık karanlık sularda yol aldığımızı bilirse kaldırım taşlarını&nbsp;yerinden söküp üzerimize fırlatır, bizi yakalamak için kıyıdan takip eder, kendilerinin kumanda&nbsp;edeceği kayıklar bulup peşimizden gelirdi.</span></span></p>

    <p class="calibre8"><span class="font"><span class="calibre1">“Daha hızlı çekin!” diye tısladı Anne. Kraliyete yakışmayacak biçimde ilerliyorduk, vurarak ya da bağırarak ritim tutmaya cesaretimiz yoktu. Karanlığın arkasına gizlenerek kalabalığı&nbsp;sessizce geçip gitme derdindeydik. Göz ucuyla kayığın üzerinden etrafa baktım ve meşalelerin&nbsp;durduğunu, sanki karanlığın içini görüyormuş,</span></span> <span class="font"><span class="calibre1">sanki vahşi bir hayvanın olağanüstü içgüdüsüyle peşinde oldukları kadının sadece birkaç metre ötede kürklerinin içine gömülmüş dehşetle hıçkırıklarını bastırmaya çabaladığını duyuyormuş&nbsp;gibi duraksadığını gördüm.</span></span></p>

    <p class="calibre8"><span class="font"><span class="calibre1">Sonra kalabalık Trevelyans’ın evine doğru döndü. Kilometrelerce uzayıp gidiyormuş gibi görünen meşaleler nehrin kıvrımı boyunca ilerledi. Anne doğrulup başlığını geriye attı. Yüzü&nbsp;dehşet doluydu.</span></span></p>

    <p class="calibre8"><span class="font"><span class="calibre1">“Sence kral beni buna karşı koruyacak mı?” diye sordu hırsla. “Papaya karşı korur, evet, hele hele bu kilisenin unvanlarını kendi üzerine geçirmesi anlamına geliyorsa. Kraliçeye karşı korur,&nbsp;evet, sonunda bir oğlan ve veliahda sahip olmak varsa. Ama ya kendi insanlarına karşı? Ya&nbsp;gecenin bir yarısı ellerinde meşaleler ve halatlarla beni almaya gelirlerse? Sence o zaman beni&nbsp;korur mu?”</span></span></p>

    <p class="calibre8"><span class="font"><span class="calibre1">O sene Greenwich’te sakin bir Noel yaşandı. Kraliçe krala çok güzel bir altın kupa gönderdi ama kral buz gibi bir mesajla kupayı karısına geri yolladı. Kraliçenin yokluğunu her an&nbsp;hissediyorduk. Saray sanki biricik annesini kaybetmiş bir ev gibiydi. Onu özlememizin nedeni&nbsp;kraliçenin her zaman Anne gibi kendini yorarak canh, muhteşem ya da kışkırtıcı olabilmesi&nbsp;değildi. Sadece bugüne dek hep orada olmuştu. O kadar uzun bir zamandır tahttaydı ki, İngiliz&nbsp;sarayının ondan önceki halini hatırlayan çok az insan vardı.</span></span></p>

    <p class="calibre8"><span class="font"><span class="calibre1">Anne kararlı bir biçimde hep göz kamaştırıcı, büyüleyici ve kıpır kıpırdı. Danslar etti, şarkılar söyledi, krala Biscayan tarzı bir dart takımı hediye etti, kral da ona elbiseleri için en pahalı&nbsp;kumaşlardan bir oda dolusu kumaş hazırlattı. Anne’e odanın anahtarını verdi ve içeri girip&nbsp;şeritler</span></span> <span class="font"><span class="calibre1">halinde bir altın sütundan diğerine uzanan zengin renkleri gördüğünde heyecanla haykırışını seyretti. Ona hediyeler yağdırdı, ona ve biz Howardlar’a. Bana yakası işlemeli çok güzel bir&nbsp;gömlek verdi. Her şeye rağmen, sanki Noel’den çok bir uyanış gibiydi. Herkes kraliçenin insanı&nbsp;sakinleştiren varlığını özlüyor, sonunda onun haklı olduğunu onaylama cesaretinde bulunana&nbsp;kadar kraliçenin düşmanı olan kardinale ait o güzel evde kraliçelerinin ne yaptığını merak&nbsp;ediyordu.</span></span></p>

    <p class="calibre8"><span class="font"><span class="calibre1">Hiçbir şey insanların keyfini geri getirmedi. Gerçi Anne yüzüne maskesini geçirip mutlu olmaya çalışıyordu. Geceleri yatakta yanımda yatıyor ve uykusunda bile aklını kaçırmış gibi kendi&nbsp;kendine mırıldanıyordu.</span></span></p>

    <p class="calibre8"><span class="font"><span class="calibre1">Bir gece mumu yakıp yüzünü görebilmek için ışığı üzerine tuttum. Gözleri kapalıydı, siyah kirpikleri beyaz yanaklarını yalıyordu. Saçları yüzü gibi bembeyaz bir başlığın arkasına&nbsp;gizlenmişti. Gözlerinin altındaki gölgeler hercaimenekşeler gibi mosmordu, zayıf ve güçsüz&nbsp;görünüyordu. Ve kansız dudakları bir gülümsemeyle aralanmış insanları birbirine takdim&nbsp;ediyor, espriler, zeki şakalar mırıldanıyordu. Başı yastığın üzerinde o çok iyi becerdiği alımlı&nbsp;tavırla sürekli sağa sola dönüyor, en derin rüyalarında bile bir kadından gelebilecek en korkunç&nbsp;soluklu kahkahalarla bir merasimi canlandıracak biçimde gülüyordu.</span></span></p>

    <p class="calibre8"><span class="font"><span class="calibre1">Sabahlan şarap içmeye başladı. Bu yüzüne renk, gözlerine canlılık getirdi, yüzündeki o derin yorgunluğu ve gerginliği sildi. Bir keresinde arkamda dayımla birlikte odalarına girdiğimde&nbsp;elime bir şişe tutuşturdu. “Sakla şunu,” diye tısladı zavallı bir tonla ve dayımın nefesindeki içki&nbsp;kokusunu duymaması için elinin tersiyle ağzını kapattı.</span></span></p>

    <p class="calibre8"><span class="font"><span class="calibre1">“Anne buna bir son vermen lazım,” dedim dayım gittiğinde. “Herkes her an seni gözlüyor. Birileri mutlaka görüp krala söyleyecek.”</span></span></p>

    <p class="calibre8"><span class="font"><span class="calibre1">“Mümkün değil,” dedi acıyla. “Hiçbir şeye son vermem mümkün değil, artık çok geç. Devam etmeni gerek, sürekli, sürekli devam etmem gerek, sanki dünyanın en mutlu kadını benmişim&nbsp;gibi. Sevdiğim adamla evleneceğim. İngiltere Kraliçesi olacağım. Tabii ki, mutluyum. Tabii ki,&nbsp;çok mutluyum. İngiltere’de benden daha mutlu bir kadın olamaz.”</span></span></p>

    <p class="calibre8"><span class="font"><span class="calibre1">George yılbaşında eve geri dönecekti. Anne ve ben, Anne’in geniş odalarında bir akşam yemeği vererek onu ağırlamaya karar verdik. Bütün günü aşçılarla müdahale edip ellerindeki en&nbsp;güzel yiyecekleri pişirmelerini emrederek geçirdik. Sonra akşamüzeri pencerenin kenarına&nbsp;gidip George’un Howardlar’ın sancağını taşıyan kayığının nehirde görünmesini bekledik.&nbsp;Alacakaranlıkta kapkara görünen kayığı önce ben gördüm ve Anne’e bir şey söylemeden&nbsp;odadan dışarı süzülüp basamaklardan aşağı koştum. Böylece George iskeleye yanaşıp kıyıya&nbsp;çıktığında yalnızdım, kollarında ben vardım ve sadece beni öpüp, “Yüce Tanrını, kardeşim, eve&nbsp;geldiğim için çok mutluyum,” dedi.</span></span></p>

    <p class="calibre8"><span class="font"><span class="calibre1">Anne ilk olma şansını yitirdiğini görünce peşimden gelmedi, onu karşılamak için odalarında, şömine rafının büyük kemerinin altında bekledi. George önce onun önünde eğildi, ardından&nbsp;elini öptü, ancak ondan sonra kollarını açıp ona sarıldı. Sonra nedimeler dışarı gönderildi ve biz&nbsp;üç Boleyn her zaman olduğumuz gibi yine bir aradaydık.</span></span></p>

    <p class="calibre8"><span class="font"><span class="calibre1">George yemekte bize kendi tarafındaki bütün haberleri aktardı, sonra saraydan uzak olduğu sürede burada olup biten her şeyi öğrenmek istedi. Anne ona aktardıklarında dikkatliydi.&nbsp;George’a yanında silahlı korumalar olmadan şehre inemediğinden bahsetmedi mesela. Taşraya&nbsp;gittiğinde huzur dolu köylerin içinden geçerken atını hızlı sürmek zorunda olduğunu da&nbsp;söylemedi. Kardinal Wolsey’nin ölümünün hemen ertesi gecesinde “Kardinali Cehenneme&nbsp;Gönderiş” diye bir dans hazırlayıp maskeyle dans ettiğini, kralın ölen arkadaşının arkasından&nbsp;attığı bu tatsız zafer çığlığının ve bunu bu kadar açıktan açığa yapma cesaretini gösterişinin&nbsp;şovu gören herkesi şok ettiğini de anlatmadı. Piskopos Fisher’ın hâlâ ona karşı olduğundan ve&nbsp;az daha zehirlenerek öldüğünden de söz etmedi. George’a benim bildiğim bu hikâyelerin&nbsp;hiçbirini anlatmayınca zaten bildiğim bir şeyi bir kez daha öğrenmiş oldum, Anne böyle bir&nbsp;kadına dönüşmüş olmaktan utanıyordu. İçindeki o hırs pamukçuğunun vücudunun her yanına&nbsp;yayıldığını George’un öğrenmesini istemiyordu. Onun artık ağabeyinin sevgili küçük kız kardeşi&nbsp;değil her şeyini, hatta kendi ölümlü ruhunu bile kraliçe olmak uğruna ortaya atabilmeyi&nbsp;öğrenmiş bir kadın olduğunu bilmesini istemiyordu.</span></span></p>

    <p class="calibre8"><span class="font"><span class="calibre1">“Ya sen?” diye sordu George bana. “Adı ne?” Anne boş gözlerle ona baktı. “Ne demeye çalışıyorsun?”</span></span></p>

    <p class="calibre8"><span class="font"><span class="calibre1">“Herkesin görebileceği gibi, herhalde yanlış anlamıyorum değil mi, Marianne&nbsp;bahar vaktindeki sütçü kızlar gibi ışıl ışıl parlıyor. Gönlünü birine kaptırdığına servetim üzerine&nbsp;bahse girerim.” Kıpkırmızı oldum.</span></span></p>

    <p class="calibre3"><span class="font"><span class="calibre1">“Doğru bilmişim,” dedi ağabeyim. “Kimmiş bu?”</span></span></p>

    <p class="calibre3"><span class="font"><span class="calibre1">“Mary’nin sevgilisi falan yok,” dedi Anne.</span></span></p>

    <p class="calibre8"><span class="font"><span class="calibre1">“Sanırım iznin olmadan birine göz koymuş,” dedi George. “Sanırım biri sana danışmadan onu kendine seçmiş, Bayan Kraliçe.”</span></span></p>

    <p class="calibre8"><span class="font"><span class="calibre1">“O insan her kimse hiç böyle bir işe kalkışmasın,” dedi Anne yüzünde en ufak bir gülümseme belirtisi olmadan. “Mary için planlarım var.”</span></span></p>

    <p class="calibre8"><span class="font"><span class="calibre1">George sessiz bir ıslık patlattı. “Yüce Tanrım, Annamaria, seni gören çoktan taç giydiğini sanır.”</span></span></p>

    <p class="calibre8"><span class="font"><span class="calibre1">Anne dönüp ağabeyime saldırdı. “Giydiğimde kimin dostum olup kimin olmadığını anlayacağım. Mary nedimem ve ben hizmetkârlarımın sözümden çıkmamasına önem veririm.”</span></span></p>

    <p class="calibre8"><span class="font"><span class="calibre1">“Tabii ki, artık Mary kendi seçimini yapabilir.”</span></span></p>

    <p class="calibre8"><span class="font"><span class="calibre1">Anne başını iki yana salladı. “Onayımı almak istiyorsa hayır.”</span></span></p>

    <p class="calibre8"><span class="font"><span class="calibre1">“Tanrı aşkına, Anne! Biz bir aileyiz. Şimdi bulunduğun yerdesin çünkü Mary senin için geri&nbsp;çekildi. Şimdi kalkıp Kanlar Kraliçesini oynayamazsın. Seni bulunduğun yere biz getirdik. Bize&nbsp;şimdi sıradan bir vatandaşmışız gibi davranamazsın.”</span></span></p>

    <p class="calibre8"><span class="font"><span class="calibre1">“Evet, sıradan bir vatandaşsınız,” dedi çekinmeden. “Sen, Mary, hatta Howard Dayı da. Kendi yengemi saraydan uzaklaştırdım, kralın kayınbiraderini saraydan uzaklaştırdım. Bizzat&nbsp;kraliçeyi saraydan uzaklaştırdım. Dilediğimde kendisini sürgüne gönderebileceğimden şüphesi&nbsp;olan var mı? Hayır. Şu anda olduğum yere gelmeme yardım etmiş ola-”</span></span></p>

    <p class="calibre3"><span class="font"><span class="calibre1">“Yardım etmek mi! Seni oraya ellerimizle taşıdık!”</span></span></p>

    <p class="calibre3"><span class="font"><span class="calibre1">“Ama şimdi buradayım ve kraliçe olacağım. Ve siz emrimdeki birer vatandaş olacak ve bana hizmet edeceksiniz.</span></span></p>

    <p class="calibre3"><span class="font"><span class="calibre1">Kraliçe ve bir sonraki İngiltere Kralının annesi olacağım. O yüzden bunları aklına iyi yaz, George, çünkü bir daha ha adatmayacağım.”</span></span></p>

    <p class="calibre8"><span class="font"><span class="calibre1">Anne yerden kalkıp eteklerini sürüye sürüye kapıya gitti. Kapının önünde durup birimizin kapıyı ona açmasını bekledi. İkimiz de yerimizden fırlayıp kapıya gitmeyince kapıyı hırsla kendisi açtı.&nbsp;Eşikte bize döndü. “Bu arada bana bir daha Annamaria diye hitap etme,” dedi. “Ona da&nbsp;Marianne deme. O Mary, diğer Boleyn kızı. Ve ben Anne’im, geleceğin Kraliçe Anne’i. İkimizin&nbsp;arasında dünya kadar fark var. Aynı ismi paylaşmıyoruz. O sıradan biri, bense kraliçe&nbsp;olacağım.”</span></span></p>

    <p class="calibre8"><span class="font"><span class="calibre1">Kapıyı ardından örtme zahmetinde bulunmadan yürüyüp gitti. Ayak seslerinin yatak odasına ilerleyişini duyabiliyorduk. Odasının kapısı çarpılarak kapanana kadar sessizliğimizi bozmadan&nbsp;oturduk.</span></span></p>

    <p class="calibre8"><span class="font"><span class="calibre1">“Yüce Tanrım,” dedi George yürekten bir sesle. “Bu nasıl bir cadı?” Ayağa kalktı, soğuk havanın içeri girmesini engellemek üzere kapıyı kapattı. “Ne zamandır böyle?”</span></span></p>

    <p class="calibre8"><span class="font"><span class="calibre1">“Günden güne daha da güçlendi. Kendini dokunulmaz sanıyor.”</span></span></p>

    <p class="calibre8"><span class="font"><span class="calibre1">“Peki, öyle mi?”</span></span></p>

    <p class="calibre8"><span class="font"><span class="calibre1">“Kral sırılsıklam âşık. Sırtı sağlam diyebilirim, evet.”</span></span></p>

    <p class="calibre8"><span class="font"><span class="calibre1">“Ve hâlâ onu yatağına almadı, öyle mi?”</span></span></p>

    <p class="calibre8"><span class="font"><span class="calibre1">“Öyle.”</span></span></p>

    <p class="calibre8"><span class="font"><span class="calibre1">“Yüce Tanrım, peki ne yapıyorlar?”</span></span></p>

    <p class="calibre8"><span class="font"><span class="calibre1">“O iş dışında her şeyi. Ama Anne ona izin vermiyor.”</span></span></p>

    <p class="calibre8"><span class="font"><span class="calibre1">“Bu iş kralı deli etmiş olmalı,” dedi George ciddi bir tatminle.</span></span></p>

    <p class="calibre8"><span class="font"><span class="calibre1">“Anne’i de deli etti,” dedim. “Neredeyse her gece kral onu öpüp kokluyor ve Anne saçlarıyla, ağzıyla adamın tepesinde.”</span></span></p>

    <p class="calibre8"><span class="font"><span class="calibre1">“Herkesle böyle benimle konuştuğu gibi mi konuşuyor?”</span></span></p>

    <p class="calibre8"><span class="font"><span class="calibre1">“Çok daha beter bir tavırla. Ve bu yüzden dostlarını kaybediyor. Brandon artık ona sırtını döndü, Howard Dayı ondan iğreniyor. Noel’den bu yana açıktan açığa en az üç dört kez&nbsp;tartıştılar. Kendini kralın kanatları altında öyle güvende hissediyor ki, başka korumaya ihtiyacı&nbsp;olmadığını düşünüyor.”</span></span></p>

    <p class="calibre8"><span class="font"><span class="calibre1">“Buna müsamaha gösteremem,” dedi George. “Ona söyleyeceğim.”</span></span></p>

    <p class="calibre8"><span class="font"><span class="calibre1">Yüzümdeki kardeşsi endişeyi bozmadım ama Anne’le George’un arasının açılması fikri kalbimi hızlandırdı. George’u kendi tarafıma çekebilirsem oğlumun velayetini almak için girişeceğim&nbsp;herhangi bir savaşta ciddi bir avantajım olurdu.</span></span></p>

    <p class="calibre8"><span class="font"><span class="calibre1">“Doğruyu söyle şimdi, göz koyduğun kimse yok mu gerçekten?” diye sordu.</span></span></p>

    <p class="calibre8"><span class="font"><span class="calibre1">“Sıradan biri,” dedim. “Senden başka kimseye söylemedim, George, o yüzden aramızda sır olarak kalsın.”</span></span></p>

    <p class="calibre8"><span class="font"><span class="calibre1">“Yemin ederim,” dedi, ellerimi ellerine alıp beni kendine çekerek. “Şerefim üzerine söz veriyorum, aramızda sır kalacak. Aşık mısın?”</span></span></p>

    <p class="calibre8"><span class="font"><span class="calibre1">“Ah, hayır,” dedim, düşüncesiyle bile geri çekilerek. “Tabii ki, hayır. Ama benimle ilgileniyor ve insanın etrafında ona nağmeler yapan birinin olması güzel bir şey.”</span></span></p>

    <p class="calibre8"><span class="font"><span class="calibre1">“Bence saray sana nağmeler yapan erkeklerle dolu.”</span></span></p>

    <p class="calibre8"><span class="font"><span class="calibre1">“Ah, evet, şiirler yazıyor, aşkımdan öldüklerine yeminler ediyorlar. Ama bu... bu biraz daha... gerçek.”</span></span></p>

    <p class="calibre8"><span class="font"><span class="calibre1">“Kim bu?”</span></span></p>

    <p class="calibre8"><span class="font"><span class="calibre1">“Sıradan biri,” dedim tekrar. “Bu yüzden onu aklıma getirmiyorum.”</span></span></p>

    <p class="calibre3"><span class="font"><span class="calibre1">“Ona istediğin gibi sahip olamaman ne kötü,” dedi George, ağabey dürüstlüğüyle.</span></span></p>

    <p class="calibre3"><span class="font"><span class="calibre1">Cevap vermedim. William Stafford’un o vaat dolu ve mahrem gülümsemesini düşünüyordum. “Evet,” dedim alçak sesle. “Çok yazık, evet, ama öyle.”</span></span></p>
  </div>
</body>
</html>
