<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_5" /></span></span></p>

    <p class="calibre9"><a class="pcalibre1 pcalibre" id="_Toc428018444"><i class="calibre5"><span class="calibre7">Bahar 1523</span></i></a></p>

    <p class="calibre8"><span class="font"><span class="calibre1">Yeni yılın ilk günlerinde kraliçe gençliğine yeniden kavuşup ılık odada bakılan bir gül gibi yeniden çiçek açtı. Yanakları pembeleşti, sürekli gülümser oldu. Çoğu zaman elbisesinin içine&nbsp;giydiği kıldan gömleği bir kenara attı, boynuyla omuzlarına sardığı ham deriden keçe sanki&nbsp;sevinçten tüy dökmüş gibi kayboldu gitti. Bu değişikliklerin nedenini kimseye açıklamadı ama&nbsp;hizmetçisi diğer bir hizmetçiye adet gününün geçtiğini, falcının kehanetinin gerçek olduğunu,&nbsp;kraliçenin bebek beklediğini söyledi.</span></span></p>

    <p class="calibre8"><span class="font"><span class="calibre1">Daha önceki hamileliklerini tamamlayamadığı göz önüne alındığında yüzünü özel odasının köşesindeki küçük sunaktaki Meryem Ana heykeline dönerek diz çökmesi, her sabah gözleri&nbsp;kapalı, kendinden geçmiş halde orada, bir eli karnında, bir eli dua kitabında oturmak için&nbsp;yeterli nedeni var sayılırdı. Mucizeler gerçek olabilirdi. Belki de kraliçe için bir mucize&nbsp;gerçekleşiyordu.</span></span></p>

    <p class="calibre3"><span class="font"><span class="calibre1">Hizmetçiler şubatta da çarşaflarının yine temiz olduğunu etrafa yaydıklarında yakında krala söyleyeceğini düşünmeye başladık. Henry çoktan iyi haber bekleyen bir eş havasına&nbsp;bürünmüştü ve sanki görünmezmişim gibi yanımdan&nbsp;yürüyüp geçiyordu. Ben onun önünde dans etmek, karısına hizmet etmek, diğer kadınların alaylarına katlanmak ve bir kez daha bir Boleyn kızından öte bir şey olmadığımı, üstelik artık&nbsp;en sevileni de olmadığımı hatırlamak zorunda kalmıştım.</span></span></p>

    <p class="calibre8"><span class="font"><span class="calibre1">“Artık dayanamıyorum,” dedim Anne’e. Kraliçenin odalarından birinde şöminenin başında oturuyorduk. Diğerleri köpeklerle yürüyüşe çıkmıştı ama biz dışarı çıkmak istememiştik.&nbsp;Nehirden sis geliyordu ve çok soğuk bir gündü. Kürk şeritli elbisemin içinde üşüyordum. Noel&nbsp;gecesi Henry önümden geçip karısının odasına girdiğinden beri kendimi iyi hissetmiyordum. O&nbsp;günden beri beni çağırtmamıştı.</span></span></p>

    <p class="calibre3"><span class="font"><span class="calibre1">“Fazla ciddiye alıyorsun,” dedi mutlu mutlu. “Krala âşık olursan böyle olur.”</span></span></p>

    <p class="calibre8"><span class="font"><span class="calibre1">“Başka yapacak bir şeyim var mı?” diye sordum perişan bir halde. Dikişime biraz daha ışık gelsin diye pencerenin önündeki koltuğa geçtim. Kraliçenin fakirler için yaptırdığı gömlekleri&nbsp;bastırıyordum ve bunlar yaşlı işçilere gidecek diye baştan savma dikmeme izin yoktu. Gelip&nbsp;dikiş yerlerini kontrol edecek ve özensiz yapıldığını düşünürse dönüp büyük bir nezaketle&nbsp;yeniden yapmamı söyleyecekti.</span></span></p>

    <p class="calibre8"><span class="font"><span class="calibre1">“Eğer doğurursa ve erkek olursa, o zaman sen de William Carey’le kalır, kendi aileni kurarsın,” dedi Anne. “Kral ondan sonrasında kraliçenin emir kulu olur ve senin suyun kaynadı demektir.&nbsp;Diğerlerinden biri olur çıkarsın.”</span></span></p>

    <p class="calibre8"><span class="font"><span class="calibre1">“Beni seviyor,” dedim tedirgin bir sesle. “Ben diğerlerinden biri değilim.”</span></span></p>

    <p class="calibre8"><span class="font"><span class="calibre1">Başımı çevirip penceren dışarı baktım. Sis nehrin üzerinden yatağın altından çıkan tozlar gibi sarmal sarmal yükseliyordu.</span></span></p>

    <p class="calibre8"><span class="font"><span class="calibre1">Anne zorlama bir kahkaha attı. “Her zaman diğerlerinden biriydin. Biz Howard kızlarından etrafta dolu var, hepsi de terbiyeli, iyi eğitilmiş, güzel, genç, verimli. Kendilerini birbiri ardına&nbsp;masaya fırlatıp aralarından birinin şanslı çıkıp çıkmadığını görebilirler. Art arda seçilip sonra&nbsp;kenara fırlatılmak onlar için gerçek bir kayıp değildir. Her zaman döllenebilecek başka bir&nbsp;Howard kızı, fidanlıkta her zaman başka bir fahişe mevcuttur. Sen, hatta sen daha doğmadan&nbsp;evvelkilerle birlikte diğerlerinden birisin. Sana sadık kalmamışsa, William’a geri dönersin, onun&nbsp;ilgisini çekecek başka bir Howard kızı bulurlar ve dans yeniden başlar. Hiçbir şey onlar için&nbsp;kayıp değildir.”</span></span></p>

    <p class="calibre8"><span class="font"><span class="calibre1">“Ama ben bir şeyleri kaybettim!” diye bağırdım.</span></span></p>

    <p class="calibre8"><span class="font"><span class="calibre1">Başını yana eğip sanki bu sabırsız, çocuksu tutkuyu gerçeklerden ayıracakmış gibi bana baktı. “Evet. Belki de. Sen bir şeyleri gerçekten kaybettin. Masumiyetini, ilk aşkını, güvenini. Belki&nbsp;kalbin kırıldı. Belki asla tamir olmayacak. Zavallı, şapşal Marianne,” dedi yumuşak sesiyle.&nbsp;”Başka bir adamı memnun etmek için bir adamın isteklerini yerine getir, sonuçta kendin için&nbsp;kalp acısı dışında bir şey elde edeme.”</span></span></p>

    <p class="calibre8"><span class="font"><span class="calibre1">“Tamam, benden sonraki kim olacak?” diye sordum, acımı saldırıya dönüştürerek. “Sence yatağına itecekleri bir sonraki Howard kızı kim olacak? Dur bir düşüneyim, şu diğer Boleyn kızı&nbsp;kim olabilir?”</span></span></p>

    <p class="calibre8"><span class="font"><span class="calibre1">Göz ucuyla çabucak bana bir bakış fırlattı, sonra siyah gözleri kendi yanaklarına kaydı. “Ben olmayacağım,” dedi. “Kendi planlarımı kendim yaparım. Önce yatağa atılıp sonra kenara&nbsp;fırlatılma riskini göze alamam.”</span></span></p>

    <p class="calibre8"><span class="font"><span class="calibre1">“İşleri riske atmamı bana sen söylemiştin.”</span></span></p>

    <p class="calibre8"><span class="font"><span class="calibre1">“O senin içindi,” dedi. “E5en hayatımı senin gibi yaşamayacağım. Sen her zaman senden isteneni yerine getirdin, sana bir şey yapman söylendiğinde mutlu oldun, emredildiğinde&nbsp;yatağa girdin. Ben senin gibi değilim. Kendi bildiğim gibi yapmayı severim.”</span></span></p>

    <p class="calibre8"><span class="font"><span class="calibre1">“Ben de kendi bildiğim gibi yapabilirim,” dedim.</span></span></p>

    <p class="calibre8"><span class="font"><span class="calibre1">Anne inanamayan gözlerle bana baktı.</span></span></p>

    <p class="calibre8"><span class="font"><span class="calibre1">“Hever’a geri dönüp orada yaşayabilirim,” dedim. “Sarayda kalamam. Kenara atıldıysam Hever’a gidebilirim. En azından o seçeneğim her zaman var artık.”</span></span></p>

    <p class="calibre8"><span class="font"><span class="calibre1">Kraliçenin odalarına giden kapı açıldı, başımı kaldırdığımda hizmetçilerin kollarında çarşaflarla dışarı çıktığını gördüm.</span></span></p>

    <p class="calibre8"><span class="font"><span class="calibre1">“Bu hafta ikinci kez değiştirilmesini emretti,” dedi biri sinir içinde.</span></span></p>

    <p class="calibre8"><span class="font"><span class="calibre1">Anne’le şöyle bir bakıştık. “Lekeli mi?” diye sordu Anne hemen.</span></span></p>

    <p class="calibre8"><span class="font"><span class="calibre1">Hizmetçi arsız arsız ona baktı. “Kraliçenin çarşaflan mı?” diye sordu. “Sana kraliçenin çarşaflarını mı göstermemi istiyorsun?”</span></span></p>

    <p class="calibre8"><span class="font"><span class="calibre1">Anne’in upuzun parmakları cüzdanına uzandı ve bir parça gümüş el değiştirdi. Hizmetçi parayı cebine atarken zafer dolu gülümsedi. “Hiçbir leke yok,” dedi.</span></span></p>

    <p class="calibre8"><span class="font"><span class="calibre1">Anne durgunlaştı. Kadınlara kapıyı açmaya gittim.</span></span></p>

    <p class="calibre8"><span class="font"><span class="calibre1">“Teşekkürler,” dedi ikincisi, kendilerine gösterdiğim nezakete şaşırarak. Başıyla beni selamladı. “Kraliyet teri, zavallı leydim,” dedi yavaşça.</span></span></p>

    <p class="calibre3"><span class="font"><span class="calibre1">“Ne?” diye sordum. Bir Fransız casusunun uğrunda kralının bütün servetini vereceği, bütün saraylıların öğrenmek için can attığı bu bilgiyi bana bedavadan söylediğine inanamıyordum. “Kraliçeye geceleri ter mi basıyor? Değişime mi girdi yani?”</span></span></p>

    <p class="calibre8"><span class="font"><span class="calibre1">“Henüz girmediyse bile çok yakında girer,” dedi hizmetçi. “Zavallı leydim.”</span></span></p>

    <p class="calibre8"><span class="font"><span class="calibre1">Babamı George’la birlikte büyük salonda buldum, hizmetçiler etraflarında ayaklı masaları akşam yemeğine hazırlarken onlar baş başa vermişti. Babam eliyle beni çağırdı.</span></span></p>

    <p class="calibre8"><span class="font"><span class="calibre1">“Baba,” dedim eğilip reverans yaparak.</span></span></p>

    <p class="calibre8"><span class="font"><span class="calibre1">Alnıma sakin bir öpücük kondurdu. “Kızım,” dedi. “Beni mi görmek istedin?”</span></span></p>

    <p class="calibre8"><span class="font"><span class="calibre1">Bir an beynimden aşağı kaynar sular inerken adımı unuttuğumu düşündüm. “Kraliçe bebek beklemiyor,” dedim. “Bugün adeti başladı. Diğerlerini de yaşı nedeniyle kaybetmiş.”</span></span></p>

    <p class="calibre8"><span class="font"><span class="calibre1">“Tanrıya şükür!” dedi George sevinçle. “Kendimle altın tacına iddiaya girerim ki, bu iyi bir haber.”</span></span></p>

    <p class="calibre8"><span class="font"><span class="calibre1">“Çok iyi,” dedi babam. “Bizim için en iyisi, İngiltere için en kötüsü. Krala söylemiş mi?”</span></span></p>

    <p class="calibre8"><span class="font"><span class="calibre1">Hayır anlamında başımı salladım. “Kanaması bu sabah başladı, daha onu görmedi.”</span></span></p>

    <p class="calibre8"><span class="font"><span class="calibre1">Babam başıyla onayladı. “Demek haberi ondan önce aldık. Başka bilen var mı?”</span></span></p>

    <p class="calibre8"><span class="font"><span class="calibre1">Omuz silktim. “Çarşaflarını değiştiren hizmetçiler ve onlara para veren herkes. Wolsey, sanırım. Belki Fransızlar da hizmetçilerden birini satın almıştır.”</span></span></p>

    <p class="calibre8"><span class="font"><span class="calibre1">“O zaman bunu ona söyleyen biz olmak istiyorsak elimizi çabuk tutmalıyız. Ben mi söylesem?” ;i George başını salladı. “Çok özel bir haber,” dedi.’ “Mary’ye ne dersin?”</span></span></p>

    <p class="calibre8"><span class="font"><span class="calibre1">“Hayal kırıklığının doruğundayken önüne Mary’yi atmış oluruz,” dedi babam düşünceli düşünceli. “Ben hayır derim.”</span></span></p>

    <p class="calibre8"><span class="font"><span class="calibre1">“Anne o zaman,” dedi George. “Ona Mary’yi hatırlatan kişi bizden&nbsp;biri olmalı.”</span></span></p>

    <p class="calibre8"><span class="font"><span class="calibre1">“Evet, Anne bunu yapabilir,” diye onayladı babam. “Anne fare kokusu alır almaz vahşi bir kediye dönüşür.”</span></span></p>

    <p class="calibre8"><span class="font"><span class="calibre1">“Bahçede,” diye rızamı belirttim. “Ok alanında.” Üçümüz birlikte büyük&nbsp;salondan bahar güneşinin parlak ışığına yürüdük. Güneşte başlarını eğmiş nergislerin&nbsp;arasından serin bir rüzgâr esiyordu. Ok alanında aralarında Anne’in de bulunduğu küçük&nbsp;grubu görebiliyorduk. Biz onu izlerken Anne ayağa kalktı, nişan aldı, yayını gerdi, ipin&nbsp;titreşimini ve okun hedefi tam ortadan vurduğunu gösteren o tatmin edici sesi duyduk. Birkaç&nbsp;kişiden alkış sesi yükseldi. Henry Percy hedef tahtasına yürüyüp Anne’in okunu çıkardı ve&nbsp;saklayacakmış gibi kendi ok kılıfına koydu.</span></span></p>

    <p class="calibre3"><span class="font"><span class="calibre1">Anne okunu almak için elini açmış gülüyordu ki, göz ucuyla etrafa bakarken bizi gördü. Anında adama arkasını dönüp bize doğru geldi. “Baba.”</span></span></p>

    <p class="calibre3"><span class="font"><span class="calibre1">“Anne.” Onu benden daha duygulu öptü. “Kraliçenin âdeti başlamış,” dedi George lafı uzatmadan. “Krala söylemen iyi olur diye düşündük.”</span></span></p>

    <p class="calibre3"><span class="font"><span class="calibre1">“Mary söylemesin mi?”</span></span></p>

    <p class="calibre3"><span class="font"><span class="calibre1">“Bu onu küçük düşürür,” dedi babam. “Oda hizmetçileriyle lakırdı, onların idrar çanaklarını boşaltmalarını izlemek falan.”</span></span></p>

    <p class="calibre3"><span class="font"><span class="calibre1">Bir an Anne’in kendisinin de küçük düşmek istemediğini belirteceğini sandım ama omuz silkti. Howardlar’ın aile hedeflerine hizmet etmenin ucunda daima bir bedel olduğunu biliyordu.&nbsp;</span></span></p>

    <p class="calibre3"><span class="font"><span class="calibre1">“Mary’nin tekrar gözüne girmesini sağla,” dedi babam. “Kraliçeye arkasını döndüğünde seçtiği Mary olmalı.”</span></span></p>

    <p class="calibre3"><span class="font"><span class="calibre1">Anne başıyla onayladı. “Tabii ki.” Sesindeki iğneli tonu sadece ben duyabiliyordum. “Mary herkesten önce gelir.”</span></span></p>

    <p class="calibre8"><span class="font"><span class="calibre1">O gece kral her zaman yaptığı gibi kraliçeyle birlikte şöminenin yanında oturmak için onun odasına geldi. Biz üçümüzse bu evcimen huzurun ona fazla geleceğinden emin, seyrettik. Ama&nbsp;kraliçe onu eğlendirmekte ustaydı. Sürekli ortada bir kart ya da zar oyunu olurdu. Kraliçe son&nbsp;çıkan kitapları hiç kaçırmaz, ilginç bir fikir ortaya atıp savunur ya da bir fikre karşı gelirdi.&nbsp;Başka ziyaretçiler de bulunurdu, eğitimli ya da çok yer görmüş adamlar kralla konuşmaya&nbsp;gelirdi. Ayrıca hep en güzel müzikler çalardı ve Henry iyi müziğe bayılırdı. Thomas More&nbsp;kraliçenin favorisiydi ve bazen üçü şatonun düz çatılarında yürür, gece gökyüzünü seyrederdi.&nbsp;More ve kral İncil’in yorumlarını ve bir gün sıradan insanların İncil’i İngilizce okumasına izin&nbsp;vermenin doğru olup olmayacağını tartışırdı. Bütün bunların yanında, güzel kadınlar hiç eksik&nbsp;olmazdı. Kraliçe odalarını krallığın en güzel kadınlarıyla doldurmayı ihmal etmeyecek kadar&nbsp;akıllıydı.</span></span></p>

    <p class="calibre8"><span class="font"><span class="calibre1">Bu gece de yine o gecelerden biriydi. Kraliçe onu, sanki ziyarete gelen ve hoş tutulması gereken bir elçiymiş gibi eğlendirdi. Kral bir süre kraliçeyle konuştuktan sonra biri ondan şarkı&nbsp;söylemesini rica etti ve Henry ortaya gelip bize kendi bestelerinden birini seslendirdi.&nbsp;Bayanlardan birinin soprano kısmını söylemesini istedi ve Anne nazlı nazlı, mütevazı bir tavırla&nbsp;çıkıp deneyeceğini söyledi. Tabii ki, sesi mükemmeldi. Hallerinden oldukça hoşnut,’ bir nakarat seslendirdiler. Henry, Anne’in elini öptü ve kraliçe şarkıyı seslendirenlere kadeh kaldırılması için çağrıda bulundu.</span></span></p>

    <p class="calibre8"><span class="font"><span class="calibre1">Anne kralın eline sadece hafifçe dokunmuş ama onu saray ahalisinden biraz da olsa uzaklaştırıvermişti. Henry’nin bu dokunuşla kendinden geçtiğini sadece kraliçe ve biz Boleynler biliyorduk. Kraliçe müzisyenlerden birinden bize başka bir parça çalmasını istedi,&nbsp;kocasının şimdi de başka bir kadınla flörtleşmeye başlamasına duyduğu öfkeyi dışa&nbsp;yansıtmayacak kadar mantıklıydı. Ablamın kralın kollarındaki görüntüsünü nasıl karşıladığımı&nbsp;görmek için dönüp bir an bana baktı, alçak gönüllü, masum bir gülümsemeyle karşılık verdim.&nbsp;”Çok iyi bir saraylı olma yolundasın, karıcığım,” dedi William Carey. “Öyle mi?”</span></span></p>

    <p class="calibre8"><span class="font"><span class="calibre1">“Saraya ilk geldiğinde körpeydin, Fransız sarayında belli belirsiz cilalanmıştın o kadar, ama şimdi yaldızların neredeyse içine işlemek üzere. Hesapsız kitapsız yaptığın bir şey oldu mu&nbsp;hiç?”</span></span></p>

    <p class="calibre8"><span class="font"><span class="calibre1">Tam kendimi savunmaya geçmek üzereydim ki, Anne’in krala bir şey söylediğini, Henry’nin göz ucuyla kraliçeye baktığını gördüm. Anne yumuşak bir tavada elini onun koluna koydu ve alçak&nbsp;sesle bir şeyler daha söyledi. William’a, neredeyse kulaklarımı tamamen tıkayarak arkamı&nbsp;döndüm ve sevdiğim adamı seyrettim. Omuzlarının büzülüp çöktüğünü gördüm, sanki gücünün&nbsp;yarısı uçup gitmişti. Çocuk kadar kırılgan bir ifadeyle kraliçeye sanki ona ihanet etmiş gibi bir&nbsp;bakış fırlattı. Anne saray eşrafının onu görmesini engellemek için dönüp önüne geçti, George&nbsp;dikkatleri kralın kulağına keder çalan Anne’den uzaklaştırmak için kraliçeye gidip benimle dans&nbsp;etme izni istedi.</span></span></p>

    <p class="calibre8"><span class="font"><span class="calibre1">Buna dayanamadım, dans etmek için yaygara koparan kızların arasından sıyrılıp ona ulaşmak için Anne’i itip geçerek doğruca Henry’nin yanına gittim. Yüzü bembeyazdı, gözleri zavallı&nbsp;zavallı bakıyordu. Ellerini tutup sadece, “Ah, benim bir tanem,” dedim.</span></span></p>

    <p class="calibre8"><span class="font"><span class="calibre1">Yüzünü hemen bana çevirdi. “Sen de biliyor muydun? Bütün leydiler biliyor muydu?”</span></span></p>

    <p class="calibre8"><span class="font"><span class="calibre1">“Sanırım,” dedi Anne. “Bunu size kendi söylemediği için onu suçlayamayız, zavallı hanımım, bu&nbsp;onun son umuduydu. Son şansınızdı, efendim.”</span></span></p>

    <p class="calibre8"><span class="font"><span class="calibre1">Parmaklarının ellerime biraz daha sıkı yapıştığını hissettim. “Ama falcı...”</span></span></p>

    <p class="calibre8"><span class="font"><span class="calibre1">“Biliyorum,” dedim şefkatle. “Büyük olasılıkla bunun için para almıştı.”</span></span></p>

    <p class="calibre8"><span class="font"><span class="calibre1">Anne ortadan kayboldu, ikimiz baş başa kaldık.</span></span></p>

    <p class="calibre8"><span class="font"><span class="calibre1">“Ve ben onunla birlikte oldum, çok çabaladım ve çok umut ettim...”</span></span></p>

    <p class="calibre8"><span class="font"><span class="calibre1">“Size dua ettim,” diye fısıldadım. “İkinize de. Bir oğlun olmasını çok istedim, Henry. Tanrı şahidim, sana meşru bir oğlan vermesini dünyadaki diğer her şeyden çok istedim.”</span></span></p>

    <p class="calibre8"><span class="font"><span class="calibre1">“Ama artık veremez.” Ağzı bir tuzak gibi kapandı. İstediğini elde edememiş şımarık bir çocuk gibi görünüyordu.</span></span></p>

    <p class="calibre8"><span class="font"><span class="calibre1">“Evet, artık veremez,” diye onayladım onu, “Artık bitti.”</span></span></p>

    <p class="calibre8"><span class="font"><span class="calibre1">Aniden elimi bırakıp bana arkasını döndü. Hızlı adımlarla kalın duvarların arasından ilerlerken dansçılar ona yol vermek için açıldı. Doğruca tahtında oturan kraliçeye gitti ve herkesin&nbsp;duyabileceği kadar yüksek bir sesle konuştu. “İyi olmadığınızı duydum, hanımefendi. Keşke&nbsp;bana kendiniz söyleseydiniz.”</span></span></p>

    <p class="calibre8"><span class="font"><span class="calibre1">“Özür dilerim, Majesteleri,” dedi kraliçe muazzam bir asaletle. “Bunu sizle tartışmak için daha uygun bir zaman kolluyordum.”</span></span></p>

    <p class="calibre8"><span class="font"><span class="calibre1">“Daha erken bir vakit kollamanız hayırlı olurdu,” diye eleştirdi Henry. “Madem iyi değilsiniz, bence toplantıyı sona erdirelim ve kendi başınıza oturun.”</span></span></p>

    <p class="calibre8"><span class="font"><span class="calibre1">Olanları anında kavrayan kraliçenin eşrafından bazıları yanındakilere çabucak bir şeyler fısıldadı ama çoğu durup kralın aniden fırtına gibi kötü şakalar yağdırmasına ve kraliçenin&nbsp;bembeyaz bir suratla buna katlanmasına bakakaldı. Henry topuklarının üzerinde döndü ve&nbsp;arkadaşlarını, George, Henry, William, Charles ve Francis’i çağırmak için parmaklarını şaklattı,&nbsp;tıpkı köpeklerini çağırır gibi. Tek bir kelime etmeden hep beraber kraliçenin odasından&nbsp;ayrıldılar. Hepsinin arasında en çok ağabeyim George’un iyice eğilerek kraliçenin önünde&nbsp;reverans yapması hoşuma gitti. Kraliçe ağzını bile açmadan gitmelerini seyretti, sonra kalktı ve&nbsp;sessizce özel odasına girdi.</span></span></p>

    <p class="calibre8"><span class="font"><span class="calibre1">Öylesine çalmaya devam eden müzisyenler gitgide notalardan şaştı, şarkılarının çoktan bittiğini fark etti ve yeni bir emir için etrafına bakındı.</span></span></p>

    <p class="calibre8"><span class="font"><span class="calibre1">“Ah, haydi gidin,” dedim aniden kendimi tutamayarak. “Bu gece artık kimsenin daha fazla şarkı söyleyip dans etmeyeceğini anlamadınız mı? Burada kimse müzik istemiyor. Tanrı biliyor ki,&nbsp;kimse dans etmek de istemiyor.”</span></span></p>

    <p class="calibre8"><span class="font"><span class="calibre1">Jane Parker şaşkınlıkla bana baktı. “Sevineceğini düşünmüştüm. Kral kraliçeyle bozuştu, senin sepetin içindeki bozuk şeftali gibi seçilmeye hazır bekleyeceğini sanıyordum.”</span></span></p>

    <p class="calibre8"><span class="font"><span class="calibre1">“Ben de senin&nbsp;böyle bir şey söylemeyecek kadar akıllı olduğunu sanıyordum,” dedi Anne azarlar gibi.&nbsp;”Görümcenle böyle konuşulur mu! Senin hakkından gelmeli, yoksa bu ailede yerini&nbsp;alamazsın.”</span></span></p>

    <p class="calibre3"><span class="font"><span class="calibre1">Jane, Anne’e boyun eğmedi. “Söz atılamaz. George’la ben kilisede evlenmiş kadar iyi durumdayız. Bir tek gününün kararlaştırılması gerekiyor, o kadar. Beni kabul de edebilirsin, benden nefret de edebilirsin, Bayan Anne. Ama beni yasaklayamazsın. Biz şahitlerin önünde sözlendik.”</span></span></p>

    <p class="calibre8"><span class="font"><span class="calibre1">“Ne önemi var ki!” diye bağırdım. “Bütün bunların ne önemi var ki?” Dönüp odama koştum. Anne hemen arkamdan içeri girdi.</span></span></p>

    <p class="calibre8"><span class="font"><span class="calibre1">“Neyin var?” diye sordu hemen. “Kral bize kızdı mı?”</span></span></p>

    <p class="calibre8"><span class="font"><span class="calibre1">“Hayır, aslında kızması gerekirdi ama kızmadı. Ona kraliçenin sırrını söylemekle çok çirkin bir şey yaptık.”</span></span></p>

    <p class="calibre3"><span class="font"><span class="calibre1">“Ah evet,” dedi Anne hiç de duygulanmayarak. “Ama kral bize kızmadı, değil mi?”</span></span></p>

    <p class="calibre3"><span class="font"><span class="calibre1">“Hayır, sadece kırıldı.” Anne kapıya yöneldi. “Nereye gidiyorsun?” diye sordum. “Banyoyu buraya&nbsp;getirteceğim,” dedi. “Yıkanacaksın.”</span></span></p>

    <p class="calibre3"><span class="font"><span class="calibre1">“Of Anne,” dedim sinirlenerek. “Adam hayatının en kötü&nbsp;haberini aldı. Siniri tepesinde. Bu gece beni çağırtmaz. Yarın yıkanırım, yıkanmam gerekirse.”&nbsp;Anne başını salladı. “Bu konuda risk alamam,” dedi. “Bu gece yıkanıyorsun.”</span></span></p>

    <p class="calibre8"><span class="font"><span class="calibre1">Yanılmıştı ama sadece bir gece. Ertesi gün kraliçe hanımlarıyla birlikte kendi başına odasında oturdu ve ben ağabeyim, onun arkadaşları ve kralla birlikte özel odada yemek yedim. Müzikli,&nbsp;danslı, kumarlı, çok, çok güzel bir geceydi. Ve o gece bir kez daha kralın yatağındaydım.</span></span></p>

    <p class="calibre8"><span class="font"><span class="calibre1">Bu kez Henry ve ben ayrılmaz iki parça olmuştuk. Saray sevgili olduğumuzu biliyordu, kraliçe biliyordu, hatta Londra’dan birlikte yemek yememizi seyretmeye gelen sıradan insanlar bile&nbsp;biliyordu. Bileğimde onun altın bileziği vardı, avlarda onun atını sürüyordum. Kulaklarımda bir&nbsp;çift elmas küpe vardı, üç yeni elbisem olmuştu, biri altındandı. Ve bir sabah yatakta bana şöyle&nbsp;dedi:</span></span></p>

    <p class="calibre8"><span class="font"><span class="calibre1">“Tersanede ressama emrettiğim eskizinin ne durumda olduğunu hiç merak ettin mi?”</span></span></p>

    <p class="calibre8"><span class="font"><span class="calibre1">“Onu unutmuştum,” dedim.</span></span></p>

    <p class="calibre8"><span class="font"><span class="calibre1">“Buraya gelip bir öpücük ver de sana neden adama seni çizmesini emrettiğimi göstereyim,” dedi tembel tembel.</span></span></p>

    <p class="calibre8"><span class="font"><span class="calibre1">Yatağının yastıkları üzerinde sırtüstü yatıyordu. Sabah geç bir saatti ama perdeler bizi şömineyi yakmaya gelen, ona sıcak su getiren, idrar tasını dökmeye gelen hizmetkârlardan&nbsp;korumak için hâlâ etrafımızda kapalı duruyordu. Yatakta ona doğru dikildim, yuvarlak&nbsp;göğsümü sıcacık göğsüne dayadım, saçlarım altın ve bronzdan bir peçe gibi önüme düştü.&nbsp;Dudaklarım onunkilere yaslandı, sakalının o baştan çıkartan kokusunu içime çektim,&nbsp;dudaklarının etrafındaki yumuşacık kılları dudaklarımda hissettim, dudaklarımı iyice&nbsp;bastırdığımda bu sert öpücükle birlikte yükselen şehvetinin hem iniltisini duydum, hem&nbsp;hissettim.</span></span></p>

    <p class="calibre8"><span class="font"><span class="calibre1">Başımı kaldırıp gözlerinin içine doğru gülümsedim. “İşte öpücüğün,” diye fısıldadım gırtlağımdan, onunkiyle birlikte artan kendi arzularımı hissederek. “Ressama neden beni&nbsp;çizmesini emrettin?”</span></span></p>

    <p class="calibre8"><span class="font"><span class="calibre1">“Göstereceğim,” diye söz verdi. “Duadan sonra. Atlarımızla nehrin aşağısına gideceğiz ve aynı anda hem yeni gemimi, hem de kendi resmini göreceksin.”</span></span></p>

    <p class="calibre8"><span class="font"><span class="calibre1">“Gemi hazır mı?” diye sordum. Ondan ayrılmak istemiyordum ama yatak örtülerini itip kalkmaya hazırlandı.</span></span></p>

    <p class="calibre8"><span class="font"><span class="calibre1">“Evet. Gelecek hafta suya inişini seyredeceğiz,” dedi. Yatağın perdelerini hafifçe araladı ve hizmetçilerden birinin George’u çağırması için bağırdı. Elbisemle pelerinimi üzerime geçirdim&nbsp;ve yataktan inmeme yardım etmek için Henry elini uzattı. Beni alnımdan öptü. “Kahvaltımı&nbsp;kraliçeyle birlikte edeceğim,” diye karar verdi. “Sonra gidip gemiyi göreceğiz.”</span></span></p>

    <p class="calibre8"><span class="font"><span class="calibre1">O sabah hava çok güzeldi. Üzerimde kralın bana hediye ettiği kumaştan bana özel dikilmiş sarı kadifeden yeni binici kıyafetim vardı. Anne eski elbiselerimden biriyle yanımda duruyordu.&nbsp;Onun benim eskilerimi giydiğini görmek bana müthiş bir haz veriyordu. Ama işte kardeşliğin&nbsp;verdiği çelişkili duygularla bir yandan da elbiseye verdirdiği yeni biçime hayran kalmıştım.&nbsp;Boyunun kısaltılıp Fransız tarzında kesilmesini emretmişti ve oldukça şık görünüyordu. Eteğin&nbsp;ucundan kalan kumaşla diktirdiği Fransız tarzı minik şapkasını takmıştı. Northumberlandlı&nbsp;Henry Percy gözünü ondan alamıyordu ama Anne kralın bütün dostlarıyla aynı cilveyle&nbsp;flörlleşiyordu. Toplam dokuz kişiydik. Henry’le ben yan yana önden gidiyorduk. Anne arkamda,&nbsp;Percy ve William Norris’leydi. Onların arkasında kötü eşleşmiş sessiz bir ikili olan George’la&nbsp;Jane vardı ve en arkada Francis Weston’la William Brereton espriler patlatıp gülerek ilerliyordu.&nbsp;Önümüzde sadece birkaç kâhya, arkamızda da dört atlı asker vardı.</span></span></p>

    <p class="calibre8"><span class="font"><span class="calibre1">Nehrin kenarında atımızı sürmeye devam ettik. Sular gelgitle yükseliyor, beyaz köpüklü dalgalar sahile vuruyordu.</span></span></p>

    <p class="calibre8"><span class="font"><span class="calibre1">Karaya doğru savrulan martılar bahar güneşinde kanatları gümüş gibi parlayarak ciyaklaya ciyaklaya başımızın tepesinde dönüyordu. Çalılar baharın yeni filizleriyle yeşeriyor,&nbsp;çuhaçiçekleri nehrin kenarındaki güneşli yerlerde krem rengi tereyağı parçalan gibi duruyordu.&nbsp;Nehrin kenarındaki toprak iyice sertti ve atlar kolayca, sağlam adımlarla ilerliyordu. Bu arada&nbsp;kral bana kendi bestelediği bir aşk şarkısını söylüyordu, dizeleri ikinci kez tekrarlarken ben de&nbsp;onunla birlikte söylemeye başladım ve bu çabama gülerek karşılık verdi. Anne’in yeteneği&nbsp;bende yoktu, biliyordum. Ama önemli değildi. O gün hiçbir şey önemli değildi, önemli&nbsp;olmayacaktı, sevdiğim adam ve ben parlak günışığında birlikte ata biniyorduk, keyifli bir geziye&nbsp;çıkmıştık. Mutluydu ve ben de onun yanında mutluydum.</span></span></p>

    <p class="calibre8"><span class="font"><span class="calibre1">Tersaneye istemediğim kadar çabuk vardık, Henry atımın yanında durup beni semerden indirdi ve ayaklarım yere değdiğinde sarılıp dudağıma hızlıca bir öpücük kondurdu.</span></span></p>

    <p class="calibre8"><span class="font"><span class="calibre1">“Sevgilim,” diye fısıldadı. “Sana küçük bir sürprizim var.”</span></span></p>

    <p class="calibre8"><span class="font"><span class="calibre1">Beni döndürüp yeni gemisini görebilmem için yana çekildi. Neredeyse denize inmeye hazırdı, hızlı gitmesi için savaş gemilerine özgü yüksek bir kıç kasarası ve pruvası vardı.</span></span></p>

    <p class="calibre8"><span class="font"><span class="calibre1">“Bak,” dedi Henry, geminin hatlarına baktığımı ama detayları gözden kaçırdığımı fark ederek. Baş tarafına kazınmış ve kalın, kıvrımlı altın harflerle işlenmiş ismi gösterdi. ‘Mary Boleyn’&nbsp;yazıyordu.</span></span></p>

    <p class="calibre8"><span class="font"><span class="calibre1">Kendi ismimin harflerini okuduğumda bir an anlamadan öylece baktım. Hayret dolu yüzüme bakıp gülmedi, sadece seyretti, önce şaşkın şaşkın bakışımı, anlamayışımı, sonra yavaş yavaş&nbsp;kavramaya başlayışımı izledi.</span></span></p>

    <p class="calibre8"><span class="font"><span class="calibre1">“Ona benim adımı mı verdin?” diye sordum. Sesimin titrediğini duyabiliyordum. Bu benim için fazlasıyla büyük bir onurdu. Kendimi bir gemiye, böyle bir gemiye adımı veremeyecek kadar&nbsp;genç ve insan olarak küçük görüyordum. Ayrıca dünyadaki herkes kralın metresi olduğumu&nbsp;bilecekti. İnkâr etmek mümkün olmayacaktı.</span></span></p>

    <p class="calibre8"><span class="font"><span class="calibre1">“Evet, sevgilim.” Gülümsüyordu. Sevinmemi bekliyordu.</span></span></p>

    <p class="calibre8"><span class="font"><span class="calibre1">Buz gibi elimi dirseğinin oyuğuna sıkıştırıp beni geminin ön tarafına götürdü. Bir kadın başı vardı, güzel ve mağrur profiliyle Thames’in üzerinden denize, Fransa’ya bakıyordu. Bu bendim,&nbsp;dudaklarım hafifçe aralanmış, hafifçe gülümserken, sanki ben böyle bir macerayı isteyecek bir&nbsp;kadınmışım gibi çizilmişti. Sanki Howard ailesinin kuklası değil de kendi hakları olan, hoş, cesur&nbsp;bir kadınmışım gibi.</span></span></p>

    <p class="calibre3"><span class="font"><span class="calibre1">“Bu ben miyim?” diye sordum, sesim iskeleye çarpan dalgalardan sadece biraz daha tiz. Henry’nin dudakları kulağımdaydı. Soğuk yanağımda nefesinin sıcaklığını hissedebiliyordum.&nbsp;”Sen,” dedi. “Bir dilber, sana benzeyen bir dilber. Mutlu musun, Mary?”</span></span></p>

    <p class="calibre8"><span class="font"><span class="calibre1">Ona döndüm, kollan bana sarıldı, parmak uçlarımda yükselip yüzümü boynuna gömdüm ve sakallarıyla saçlarının mis kokusunu içime çektim. “Ah, Henry,” diye fısıldadım. Yüzümü ondan&nbsp;kaçırmak istiyordum çünkü biliyordum ki, orada sevinçten ziyade gittikçe yükselen bir dehşet&nbsp;hissi vardı, hem de herkesin içinde.</span></span></p>

    <p class="calibre8"><span class="font"><span class="calibre1">“Mutlu musun?” diye ısrar etti. Elini çenemin altına koyup yüzümü kendisine döndürdü ve el yazması okur gibi ifademi okumak için başımı yukarı kaldırdı. “Bu çok büyük bir onur.”</span></span></p>

    <p class="calibre8"><span class="font"><span class="calibre1">“Biliyorum.” Gülümsemem dudaklarımda titredi. “Teşekkür ederim.”</span></span></p>

    <p class="calibre8"><span class="font"><span class="calibre1">“Onu denize sen indireceksin,” diye söz verdi. “Gelecek hafta.”</span></span></p>

    <p class="calibre8"><span class="font"><span class="calibre1">Durakladım. “Ya kraliçe?”</span></span></p>

    <p class="calibre8"><span class="font"><span class="calibre1">Henry’nin yaptırdığı en yeni ve en büyük gemi denize indirilirken kraliçenin yerini almak beni çok korkutmuştu. Ama tabii ki bunu yapmam gerekiyordu. Kraliçe benim ismimin verildiği bir&nbsp;gemiyi nasıl suya indirecekti?</span></span></p>

    <p class="calibre8"><span class="font"><span class="calibre1">Henry sanki on üç senedir karı koca değillermiş gibi omzunu savurarak kraliçeyi bir kenara atıverdi. “Hayır,” dedi kısaca. “Kraliçe değil, sen.”</span></span></p>

    <p class="calibre8"><span class="font"><span class="calibre1">Bir şekilde gülümsemeyi başardım ve bu başarımın ikna edici olduğunu, korkudan dehşete düştüğümü, çok ileri gitmiş olmaktan, çok hızlı gitmiş olmaktan, bu yolun sonunun o sabah&nbsp;yaşanan tasasız mutlulukla değil, daha esrarlı, daha korkunç bir sonla bitmesinden&nbsp;korktuğumu gizleyebildiğimi umut ettim. Bütün o ata binmelerimize, bütün o birlikte&nbsp;söylediğimiz detone şarkılara rağmen biz sevgili değildik. Eğer adım gemiye verilirse, eğer&nbsp;haftaya o gemiyi ben suya indirirsem, İngiliz Kraliçesine rakip ilân edilmiş olurdum. İspanyol&nbsp;elçisi, bütün İspanya tarafından düşman ilan edilirdim. Saray eşrafında güçlü bir mevcudiyetim&nbsp;vardı ve Seymour ailesi için bir tehdittim. Kralın gözünde ne kadar yükselirsem o kadar büyük&nbsp;tehlikelere gebe kalacaktım. Ve ben on beş yaşında genç bir kızdım. Henüz bunlardan zevk&nbsp;alacak kadar hırslı değildim.</span></span></p>

    <p class="calibre3"><span class="font"><span class="calibre1">Sanki gönülsüzlüğümü yüzümden okumuş gibi Anne hemen yanımda bitti. “Kız kardeşimi çok onurlandırdınız, efendim,” dedi tatlı bir sesle. “Bu mükemmel bir gemi, tıpkı adını verdiğiniz&nbsp;kadın gibi. Ayrıca güçlü kuvvetli, tıpkı sizin gibi. Tanrı onu korusun ve düşmanlarımızın üzerine göndersin. Her kim olursa.”</span></span></p>

    <p class="calibre8"><span class="font"><span class="calibre1">Henry bu iltifata gülümsedi. “Bu gemi kesinlikle şanslı olacak,” dedi. “Önünde bir meleğin yüzü ona yol gösteriyor.”</span></span></p>

    <p class="calibre8"><span class="font"><span class="calibre1">“Sizce bu sene Fransızlarla savaşmak zorunda kalacak mı?” diye sordu George, elimi alıp bana bir saraylı gibi işime devam etmemi hatırlatmak için gizlice çimdiklerken.</span></span></p>

    <p class="calibre8"><span class="font"><span class="calibre1">Henry dalgın dalgın başını salladı. “Hiç şüphesiz evet,” dedi. “Eğer İspanyol imparatoru benimle birlikte hareket ederse, o güneyden saldırırken biz de kuzey Fransa’dan saldırma&nbsp;planımı gerçekleştireceğiz ki, o zaman Francis’in küstahlığını sona erdirmememiz için hiçbir&nbsp;sebep kalmaz. Bu yaz bunu uygulayacağız, başarısızlığa fırsat bırakmadan.”</span></span></p>

    <p class="calibre8"><span class="font"><span class="calibre1">“İspanyollara güvenebilirsek tabii,” dedi Anne riyakâr bir tonla.</span></span></p>

    <p class="calibre8"><span class="font"><span class="calibre1">Henry’nin yüzü bulandı. “Asıl bize ihtiyacı olan onlar,” dedi. “Charles bunu unutmasa iyi olur. Bu bir aile ya da akrabalık meselesi değil. Kraliçe şu ya da bu nedenle benden hoşnut değilse&nbsp;önce İngiliz, sonra İspanyol Kraliçesi olduğunu unutmamalı. Bana olan sadakati hepsinden&nbsp;önce gelmeli.”</span></span></p>

    <p class="calibre8"><span class="font"><span class="calibre1">Anne başıyla onayladı. “Ben olsam böyle ikiye bölünmekten hiç hoşlanmazdım,” dedi. “Tanrıya şükür biz Boleynler nesillerdir İngiliz’iz.”</span></span></p>

    <p class="calibre8"><span class="font"><span class="calibre1">“Üzerindeki Fransız elbisesine rağmen,” dedi Henry aniden bir espri patlatarak.</span></span></p>

    <p class="calibre8"><span class="font"><span class="calibre1">Anne ona gülümsedi. “Elbise sadece elbisedir,” dedi. “Tıpkı Mary’nin sarı kadife elbisesi gibi. Ama herkesten önce sizin bilmeniz gerekir ki, o elbisenin içinde bölünmez kalbiyle gerçek bir&nbsp;sadakat mevcut.”</span></span></p>

    <p class="calibre8"><span class="font"><span class="calibre1">Henry bu sözler üzerine bana döndü ve ben başımı kaldırıp ona bakarken bana gülümsedi. “Böyle vefalı bir kalbi ödüllendirmek benim için bir zevktir,” dedi.</span></span></p>

    <p class="calibre8"><span class="font"><span class="calibre1">Gözlerime yaşlar dolduğunu fark edip gözlerimi kırpıştırarak o görmeden yok etmeye çabaladım. Ama biri kirpiklerimde kalakaldı. Henry eğilip o gözyaşını öptü. “Dünyanın en şeker&nbsp;kızı,” dedi şefkatle. “Benim İngiliz gülüm.”</span></span></p>

    <p class="calibre8"><span class="font"><span class="calibre1">Bütün saray eşrafı geminin, Mary Boleyn’in suya indirilişinde hazır bulundu, sadece kraliçe o gün rahatsız olduğunu belirterek bağışlanmasını rica etti ve gelmedi. İspanyol elçisi de geminin&nbsp;suya indirilişini izlemek üzere oradaydı ve isimle ilgili her ne düşündüyse kendine sakladı.&nbsp;Babam hem kendine, hem bana, hem de krala sessiz bir öfke içindeydi. Bana ve aileme verilen&nbsp;bu büyük onurun ucunda bir bedel olduğu anlaşılmıştı. Kral Henry bu tür meselelerde krallığını&nbsp;gizliden gizliye ortaya koyardı. Dayımla babam ona isimlerini kullanma nezaketi gösterdiği için&nbsp;teşekkür etmeye gittiklerinde Henry de onlara Boleyn adını denizlerde taşıyarak onların&nbsp;saygınlığını fazlasıyla arttıracak olan böyle bir geminin içinin donatılmasına katkıda&nbsp;bulunacaklarından emin olduğunu ve bunun için şimdiden teşekkür ettiğini belirtmişti.</span></span></p>

    <p class="calibre8"><span class="font"><span class="calibre1">“Ve işte bahisler yine yükseldi,” dedi George neşeyle, geminin Thames’in tuzlu sularında silindirlerin üzerinden kayışını seyrederken.</span></span></p>

    <p class="calibre8"><span class="font"><span class="calibre1">“Daha ne kadar yükselsin?” dedim gülümseyen dudaklarımın kenarından. “Ortaya konan benim hayatım.”</span></span></p>

    <p class="calibre3"><span class="font"><span class="calibre1">Bedava birayla çoktan sarhoş olmuş tersane işçileri şapkalarını sallayıp tezahürat yaptılar. Anne gülümseyip elini sallayarak onlara karşılık verdi. George bana dönüp sırıttı. Rüzgâr şapkasının ucundaki tüyü titretip saçlarındaki koyu dalgalan birbirine karıştırdı. “Şimdi artık kralın gözdesi olarak&nbsp;kalabilmen için babamın para harcaması gerekiyor. Şimdi artık ortaya konan sadece&nbsp;mutluluğun ve kalbin değil, sevgili kardeşim, bir de aile serveti. Karşımızda şaşkın bir âşık&nbsp;olduğunu sanıp ona göre oynuyorduk ama anlaşıldı ki, o da bizimle borç parasına oynuyor.&nbsp;Bahisler fırladı. Dayım ve babam bu yatırımın geri dönüşünü görmek isteyecektir. Onlar&nbsp;görmezse sen gününü göreceksin.”</span></span></p>

    <p class="calibre8"><span class="font"><span class="calibre1">Başımı George’dan öteye çevirdim ve Anne’e baktım. Her zamanki gibi yanında Henry Percy’yle, saray eşrafından biraz uzakta duruyordu. Her ikisi de geminin mavnalarla nehre&nbsp;çekilişini, akıntıya karşı yalpalayarak döndürülüşünü, tekrar dalgakıranın yanına getirilişini ve&nbsp;suda beklerken içinin donanabilmesi için iskeleye bağlanışını seyretti. Anne’in yüzü, biriyle&nbsp;flörtleşirken olduğu gibi neşeyle parlıyordu.</span></span></p>

    <p class="calibre8"><span class="font"><span class="calibre1">Bana dönüp gülümsedi. “Ah, Günün Kraliçesi,” dedi dalga geçerek.</span></span> <span class="font"><span class="calibre1">Hafifçe yüzümü buruşturdum. “Sataşma, Anne. George yeterince sataştı zaten.”</span></span></p>

    <p class="calibre8"><span class="font"><span class="calibre1">Henry Percy bir adım öne atılıp elimi aldı ve öptü. Onun o sarı saçlarına bakarken yıldızımın ne kadar yükseldiğini fark ettim. Bu adam Henry Percy’ydi, Northumberland Dükünün oğlu ve&nbsp;mirasçısı. Krallıkta geleceği bu kadar parlak ya da serveti bu kadar büyük başka bir erkek daha&nbsp;yoktu. İngiltere’nin en zengin adamının oğluydu ve şimdi önümde eğilmiş elimi öpüyordu.</span></span></p>

    <p class="calibre3"><span class="font"><span class="calibre1">“Size sataşmayacak,” diye söz verdi gülümseyerek başını kaldırırken. “Çünkü sizi içeri yemeğe götüreceğim. Duyduğuma göre aşçılar her şeyin hazır olması için şafak vaktinde Greenwich’ten buraya gelmişler. Kral içeri giriyor. Biz de girelim mi?”</span></span></p>

    <p class="calibre8"><span class="font"><span class="calibre1">Bir an durakladım ama her zaman resmi bir hava yaratan kraliçe Greenwich’te, karnında bir ağrı, kalbinde bir korkuyla karanlık odasında yatıyordu. İskelenin kenarında saray eşrafının işe&nbsp;yaramaz sıradan erkek ve kadınları dışında kimse yoktu. Kazanan tabakanın önceliği dışında&nbsp;kimsenin önceliklerle ilgilendiği yoktu. “Tabii,” dedim. “Neden olmasın?”</span></span></p>

    <p class="calibre8"><span class="font"><span class="calibre1">Lord Henry Percy kolunu Anne’e uzattı. “İki kız kardeşi birden alabilir miyim?”</span></span></p>

    <p class="calibre8"><span class="font"><span class="calibre1">“İncil’in bunu yasakladığını göreceksin,” dedi Anne kışkırtır bir tonla. “İncil erkeğe kız kardeşler arasında seçim yapmayı ve ilk seçilene sadık kalmayı emrediyor. Bunun dışındaki her şey&nbsp;büyük günah.”</span></span></p>

    <p class="calibre8"><span class="font"><span class="calibre1">Lord Henry Percy güldü. “Eminim bana bir ayrıcalık tanırlar,” dedi. “Papa bana bir izin çıkartın Böyle iki kız kardeş olunca, insan nasıl seçim yapabilir?”</span></span></p>

    <p class="calibre8"><span class="font"><span class="calibre1">Akşam karanlığı basıp bahar gecesinde açık gri gökyüzünde yıldızlar çıkana kadar yola çıkmadık. Elim elinde, kralın yanında atımı sürdüm. Atlarımız nehir kıyısında halatlar boyunca&nbsp;istedikleri gibi ilerledi. Sarayın kemerli girişinden geçip ön kapıya yöneldik. Sonra Henry atını&nbsp;durdurup beni semerimden indirdi ve kulağıma fısıldadı: “Keşke nehir kenarındaki bir&nbsp;eğlencede sadece bir günün değil, geçmiş gelecek tüm günlerin kraliçesi sen olsaydın, aşkım.”</span></span></p>

    <p class="calibre8"><span class="font"><span class="calibre1">“Ne dedi dedin?” diye sordu dayım. Mahkemeye çıkmadan evvel sorguya çekilen mahkûmlar gibi önünde dikilmiştim. Howardlar’ın odasındaki masada karşı tarafımda Howard Dayı, Surrey&nbsp;Dükü, babam ve George oturuyordu. Odanın arkamdaki kısmında Anne annemin yanına&nbsp;oturmuştu. Bense tek başıma, sanki büyüklerin önünde ailesini rezil etmiş çocuklar gibi&nbsp;masanın yanında duruyordum.</span></span></p>

    <p class="calibre8"><span class="font"><span class="calibre1">“Keşke geçmiş gelecek tüm günlerin kraliçesi sen olsaydın, dedi,” dedim ezik büzük, Anne’den güvenime ihanet ettiği, babam ve George’dan âşıkların fısıltılarını buz gibi kalpleriyle ele&nbsp;verdikleri için nefret ederek. “Sence ne demek istedi?”</span></span></p>

    <p class="calibre8"><span class="font"><span class="calibre1">“Hiçbir şey,” dedim suratımı asarak. “Bir aşk fısıltısından öte bir laf değil.”.</span></span></p>

    <p class="calibre8"><span class="font"><span class="calibre1">“Verilen bu borç paraların bir şekilde geri döndüğünü görmek zorundayız,” dedi dayım sinir içinde. “Sana toprak vermekle ilgili bir şey söyledi mi hiç? Ya da George’a bir şey vermekten?&nbsp;Ya da bize?”</span></span></p>

    <p class="calibre8"><span class="font"><span class="calibre1">“Çaktırmadan onu böyle bir şeye ikna edemez misin?” diye önerdi babam. “George’un yakında evleneceğini hatırlat.”</span></span></p>

    <p class="calibre8"><span class="font"><span class="calibre1">Ağzımı açmadan ne düşündüğünü görmek için George’a döndüm.</span></span></p>

    <p class="calibre8"><span class="font"><span class="calibre1">“Sorun şu ki, böyle bir şey için fazlasıyla tetikte,” diye belirtti George. “Bunu her an herkes ona yapıyor zaten. Her sabah özel odasına dua etmeye girdiğinde önü ondan bir şeyler isteyen&nbsp;insanlardan oluşan kuyrukla dolu oluyor. Bence Mary’de sevdiği şey onun diğerleri gibi&nbsp;olmayışı. Sanırım Mary bugüne kadar ondan hiçbir şey istemedi.”</span></span></p>

    <p class="calibre8"><span class="font"><span class="calibre1">“Kulağında servet değerinde elmaslar var,” dedi annem sert bir sesle arkamdan. Anne onu başıyla onayladı.</span></span></p>

    <p class="calibre8"><span class="font"><span class="calibre1">“Ama onları Mary istemedi. Kral kendiliğinden verdi. Beklenmedik zamanlarda cömert olmak hoşuna gidiyor. Bence bunu Mary’nin kendi bildiği gibi oynamasına izin vermeliyiz. Henry’yi&nbsp;sevebilmek gibi bir yeteneği var.”</span></span></p>

    <p class="calibre8"><span class="font"><span class="calibre1">Burada bir şey söylememek için dudağımı ısırdım. Gerçekten onu sevmek gibi bir yeteneğim vardı. Bu belki de sahip olduğum tek yetenekti. Ve bu aile, bu güçlü erkekler ağı, benim bu&nbsp;yeteneğimi tıpkı George’un kılıç kullanma yeteneği, ya da babamın dile olan kabiliyeti gibi&nbsp;ailenin çıkarına kullanmaya çalışıyordu.</span></span></p>

    <p class="calibre8"><span class="font"><span class="calibre1">“Saray gelecek hafta Londra’ya taşınıyor,” dedi babam. “Kral İspanyol elçisiyle görüşecek. Şimdi Fransızlarla savaşmak için İspanyol ittifakına ihtiyacı varken Mary için bundan daha&nbsp;büyük bir adım atma ihtimali pek yok gibi.”</span></span></p>

    <p class="calibre8"><span class="font"><span class="calibre1">“Barış için çalışalım o zaman,” diye salık verdi dayım tilki gibi.</span></span></p>

    <p class="calibre8"><span class="font"><span class="calibre1">“Çalışıyorum zaten. Ben bir barış adamıyım,” diye cevapladı babam. “Tanrı beni kutsuyor, değil mi?”</span></span></p>

    <p class="calibre8"><span class="font"><span class="calibre1">Saray eşrafı yolculuk sırasında, taşrada bir eğlence, pazar alanı ya da mızrak dövüşü gibi kudretli bir görüntü yaratıyordu. Bunların hepsi Kardinal Wolsey tarafından organize ediliyor,&nbsp;sarayda ya da taşrada her şey onun emriyle yapılıyordu. Wolsey Fransa’daki Spurs Savaşı’nda&nbsp;kralın yanında yer almış, İngiliz ordusuna bakıcılık etmişti ve askerler o güne dek görmedikleri&nbsp;kadar kuru yerlerde yatıp yemedikleri kadar iyi yiyecekler yemişti. Onda saray eşrafının bir yerden başka bir yere nasıl ulaşacağına özen göstermesini sağlayan bir detayları kavrama&nbsp;yeteneği, nerede konaklayacağımıza ve kralı yaz yolculuğu sırasında hangi lordun&nbsp;onurlandırması gerektiğine karar vermesini sağlayan bir siyasi kavrayış vardı. Ve Henry’yi hiç&nbsp;böyle dertlerle uğraştırmayacak kadar kurnazdı, öyle ki genç kral sanki gökyüzünden yemek,&nbsp;hizmetkâr ve eğlence yağıyormuş gibi zevkten zevke koşuyordu.</span></span></p>

    <p class="calibre8"><span class="font"><span class="calibre1">Yolculuk esnasında saray eşrafının öncelikli tabakasını yönlendiren yine kardinaldi. Önümüzde, kafiledeki bütün lordların sancaklarını başlarının tepesinde dalgalandırarak taşıyan uşaklar&nbsp;yürüyordu. Arada tozun yere çökmesi için bırakılmış bir boşluk vardı, sonra kırmızı deriden&nbsp;işlemeli semeri ve kraliyete ait bütün süslemeleriyle en iyi atını süren kral geliyordu. Başının&nbsp;tepesinde kendi sancağı dalgalanıyordu ve yanında o gün için seçtiği dostları onunla birlikte&nbsp;atını sürüyordu: Kocam William Carey, Kardinal Wolsey, babam. Arkalarında kralın diğer&nbsp;dostları sıralanmıştı, onlar canlarının istediği gibi yer değiştirebiliyor, önden gidebiliyor ya da&nbsp;geride kalabiliyordu. Bunların etrafında, dağınık halde, selam duruşuyla mızraklarını tutan&nbsp;kralın şahsi korumaları atlarıyla eşlik ediyordu. Kralı korumaları hemen hemen hiç&nbsp;gerekmiyordu. Böyle bir krala zarar vermeyi kim aklından geçirebilirdi ki, içinden geçtiğimiz&nbsp;küçük kasaba ve köylerde toplanıp ağzı açık bakakalan ya da alkış tutan halkın yaklaşmasını&nbsp;engelliyorlardı.</span></span></p>

    <p class="calibre8"><span class="font"><span class="calibre1">Sonra bir boşluk ve ardından kraliçenin grubu geliyordu. Kraliçe her zaman bindiği sağlam atının üzerindeydi. Semere düz oturmuş, elbisesinin kalın kumaştan etekleri tuhaf bir biçimde&nbsp;kıvrılmış, şapkası başında yan yatmış, gözleri parlak günışığına karşı kısılmıştı. Kendini iyi&nbsp;hissetmiyordu.</span></span></p>

    <p class="calibre8"><span class="font"><span class="calibre1">Biliyordum çünkü sabah atına binerken yanı basındaydım ve sedire otururken bastırmayı başardığı o küçük acılı iniltiyi duymuştum.</span></span></p>

    <p class="calibre8"><span class="font"><span class="calibre1">Kraliçenin grubunun ardından sarayın diğer eşrafı geliyordu. Bazıları atın üzerinde, bazıları at arabasındaydı, bazıları yoldan kalkan tozun gırtlaklarına yapışmasını engellemek için şarkı&nbsp;söylüyor ya da bira içiyordu. Saray ahalisi Greenwich’ten ayrılıp yeni partilere, yeni eğlencelere&nbsp;gebe vaziyette Londra’ya yöneldiğinde hepimiz tatil havası içinde neşeli bir günü&nbsp;paylaşıyorduk. Bu sene neler olacağını kim bilebilirdi?</span></span></p>

    <p class="calibre8"><span class="font"><span class="calibre1">Kraliçenin York Place’teki odaları küçük ve dedi topluydu, eşyalarımızı yerleştirip her şeyi yerli yerine koymamız sadece birkaç gün sürdü. Kral, her zamanki gibi her sabah aralarında Lord&nbsp;Henry Percy’nin de bulunduğu kendi saray eşrafıyla birlikte ziyarete geldi. Sevgili Lord ve&nbsp;Anne, pencerenin önündeki koltukta başlarını birbirine iyice yanaştırıp oturarak Lord Henry’nin&nbsp;şiirlerinden biri üzerine çalıştılar. Henry, Anne’in eğitimiyle çok iyi bir şair olacağına, Anne de&nbsp;ona her şeyi öğreteceğine yemin etti ama bütün bu yeminler Anne’in bilgisini ve vaktini böyle&nbsp;bir embesil üzerinde boşa harcaması için uydurulmuş bir bahaneden öte değildi.</span></span></p>

    <p class="calibre8"><span class="font"><span class="calibre1">Kent’teki küçük bir saraydan gelme ve Essex’te birkaç parça arazi sahibi bir Boleyn kızının Northumberland Dükünün oğlunu embesil olarak görmesinin önemli bir şey olduğunu&nbsp;düşünüyordum ama Henry Percy güldü ve Anne’in çok katı bir öğretmen olduğunu ve bu&nbsp;büyük, çok büyük yeteneğin bir yerde kendini göstereceğini söyledi.</span></span></p>

    <p class="calibre8"><span class="font"><span class="calibre1">“Kardinal sizi çağırıyor,” dedim Lord Henry’ye. Hiç acele etmeden yerinden kalktı, veda etmek üzere Anne’in elini öpüp Kardinal Wolsey’yi bulmaya gitti. Anne çalıştıkları kâğıtları toplayıp&nbsp;yazı kutusuna koydu.</span></span></p>

    <p class="calibre8"><span class="font"><span class="calibre1">“Gerçekten şair olarak hiç mi yeteneği yok?” diye sordum.</span></span></p>

    <p class="calibre8"><span class="font"><span class="calibre1">Anne gülümseyerek omuz silkti. “Wyatt olmadığı kesin.”</span></span></p>

    <p class="calibre8"><span class="font"><span class="calibre1">“Saray eşrafının Wyatt’i olabilir mi?”</span></span></p>

    <p class="calibre8"><span class="font"><span class="calibre1">“Evli değil,” dedi. “Aklı başında her kadın onu arzular.”</span></span></p>

    <p class="calibre8"><span class="font"><span class="calibre1">“Fazla yüksek, senin için bile.”</span></span></p>

    <p class="calibre8"><span class="font"><span class="calibre1">“Olmaması için bir neden görmüyorum. O beni istiyor, ben de onu.”</span></span></p>

    <p class="calibre8"><span class="font"><span class="calibre1">“Babamdan dükle konuşmasını istemeyi dene bakalım,” diye salık verdim, hafif bir alayla. “Dük ne diyor, öğren.”</span></span></p>

    <p class="calibre8"><span class="font"><span class="calibre1">Başını çevirip pencereden dışarı baktı. York Place’in upuzun, güzel çimenleri, bahçenin dibindeki nehri neredeyse gizleyerek göz alabildiğine uzanıyordu. “Babama sormayacağım,”&nbsp;dedi. “Durumu kendi bildiğim gibi halledebileceğimi düşünüyorum.”</span></span></p>

    <p class="calibre8"><span class="font"><span class="calibre1">Tam gülecektim ki, birden ciddi olduğunu fark ettim. “Anne, bu kendi kendine halledebileceğin bir mesele değil. Percy daha genç, sense henüz on yedi yaşındasın, bu tür şeylere kendiniz&nbsp;karar veremezsiniz. Babasının kafasında onun için düşündüğü biri mutlaka vardır, babamın ve&nbsp;dayımın kafasında da senin için düşündükleri biri olduğu kesin. Biz özel yaşamları olan insanlar&nbsp;değiliz, biz Boleyn kızlarıyız. Yönlendirilmemiz gerekiyor, bize söylenenleri yapmamız&nbsp;gerekiyor. Bak bana!”</span></span></p>

    <p class="calibre3"><span class="font"><span class="calibre1">“Evet, bak sana!” Gözlerinde kara bir öfkeyle bana döndü. “Daha bir çocukken evlendirildin ve şimdi kralın metresisin. Aklın benimkinin yarısı kadar! Eğitimin keza! Ama&nbsp;sen saray eşrafının odak noktasıyken ben hiçbir şeyim. Nedimen olmam gerekiyor. Sana hizmet edemem, Mary. Bu benim için çok aşağılayıcı bir şey.”</span></span></p>

    <p class="calibre8"><span class="font"><span class="calibre1">“Senden hiç böyle bir şey beklemedim ki...” diye kekeledim.</span></span></p>

    <p class="calibre8"><span class="font"><span class="calibre1">“Banyo yapıp saçlarını yıkaman için kim ısrar ediyor?” diye sordu hışımla.</span></span></p>

    <p class="calibre8"><span class="font"><span class="calibre1">“Sen. Ama...”</span></span></p>

    <p class="calibre8"><span class="font"><span class="calibre1">“Giysilerini seçmene, krala zamanında cevap vermene kim yardım ediyor? Dilin tutulup karşısında şapşal şapşal baktığında, adamı nasıl avucunun içine alacağını bulamadığında sana&nbsp;binlerce defa yardım eden kimdi?”</span></span></p>

    <p class="calibre8"><span class="font"><span class="calibre1">“Sen. Ama Anne...”</span></span></p>

    <p class="calibre8"><span class="font"><span class="calibre1">“Peki, bütün bunların bana faydası ne? Kralın iyi niyetini gösterip toprak vereceği bir kocam yok. Kız kardeşim kralın metresi olduğu için yükseltilecek de bir kocam yok. Bu işten çıkarıma&nbsp;olan hiçbir şey yok. Sen ne kadar yükselirsen yüksel benim hiçbir kazancım yok. Kendime ait&nbsp;bir mevkiim olmalı.”</span></span></p>

    <p class="calibre8"><span class="font"><span class="calibre1">“Haklısın, kendine ait bir yerin olmalı,” dedim zayıf bir sesle. “İnkâr etmiyorum. Tek söylemeye çalıştığım düşes olabileceğini sanmıyorum.”</span></span></p>

    <p class="calibre8"><span class="font"><span class="calibre1">“Ve buna sen karar veriyorsun, öyle mi?” diye yapıştırıverdi. “Krala bir oğlan vermesi ve bir ordu kurmayı becerebilirse savaşa gitmesi gerektiğini unutturmaktan başka bir işe yaramayan&nbsp;sen.”</span></span></p>

    <p class="calibre3"><span class="font"><span class="calibre1">“Ben karar vermeliyim demiyorum. Sadece sana izin vereceklerini sanmıyorum diyorum.”</span></span></p>

    <p class="calibre3"><span class="font"><span class="calibre1">“Olduğunda, olan olmuş olacak,” dedi başını geriye atarak. “Ve olana kadar kimse&nbsp;bilmeyecek.”</span></span></p>

    <p class="calibre8"><span class="font"><span class="calibre1">Aniden atağa geçen bir yılan gibi uzanıp sıkıca elime yapıştı. Bir anda kıvırıp sırtıma yapıştırdı ve ne ileri, ne geri gidebileceğim biçimde beni tuttu. Sadece acı içinde, “Anne! Yapma!&nbsp;Gerçekten canımı acıtıyorsun!” diye bağırabildim.</span></span></p>

    <p class="calibre8"><span class="font"><span class="calibre1">“Önce bunu dinle,” diye tısladı kulağıma. “Bunu dinle, Mary. Ben kendi oyunumu oynuyorum ve bozmanı istemiyorum. Kimse ben onlara anlatmaya hazır olana kadar hiçbir şey bilmeyecek&nbsp;ve bildiklerinde her şey için geç olmuş olacak.”</span></span></p>

    <p class="calibre8"><span class="font"><span class="calibre1">“Sana âşık olmasını mı sağlayacaksın?”</span></span></p>

    <p class="calibre8"><span class="font"><span class="calibre1">Aniden beni serbest bıraktı. Dirseğimi ve kolumun acıyan yerlerini tuttum.</span></span></p>

    <p class="calibre8"><span class="font"><span class="calibre1">“Benimle evlenmesini sağlayacağım,” dedi duygusuz bir sesle. “Ve herhangi birine tek kelime edersen, seni öldürürüm.”</span></span></p>

    <p class="calibre8"><span class="font"><span class="calibre1">O günden sonra Anne’i daha dikkatli izledim. Percy’yi nasıl avucuna aldığını gördüm. Greenwich’te yeni yılın bütün o soğuk aylarında adamın üzerine gittikten sonra güneş ve bizim&nbsp;York Place’e gelişimizle birlikte aniden geri çekildi. Ve o kendini ne kadar geri çekerse Henry&nbsp;Percy de o kadar üzerine geliyordu. Henry odaya girdiğinde Anne başını kaldırıp ona hedefi&nbsp;tam on ikiden vuran bir gülümseme gönderiyordu. Davetkâr, arzu dolu bir bakış atıyordu. Ama&nbsp;sonra başını çeviriyor ve bütün ziyareti boyunca ona bir daha dönüp bakmıyordu.</span></span></p>

    <p class="calibre3"><span class="font"><span class="calibre1">Percy, Kardinal Wolsey’nin tayfasındandı ve kardinal kral ya da kraliçeyi ziyaret ederken onun çömezi olarak orada beklemek zorundaydı. Gerçekte genç Lordun kraliçenin odalarını dolanıp&nbsp;kendisiyle konuşan herkesle flörtleşmek dışında yapacak bir işi yoktu. Gözünün Anne’de olduğu aşikârdı ama Anne onu es geçip onun dışında dans teklif eden herkesle dans etti, eldivenini düşürüp Percy’nin ona geri&nbsp;vermesini bekledi, Lordun yanına oturdu ama onunla konuşmadı, şiirlerini geri çevirip artık ona&nbsp;yardım edemeyeceğini söyledi.</span></span></p>

    <p class="calibre8"><span class="font"><span class="calibre1">Öyle dirençli bir geri çekilmeydi ve öyle bir dirençle ilerleme kaydetti ki, genç adam onu tekrar elde edebilmek için ne yapacağını bir türlü bulamadı.</span></span></p>

    <p class="calibre8"><span class="font"><span class="calibre1">Bana geldi. “Bayan Carey, ablanızı bir şekilde gücendirdim mi acaba?”</span></span></p>

    <p class="calibre8"><span class="font"><span class="calibre1">“Hayır, sanmıyorum.”</span></span></p>

    <p class="calibre8"><span class="font"><span class="calibre1">“Eskiden çekici bakışlarla bana gülümserdi, şimdiyse çok soğuk davranıyor.”</span></span></p>

    <p class="calibre8"><span class="font"><span class="calibre1">Bir an durdum, bu tür meselelerde çok ağırdım. Bir yanda doğru cevap vardı, ablam adamı sazan gibi oynatıyordu. Ama biliyordum ki, Anne bunu ona söylememi istemezdi. Diğer yanda&nbsp;Anne’in söylememi isteyeceği bir cevap vardı. Henry Percy’nin bebeksi yüzündeki endişeli&nbsp;ifadeye bir an içten bir şefkatle baktım. Sonra ona bir Boleyn gülümsemesi ve Howard cevabı&nbsp;verdim. “Haklısınız Lordum, sanırım size karşı fazla nazik davranmış olmaktan korkuyor&nbsp;olabilir.”</span></span></p>

    <p class="calibre8"><span class="font"><span class="calibre1">O güvenle bakan çocuksu bakışlarda hemen bir umut pırıltısı gördüm. “Fazla nazik mi?”</span></span></p>

    <p class="calibre8"><span class="font"><span class="calibre1">“Size karşı çok nazikti, değil mi, Lordum?”</span></span></p>

    <p class="calibre8"><span class="font"><span class="calibre1">Başıyla onayladı. “Kesinlikle. Ve onun kölesiyim.”</span></span></p>

    <p class="calibre8"><span class="font"><span class="calibre1">“Sanırım sizden çok hoşlanmaktan korktu.”</span></span></p>

    <p class="calibre8"><span class="font"><span class="calibre1">Kelimeleri ağzımdan kapmak istercesine öne eğildi. “Çok hoşlanmaktan mı?”</span></span></p>

    <p class="calibre8"><span class="font"><span class="calibre1">“Kendi kafasını karıştıracak kadar çok,” dedim yumuşacık bir sesle.</span></span></p>

    <p class="calibre8"><span class="font"><span class="calibre1">Yerinden zıplayıp bir iki adım uzaklaştı, sonra tekrar yanıma geldi. “Yani beni arzulamaktan mı korkuyor?”</span></span></p>

    <p class="calibre8"><span class="font"><span class="calibre1">Gülümseyip bu yalanlardan sıkıldığımı görmesin diye başımı çevirdim. Fakat o vazgeçmedi. Önümde dizlerinin üzerine çöktü ve başını kaldırıp bana baktı.</span></span></p>

    <p class="calibre8"><span class="font"><span class="calibre1">“Lütfen söyleyin, Bayan Carey,” diye yalvardı. “Günlerdir uyumadım. Günlerdir hiçbir şey yemiyorum. Ruhum fırtınalarla boğuşuyor. Lütfen söyleyin, beni seviyor mu, lütfen söyleyin,&nbsp;beni sevme ihtimali var mı? Lütfen bana acıyın ve söyleyin.”</span></span></p>

    <p class="calibre8"><span class="font"><span class="calibre1">“Söyleyemem.” Gerçekten de söyleyemezdim. Yalanlar boğazıma dolanırdı. “Kendisine sormalısınız.”</span></span></p>

    <p class="calibre8"><span class="font"><span class="calibre1">Kafesinden dışarı salınmış, peşinde tazı olan bir tavşan gibi ayağa fırladı. “Soracağım! Soracağım! Nerede kendisi?”</span></span></p>

    <p class="calibre8"><span class="font"><span class="calibre1">“Bahçede bovling oynuyor.”</span></span></p>

    <p class="calibre8"><span class="font"><span class="calibre1">Başka bir şeye ihtiyacı yoktu, çılgın gibi kapıyı açıp koşmaya başladı. Taş basamaklardan kapıya ve oradan bahçeye çıkarken çizmelerinin çıkardığı sesi duyabiliyordum. Biz konuşurken&nbsp;odanın karşı tarafında oturan Jane Parker başını kaldırdı.</span></span></p>

    <p class="calibre8"><span class="font"><span class="calibre1">“Bir fetih daha mı?” dedi, her zamanki gibi olanları yanlış anlayarak.</span></span></p>

    <p class="calibre8"><span class="font"><span class="calibre1">Ona kendininki kadar zehirli bir gülümsemeyle karşılık verdim. “Bazı kadınlar arzulanır, bazıları arzulanmaz,” dedim.</span></span></p>

    <p class="calibre8"><span class="font"><span class="calibre1">Henry, bovling oynadıkları çimenlerde nezaket ve ustalıkla Sör Thomas Wyatt’a yenilen Anne’i buldu.</span></span></p>

    <p class="calibre8"><span class="font"><span class="calibre1">“Size bir sone yazacağım,” diye vaatte bulundu Wyatt. “Bana böyle zarafetle yenildiğiniz için.”</span></span></p>

    <p class="calibre8"><span class="font"><span class="calibre1">“Hayır, hayır, adil bir çarpışmaydı,” diye itiraz etti Anne.</span></span></p>

    <p class="calibre8"><span class="font"><span class="calibre1">“Parasına oynuyor olsaydık sanırım şimdi cüzdanımı almaya gidiyor olacaktım,” dedi adanı. “Siz Boleynler sadece sonunda elde edilecek bir şey yoksa kaybedersiniz.”</span></span></p>

    <p class="calibre8"><span class="font"><span class="calibre1">Anne gülümsedi. “Gelecek sefere servetinize oynarız,” diye söz verdi. “Gördünüz mü, sizi kandırıp güvende olduğunuz hissi uyandırdım.”</span></span></p>

    <p class="calibre8"><span class="font"><span class="calibre1">“Kalbimden başka ortaya koyacak bir servetim yok.”</span></span></p>

    <p class="calibre8"><span class="font"><span class="calibre1">“Benimle biraz yürür müsün?” diye araya girdi Henry Percy, niyetlendiğinden çok daha yüksek sesle.</span></span></p>

    <p class="calibre8"><span class="font"><span class="calibre1">Anne sanki onun varlığını fark etmemiş gibi irkildi. “Ah! Lord Henry!”</span></span></p>

    <p class="calibre8"><span class="font"><span class="calibre1">“Hanımefendi bovling oynuyor,” dedi Sör Thomas.</span></span></p>

    <p class="calibre8"><span class="font"><span class="calibre1">Anne ikisine de gülümsedi. “Öyle kötü yenildim ki, bir yürüyüş yapıp bir sonraki stratejimi belirleyeceğim,” deyip elini Lord Henry Percy’nin koluna koydu.</span></span></p>

    <p class="calibre8"><span class="font"><span class="calibre1">Henry onu bovling alanından çıkarıp rüzgârlı patikanın ucundaki porsuk ağacının altındaki banka götürdü.</span></span></p>

    <p class="calibre8"><span class="font"><span class="calibre1">“Bayan Anne,” diye başladı.</span></span></p>

    <p class="calibre8"><span class="font"><span class="calibre1">“Oturmak için biraz fazla nemli değil mi?”</span></span></p>

    <p class="calibre8"><span class="font"><span class="calibre1">Henry anında pahalı pelerinini omzundan çekip Anne’in oturması için taş bankın üzerine yaydı. “Bayan Anne...”</span></span></p>

    <p class="calibre8"><span class="font"><span class="calibre1">“Yok, hayır, çok üşüdüm,” diye karar verdi Anne ve ayağa kalktı.</span></span></p>

    <p class="calibre8"><span class="font"><span class="calibre1">“Fakat Bayan Anne!” diye parladı Henry biraz bozularak.</span></span></p>

    <p class="calibre8"><span class="font"><span class="calibre1">Anne durakladı, dönüp o baştan çıkaran gülümsemesiyle ona baktı.</span></span></p>

    <p class="calibre8"><span class="font"><span class="calibre1">“Lordum?”</span></span></p>

    <p class="calibre3"><span class="font"><span class="calibre1">“Bana karşı son zamanlarda neden bu kadar soğuk davrandığını öğrenmek zorundayım.”</span></span></p>

    <p class="calibre8"><span class="font"><span class="calibre1">Anne bir an şaşaladı, sonra cilveli kadın pozlarını bırakıp hüzünlü ve çok güzel bir yüzle ona döndü.</span></span></p>

    <p class="calibre8"><span class="font"><span class="calibre1">“Amacım soğuk davranmak değildi,” dedi yavaşça. “Dikkatli olmaktı.”</span></span></p>

    <p class="calibre8"><span class="font"><span class="calibre1">“Neye karşı?” diye bağırdı Henry. “Ben fırtınalar içindeyim!”</span></span></p>

    <p class="calibre8"><span class="font"><span class="calibre1">“Sizi fırtınalara boğmak istemedim. Sadece kendimi biraz geri çekmek istedim. Daha öte bir amacım yoktu.”</span></span></p>

    <p class="calibre8"><span class="font"><span class="calibre1">“Ama neden?” diye fısıldadı adam.</span></span></p>

    <p class="calibre8"><span class="font"><span class="calibre1">Anne başını bahçenin ucuna, nehre çevirdi. “Benim için daha iyi olacağını düşündüm, belki ikimiz için de daha iyi olacağını,” dedi yavaşça. “Beni huzursuz edecek kadar yakın olmaya&nbsp;başlamıştık.”</span></span></p>

    <p class="calibre8"><span class="font"><span class="calibre1">Henry hızla bir adım geriledi, sonra tekrar Anne’in yanına geldi. “Sana asla rahatsızlık vermem,” diye garanti verdi. “Benden sonsuza dek arkadaş kalacağımıza ve hiçbir skandala&nbsp;adının karışmayacağına dair bir söz isteseydin, bu sözü hemen alırdın.”</span></span></p>

    <p class="calibre8"><span class="font"><span class="calibre1">Anne derin bakan siyah gözlerini ona çevirdi. “Peki, kimsenin birbirimize âşık olduğumuzu söylemeyeceğini garantileyebilir miydin?”</span></span></p>

    <p class="calibre8"><span class="font"><span class="calibre1">Henry sessizce başını iki yana salladı. Tabii ki bu skandal manyağı saray eşrafının ne söyleyip ne söylemeyeceği konusunda bir söz veremezdi.</span></span></p>

    <p class="calibre8"><span class="font"><span class="calibre1">“Birbirimize asla âşık olmayacağımıza söz verebilir miydin?”</span></span></p>

    <p class="calibre8"><span class="font"><span class="calibre1">Henry Percy durakladı. “Tabii ki seni seviyorum, Bayan Anne,” dedi. “Bir saraylı gibi.”</span></span></p>

    <p class="calibre3"><span class="font"><span class="calibre1">Anne sanki bunu duymaktan hoşnutmuş gibi gülümsedi. “Bunun bir bahar oyunu olduğunu ben de biliyorum. Benim için de öyle. Ama yakışıklı bir erkek ye hizmetkâr arasında oynandığında tehlikeli bir oyuna dönüşüyor, insanlar hemen ikilinin birbiri için yaratıldığını, birbirimize çok uygun olduğunu söylemeye başlıyor.”</span></span></p>

    <p class="calibre8"><span class="font"><span class="calibre1">“Böyle mi diyorlar?”</span></span></p>

    <p class="calibre8"><span class="font"><span class="calibre1">“Dans ettiğimizde. Bana nasıl baktığını gördüklerinde. Sana nasıl gülümsediğimi fark ettiklerinde.”</span></span></p>

    <p class="calibre8"><span class="font"><span class="calibre1">“Başka ne diyorlar?” Bu sahne onu epeyce büyülemişti.</span></span></p>

    <p class="calibre8"><span class="font"><span class="calibre1">“Beni sevdiğini söylüyorlar. Seni sevdiğimi söylüyorlar. Sadece oyun oynadığımızı sanırken aslında birbirimize duyduğumuz aşkla aklımızın başımızdan gittiğini söylüyorlar.”</span></span></p>

    <p class="calibre8"><span class="font"><span class="calibre1">“Tanrım,” dedi bu açıklamayı duyunca. “Tanrım, durum gerçekten de bu!”</span></span></p>

    <p class="calibre8"><span class="font"><span class="calibre1">“Aman Tanrım. Siz ne diyorsunuz?”</span></span></p>

    <p class="calibre8"><span class="font"><span class="calibre1">“Diyorum ki, ben bir aptalım. Aylardır sana âşığım ve her seferinde kendimi eğlendirdiğimi, senin benimle dalga geçtiğini ve tüm bunların hiçbir anlamı olmadığını düşünüyordum.”</span></span></p>

    <p class="calibre8"><span class="font"><span class="calibre1">Anne’in bakışları Lordun içini ısıttı. “Benim için bir anlamı vardı,” diye fısıldadı.</span></span></p>

    <p class="calibre8"><span class="font"><span class="calibre1">Anne’in siyah gözleri onu yakaladı, oğlan gözlerini ondan ayıramadı. “Anne,” diye fısıldadı. “Aşkım.”</span></span></p>

    <p class="calibre8"><span class="font"><span class="calibre1">Anne’in dudaklarına dayanılmaz, öpülesi bir gülümseme yayıldı. “Henry,” diyerek nefesini bıraktı. “Benim Henry’im.”</span></span></p>

    <p class="calibre8"><span class="font"><span class="calibre1">Henry ona doğru bir adım attı, elini Anne’in bileğini saran dantele koydu, onu kendine çektiğinde Anne direnmeyip ayartan bir adımla ona yanaştı. Başını kaldırıp baktığında Henry&nbsp;eğildi ve dudakları ilk öpüşme için birleşti.</span></span></p>

    <p class="calibre8"><span class="font"><span class="calibre1">“Ah, söyle haydi,” diye fısıldadı Anne. “Şimdi söyle, şu anda, Henry.”</span></span></p>

    <p class="calibre8"><span class="font"><span class="calibre1">“Evlen benimle,” dedi Percy.</span></span></p>

    <p class="calibre8"><span class="font"><span class="calibre1">“Ve oldu işte,” diye anlattı Anne kaygısızca, o gece yatak odamızda. Banyo küvetinin odaya gelmesini emretmiş, her ikimiz de peşi sıra banyo yapmış, birbirimizin sırtını ovmuş, saçını&nbsp;yıkamıştık. Temizlik konusunda bir Fransız saraylısı kadar titiz olan Anne, o gün her&nbsp;zamankinden on kat daha ihtimamlıydı. Pasaklı bir öğrenciymişim gibi el ve ayak tırnaklarımı&nbsp;kontrol etti, çocukmuşum gibi kulaklarımı temizlemem için fildişinden bir kulak çubuğu verdi,&nbsp;acıyla inlememe aldırmadan bit tarağını saçlarımın her telinden geçirdi.</span></span></p>

    <p class="calibre8"><span class="font"><span class="calibre1">“Yani? Olan nedir?” diye sordum suratımı asarak. Üzerimdeki sular yere damlarken çarşafa sarındım. Dört hizmetkâr içeri girip kocaman tahta küveti taşıyabilmek için içindeki suyu&nbsp;kovalara boşaltmaya başladı. Küvetin etrafını sarmak için kullandıkları çarşaflar sırılsıklam ve&nbsp;ağırdı, bütün her şey çok küçük bir kazanç için gereğinden fazla harcanmış bir emekmiş gibi&nbsp;görünüyordu. “Ben hâlâ flörtleşmeden öte bir şey duyabilmiş değilim de.”</span></span></p>

    <p class="calibre8"><span class="font"><span class="calibre1">“Evlenme teklif etti,” dedi Anne. Hizmetçilerin çıkıp kapıyı kapatmasını bekledi, sonra çarşafı göğüslerinin üzerine daha da sıkı sarıp aynanın önüne oturdu. Biri kapıya vurdu.</span></span></p>

    <p class="calibre8"><span class="font"><span class="calibre1">“Şimdi kim?” diye sordum, artık sabrım taşarken. “Benim,” dedi George. “Banyo yapıyoruz,” dedim.</span></span></p>

    <p class="calibre8"><span class="font"><span class="calibre1">“Bırak gelsin.” Anne siyah saçlarını fırçalamak üzere fırçayı kaldırdı. “Dolaşan bu telleri açabilir.”</span></span></p>

    <p class="calibre8"><span class="font"><span class="calibre1">George içeri girdi ve yerdeki suya, ıslak çarşaflara, yarı çıplak olan ablamla bana ve Anne’in omuzlarına düşen ıslak gür saçlarına bakıp kaşını kaldırdı.</span></span></p>

    <p class="calibre8"><span class="font"><span class="calibre1">“Bir sahne oyunu falan mı? Denizkızı mısınız?”</span></span></p>

    <p class="calibre8"><span class="font"><span class="calibre1">“Anne banyo yapmamız için ısrar etti. Yine.”</span></span></p>

    <p class="calibre8"><span class="font"><span class="calibre1">Anne saç fırçasını ona uzattı ve George itiraz etmedi.</span></span></p>

    <p class="calibre8"><span class="font"><span class="calibre1">“Saçımı fırçala,” dedi Anne o sinsi, çarpık gülümsemesiyle. “Mary hep canımı acıtıyor.” George karşı koymadan onun arkasına geçti, telleri yavaş yavaş açarak taramaya başladı. Tıpkı&nbsp;kısrağının yelesiyle ilgilenirken yaptığı gibi itinayla fırçaladı. Anne gözlerini kapatıp George’un&nbsp;bu titizliğinin keyfini çıkardı.</span></span></p>

    <p class="calibre8"><span class="font"><span class="calibre1">“Bit gördün mü hiç?” dedi aniden silkinerek.</span></span></p>

    <p class="calibre8"><span class="font"><span class="calibre1">“Henüz hayır,” diye yatıştırdı George, Venedikli bir kuaför kadar içten.</span></span></p>

    <p class="calibre8"><span class="font"><span class="calibre1">“Pekâlâ, şimdi olan ne?” diye sordum tekrar Anne’in anlattıklarına geri dönerek.</span></span></p>

    <p class="calibre8"><span class="font"><span class="calibre1">“O artık benim,” dedi dobra dobra. “Henry Percy. Bana beni sevdiğini söyledi, benimle evlenmek istediğini söyledi. Senin ve George’un nişanımıza şahitlik etmesini istiyorum, bana&nbsp;bir yüzük verir, sonrasında olan olmuş olur ve artık bozulamaz, kilisede rahip önünde yapılan&nbsp;bir evlilik kadar güvenli. Ve ben düşes olurum.”</span></span></p>

    <p class="calibre3"><span class="font"><span class="calibre1">“Yüce Tanrım.” George olduğu yerde dondu, fırça havada kaldı. “Anne! Bundan emin misin?”</span></span></p>

    <p class="calibre3"><span class="font"><span class="calibre1">“Kötü bir çözüm mü?”</span></span></p>

    <p class="calibre8"><span class="font"><span class="calibre1">“Hayır,” diye lütfetti George. “Ama yine de... Northumberland Düşesi! Tanrım, Anne, kuzey İngiltere’nin çoğunun sahibi olacaksın.”</span></span></p>

    <p class="calibre8"><span class="font"><span class="calibre1">Anne aynada kendine gülümseyerek evet anlamında başını salladı.</span></span></p>

    <p class="calibre3"><span class="font"><span class="calibre1">“Yüce Tanrım, ülkenin en önemli ailesi olacağız! Avrupa’nın en büyük ailelerinden. Mary kralın yatağında, sen de en büyük adamının karısı, Howardları öyle bir daha asla indiremeyecekleri bir yere yükselteceğiz.” Bir sonraki adımı düşünürken bir an durakladı.</span></span></p>

    <p class="calibre8"><span class="font"><span class="calibre1">“Tanrım, Mary kraldan hamile kalıp bir oğlan doğurursa, arkasında Northumberland varken tahtı hiç zorlanmadan ele geçirebilir. İngiltere Kralının dayısı olabilirim.”</span></span></p>

    <p class="calibre8"><span class="font"><span class="calibre1">“Evet,” dedi Anne yumuşacık bir sesle. “Ben de böyle düşünmüştüm.”</span></span></p>

    <p class="calibre8"><span class="font"><span class="calibre1">Hiçbir şey demeden ablamın yüzünü seyrettim.</span></span></p>

    <p class="calibre8"><span class="font"><span class="calibre1">“Howard ailesi tahtta,” diye mırıldandı George, kendi kendine konuşur gibi. “Northumberland ve Howard ittifakı. Oldu bitti işte, değil mi? Bu ikisi yan yana gelince. Ancak bir evlilikle bir&nbsp;araya gelebilirlerdi ve sonrasında her ikisinin de yapması gereken bir veliaht çıkartmaya&nbsp;çabalamak. Mary veliahdı doğurabilir ve Anne veliahdın geleceği için Percy’leri garantiler.”</span></span></p>

    <p class="calibre8"><span class="font"><span class="calibre1">“Asla başarabileceğimi sanmıyordun,” dedi Anne parmağını bana uzatarak.</span></span></p>

    <p class="calibre8"><span class="font"><span class="calibre1">Başımla onayladım. “Çok yüksekten uçtuğunu düşünüyordum.”</span></span></p>

    <p class="calibre8"><span class="font"><span class="calibre1">“Gelecek sefere artık bilirsin,” diye uyardı beni. “Nişan aldım mı vururum.”</span></span></p>

    <p class="calibre8"><span class="font"><span class="calibre1">“Gelecek sefere bilirim,” diye başımı eğdim.</span></span></p>

    <p class="calibre8"><span class="font"><span class="calibre1">“İyi de ya Percy?” diye uyardı George. “Ya onu mirastan mahrum bırakırlarsa? O zaman çok hoş bir yerde olursun işte, eskiden düklüğün veliahdı olan ama artık gözden düşmüş ve hiçbir&nbsp;şeyi olmayan bir adamla evlenmiş olursun.”</span></span></p>

    <p class="calibre8"><span class="font"><span class="calibre1">Anne başını iki yana salladı. “Böyle bir şey yapmazlar. Henry onlar için çok değerli. Fakat yanımda olmalısın George. Babam ve Howard Dayım da öyle. Babası yeterince iyi olduğumuzu&nbsp;görmeli. O zaman nişanın devamına izin verirler.”</span></span></p>

    <p class="calibre8"><span class="font"><span class="calibre1">“Elimden geleni yapacağım ama Percyler burnu kalkık bir aile, Anne. Henry’nin Mary Talbot’ın evlenmesine karar vermişlerdi, ta ki Wolsey rakip çıkana dek. Onun yerine seni&nbsp;istemeyeceklerdir.”</span></span></p>

    <p class="calibre8"><span class="font"><span class="calibre1">“Tek istediğin para mı?” diye sordum.</span></span></p>

    <p class="calibre3"><span class="font"><span class="calibre1">“Ah, unvan da istiyorum,” dedi Anne edepsizce.</span></span></p>

    <p class="calibre3">“<span class="font"><span class="calibre1">Yani gerçekten, ona karşı ne hissediyorsun?”</span></span></p>

    <p class="calibre3"><span class="font"><span class="calibre1">Bir an bu soruyu da o sinir bozucu esprilerinden biriyle çürütüp adamın o çocuksu hayranlığını yerin dibine geçirecek sandım. Ama o sırada Anne başını geri savurdu, tertemiz saçları nehir&nbsp;gibi George’un parmakları arasından kayıp&nbsp;gitti.</span></span></p>

    <p class="calibre8"><span class="font"><span class="calibre1">“Ah, biliyorum ben salağım! Adam daha küçük bir çocuk, hatta salak bir çocuk ama benimle birlikteyken ben de kendimi küçük bir kız çocuğu gibi hissediyorum. Birbirine âşık ve hiçbir&nbsp;şeyden korkması gerekmeyen küçük çocuklar gibi. Sayesinde hiçbir şeyi umursamıyorum.&nbsp;Büyüleniyorum! Kendimi âşık gibi hissediyorum!”</span></span></p>

    <p class="calibre8"><span class="font"><span class="calibre1">Sanki Howardlar’ın o soğukluk büyüsü bozulmuş, bir ayna gibi yerle bir olmuş ve her şey simli bir gerçekliğe bürünmüştü. Onunla birlikte gülüp ellerine yapıştım ve yüzüne baktım.&nbsp;”Muhteşem bir duygu, değil mi?” diye sordum. “Âşık olmak yani. Dünyanın en harika, en güzel&nbsp;duygusu, değil mi?”</span></span></p>

    <p class="calibre3"><span class="font"><span class="calibre1">Ellerini çekip kurtardı. “Uf, git başımdan, Mary. Ne çocuksusun. Ama haklısın! Muhteşem mi? Evet! Şimdi öyle aptal aptal sırıtmayı bırak. Buna dayanamıyorum.”</span></span></p>

    <p class="calibre8"><span class="font"><span class="calibre1">George onun siyah saçlarından bir tutam alıp başının tepesinde topladı ve hayran hayran aynadan yüzüne baktı. “Anne Boleyn âşık oldu,” dedi düşünceli düşünceli. “Söylesen kim&nbsp;inanırdı?”</span></span></p>

    <p class="calibre8"><span class="font"><span class="calibre1">“Bu krallıkta kraldan sonra gelen erkek o olmasaydı, bu asla olmazdı,” diye hatırlattı Anne. “Bana ve aileme düşen görevi kesinlikle aklımdan çıkarmış değilim.”</span></span></p>

    <p class="calibre3"><span class="font"><span class="calibre1">George başıyla onayladı. “Biliyorum, Annamaria. Hepimiz hedefinin çok yüksek olacağını biliyorduk. Ama bir Percy! Bu hayal bile etmediğim kadar yüksek oldu!”</span></span></p>

    <p class="calibre3"><span class="font"><span class="calibre1">Anne kendi yansımasını sorgulamak istercesine öne eğildi, büzünü ellerinin arasına aldı. “Benim ilk aşkım. İlk ve sonsuz aşkım.”</span></span></p>

    <p class="calibre3"><span class="font"><span class="calibre1">“Tanrıya yakar da şansın yaver gitsin ve bu ilk aşkın olduğu kadar son aşkın olsun,” dedi George aniden düşünceli düşünceli.</span></span></p>

    <p class="calibre8"><span class="font"><span class="calibre1">Anne’in gözleri aynada onunkileri buldu. “Lütfen Tanrım,” dedi. “Şu hayatta Henry Percy’den başka hiçbir şey istemiyorum. O beni tatmin etmeye yeter. Ah, George, sana anlatamam.&nbsp;Henry Percy benim olursa ve onu elimde tutabilirsem, bu bana fazlasıyla yetecek.”</span></span></p>

    <p class="calibre8"><span class="font"><span class="calibre1">Henry Percy, Anne’in komutu üzerine ertesi gün öğlen saatinde kraliçenin odalarına geldi. Anne zamanı çok iyi kararlaştırmıştı. Bütün hanımlar duaya gitmişti ve odalar bize kalmıştı. Henry&nbsp;Percy içeri girip etrafına bakındığında sessiz ve bomboş odaları görüp şaşırdı. Anne onun&nbsp;yanına gitti, ellerini ellerine aldı. Bir an Percy’nin hiç de o kadar avlanmış gibi görünmediğini&nbsp;düşündüm.</span></span></p>

    <p class="calibre8"><span class="font"><span class="calibre1">“Aşkım,” dedi Anne ve onun sesiyle birlikte oğlanın yüzü ılındı, cesareti geri geldi.</span></span></p>

    <p class="calibre8"><span class="font"><span class="calibre1">“Anne,” dedi yavaşça.</span></span></p>

    <p class="calibre3"><span class="font"><span class="calibre1">Eli yumuşacık kumaştan dikilmiş pantolonunun cebini karıştırdı, iç ceplerinden birinden bir yüzük bulup çıkardı.</span></span></p>

    <p class="calibre3"><span class="font"><span class="calibre1">Pencere kenarında oturduğum yerden kırmızı yakutun pırıltısını, iffetli kadının simgesini görebiliyordum.</span></span></p>

    <p class="calibre8"><span class="font"><span class="calibre1">“Senin için,” dedi şefkatle.</span></span></p>

    <p class="calibre8"><span class="font"><span class="calibre1">Anne elini tuttu. “Nişanımızı şimdi şahitler önünde yapmak ister misin?” diye sordu.</span></span></p>

    <p class="calibre8"><span class="font"><span class="calibre1">Henry hafifçe yutkundu. “Evet, isterim.”</span></span></p>

    <p class="calibre8"><span class="font"><span class="calibre1">Anne ona aydınlanmış gibi bir yüzle gülümsedi. “Haydi, başla o zaman.”</span></span></p>

    <p class="calibre8"><span class="font"><span class="calibre1">Sanki ikimizden biri onu durdurabilirmiş gibi bir bana, bir George’a baktı.</span></span></p>

    <p class="calibre3"><span class="font"><span class="calibre1">George’la ben şevk veren gözlerle ona gülümsedik, Boleyn gülümsemesiyle, bir çift şirin yılan gibi.</span></span></p>

    <p class="calibre3"><span class="font"><span class="calibre1">“Ben, Henry Percy, sen Anne Boleyn’i kanun huzurunda karım olarak kabul ediyorum,” dedi Anne’in elini tutarak.</span></span></p>

    <p class="calibre3"><span class="font"><span class="calibre1">“Ben Anne Boleyn, sen Henry Percy’yi kanun huzurunda kocam olarak kabul ediyorum,” dedi, onunkinden daha güvenli bir sesle.</span></span></p>

    <p class="calibre8"><span class="font"><span class="calibre1">Henry, Anne’in sol elinin üçüncü parmağını buldu. “Bu yüzükle sana söz veriyorum,” dedi alçak sesle ve yüzüğü parmağa geçirdi. Yüzük büyük gelmişti. Anne düşmemesi için elini yumruk&nbsp;yaptı.</span></span></p>

    <p class="calibre8"><span class="font"><span class="calibre1">“Bu yüzükle, seni kabul ediyorum,” diye cevapladı.</span></span></p>

    <p class="calibre8"><span class="font"><span class="calibre1">Oğlan başını eğip onu öptü. Anne yüzünü bana döndüğünde gözleri arzuyla buğulanmıştı.</span></span></p>

    <p class="calibre8"><span class="font"><span class="calibre1">“Bizi yalnız bırakın,” dedi sessizce.</span></span></p>

    <p class="calibre3"><span class="font"><span class="calibre1">Onlara iki saat verdik, sonra taş koridorların ucundan kraliçe ve hanımlarının duadan geri döndüğünü duyduk. ‘Boleyn’ anlamına gelen ritimle kapıya hızlıca vurduk, biliyorduk ki Anne, kendinden geçmiş uyurken bile bu sesi duyup yerinden zıplayacaktı. Ama kapıyı açıp içeri girdiğimizde Henry’yle birlikte şarkı besteliyordu. Anne lavta çalıyor, Henry de&nbsp;birlikte yazdıkları sözleri okuyordu. Başları önlerindeki sehpada duran el yazısını görmek&nbsp;amacıyla iyice bitişmişti ama bu mahremiyeti bir tarafa koyarsak geçtiğimiz üç ay içinde&nbsp;nasıllarsa aynı öyleydiler.</span></span></p>

    <p class="calibre8"><span class="font"><span class="calibre1">George ve ben peşimizde kraliçenin hanımlarıyla birlikte içeri girdiğimizde Anne bize gülümsedi.</span></span></p>

    <p class="calibre8"><span class="font"><span class="calibre1">“Çok hoş bir parça yazdık, bütün sabah bununla uğraştık,” dedi Anne şirin şirin.</span></span></p>

    <p class="calibre8"><span class="font"><span class="calibre1">“Adı nedir?” diye sordu George.</span></span></p>

    <p class="calibre8"><span class="font"><span class="calibre1">“Merrily merrily,” diye cevapladı Anne. “Adı Merrily Merrily ve Onward We Go.”</span></span></p>

    <p class="calibre8"><span class="font"><span class="calibre1">O gece odamızı terk eden Anne oldu. Üzerine bir pelerin geçirdi ve sarayın kulesinin saati gece yarısını vurduğunda kapıya yöneldi.</span></span></p>

    <p class="calibre8"><span class="font"><span class="calibre1">“Gecenin bu saatinde nereye gidiyorsun?” diye sordum, kınayan bir sesle.</span></span> <span class="font"><span class="calibre1">Bembeyaz yüzüyle karabaşlığının altından bana baktı. “Kocama,” dedi.</span></span></p>

    <p class="calibre8"><span class="font"><span class="calibre1">“Anne, yapamazsın,” dedim, afallayarak. “Yakalanırsın ve hayatın mahvolur.”</span></span></p>

    <p class="calibre8"><span class="font"><span class="calibre1">“Tanrının ve şahitlerin huzurunda nişanlandık. Bu evlilik kadar sağlam bir şey, değil mi?”</span></span></p>

    <p class="calibre8"><span class="font"><span class="calibre1">“Evet,” dedim gönülsüz bir sesle.</span></span></p>

    <p class="calibre8"><span class="font"><span class="calibre1">“Bir evlilik gerekleri yerine getirilmediği için bozulabilir, değil mi?”</span></span></p>

    <p class="calibre8"><span class="font"><span class="calibre1">“Evet.”</span></span></p>

    <p class="calibre8"><span class="font"><span class="calibre1">“İşte şimdi bunu engelleyeceğim,” dedi. “Henry ve ben evlendiğimizi ve yatağa girdiğimizi ilan ettiğimizde Percy ailesi bile bu işten paçayı sıyıramayacak.”</span></span></p>

    <p class="calibre8"><span class="font"><span class="calibre1">Yatakta dizlerimin üzerinde doğruldum. “Ama Anne, ya biri görürse?”</span></span></p>

    <p class="calibre8"><span class="font"><span class="calibre1">“Görmeyecek,” dedi.</span></span></p>

    <p class="calibre8"><span class="font"><span class="calibre1">“Percyler gece yarısı yataklarınızdan çıktığınızı duysun da...”</span></span></p>

    <p class="calibre8"><span class="font"><span class="calibre1">Omuz silkti. “Nasıl ve nerede olduğu benim için önemli değil. Olduktan sonra...”</span></span></p>

    <p class="calibre8"><span class="font"><span class="calibre1">“Ya sonuçta hiçbir şey olmazsa...” Gözlerindeki öfkeyi görüp sustum. Bir adımda odayı yürüyüp elleriyle elbisemin yakasına yapıştı ve boğazımı kıvırmaya başladı. “İşte ben de bu yüzden&nbsp;bunu yapıyorum,” diye tısladı. “Seni geri zekâlı. Sonuçta bir şey olmamasını engellemek için.&nbsp;Kimse bunun saçma sapan bir şey olduğunu söyleyenlesin diye. İmzalanıp mühürlenmesi için.&nbsp;Evlenmiş ve yatılmış olması için. İnkâr etme ihtimali kalmaması için. Sabaha karşı döneceğim.&nbsp;Şafak sökmeden çok önce. Şimdi gidiyorum.”</span></span></p>

    <p class="calibre8"><span class="font"><span class="calibre1">Başıyla onaylayıp eli kapının tokmağına varana kadar ağzımı açmadım. “Anne, onu seviyor musun?” diye sordum merakla.</span></span></p>

    <p class="calibre8"><span class="font"><span class="calibre1">Başlığının kıvrımları dudağının köşesindeki gülümsemeyi gizleyemedi. “Böyle hissetmem aptalca ama bana dokunması için yanıp tutuşuyorum.”</span></span></p>

    <p class="calibre8"><span class="font"><span class="calibre1">Sonra kapıyı açtı ve dışarı çıktı.</span></span></p>
  </div>
</body>
</html>
