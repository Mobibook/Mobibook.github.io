<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_39" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018478"><span class="font"><i class="calibre5"><span class="calibre6">Kış 1533</span></i></span></a></p>

    <p class="calibre8"><span class="font"><span class="calibre1">Anne yeni yıl hediyesi olarak krala son derece şaşalı bir hediye yaptırdı. Parçayı kuyumcular büyük salona getirip bütün sabahı onu birleştirmekle geçirdiler. Kraliçenin odalarına gelip&nbsp;hediyenin hazır olduğunu ve isterse gidip görebileceğini söylediklerinde Anne, eliyle George’u&nbsp;ve beni çağırıp bizim de onunla gitmemiz gerektiğini söyledi.</span></span></p>

    <p class="calibre8"><span class="font"><span class="calibre1">Büyük salonun basamaklarından aşağı koştuk, Anne önden gidiyordu, böylece kapıları savurarak açıp yüzümüzdeki şaşkınlığı görebilecekti. Hayatımda gördüğüm en şok edici&nbsp;görüntüydü. Pırlanta ve yakutlarla süslü altın kakmalı bir çeşme. Çeşmenin dibinde üç çıplak&nbsp;kadın duruyordu. Onlar da altından yapılmıştı ve memelerinden sular fışkırıyordu.</span></span></p>

    <p class="calibre8"><span class="font"><span class="calibre1">“Tanrım,” dedi George gerçekten ağzı açık kalarak. “Bu sana ne kadara mal oldu?”</span></span></p>

    <p class="calibre8"><span class="font"><span class="calibre1">“Sorma,” dedi Anne. “Ama çok görkemli, değil mi?”</span></span></p>

    <p class="calibre8"><span class="font"><span class="calibre1">“Görkemli hakikaten,” dedim. Ancak ‘bir o kaçlar da çirkin’ diyemedim ama George’un donakalan suratından onun da aynı şeyi&nbsp;düşündüğünü anladım.</span></span></p>

    <p class="calibre8"><span class="font"><span class="calibre1">“Dökülen su sesi sakinleştirici olur diye düşündüm. Henry bunu kabul odasına koyabilir,” dedi Anne. Koca çeşmeye doğru ilerleyip eserine dokundu. “Çok güzel yaptılar.”</span></span></p>

    <p class="calibre8"><span class="font"><span class="calibre1">“İçlerinden sular fışkıran doğurgan kadınlar,” dedim pırıldayan üç heykele bakarak.</span></span></p>

    <p class="calibre8"><span class="font"><span class="calibre1">Anne bana gülümsedi. “Tılsım,” dedi. “Bir hatırlatma. Bir dilek.”</span></span></p>

    <p class="calibre8"><span class="font"><span class="calibre1">“Tanrıya bir işaret vermesi için dua et,” dedi George. Bir işaret var mı?”</span></span></p>

    <p class="calibre8"><span class="font"><span class="calibre1">“Henüz yok,” dedi Anne. “Ama yakında mutlaka olmalı.”</span></span></p>

    <p class="calibre8"><span class="font"><span class="calibre1">“Amin,” dedim George’la birlikte, kendini dine adamış Lüteryenler gibi. “Amin.”</span></span></p>

    <p class="calibre8"><span class="font"><span class="calibre1">Dualarımız kabul oldu. Anne ocak ayında adet görmedi, şubatta da hiçbir hareket olmadı. Baharda kuşkonmaz filizleri çıkar çıkmaz oğlan bebek veriyor diye kraliçe her yemekte bunları&nbsp;yedi. İnsanlar merak etmeye başladı. Kimse ne çıkacağından emin değildi. Anne yüzünde&nbsp;yarım bir gülümsemeyle dolanıyor ve bir kez daha herkesin ilgi odağı olmaktan müthiş keyif&nbsp;alıyordu.</span></span></p>
  </div>
</body>
</html>
