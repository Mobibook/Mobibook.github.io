<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_14" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018453"><span class="font"><i class="calibre5"><span class="calibre6">Yaz 1526</span></i></span></a></p>

    <p class="calibre3"><span class="font"><span class="calibre1">Ama beni öne süremediler.</span></span></p>

    <p class="calibre3"><span class="font"><span class="calibre1">“Neyin var Tanrı aşkına?” diye sordu annem. “Doğumun üzerinden üç ay geçti ama salgın bir hastalığa yakalanmış gibi hâlâ bembeyazsın. Hasta mısın?”</span></span></p>

    <p class="calibre3"><span class="font"><span class="calibre1">“Kanamam durmuyor.” Biraz merhamet görebilmek için yüzüne baktım. Merhametten ziyade&nbsp;bir sabırsızlık vardı. “Korkarım kan kaybından öleceğim.”</span></span></p>

    <p class="calibre8"><span class="font"><span class="calibre1">“Ebeler ne diyor?”</span></span></p>

    <p class="calibre8"><span class="font"><span class="calibre1">“Zamanla geçermiş.”</span></span></p>

    <p class="calibre8"><span class="font"><span class="calibre1">Mimikleriyle bunu onaylamadığını gösterdi. “Çok şişmansın,” diye hayıflandı. “Ve çok... çok ruhsuzsun, Mary.”</span></span></p>

    <p class="calibre8"><span class="font"><span class="calibre1">Başımı kaldırıp ona baktım ve gözlerimin yaşlarla dolduğunu hissettim. “Biliyorum,” dedim kabullenerek. “Ama kendimi ruhsuz hissediyorum.”</span></span></p>

    <p class="calibre8"><span class="font"><span class="calibre1">“Krala bir oğlan doğurdun.” Annem bana şevk vermeye çalışıyordu ama telaşını hissedebiliyordum. “Senin yaptığını yapabilmek için dünyadaki kadınların hepsi kolunu&nbsp;kaybetmeye razı. Senin yerinde başka bir kadın olsa şimdiye yerinden fırlamış, yatağından&nbsp;çıkıp onun yanına gitmiş şarkılar söyleyip ata biniyor olurdu.”</span></span></p>

    <p class="calibre8"><span class="font"><span class="calibre1">“Oğlum nerede?” diye sordum kayıtsızca. Bir an şaşkınlıkla tutuldu. “Nerede olduğunu biliyorsun. Windsor’da.”</span></span></p>

    <p class="calibre8"><span class="font"><span class="calibre1">“Onu en son ne zaman gördüğümü biliyor musun?”</span></span></p>

    <p class="calibre8"><span class="font"><span class="calibre1">“Hayır.”</span></span></p>

    <p class="calibre8"><span class="font"><span class="calibre1">“İki ay önce. Kiliseden geldiğimde alıp götürmüşlerdi.”</span></span></p>

    <p class="calibre8"><span class="font"><span class="calibre1">Tamamen ifadesiz bir suratla bana bakıyordu. “Tabii ki alıp götüreceklerdi,” dedi. “Tabii ki iyi bakılması için önceden birtakım düzenlemeler yaptık.”</span></span></p>

    <p class="calibre8"><span class="font"><span class="calibre1">“Başka kadınların bakması için.”</span></span></p>

    <p class="calibre8"><span class="font"><span class="calibre1">“Bunun ne önemi var?” Annem gerçekten anlamıyordu. “İyi bakılıyor ve kral için ismi Henry kondu.” Sesindeki sevinci gizleyemiyordu. “Yediği önünde yemediği arkasında.”</span></span></p>

    <p class="calibre8"><span class="font"><span class="calibre1">“Ama onu özlüyorum.”</span></span></p>

    <p class="calibre8"><span class="font"><span class="calibre1">Bir an sanki Rusça ya da Arapça gibi onun anlayamadığı başka bir dilde konuşuyormuşum gibi durdu.</span></span></p>

    <p class="calibre8"><span class="font"><span class="calibre1">“Neden?”</span></span></p>

    <p class="calibre8"><span class="font"><span class="calibre1">“Onu da, Catherine’i de özlüyorum.”</span></span></p>

    <p class="calibre8"><span class="font"><span class="calibre1">“Bu yüzden mi bu kadar ruhsuzsun?”</span></span></p>

    <p class="calibre8"><span class="font"><span class="calibre1">“Ruhsuz değilim,” dedim çekinmeden. “Üzgünüm. Öyle üzgünüm ki, yataktan çıkmadan yüzümü yastıklara gömüp ağlamak istiyorum.”</span></span></p>

    <p class="calibre8"><span class="font"><span class="calibre1">“Çocuğunu özlediğin için, öyle mi?” Bu ona öyle yabancı bir bahane gibi geliyordu ki, annemin onaya ihtiyacı vardı.</span></span></p>

    <p class="calibre8"><span class="font"><span class="calibre1">“Sen beni hiç özledin mi?” diye haykırdım. “Haydi beni değil de Anne’i? Neredeyse daha bebekken yanından alınıp Fransa’ya gönderildik. O zaman bizi hiç özlemedin mi? Başka birileri&nbsp;bize okuma yazma öğretti, düştüğümüzde başka biri bizi kaldırdı, ata binmeyi başkaları&nbsp;gösterdi. Aklından hiç çocuklarını görmek istediğin geçmedi mi?”</span></span></p>

    <p class="calibre8"><span class="font"><span class="calibre1">“Hayır,” dedi dürüstçe. “Size Fransız sarayından daha iyi bir yer bulamazdım. Sizi evde tutsam kötü anne olurdum.”</span></span></p>

    <p class="calibre8"><span class="font"><span class="calibre1">Başımı çevirdim. Gözyaşlarımın yanaklarımı ıslattığını hissediyordum.</span></span></p>

    <p class="calibre8"><span class="font"><span class="calibre1">“Bebeğini görsen mutlu olacak mısın?” diye sordu annem.</span></span></p>

    <p class="calibre8"><span class="font"><span class="calibre1">“Evet,” diye iç çektim. “Evet, anne, kesinlikle. Oğlumu görürsem çok mutlu olacağım. Ve Catherine’imi.”</span></span></p>

    <p class="calibre8"><span class="font"><span class="calibre1">“Tamam, dayına söyleyeceğim,” dedi isteksizce. “Ama gerçekten mutlu görünmelisin. Gülmelisin, gülümsemelisin, neşeli neşeli dans etmelisin, göze hoş görünmelisin. Kralı yeniden&nbsp;kendi tarafına çekmelisin.”</span></span></p>

    <p class="calibre8"><span class="font"><span class="calibre1">“Demek benden o kadar uzaklaştı, öyle mi?” dedim iğneli iğneli.</span></span></p>

    <p class="calibre8"><span class="font"><span class="calibre1">Hiç utanmış gibi görünmedi, bir an bile. “Tanrıya şükür Anne onu parmağında oynatıyor,” dedi. “Onunla kraliçenin köpeğiyle oynar gibi oynuyor. İpin ucuna bağlamış sanki.”</span></span></p>

    <p class="calibre3"><span class="font"><span class="calibre1">“O zaman neden onu kullanmıyorsunuz?” dedim nefretle. “Neden beni uğraştırıyorsunuz?” Anında gelen cevabından anladım ki, bu çoktan aile meclisinde karara bağlanmıştı.</span></span></p>

    <p class="calibre8"><span class="font"><span class="calibre1">“Çünkü kralın oğlunu doğuran sensin,” dedi tereddüt etmeden. “Bessie Blount’un piçi Richmond Dükü olduysa bizim Bebek Henry’mizin talep edebileceği çok şey var demektir.&nbsp;Carey’le olan evliliğini bozmamız çocuk oyuncağı, sonra bozulacak olan şey de kraliçenin&nbsp;evliliği. Kralın seninle evlenmesini bekliyoruz. Sen doğum döşeğindeyken Anne diğer&nbsp;tuzağımızdı. Ama servetimizin tümünü sana yatırıyoruz.”</span></span></p>

    <p class="calibre3"><span class="font"><span class="calibre1">Bir an sevinçle karşılık vermemi beklercesine sustu. Ben ağzımı açmayınca konuşmasına devam etti ama bu sefer biraz daha katıydı. “O yüzden toparlan, haydi. Hizmetçiler saçını tarayıp seni sıkıca bir korseye soksun.”</span></span></p>

    <p class="calibre8"><span class="font"><span class="calibre1">“Hasta olmadığım için yemeğe inebilirim,” dedim neşesiz neşesiz. “Kanamanın önemsiz olduğunu söylüyorlar, belki gerçekten öyledir. Kralın yanına oturup şakalarına gülebilirim, bize&nbsp;şarkı söylemesini isteyebilirim. Ama içim gerçekten mutlu olmaz. Beni biraz anlayabiliyor&nbsp;musun, anne? Kendi kendimi artık mutlu edemiyorum. İçimdeki o sevinci kaybettim.&nbsp;Kaybettim. Ve benden başka kimse bunun nasıl bir his olduğunu, ne berbat bir his olduğunu&nbsp;bilmiyor.”</span></span></p>

    <p class="calibre3"><span class="font"><span class="calibre1">Sert, kararlı bir bakışla gözlerini bana dikti. “Tebessüm et,” diye emretti.</span></span></p>

    <p class="calibre3"><span class="font"><span class="calibre1">Dudaklarımı gülümser gibi gerdim, gözyaşlarının birikmeye başladığını hissettim.</span></span></p>

    <p class="calibre3"><span class="font"><span class="calibre1">“Fena değil,” dedi. “Öyle kal. Çocuklarını görmen için birtakım düzenlemeler yapacağım.”</span></span></p>

    <p class="calibre8"><span class="font"><span class="calibre1">Dayım yemekten sonra odama geldi. Hoşnut hoşnut etrafına bakındı, doğum odasından sonra ne zengin bir yerde barındırıldığımı daha önce görmemişti. Kraliçenin odası kadar büyük bir&nbsp;özel odam, bana eşlik etmeleri için emrime verilmiş dört kadın vardı. Bir çift şahsi hizmetçim&nbsp;ve bir uşağım vardı. Kral emrime özel bir müzisyen vermeye söz vermişti. Özel odamın&nbsp;arkasında Anne’le paylaştığım yatak odam ve canım istediğinde okumak ve yalnız kalmak için&nbsp;kullanabileceğim küçük bir odam daha vardı. Çoğu günümü orada geçiriyor, kapıyı sıkıca&nbsp;kapatıp kimse görmeden kana kana ağlıyordum.</span></span></p>

    <p class="calibre3"><span class="font"><span class="calibre1">“Sana iyi bakıyormuş,” dedi dayım.</span></span></p>

    <p class="calibre3"><span class="font"><span class="calibre1">“Evet, Howard Dayı,” dedim kibarca. “Annen bebeklerine hasret kaldığını söyledi.” Gözlerime dolan yaşlan durdurmak için dudaklarımı ısırdım.</span></span></p>

    <p class="calibre8"><span class="font"><span class="calibre1">“Tanrı aşkına neden böylesin?”</span></span></p>

    <p class="calibre8"><span class="font"><span class="calibre1">“Bir şey yok,” diye fısıldadım. “Gülümse o zaman.”</span></span></p>

    <p class="calibre8"><span class="font"><span class="calibre1">Annemi tatmin eden yüzün aynısını ona yaptım, dayım kaba kaba bana baktı, sonra başıyla onayladı. “Fena değil. Oğlanı doğurdun diye boş boş ve şımarık şımarık oturabileceğini sanma.&nbsp;Sen bir sonraki adımı atmadıkça bebek hiçbir işimize yaramaz.”</span></span></p>

    <p class="calibre8"><span class="font"><span class="calibre1">“Benimle evlenmesini sağlayamam,” dedim alçak sesle. “Hâlâ kraliçeyle evli.”</span></span></p>

    <p class="calibre8"><span class="font"><span class="calibre1">Parmaklarını şaklattı. “Yüce Tanrım, kadın, senin gözün etrafını görüyor mu? Bunun artık hiçbir önemi yok. Kadının yeğeniyle neredeyse savaşa girmek üzere. Fransa, Papa ve Venedik’le&nbsp;İspanyollara karşı ittifak hazırlığında. Cahil misin? Bunlardan haberin yok mu?” Başımı iki yana&nbsp;salladım.</span></span></p>

    <p class="calibre8"><span class="font"><span class="calibre1">“Böyle şeyleri takip etmeyi iş edinmelisin,” dedi sertçe. “Anne hep bilir. Yeni ittifak İspanya Kralı Charles’a karşı savaşacak ve eğer yenmeye başlarlarsa Henry de onlara katılacak. Kraliçe&nbsp;şu anda bütün Avrupa’nın düşmanının teyzesi. Artık kralın üzerinde hiçbir etkisi yok. Bir&nbsp;paryanın teyzesi o.”</span></span></p>

    <p class="calibre3"><span class="font"><span class="calibre1">İnanamayarak başımı iki yana salladım. “Daha yeni Pavia zaferiyle bütün ülkenin kurtarıcısıydı.”</span></span></p>

    <p class="calibre3"><span class="font"><span class="calibre1">Parmaklarını şaklattı. “Unutulup gitti. Şimdi sana dönelim. Annen iyi olmadığını söyledi?”</span></span></p>

    <p class="calibre8"><span class="font"><span class="calibre1">Durakladım. Dayıma açılmak gibi bir olasılığım tabii ki yoktu. “İyiyim.”</span></span></p>

    <p class="calibre3"><span class="font"><span class="calibre1">“Tamam, bu hafta sonuna kadar kralın yatağına geri dönmen gerek, Mary. Ya bunu yaparsın, ya da çocuklarını bir daha asla göremezsin. Beni anladın mı?”</span></span></p>

    <p class="calibre3"><span class="font"><span class="calibre1">Bu acımasız pazarlık karşısında nefesimi tuttum. Baykuş suratını bana çevirip kapkara gözleriyle bana baktı. “Daha ucuza parmağımı bile kımıldatmam.”</span></span></p>

    <p class="calibre8"><span class="font"><span class="calibre1">“Çocuklarımı görmekten beni alıkoyamazsınız,” diye fısıldadım.</span></span></p>

    <p class="calibre8"><span class="font"><span class="calibre1">“Sen öyle san.”</span></span></p>

    <p class="calibre8"><span class="font"><span class="calibre1">“Ben kralın gözdesiyim.”</span></span></p>

    <p class="calibre8"><span class="font"><span class="calibre1">Eli silah sesi gibi bir sesle masaya indi. “Değilsin işte! Anlatmak istediğim tam da bu! Kralın gözdesi falan değilsin, öyle olmadıkça benim de gözdem değilsin. Adamın yatağına yeniden gir,&nbsp;sonra ne istersen onu yap. Kraldan sana bir bebek odası açmasını iste, bebeklerin İngiltere&nbsp;tahtında emeklesin. Beni sürgüne gönder! Ama yatağına girmeden bir hiçsin, kimsenin&nbsp;umursamadığı salak bir fahişesin.”</span></span></p>

    <p class="calibre8"><span class="font"><span class="calibre1">Odaya ölüm sessizliği çöktü.</span></span></p>

    <p class="calibre8"><span class="font"><span class="calibre1">“Anladım,” dedim kaskatı bir halde.</span></span></p>

    <p class="calibre8"><span class="font"><span class="calibre1">“Güzel.” Şömineden uzaklaşıp yeleğini aşağı indirdi. “Taç giyme töreninde bunun için bana minnettar olacaksın.”</span></span></p>

    <p class="calibre8"><span class="font"><span class="calibre1">“Haklısınız,” dedim. Dizlerimin bağının çözüldüğünü hissediyordum. “Oturabilir miyim?”</span></span></p>

    <p class="calibre8"><span class="font"><span class="calibre1">“Hayır,” dedi. “Dik durmayı öğren.”</span></span></p>

    <p class="calibre3"><span class="font"><span class="calibre1">O gece kraliçenin odalarında dans vardı. Kral ona çalması için müzisyenlerini getirtmişti. Herkes adı gibi biliyordu&nbsp;ki, karısının yanında oturmasına rağmen kraliçenin hanımlarının dansını seyretmek için oradaydı. Anne de o kadınların arasındaydı. Koyu mavi bir elbise giymişti, yeni bir elbise ve&nbsp;başında ona uygun bir başlık vardı. Her zamanki gibi incili ‘B’ harfli kolyesini takmıştı, bekâr&nbsp;olduğunu herkesin gözüne sokmaya çalışır gibi.</span></span></p>

    <p class="calibre3"><span class="font"><span class="calibre1">“Dans et,” dedi George, dudaklarını kulağıma dayayıp. “Hepsi senin dans etmeni bekliyor.”</span></span></p>

    <p class="calibre3"><span class="font"><span class="calibre1">“George, cesaretim yok. Kanamam var. Bayılabilirim.”</span></span></p>

    <p class="calibre8"><span class="font"><span class="calibre1">“Kalkıp dans etmelisin,” dedi. Yüzünde aydınlık, mutlu bir gülümsemeyle bana baktı. “Yemin ederim, Mary. Yaptın yaptın, yapamadın, işin bitti.” Elini bana uzattı.</span></span></p>

    <p class="calibre8"><span class="font"><span class="calibre1">“Beni sıkı tut,” dedim. “Düşecek gibi olursam sakın bırakma.”</span></span></p>

    <p class="calibre8"><span class="font"><span class="calibre1">“Halkanın içine. Haydi. Bunu yapmalısın.”</span></span></p>

    <p class="calibre8"><span class="font"><span class="calibre1">Beni dansçıların halkasına götürdü. Anne’in kısacık bakışlarıyla, George’un beni dirseğimin altından sıkıca tuttuğunu ve yüzümün bembeyaz olduğunu gördüğünü fark ettim. Bir an için&nbsp;arkasını döndü, şurada yere düşsem çok mutlu olacağını biliyordum. Ama sonra dayımın dik&nbsp;bakışlarını, annemin parlak talepkar gözlerini sezdi ve eşi Francis Weston’u çekiştirerek&nbsp;dansçıların arasındaki yerini bana bıraktı. George beni kralın tarafına götürdü ve başımı&nbsp;kaldırıp Majestelerine gülümsedim.</span></span></p>

    <p class="calibre8"><span class="font"><span class="calibre1">O dansı tamamladım, bir sonrakini de, sonra kral bize doğru gelip George’a, “Çok yorgun değilse senin yerini alıp kardeşinle dans etmek istiyorum,” dedi.</span></span></p>

    <p class="calibre8"><span class="font"><span class="calibre1">“Onur duyar,” diye karşılık verdi George.</span></span></p>

    <p class="calibre8"><span class="font"><span class="calibre1">Pırıl pırıl bir gülümsemeyle ona baktım. “Eşim siz Majesteleri olduktan sonra bütün gece dans edebilirim.”</span></span></p>

    <p class="calibre8"><span class="font"><span class="calibre1">George eğilip geri çekildi. Sonra Anne’in elbisesine yapışıp onu salonun diğer tarafına çekiştirdiğini gördüm.</span></span></p>

    <p class="calibre8"><span class="font"><span class="calibre1">Kral ve ben el ele tutuştuk, birbirimize döndük ve dansı başlattık. Adımlar bizi yaklaştırdı, uzaklaştırdı ama o gözlerini benden hiç ayırmadı.</span></span></p>

    <p class="calibre8"><span class="font"><span class="calibre1">Sımsıkı bağlanmış korsemin altında karnım sanki zehirle doldurulmuşum gibi ağrıyordu. İyice bitişen göğüslerimin arasından sızan teri hissedebiliyordum. Buna rağmen o neşesiz&nbsp;gülümsememi yüzümden eksik etmedim. Henry’yi yalnız yakalarsam bu yaz o ava&nbsp;gittiğinde Hever’da çocuklarımı görmeme izin vermesi için ikna edebileceğimi düşünüyordum.&nbsp;Oğlumu düşününce gergin büstiyerimin altında akmaya çalışan süt göğüslerimi sızlattı. Yine de&nbsp;sanki neşe doluymuşum gibi gülümsedim. Çocuklarımın babasının etrafındaki dansçıların&nbsp;oluşturduğu halkaya baktım, sonra sanki kendim ve kendi ailem için değil, onu memnun&nbsp;etmek için yatağa girmeye can atıyormuşum gibi tebessüm etmeye devam ettim.</span></span></p>

    <p class="calibre8"><span class="font"><span class="calibre1">Anne o gece bütün gareziyle banyomu denetledi, bir ara soğuk banyo beziyle bana vurup suya karışan kandan yakındı.</span></span></p>

    <p class="calibre8"><span class="font"><span class="calibre1">“Yüce Tanrım, midemi bulandırıyorsun,” dedi. “O adam buna nasıl dayanacak bakalım.”</span></span></p>

    <p class="calibre8"><span class="font"><span class="calibre1">Çarşafa sarınıp elinde bit fırçasıyla üstüme atlayıp beni temizleme bahanesiyle saçlarımı yolmadan evvel kendi saçımı kendim fırçaladım.</span></span></p>

    <p class="calibre8"><span class="font"><span class="calibre1">“Belki de beni çağırtmaz,” dedim. Danstan ve Henry kraliçeyle resmi vedalaşmasını yaparken</span></span> <span class="font"><span class="calibre1">ayakta dikildiğim o yarım saatten sonra öyle yorgundum ki, bir an evvel kendimi yatağa atmak istiyordum.</span></span></p>

    <p class="calibre8"><span class="font"><span class="calibre1">Kapıya vuruldu, George’un vuruşuydu. Başını kapıdan içeri uzattı. “Güzel,” dedi beni yıkanmış ve yarı çıplak gördüğünde. “Seni istiyor. Bir sabahlık geçirip öylece gelebilirsin.”</span></span></p>

    <p class="calibre8"><span class="font"><span class="calibre1">“Çok cesur adammış,” dedi Anne kin dolu bir sesle. “Göğüslerinden hâlâ süt akıyor, kanaması var ve en ufak bir şeyde gözyaşlarına boğuluyor.”</span></span></p>

    <p class="calibre8"><span class="font"><span class="calibre1">George küçük bir oğlan çocuğu gibi kıkırdadı. “Tanrı seni korusun, Annamaria, güzel kardeşim. Bence Mary her sabah uyandığında senin gibi onu neşelendiren ve rahatlatan bir yatak&nbsp;arkadaşı olduğu için Tanrıya şükrediyordun”</span></span></p>

    <p class="calibre8"><span class="font"><span class="calibre1">Anne bu yorumdan rahatsız olduğunu gösterecek kadar cesurdu.</span></span></p>

    <p class="calibre8"><span class="font"><span class="calibre1">“Kanama için bir şey getirdim,” dedi George. Cebinden küçük bir topak çıkardı. Kuşkuyla elindekine baktım.</span></span></p>

    <p class="calibre8"><span class="font"><span class="calibre1">“O ne?”</span></span></p>

    <p class="calibre3"><span class="font"><span class="calibre1">“Fahişelerden biri anlattı. Bunu şeyine sokuyormuşsun ve bir süre kanamayı durduruyormuş.” Yüzümü buruşturdum. “E peki engellemiyor mu?”</span></span></p>

    <p class="calibre8"><span class="font"><span class="calibre1">“Engellemediğini söyledi. Dene bakalım, Marianne. Bu gece yatağına girmelisin.”</span></span></p>

    <p class="calibre8"><span class="font"><span class="calibre1">“Başını çevir o zaman,” dedim. George pencereye döndü ve yatağa gidip beceriksiz parmaklarla bana söyleneni yapmaya çabaladım.</span></span></p>

    <p class="calibre8"><span class="font"><span class="calibre1">“Bırak ben yapayım,” dedi Anne bozuk bir sesle. “Tanrı biliyor ki, her şeyini ben hallediyorum.” Topağı sokup iyice içeri itti. “Acıyla inlediğimde George başını yarı bana çevirip, “Kızı&nbsp;öldürmene gerek yok,” dedi kibarca.</span></span></p>

    <p class="calibre8"><span class="font"><span class="calibre1">“Yukarı çıkması lazım, değil mi?” dedi Anne kıpkırmızı bir yüz ve öfkeli bir sesle. “Tıkaması lazım, değil mi?”</span></span></p>

    <p class="calibre8"><span class="font"><span class="calibre1">George elini bana uzattı, acıyla yüzümü buruşturup yuvarlanarak yataktan ayağa kalktım. “Yüce Tanrım, Anne, bir gün eğer saraydan ayrılırsan cadılık yapabilirsin,” dedi George&nbsp;neşeyle. “Yeterince şefkatlisin.” Anne ona bakıp kaşlarını çattı.</span></span></p>

    <p class="calibre8"><span class="font"><span class="calibre1">“Neden böyle suratsızsın?” diye sordu George ben geceliğimin iplerini bağlayıp kocaman topuklu kırmızı ayakkabılarımı giyerken.</span></span></p>

    <p class="calibre8"><span class="font"><span class="calibre1">“Bir şey yok,” dedi Anne.</span></span></p>

    <p class="calibre8"><span class="font"><span class="calibre1">“Aaaa,” dedi George aniden durumu kavrayarak. “Şimdi anlıyorum, sevgili Bayan Anne. Sana geri çekilip kralı Mary’ye bırakmanı söylediler. Kardeşin tahta ilerlerken sana yaşlı kraliçenin&nbsp;nedimesi olmak düşecek.”</span></span></p>

    <p class="calibre8"><span class="font"><span class="calibre1">Güzelliği aniden kıskançlıkla tamamen silindi ve kaşlarını çatarak George’a döndü. “On dokuz yaşındayım,” dedi öfkeyle. “Saray eşrafının yarısı dünyanın en güzel kadını olduğumu&nbsp;düşünüyor. En nükteli, en hoş giyinen kadının ben olduğum konusunda herkes hemfikir. Kral&nbsp;gözlerini benden alamıyor. Sör Thomas benden kaçabilmek için Fransa’ya gitti. Ama kız&nbsp;kardeşim, benden bir yaş küçük, evli ve bizzat kralın kendisinden iki çocuk doğurdu. Sıra ne&nbsp;zaman bana gelecek? Ne zaman evleneceğim? Ve kim dengini olabilecek?”</span></span></p>

    <p class="calibre3"><span class="font"><span class="calibre1">Kısa bir sessizlik oldu. George elini Anne’in pembeleşen yanağına götürdü. “Ah, Annamaria,” dedi şefkatle. “Senin dengin bulunamaz. Ne Fransız Kralı, ne İspanyol İmparatoru senin dengin&nbsp;olabilir. Sen her köşesi mükemmel cilalanmış eşsiz bir parçasın. Sabırlı ol. İngiltere Kraliçesinin&nbsp;kız kardeşi olduğunda istediğin her yeri araştırabiliriz. Önce&nbsp;Mary’nin yerini seni sıradan bir düke yem etmek yerine sana hizmet edebileceği şekilde bir sağlamlaştıralım.”</span></span></p>

    <p class="calibre8"><span class="font"><span class="calibre1">Bu lafa gönülsüzce kıkırdadı. George esmer başını hafifçe eğip dudaklarıyla onun yanaklarını okşadı. “Sen,” dedi. “Sen gerçekten fazlasıyla mükemmelsin. Hepimiz sana tapıyoruz. Tanrı&nbsp;aşkına bunu böyle devam ettir. Gerçekte nasıl bir insan olduğunu bir gün birileri öğrenirse&nbsp;hepimiz yandık demektir.”</span></span></p>

    <p class="calibre8"><span class="font"><span class="calibre1">Anne geri çekilip ona bir tokat yapıştırmak üzere elini kaldırdı ama George yana eğilip bir kahkaha patlattıktan sonra bana dönüp parmaklarını şaklattı. “Haydi, geleceğin küçük&nbsp;kraliçesi!” dedi. “Hazır mısın? Her şeyin tamam mı?” Sonra Anne’e döndü. “Hâlâ çükü kalkıyor,&nbsp;değil mi? Bu kızı mumya gibi bağlamadın, değil mi?”</span></span></p>

    <p class="calibre8"><span class="font"><span class="calibre1">“Tabii ki hayır,” dedi Anne. “Ama bence çok acıtacak.”</span></span></p>

    <p class="calibre8"><span class="font"><span class="calibre1">“İşin o kısmını çok önemsemiyoruz, değil mi?” diyerek Anne’e gülümsedi. “Sonuçta adamın yatağına gönderdiğimiz bizim ekmek&nbsp;kapımız, hazinemiz ve artık genç kız sayılmaz. Gel çocuğum! Biz Boleynler için yerine getirmen&nbsp;gereken bir ödevin var ve bu konuda sana güveniyoruz!”</span></span></p>

    <p class="calibre8"><span class="font"><span class="calibre1">Büyük salondan geçip kralın odalarının karanlık basamaklarında ilerlerken gevezeliğini sürdürdü. İçeri girdiğimizde Kardinal Wolsey, Henry’yle oturuyordu ve George beni pencere&nbsp;kenarına götürüp kralla en güvendiği danışmanı alçak sesle konuşmalarını bitirene dek&nbsp;beklerken içebilmem için bir kadeh şarap getirdi.</span></span></p>

    <p class="calibre8"><span class="font"><span class="calibre1">“Büyük olasılıkla • mutfaktaki kaçakları tespit etmekle meşguller,” diye fısıldadı George afacan afacan.</span></span></p>

    <p class="calibre3"><span class="font"><span class="calibre1">Gülümsedim. Kardinalin saraydaki israfı önleme çabaları, ailem de aralarında olmak üzere tüm geliri ve refahı sarayın budalalık ve savurganlığına bağlı olan bu saraylılar için sürgit bir alay mevzusuydu. Arkamızda, kardinal eğilip kralı selamladı ve kâğıtları toplaması için başıyla uşağına işaret etti.&nbsp;George’a ve bana bir baş işareti gönderdi, George beni az önce onun oturduğu şöminenin&nbsp;yanındaki koltuğa götürdü.</span></span></p>

    <p class="calibre8"><span class="font"><span class="calibre1">“Size iyi geceler diliyorum Majesteleri, Hanımefendi, Beyefendi,” dedi ve odadan çıktı.</span></span></p>

    <p class="calibre8"><span class="font"><span class="calibre1">“Bizimle bir kadeh şarap içer misin, George?” diye sordu kral.</span></span></p>

    <p class="calibre8"><span class="font"><span class="calibre1">Yalvaran bakışlarla bir an için dönüp ağabeyime baktım.</span></span></p>

    <p class="calibre8"><span class="font"><span class="calibre1">“Teşekkür ederim, Majesteleri,” dedi George ve krala, kendisine, bana şarap doldurdu. “Geç saatlere dek çalışıyorsunuz, efendim.”</span></span></p>

    <p class="calibre8"><span class="font"><span class="calibre1">Henry konuyu kapatmak istercesine elini savurdu. “Kardinal nasıldır bilirsin,” dedi. “İşleri hiç bitmiyor.”</span></span></p>

    <p class="calibre8"><span class="font"><span class="calibre1">“Ne sıkıcı,” dedi George çekinmeden.</span></span></p>

    <p class="calibre8"><span class="font"><span class="calibre1">Kral asaletine yakışmayan bir tavırla kıkırdadı. “Evet, ne sıkıcı,” diye onayladı.</span></span></p>

    <p class="calibre8"><span class="font"><span class="calibre1">Saat on birde George’u gönderdi, gece yarısı yataktaydık. Beni şefkatle okşayıp dolgun göğüslerime, yuvarlak karnıma övgüler yağdırdı. Bu kelimelerin hepsini aklıma yazdım.&nbsp;Böylece annem bir kez daha yanıma gelip şişman ve sıkıcı olduğumu söylediğinde, kralın beni&nbsp;böyle de sevdiğini iddia edebilirdim. Ama beni neşelendirmeye yetmiyordu. Bebeğimi benden&nbsp;alıp götürdüklerinde, bir şekilde sanki benim de bir parçamı çalıp götürmüşlerdi. Beni&nbsp;dinlemeyeceğini, ona üzüntümü belli etmeme bile izin verilmeyeceğini bile bile bu adamı sevmem olanaksızdı. O çocuklarımın babasıydı ama büyüyüp miras oyununa katılacak yaşa gelene kadar ikisiyle de ilgilenmeyecekti. Senelerdir sevgilimdi&nbsp;ama görevim buna rağmen beni tanımasına asla izin vermemekti. Üzerime abanıp içime&nbsp;girdiğinde kendimi ismimi taşıyan o gemi kadar yapayalnız hissettim, koca denizde sanki tek&nbsp;başıma kalmışım gibi.</span></span></p>

    <p class="calibre8"><span class="font"><span class="calibre1">Henry neredeyse işini bitirir bitirmez, yarı bedenini üzerimde bırakarak terli sakalını boynuma gömüp ekşi nefesini yüzüme vura vura derin soluklarla uykuya daldı. Tepemdeki ağırlık ve&nbsp;suratıma vuran soluğuyla çığlık çığlığa bağırabilirdim ama kımıldamadan öylece yattım. Ben&nbsp;bir Boleyn’dim. Azıcık rahatsızlığa dayanamayacak bir hizmetçi parçası değil. Kımıldamadan&nbsp;öylece yattım ve Hever Şatosu’nun hendeğine vuran ay ışığını düşünüp kendimi küçücük&nbsp;odamdaki rahat yatağımda hayal ettim. Çocuklarımı düşünmemeye, Hever’daki yatağında&nbsp;yatan minik Catherine’imi, Windsor’daki karyolasında uyuyan Henry’yi gözümün önüne&nbsp;getirmemeye özellikle itina ettim. Kralın yatağındayken gözyaşlarımın süzülme riskini göze&nbsp;alamazdım. Ne zaman uyanırsa uyansın ona gülümseyen bir yüzle karşılık vermeye hazır&nbsp;olmalıydım.</span></span></p>

    <p class="calibre8"><span class="font"><span class="calibre1">Beni şaşırtarak gece yarısı iki civarı ayaklandı. “Bir mum yak,” dedi. “Uyuyamıyorum.”</span></span></p>

    <p class="calibre8"><span class="font"><span class="calibre1">Yataktan kalktım ve ağırlığının altında yatmaktan vücudumdaki bütün kemiklerin ağrıdığını fark ettim. Şöminenin odunlarını karıştırdım, sonra çıkan alevden mumu yaktım. Henry&nbsp;doğrulup battaniyeleri çıplak omuzlarına sardı. Ben sabahlığımı giyip ateşin yanında oturdum&nbsp;ve şimdi ne dilediğini duymak için beklemeye başladım.</span></span></p>

    <p class="calibre8"><span class="font"><span class="calibre1">Dehşet içinde kralın hiç de mutlu görünmediğini fark ettim. “Neyiniz var, efendim?”</span></span></p>

    <p class="calibre8"><span class="font"><span class="calibre1">“Sence neden kraliçe bana bir oğlan veremedi?”</span></span></p>

    <p class="calibre8"><span class="font"><span class="calibre1">Konunun aniden buraya gelmesi beni öyle şaşırtmıştı ki, saraylıya yakışır biçimde hemen ve anında bir cevap bulamadım. “Bilmem. Üzgünüm, efendim. Artık kraliçe için geç oldu.”</span></span></p>

    <p class="calibre8"><span class="font"><span class="calibre1">“Onu ben de biliyorum,” dedi çileden çıkarak. “Neden daha önce olmadı, onu soruyorum. Onunla evlendiğimde on sekiz yaşında genç bir erkektim ve o da yirmi üç yaşındaydı. Güzeldi,&nbsp;öyle güzeldi ki anlatamam. Ben de Avrupa’nın en yakışıklı erkeğiydim.”</span></span></p>

    <p class="calibre3"><span class="font"><span class="calibre1">“Hâlâ öylesiniz,” dedim hemen.</span></span></p>

    <p class="calibre3"><span class="font"><span class="calibre1">Hoşnut bakışlarla bana gülümsedi. “Francis değil mi yani?”</span></span></p>

    <p class="calibre3"><span class="font"><span class="calibre1">Fransız kralını elimle savuşturdum. “Sizinle kıyaslanamaz bile.”</span></span></p>

    <p class="calibre3"><span class="font"><span class="calibre1">“Fıkır fıkırdım,” dedi. “Ve gücüm yerindeydi. Bunu herkes biliyor. Hemen hamile kaldı. Bebeğinin kıpırtılarını düğünden ne kadar sonra hissetti biliyor musun?”</span></span></p>

    <p class="calibre3"><span class="font"><span class="calibre1">Başımı iki yana salladım.</span></span></p>

    <p class="calibre3"><span class="font"><span class="calibre1">“Dört ay!” dedi. “Düşünsene. Daha evliliğin ilk ayında onu gebe bırakmışım. Bu erkeklik gücü değil de ne?”</span></span></p>

    <p class="calibre3"><span class="font"><span class="calibre1">Bekledim.</span></span></p>

    <p class="calibre3"><span class="font"><span class="calibre1">“Ölü doğdu,” dedi. “Zaten kızdı. Ve ocak ayında ölü doğdu.”</span></span></p>

    <p class="calibre3"><span class="font"><span class="calibre1">Onun o kederli yüzünü görmemek için başımı alevlere çevirdim.</span></span></p>

    <p class="calibre3"><span class="font"><span class="calibre1">“Yeniden gebe kaldı,” dedi. “Bu kez oğlandı. Prens Henry. Vaftiz ettirdik, şerefine bir turnuva, düzenledik. Hayatımda hiç o kadar mutlu olmamıştım. Prens Henry, benim&nbsp;ve babamın adını taşıyacaktı. Benim oğlum. Benim veliahdım. Ocak ayının birinde doğdu. Mart ayında öldü.”</span></span></p>

    <p class="calibre8"><span class="font"><span class="calibre1">Benden alıp götürdükleri oğlumun, benim Henry’min üç ay sonra ölebileceği ihtimalini düşündüm, içim buz keserek öylece bekledim. Kral benden çok uzaklardaydı, geçmişe, benden&nbsp;biraz daha büyük olduğu günlere, gençliğine geri dönmüştü.</span></span></p>

    <p class="calibre8"><span class="font"><span class="calibre1">“Fransa’yla savaşa gitmeden hemen önce bir bebek daha yoldaydı,” dedi. “Ekimde düştü. Sonbahar düşüğü. Fransızlara karşı kazandığım zaferin bütün ışıltısını alıp götürdü. Annesinin&nbsp;bütün ışıltısını da. Bundan iki sene sonra baharda bir bebek daha ölü doğdu, bir oğlan daha.&nbsp;Yaşasa Prens Henry olacak bir bebek daha. Ama yaşamadı. Hiçbiri yaşamadı.”</span></span></p>

    <p class="calibre8"><span class="font"><span class="calibre1">“Prenses Mary var,” diye hatırlattım ona yarı fısıldayarak. “Sonra o geldi,” dedi. “Ve ben artık bu kötü talihi yendiğimizden emindim. Tanrı ne umduğumu biliyor ama içimden bir ses kötü&nbsp;talih, bir tür hastalık ya da onun gibi bir şey vardı ve kendi kendine geçti diyordu. Yaşayan bir&nbsp;evlat doğurabildiğine göre peşinden başkaları da gelecekti. Ama Mary’den sonra gebe kalması&nbsp;bile iki yılını aldı. O da kızdı ve ölü doğdu.”</span></span></p>

    <p class="calibre8"><span class="font"><span class="calibre1">Derin bir nefes aldım, bu tanıdık hikâyeyi dinlerken farkında olmadan nefesimi tutmuştum. Babalan tarafından sıralanan bu bebeklerin feci hikâyesini dinlemek annelerinin tespih çekerek&nbsp;ölen bebeklerinin ismini sayışını izlemek kadar iç parçalayıcıydı.</span></span></p>

    <p class="calibre8"><span class="font"><span class="calibre1">“Ama biliyordum,” dedi Henry yastıklardan doğrulup bana doğru dönerken. Yüzünde artık keder değil, alev saçan bir öfke vardı. “Gücümün yerinde, verimli olduğumu biliyordum. Kraliçe&nbsp;son ölü bebeğinin doğum sancılarını çekerken Bessie Blount karnında benim oğlumu taşıyordu. Kraliçe bana ölü bebeklerden başka bir şey vermezken Bessie’nin benden bir oğlu oldu. Neden böyle oldu ki? Neden böyle oldu?”&nbsp;Başımı iki yana salladım. “Nereden bilebilirim, efendim? Tanrı böyle istemiş olmalı.”</span></span></p>

    <p class="calibre3"><span class="font"><span class="calibre1">“Evet,” dedi tatmin olmuş bir ifadeyle. “Kesinlikle evet. Haklısın, Mary. Olan bu. Başka bir şey olamaz.”</span></span></p>

    <p class="calibre8"><span class="font"><span class="calibre1">“Tanrı sizin için böyle bir şey nasıl diledi,” dedim, kelimelerimi özenle seçip karanlıkta yüzünü incelerken. Keşke Anne bana akıl verebilseydi diye geçirdim içimden. “Hıristiyan aleminin&nbsp;bütün prensleri içinde en sevdiği siz olmalısınız.”</span></span></p>

    <p class="calibre3"><span class="font"><span class="calibre1">Karanlıkta rengi kaçmış mavi gözleriyle dönüp bana baktı. “O zaman sebep ne olabilir?” diye üsteledi.</span></span></p>

    <p class="calibre3"><span class="font"><span class="calibre1">Aniden benden ne söylememi beklediğini bulmaya çalışarak ağzı açık ayran budalası gibi ona baktığımı fark ettim.</span></span></p>

    <p class="calibre3"><span class="font"><span class="calibre1">“Kraliçe olabilir mi?”</span></span></p>

    <p class="calibre3"><span class="font"><span class="calibre1">Beni başıyla onayladı. “Onunla olan evliliğim lanetliydi,” dedi açık açık. “Öyle olmalı. Başından beri lanetliydi.”</span></span></p>

    <p class="calibre3"><span class="font"><span class="calibre1">Dilimin ucuna kadar gelen itiraz çığlıklarını son anda yuttum.</span></span></p>

    <p class="calibre3"><span class="font"><span class="calibre1">“Ağabeyimin karısıydı,” dedi. “Onunla asla evlenmemeliydim. Beni uyardılar ama genç ve dikkafalıydım. Ağabeyimin ona asla sahip olmadığına yemin ettiğinde, ona inandım.”</span></span></p>

    <p class="calibre3"><span class="font"><span class="calibre1">Kraliçenin ona yalan söylemeyeceği dilimin ucuna kadar geldi, sonra biz Boleynleri ve hırslarımızı hatırlayarak dilimi tuttum.</span></span></p>

    <p class="calibre3"><span class="font"><span class="calibre1">“Onunla asla evlenmemeliydim,” dedi. Bunu bir kez daha, bir kez daha yineledi, sonra yüzü mızmız bir oğlan çocuğu gibi buruştu, kollarım bana açtı. Ona sarılmak üzere yerimden fırladım. “Ah, Tanrım, Mary, nasıl cezalandırıldığımı görüyor musun? İki çocuğumuz ki biri oğlan, Bessie’nin evlilik dışı&nbsp;doğan Henry’si, buna rağmen cesareti ve savaşma kabiliyetiyle taca ulaşamadıkça hiçbiri&nbsp;peşimden tahta çıkamayacak. Bu olmadığı takdirde Prenses Mary tahta gelecek ve İngiltere&nbsp;ona bulabildiğim kocaya razı olmak durumunda kalacak. Ah, Tanrım. İspanyol kadının&nbsp;günahıyla nasıl cezalandırıldığımı görüyor musun! Nasıl aldatıldım görüyor musun! Hem de&nbsp;onun tarafından!”</span></span></p>

    <p class="calibre8"><span class="font"><span class="calibre1">Gözyaşlarının boynuma damladığını fark edip onu kendime yasladım ve bebeğimmiş gibi salladım. “Hâlâ vaktin var, Henry,” diye fısıldadım. “Genç bir erkeksin. Gücün yerinde ve kıpır&nbsp;kıpırsın. Kraliçe seni azat ederse hâlâ tahtına bir veliaht bırakabilirsin.”</span></span></p>

    <p class="calibre8"><span class="font"><span class="calibre1">Ama teselli etmek mümkün değildi. Çocuk gibi ağladı ve ona güven vermeye çalışmayı bırakıp sadece okşayarak, omzunu sıvazlayarak, arada bir, “Tamam, geçecek, geçecek,” diye&nbsp;fısıldayarak onu sallamaya devam ettim. Sonunda gözyaşlarının fırtınası dindi, kirpikleri&nbsp;yaşlarla ıslanmış halde, pembe ağzı çenesine dönük, kollarımda uyuyakaldı. Yine uyuyamadım.&nbsp;Başı tüm ağırlığıyla kucağımdaydı, kollarım omuzlarından onu destekliyordu. Geceyi&nbsp;kımıldamamak için kendime irade dilemekle geçirdim. Bu kez kafam doluydu. İlk kez ailemden&nbsp;başka birinin ağzından kraliçenin yerinin sallantıda olduğunu duymuştum. Bunlar kralın kendi&nbsp;sözleriydi ve kraliçe için şimdiye kadar söylenen her şeyden çok daha ciddi bir tehditti.</span></span></p>

    <p class="calibre3"><span class="font"><span class="calibre1">Henry şafak vaktinden evvel kımıldanmaya başladı ve beni yatağın içine çekti. Çabucak, gözlerini bile açmadan yeniden üzerime çıktı, sonra tekrar uykuya daldı ve oda hizmetçisi&nbsp;elinde ibriklerce suyla yıkanması için içeri girene, uşak ateşi karıştırana dek gözünü açmadı.&nbsp;Etrafımızdaki perdeleri çekip sabahlığıma hüründüm ve topuklu terliklerimi ayağıma geçirdim.&nbsp;”Bugün benimle avlanacak mısın?” diye sordu Henry.</span></span></p>

    <p class="calibre3"><span class="font"><span class="calibre1">Bütün gece onun ağırlığını taşımaktan kaskatı olan sırtımı dikleştirip sanki yorgunluktan bitap düşen ben değilmişim gibi gülümsedim. “Tabii!” dedim neşeyle.</span></span></p>

    <p class="calibre3"><span class="font"><span class="calibre1">Başıyla beni onaylayıp, “Duadan sonra,” diyerek beni azat etti.</span></span></p>

    <p class="calibre8"><span class="font"><span class="calibre1">Dışarı çıktım. George içi bitkilerle dolu bir baharat topunu sallayıp koklayarak her zamanki sadakatiyle bekleme odasında beni bekliyordu. Ben Kralın odasından çıkarken dikkatle yüzüme&nbsp;baktı.</span></span></p>

    <p class="calibre3"><span class="font"><span class="calibre1">“Bir sorun mu var?”</span></span></p>

    <p class="calibre3"><span class="font"><span class="calibre1">“Bizimle ilgili bir sorun yok.”</span></span></p>

    <p class="calibre3"><span class="font"><span class="calibre1">“Ah, harika. Kiminle ilgili peki?” diye sordu sevinçle, kolumu kendi koluna sıkıştırıp yanımda odadan çıktıktan sonra büyük salona giden basamaklardan inerken.</span></span></p>

    <p class="calibre3"><span class="font"><span class="calibre1">“Aramızda sır kalacak mı?”</span></span></p>

    <p class="calibre3"><span class="font"><span class="calibre1">Emin değilmiş gibi bir yüzle bana baktı. “Söyle de ben karar vereyim.”</span></span></p>

    <p class="calibre3"><span class="font"><span class="calibre1">“Sence ben geri zekâlı mıyım?” diye sordum sinirle.</span></span></p>

    <p class="calibre3"><span class="font"><span class="calibre1">En sevimli gülümsemesiyle bana baktı. “Bazen,” dedi. “Şimdi söyle bakalım, neymiş bu sır?”</span></span></p>

    <p class="calibre3"><span class="font"><span class="calibre1">“Henry,” dedim. “Dün gece Tanrının onu oğlan vermeyerek lanetlediğini söyleyip ağladı.”</span></span></p>

    <p class="calibre3"><span class="font"><span class="calibre1">George olduğu yerde durdu. “Lanetlemek mi? Lanetledi mi dedi?”</span></span></p>

    <p class="calibre3"><span class="font"><span class="calibre1">Evet anlamında başımı salladım. “Ağabeyinin karısıyla evlendiği için Tanrının ona oğlan vermediğini düşünüyor.”</span></span></p>

    <p class="calibre3"><span class="font"><span class="calibre1">Ağabeyimin yüzü sevinçle aydınlandı. “Gel,” dedi. “Hemen gel.”</span></span></p>

    <p class="calibre3"><span class="font"><span class="calibre1">Beni sarayın eski bölümünün ikinci katının basamaklarına götürdü.</span></span></p>

    <p class="calibre3"><span class="font"><span class="calibre1">“Daha giyinmedim bile.”</span></span></p>

    <p class="calibre3"><span class="font"><span class="calibre1">“Önemli değil. Howard Dayıya gidiyoruz.”</span></span></p>

    <p class="calibre3"><span class="font"><span class="calibre1">“Neden?”</span></span></p>

    <p class="calibre3"><span class="font"><span class="calibre1">“Çünkü kral sonunda gelmesini istediğimiz noktaya gelmiş. Hele şükür. Hele şükür.”</span></span></p>

    <p class="calibre3"><span class="font"><span class="calibre1">“Lanetlendiğini düşünmesini mi istiyorduk?”</span></span></p>

    <p class="calibre3"><span class="font"><span class="calibre1">“Yüce Tanrım, evet.”</span></span></p>

    <p class="calibre3"><span class="font"><span class="calibre1">Durdum, elimi kolundan çekmek istedim ama beni sıkıca tutarak çekiştirdi. “Neden?”</span></span></p>

    <p class="calibre3"><span class="font"><span class="calibre1">“Düşündüğüm kadar aptalmışsın,” dedi çekinmeden, dayımın kapısına vururken.</span></span></p>

    <p class="calibre8"><span class="font"><span class="calibre1">Kapı savrularak açıldı. “Umarım önemli bir şeydir,” dedi dayım nazik bir tehditle kapıyı sonuna kadar açmadan evvel. “İçeri gelin.”</span></span></p>

    <p class="calibre8"><span class="font"><span class="calibre1">George beni içeri itip kapıyı kapattı.</span></span></p>

    <p class="calibre8"><span class="font"><span class="calibre1">Dayım üzerinde kürklü robdöşambrı, önünde kâğıtları ve yanında bir sürahi İngiliz likörüyle özel odasında, ateşin yanında oturuyordu. Evinde dolanan başka kimse görünmüyordu. George&nbsp;çabucak göz ucuyla etrafında bakındı. “Güvende miyiz?”</span></span></p>

    <p class="calibre8"><span class="font"><span class="calibre1">Dayım başıyla onaylayıp bekledi.</span></span></p>

    <p class="calibre8"><span class="font"><span class="calibre1">“Onu şimdi kralın yatağından odasına götürüyordum,” dedi. “Kral ona Tanrı istemediği için çocuğu olmadığını söylemiş. Lanetlendiğinden bahsetmiş.”</span></span></p>

    <p class="calibre8"><span class="font"><span class="calibre1">Dayımın gözleri bana kaydı. “Öyle mi söyledi? Lanetlendim mi dedi?”</span></span></p>

    <p class="calibre8"><span class="font"><span class="calibre1">Duraksadım. Henry kollarımda ağlamış, dünyada sanki acısını anlayabilecek tek kadın benmişim gibi bana sarılmıştı. Yüzümde ona ihanet ettiğimi yansıtan bir bakış görmüş olmalı&nbsp;ki, dayım kısa bir kahkaha atıp ateşi alevlendirmek için şömineye bir odun attı. George’a beni&nbsp;ateşin yanındaki taburelerden birine oturtmasını işaret etti. “Anlat bakalım,” dedi, gizli bir&nbsp;hinlikle. “Bu yaz Hever’da bebeklerini görmek istiyorsan tabii. Pantolon giymeye başlamadan&nbsp;oğlunu görmek istiyorsan başla anlatmaya.”</span></span></p>

    <p class="calibre8"><span class="font"><span class="calibre1">Başımla peki deyip derin bir nefes aldım ve dayıma kralın kendi odasının sessizliği ve mahremiyeti içinde bana söylediklerini, verdiğim cevapları, nasıl ağladığını, sonra nasıl&nbsp;uyuyakaldığını, kelimesi kelimesine anlattım. Dayımın suratı mermer gibi ifadesizdi. Ne&nbsp;düşündüğünü çıkartmam imkânsızdı. Sonra gülümseyiverdi.</span></span></p>

    <p class="calibre8"><span class="font"><span class="calibre1">“Sütannesine bir not yazıp bebeği Hever’a götürmesini söyleyebilirsin,” dedi. “Çok iyi iş becerdin, Mary.”</span></span></p>

    <p class="calibre8"><span class="font"><span class="calibre1">Durakladım ama o eliyle beni kovdu. “Gidebilirsin. Ah, bir şey daha. Bugün Majesteleriyle ava gidiyor musun?”</span></span></p>

    <p class="calibre8"><span class="font"><span class="calibre1">“Evet,” dedim.</span></span></p>

    <p class="calibre8"><span class="font"><span class="calibre1">“Bugün ya da başka bir vakit bu konudan yine bahsederse şimdi ne yapıyorsan devam et. Oyna.”</span></span></p>

    <p class="calibre8"><span class="font"><span class="calibre1">Tereddütle ona baktım. “Nasıl?”</span></span></p>

    <p class="calibre8"><span class="font"><span class="calibre1">“Sevinç dolu bir aptalı oyna,” dedi. “Sakın onu dolduruşa getirme. Ona dini konularda öğütler verecek alimlerimiz var. O tatlı aptallığına devam et, Mary. Bunu çok iyi başarıyorsun.”</span></span></p>

    <p class="calibre8"><span class="font"><span class="calibre1">Kendimi aşağılanmış hissettiğimi görebiliyordu, gülümseyerek George’a döndü. “Diğerinden çok daha sevimli.”</span></span> <span class="font"><span class="calibre1">dedi. “Haklıymışsın George. Tepeye tırmanmamız için bu kız mükemmel bir basamak.”</span></span></p>

    <p class="calibre8"><span class="font"><span class="calibre1">George onu başıyla onaylayıp bana doğru yürüdü.</span></span></p>

    <p class="calibre8"><span class="font"><span class="calibre1">Kendi sadakatsizliğimin verdiği sıkıntı ve dayıma duyduğum öfkeyle titrediğimi fark ettim. “Basamak mı?” diye yapıştırdım.</span></span></p>

    <p class="calibre8"><span class="font"><span class="calibre1">George kolunu bana uzattı, bu kola tütündüm, sonra elini titreyen parmaklarıma bastırdı. “Tabii ki,” dedi şefkatle. “Ailemizin daha çok, daha yukarı nasıl yükseleceğini düşünmek&nbsp;dayımızın işi. Bizlerse bu yolda hizmet eden birer basamaktan öte bir şey değiliz.”</span></span></p>

    <p class="calibre8"><span class="font"><span class="calibre1">Kolumu çekmeye çabaladım ama o beni sıkıca tuttu. “Ben basamak falan olmak istemiyorum!” diye haykırdım. “Elimde olsa geceleri yatağımda uyuyan iki çocuğum ve iyi bir kocayla Kent’te&nbsp;küçük bir çiftlikte yaşamayı tercih ederdim.”</span></span></p>

    <p class="calibre8"><span class="font"><span class="calibre1">Loş avluda George bana bakıp gülümsedi, parmağını çenemin altına koyup zarif bir hareketle başımı kendine çevirerek hafifçe dudaklarımdan öptü. “Hepimiz bunu isterdik,” dedi&nbsp;ikiyüzlülüğüyle gülümseyerek. “Hepimiz özümüzde basit insanlarız. Ama bazılarımız büyük işler&nbsp;için seçilmişiz ve sen sarayın en üst düzey Boleyn’isin. Mutlu ol, Mary. Bu haberin Anne’i nasıl&nbsp;çıldırtacağını düşün.”</span></span></p>

    <p class="calibre8"><span class="font"><span class="calibre1">O gün kralla birlikte uzun bir ava çıkıp nehir boyunca dört mil at üstünde giderek bir geyik kovaladık. Tazılar sonunda hayvanı yakalayıp suyun içine çekti. Saraya geri döndüğümüzde&nbsp;bitkinlikten neredeyse ağlamak üzereydim ama dinlenmeye vakit yoktu. O gece nehir&nbsp;kenarında, kraliyet kayıkları içindeki müzisyenler ve fonda kraliçenin hanımlarının olacağı bir piknik yapılacaktı. Kral, kraliçe, kraliçenin nedimeleri ve ben üç kraliyet kayığının hızla akan nehirde&nbsp;yankılanan büyüleyici bir şarkıyla nehrin yukarısına geçişini seyrettik. Anne sandalların birinin&nbsp;ön tarafında, sanki gemi aslanı gibi durmuş nehre gül yapraklan atıyordu ve Henry’nin&nbsp;gözlerinin ondan ayrılmadığını gördüm. Kayıkta onun yanında durmuş karaya çıkmalarına&nbsp;yardım edilirken etekleriyle flörtleşen başka hanımlar da vardı. Ama sadece Anne öyle&nbsp;kendinden emin yürüyordu. Sanki dünyadaki bütün erkekler onu izliyormuş gibi bir tavrı vardı.&nbsp;Sanki kimse ona karşı koyamazmış gibi ilerliyordu. Ve bu inancı öyle güçlüydü ki, sarayın&nbsp;bütün erkekleri hakikaten onu seyretti, hakikaten onu karşı koyulmaz buldu. Müziğin son&nbsp;notası çalındığında ve rakip kayıktaki erkekler karaya çıktığında Anne’e doğru hafif bir&nbsp;koşturmaca oldu. Anne iskelenin gerisinde durup sanki saray erkeklerinin salaklığına şaşırmış&nbsp;gibi hafif bir kahkaha attı. Onun bu kahkahasının arpeji üzerine Henry’nin dudaklarında bir&nbsp;gülümseme belirdiğini fark ettim. Anne başını geriye atıp sanki hiçbiri onu mutlu etmeye&nbsp;yeterli değilmiş gibi doğruca kralla kraliçenin önüne yürüyüp reveransa geçti.</span></span></p>

    <p class="calibre8"><span class="font"><span class="calibre1">“Fon sizi memnun etti mi, Majesteleri?” diye sordu, sanki dans kralı eğlendirmek amacıyla kraliçenin ortaya attığı bir fikir değilmiş de bunu onlara kendisi sunmuş gibi.</span></span></p>

    <p class="calibre8"><span class="font"><span class="calibre1">“Çok hoştu,” dedi kraliçe hevesi kırılmış gibi.</span></span></p>

    <p class="calibre8"><span class="font"><span class="calibre1">Anne kirpiklerinin altından şöyle bir krala baktı. Sonra iyice eğilerek reverans yapıp bana doğru yalpalayarak geldi ve banka, yanıma oturdu.</span></span></p>

    <p class="calibre8"><span class="font"><span class="calibre1">Henry karısıyla konuşmaya devam etti. “Bu yaz yola düştüğümde Prenses Mary’yi ziyaret edeceğim,” dedi.</span></span></p>

    <p class="calibre8"><span class="font"><span class="calibre1">Kraliçe şaşkınlığını iyice gizledi. “Onunla nerede buluşacağız?”</span></span></p>

    <p class="calibre8"><span class="font"><span class="calibre1">“Ben buluşacağım dedim,” dedi Henry buz gibi bir sesle. “Ve o ben nereye gelmesini emredersem oraya gelecek.”</span></span></p>

    <p class="calibre8"><span class="font"><span class="calibre1">Kraliçe gerilemedi. “Kızımı görmek istiyorum,” diye bastırdı. “Son görüşmemizin üzerinden aylar geçti.”</span></span></p>

    <p class="calibre8"><span class="font"><span class="calibre1">“Belki,” dedi Henry, “o sana gelebilir. Sen her nerede olursan.”</span></span></p>

    <p class="calibre8"><span class="font"><span class="calibre1">Kraliçe, sarayın bütün eşrafının duymak için kulağını uzattığı şeyi, bu yaz kralla seyahat etmeyeceğini aklının bir köşesine yazarak kralı başıyla onayladı.</span></span></p>

    <p class="calibre8"><span class="font"><span class="calibre1">“Teşekkür ederim,” dedi zarif bir asaletle. “Çok iyisiniz. Bana Yunanca ve Latincede epey ilerlediğini yazmış. Umarım siz de başarılı bir prenses olduğunu görürsünüz.”</span></span></p>

    <p class="calibre8"><span class="font"><span class="calibre1">“Yunanca ve Latince, oğlan doğurmak ve geride bir veliaht bırakmak konusunda yazık ki pek işe yaramıyor,” dedi kral lafı uzatmadan. “Kambur bir alime dönüşmese iyi olur. Bir prensesin&nbsp;ilk görevi kral annesi olmaktır. Sizin de çok iyi bildiğiniz gibi, hanımefendi.”</span></span></p>

    <p class="calibre8"><span class="font"><span class="calibre1">İspanyol Kraliçesi Isabella’nın kızı, Avrupa’nın en akıllı ve en iyi eğitilmiş kadınlarından biri, kollarını önünde kavuşturup başını incecik parmaklarındaki yüzüklere eğdi. “Haklısınız, çok iyi&nbsp;biliyorum.”</span></span></p>

    <p class="calibre8"><span class="font"><span class="calibre1">Henry ayağa fırlayıp ellerini çırptı. Müzisyenler aniden dikkat kesilip onun emrini bekledi. “Halk şarkıları çalın!” dedi. “Yemekten önce biraz dans edelim!”</span></span></p>

    <p class="calibre8"><span class="font"><span class="calibre1">Müzisyenler hemen neşeli bir şarkı çalmaya başladı ve saraylılar yerlerini almak üzere ayaklandı. Henry bana doğru geldi, onunla dans etmek üzere ayağa kalktım fakat o bana&nbsp;sadece gülümseyip elini Anne’e uzattı. Bakışları yere eğik, Anne bana hiç bakmadan önümden&nbsp;geçti. Elbisesinin&nbsp;eteği sanki bana yolumdan çekil, gerile, dermiş gibi, sanki Anne geçerken herkes onun yolundan çekilmeliymiş gibi eteklerime sürtündü. Öylece geçti, gitti. Başımı kaldırdığımda&nbsp;kraliçeyle göz göze geldim. Sanki kafeste kesilmemek için çırpınan bir kusmuşum gibi, sanki&nbsp;hiçbir şeyin önemi yokmuş gibi, sanki her biri zaman içinde nasılsa teker teker yenilecekmiş&nbsp;gibi, boş gözlerle bana bakıyordu.</span></span></p>

    <p class="calibre8"><span class="font"><span class="calibre1">Hever’a gidip çocuklarımı görmek için yana yakıla saray eşrafının yaz yolculuğuna çıkmasını bekliyordum ama Kardinal Wolsey’le kral sarayın ilk önce nereye gideceği konusunda&nbsp;anlaşamadıkları için gecikmiştik. İngiltere’nin yeni ittifakları Fransa, Venedik ve Papayla&nbsp;İspanya’ya karşı derin görüşmeler yapmakta&nbsp;olan Kardinal sarayın Londra’dan</span></span> <span class="font"><span class="calibre1">uzaklaşmamasını, böylece işler savaşmaya kadar giderse krala kolayca ulaşabilmeyi istiyordu. Ama şehirde ve bütün liman kentlerinde salgınlar vardı ve Henry’nin hastalıklardan ödü&nbsp;kopuyordu. Suların tatlı olduğu, dilenci ve arsızların şehir ziyafetlerinden sonra peşine&nbsp;düşmeyeceği kırlık alanlara, uzaktaki köylere gitmek istiyordu. Kardinal elinden geldiğince&nbsp;itiraz etti ama hastalıktan ve ölümden kaçmayı kafasına koyan Henry’yi durdurmak imkânsızdı.</span></span></p>

    <p class="calibre8"><span class="font"><span class="calibre1">Prenses Mary’yi görmek için Galler’e kadar gitmeye razıydı ama Londra yakınlarında durmayacaktı.</span></span></p>

    <p class="calibre8"><span class="font"><span class="calibre1">Kralın anlık izinleri ve George’un refakati olmadan hiçbir yere gitmeme izin yoktu. İkisini de kapalı kortta tenis oynarken buldum. Ben onları seyrederken George’un vurduğu top tepedeki&nbsp;çatıya çarpıp orayı çatlattıktan sonra korta geri indi ama Henry çoktan koşmuştu ve bütün&nbsp;gücüyle topu köşeye attı.</span></span></p>

    <p class="calibre8"><span class="font"><span class="calibre1">George iyi bir kılıççı gibi atışı onaylayıp servis attı. Anne her biri çeşme başındaki minik heykeller gibi duru, her biri zarif elbiseler içinde ve her biri beğenilmeyi bekleyen birkaç&nbsp;nedimeyle birlikte gölgede, kortun yanında oturuyordu. İçimden geçen hemen gidip onun&nbsp;yanına oturarak pırıltısını söndürme isteğimi dişlerimi sıkarak bastırdım ve geride durup kralın&nbsp;oyunu bitirmesini bekledim.</span></span></p>

    <p class="calibre8"><span class="font"><span class="calibre1">Tabii ki, oyunu o kazandı. George onu son noktaya kadar getirip sonra gayet usturuplu bir biçimde yenildi. Bütün hanımlar alkışlamaya başladı, kral pespembe bir yüzle döndü ve beni&nbsp;gördü.</span></span></p>

    <p class="calibre8"><span class="font"><span class="calibre1">“Umarım ağabeyini tutmuyordun.”</span></span></p>

    <p class="calibre8"><span class="font"><span class="calibre1">“Hiçbir oyunda siz Majestelerinden başkasını tutmam,” dedim. “Küçük hazinem konusunda çok dikkatliyimdir.”</span></span></p>

    <p class="calibre8"><span class="font"><span class="calibre1">Bu lafıma gülümseyip uşağından aldığı mendille kırmızı suratını sildi.</span></span></p>

    <p class="calibre8"><span class="font"><span class="calibre1">“Sizden bir şey rica etmek için buradayım,” dedim hemen başkaları araya girmeden. “Saray yolculuğa çıkmadan evvel oğlumuzla kızımızı görmek istiyorum.”</span></span></p>

    <p class="calibre8"><span class="font"><span class="calibre1">“Nereye gideceğiz Tanrı bilir,” dedi Henry, kaşlarını çatıp yüzünü buruşturarak. “Wolsey durmadan...”</span></span></p>

    <p class="calibre8"><span class="font"><span class="calibre1">“Bugün gidebilirsem bir hafta içinde dönebilirim,” dedim alçak sesle. “Sonra da, nereye karar verdiyseniz sizinle oraya gelebilirim.”</span></span></p>

    <p class="calibre8"><span class="font"><span class="calibre1">Yanından ayrılmamı istemiyordu. Dudaklarındaki gülümseme silindi. Çabucak göz ucuyla George’a bakıp yardım istedim.</span></span></p>

    <p class="calibre8"><span class="font"><span class="calibre1">“Döndüğünde bebeğin nasıl agucuklar yaptığını bize anlatabilirsin!” dedi George. “Ve babası kadar yakışıklı, onun kadar güçlü olup olmadığını. Sütannesi ne diyor? Açık tenli miymiş?”</span></span></p>

    <p class="calibre8"><span class="font"><span class="calibre1">“Bir Tudor gibi altın saçlı,” dedim hemen. “Ama kimse bana babasından daha yakışıklı olduğunu söyleyemez.”</span></span></p>

    <p class="calibre8"><span class="font"><span class="calibre1">Henry’yi ruhen çökmeden evvel, keyfinin tepe noktasında yakalamıştık. Gülümsemesi yüzüne geri geldi. “Ah, iyi pohpohluyorsun, Mary.”</span></span></p>

    <p class="calibre8"><span class="font"><span class="calibre1">“Yola çıkmadan evvel bebeğe iyi bakıldığından emin olmalıyım, Majesteleri,” dedim.</span></span></p>

    <p class="calibre8"><span class="font"><span class="calibre1">“Tamam, tamam,” dedi başından savar gibi. Gözleri benden Anne’e yöneldi. “Kendimi oyalayacak bir şeyler bulurum.”</span></span></p>

    <p class="calibre8"><span class="font"><span class="calibre1">Kral o yöne baktığında bütün hanımlar gülümsedi. Hatta cesur olanları başlarını geriye atıp omuzlarını çevirerek gösteri alanındaki eğitimli midilliler gibi işve yaptılar. Sadece Anne ona&nbsp;bakıp sanki kralın ilgisine kayıtsızmış gibi başını çevirdi. Dönüp Francis’e gülümsedi, başını&nbsp;tekrar önüne çevirirken diğer kadınların fısıltılı vaatleri kadar davetkârdı. Francis anında yanı&nbsp;başında bitti, Anne’in eline yapıştı ve öpmek üzere dudaklarına götürdü.</span></span></p>

    <p class="calibre8"><span class="font"><span class="calibre1">Kralın yüzünün asıldığını gördüm ve Anne’in gözü karalığına hayran kaldım. Kral mendili boynuna dolayıp tenis kortunun kapısını açtı. Anında hanımlar şaşkın şaşkın ayağa kalkıp&nbsp;reveransa geçti. Anne etrafına bakındı, elini yavaşça Sör Francis’in dudaklarından ayırdı ve&nbsp;hafif bir selam verdi.</span></span></p>

    <p class="calibre8"><span class="font"><span class="calibre1">“Oyunu hiç seyrettiniz mi?” diye sordu kral ona aniden.</span></span></p>

    <p class="calibre8"><span class="font"><span class="calibre1">Anne, başını kaldırıp sanki kralın hoşnutsuzluğu onun için hiçbir şey ifade etmiyormuşçasına gülümsedi. “Yarısını falan seyrettim,” dedi umursamaz bir tavırla.</span></span></p>

    <p class="calibre8"><span class="font"><span class="calibre1">Henry’nin suratı döndü. “Yarısını falan mı?”</span></span></p>

    <p class="calibre8"><span class="font"><span class="calibre1">“Rakibinizi neden seyredeyim ki, Majesteleri? Özellikle kortta siz varken?”</span></span></p>

    <p class="calibre8"><span class="font"><span class="calibre1">Bir an bir sessizlik oldu, sonra Henry bir kahkaha attı. Hemen ardından saray eşrafı sanki bir saniye önce Anne’in küstahlığına nefesini tutan onlar değilmiş gibi Henry’nin kahkahasına&nbsp;katıldı. Anne o baş döndürücü gülümsemesiyle gülümsedi.</span></span></p>

    <p class="calibre8"><span class="font"><span class="calibre1">“Oyunun sizin için bir anlamı yoktu demek,” dedi Henry. “Sadece yarısını seyrettiğinize göre.”</span></span></p>

    <p class="calibre8"><span class="font"><span class="calibre1">“Sadece güneşi görüyorum, gölgeleri değil,” diye Anne yapıştırıverdi. “Sadece gündüzü, geceyi&nbsp;değil.”</span></span></p>

    <p class="calibre8"><span class="font"><span class="calibre1">“Bana güneş mi diyorsun?” diye sordu Henry.</span></span></p>

    <p class="calibre8"><span class="font"><span class="calibre1">Anne ona gülümsedi. “Göz kamaştırıcı,” diye fısıldadı ve fısıltısı Henry’ye iltifatların en mahremi gibi olarak ulaştı. “Göz kamaştırıcı.”</span></span></p>

    <p class="calibre8"><span class="font"><span class="calibre1">“Bana göz kamaştırıcı mı diyorsun?”</span></span></p>

    <p class="calibre8"><span class="font"><span class="calibre1">Anne kralın onu yanlış anlamasına şaşırmış gibi gözlerini kocaman açtı. “Güneş, Majesteleri. Güneş bugün göz kamaştırıyor.”</span></span></p>

    <p class="calibre8"><span class="font"><span class="calibre1">Hever, Kent’in yemyeşil arazilerinin ortasında küçük, gri kuleli bir adaydı. Doğu kanadında dikkatsizlikle açık bırakılmış kapıdan içeri girip güneş arkamızda batmak üzereyken atlarımızı&nbsp;şatoya doğru sürdük. Güneşin altın ışıkları altında çatıdaki karman çorman kırmızı kiremitler&nbsp;capcanlıydı, duvarların gri taşları hendeğin durgun sularına yansımış, birbiri üzerinde yüzen iki&nbsp;şato, evimin hayal dünyası gibi görünüyordu. Hendekte iki kuğu vardı, birbirlerini hafifçe&nbsp;gagalayıp yay çizen boyunlarıyla kalp şekli yapıyorlardı. Etraflarındaki suya yansıyan şatonun&nbsp;üzerinde kendi yansımalarıyla birlikte dört kuğuymuş gibi görünüyorlardı.</span></span></p>

    <p class="calibre8"><span class="font"><span class="calibre1">“Hoş,” dedi George içtenlikle. “İnsana keşke hep burada olabilsek diye düşündürüyor.” Hendeğin etrafından dolaştıktan sonra bizi nehrin üzerinden götüren düz tahta köprüyü geçtik.&nbsp;Sazların arasından bir batakçulluğu kümesi havalandı, yorgun atım hayvanların gürültüsüyle&nbsp;irkildi. Nehrin her iki tarafındaki otlakların samanlarını kesmişlerdi ve havada tatlı bir yeşil&nbsp;kokusu vardı. Sonra bir bağırtı duyduk, babamın adamlarından birkaçı üniformalarıyla muhafız&nbsp;odalarından düşe kalka fırlayıp gözlerini güneşten korumak için ellerini siper ederek açılıp&nbsp;kapanan köprüye dizildiler.</span></span></p>

    <p class="calibre8"><span class="font"><span class="calibre1">“Genç Lordumla hanımefendi Carey geliyor,” diye haykırdı askerlerden biri. Arkadaki oğlanlardan biri koşarak haberi avluya ulaştırdı. Ziller çalmaya, muhafızlar telaşla odalarından&nbsp;fırlamaya, hizmetçiler iç avluya doluşmaya başladığında biz de atlarımızı yavaşlattık.</span></span></p>

    <p class="calibre8"><span class="font"><span class="calibre1">George askerlerimizin acizliğine bakıp bana acı acı gülümsedi, atını geri çekip köprüden ve ardından kemerli girişin parmaklığından önce benim geçmemi bekledi. Herkes avluya&nbsp;doluşuyordu. Leş gibi önlüklerinin içinde mutfakta şiş çeviren oğlanlardan kapıları açıp sert bir&nbsp;sesle içerideki hizmetçiye bağıran kâhya kadına kadar.</span></span></p>

    <p class="calibre8"><span class="font"><span class="calibre1">“Lordum, Hanımım Carey,” dedi kadın bir adım öne atıp. Ocağın kâhyasıyla birlikte öne çıktı ve ikisi birlikte önümüzde eğildi. Seyislerden biri atımın yularını yakaladı, muhafızların şefi&nbsp;semerden inmeme yardımcı oldu.</span></span></p>

    <p class="calibre8"><span class="font"><span class="calibre1">“Bebeğim nasıl?” diye sordum kâhya kadına.</span></span></p>

    <p class="calibre8"><span class="font"><span class="calibre1">Başıyla avlunun köşesindeki basamakları gösterdi. “İşte orada.”</span></span></p>

    <p class="calibre3"><span class="font"><span class="calibre1">Hemen o yöne döndüm, sütannesi bebeğimi dışarı günışığına çıkartıyordu. Her şeyden önce ne kadar büyüdüğünü&nbsp;sindirmem gerekti. Onu son gördüğümde bir aylıktı ve doğduğunda ufak bir bebekti. Şimdi yanaklarının pembeleştiğini görüyordum. Sütannesi eliyle oğlumun sarı saçlı kafasını&nbsp;tutuyordu. Onun o işlemekten yıpranmış kıpkırmızı kocaman elini kralın bebeğinin, benim&nbsp;bebeğimin başında görmek feci bir kıskançlıkla yüreğimi burktu. Oğlum sıkıca kundaklanmış,&nbsp;kumaşlara sarılmış, kundak tahtasına bağlanmıştı. Kollarımı açtım ve sütannesi tabakta yemek&nbsp;sunar gibi oğlumu bana sundu.</span></span></p>

    <p class="calibre8"><span class="font"><span class="calibre1">“Sağlığı yerinde,” dedi kendini savunur gibi.</span></span></p>

    <p class="calibre8"><span class="font"><span class="calibre1">Bebeğimi yüzünü görebileceğim şekilde yukarı kaldırdım. Minicik elleri ve kolları yanlarına sıkıştırılmış, kundağı başını bile kımıldatamayacağı biçimde bağlanmıştı. Sadece gözlerini&nbsp;oynatabiliyordu, o gözler yüzüme odaklandı, dudaklarımdan gözlerime suratımı taradı, sonra&nbsp;arkamdaki gökyüzüne ve başımın üzerinde dönen kuzgunlara kaydı.</span></span></p>

    <p class="calibre8"><span class="font"><span class="calibre1">“Çok güzel,” diye fısıldadım.</span></span></p>

    <p class="calibre8"><span class="font"><span class="calibre1">George, ağır ağır atından inip yuları seyislerden birine fırlattıktan sonra arkamdan başını uzattı. Koyu mavi gözler hemen önünde beliren bu yeni yüzü incelemek üzere döndü.</span></span></p>

    <p class="calibre8"><span class="font"><span class="calibre1">“Dayısına bakıyor,” dedi George tatmin dolu bir sesle. “Güzel. Beni iyi belle, oğlum. Birbirimizin serveti olacağız., Tam bir Tudor, değil mi, Mary? Kralın kopyası. Aferin sana.”</span></span></p>

    <p class="calibre8"><span class="font"><span class="calibre1">Oğlumun pembe yanaklarına, bağcıklı şapkasının altından tel tel ışıldayan altın sarısı saçlarına, sakin ve kendine güvenli bakışlarla George’dan benim yüzüme odaklanan koyu mavi gözlere&nbsp;bakıp gülümsedim. “Gerçekten kralın kopyası.”</span></span></p>

    <p class="calibre3"><span class="font"><span class="calibre1">“Çok tuhaf,” dedi George sesini sadece benim duyabileceğim şekilde alçaltarak. “Düşünsene, bu minicik yaratığa&nbsp;sadakat yemini edebiliriz. Bir gün Avrupa’nın en büyük adamı olabilir, bir gün senle ben tamamıyla ona bağlı olabiliriz.”</span></span></p>

    <p class="calibre3"><span class="font"><span class="calibre1">Tahtaya daha sıkı yapıştım, tahta çerçeveye bağlanmış bu bedenin sıcaklığını vücudumda hissettim. “Yalvarırım Tanrım, gelecekte her ne olacaksa olsun sen onu koru,” diye fısıldadım.&nbsp;”Hepimizi koru,” diye düzeltti George. “Onu tahta taşımak hiç de kolay olmayacak.”</span></span></p>

    <p class="calibre8"><span class="font"><span class="calibre1">Bebeği benden alıp sanki bu konuşmayı devam ettirmek için sabırsızlanıyormuş gibi çekinmeden sütanneye verip beni ön kapıya götürdü. Kapının basamaklarında iki yaşında,&nbsp;bebeklikten kalma küçük giysilerinin içinde bana bakan bir kız çocuğu gördüğümde olduğum&nbsp;yerde durdum. Catherine, kızım, yüzüme sanki bir yabancıymışım gibi bakıyordu.</span></span></p>

    <p class="calibre8"><span class="font"><span class="calibre1">Avlunun taşlarına dizüstü çöküverdim. “Catherine, ben kimim biliyor musun?”</span></span></p>

    <p class="calibre8"><span class="font"><span class="calibre1">Küçük beyaz yüzü titredi ama ağlamadı. “Annem.”</span></span></p>

    <p class="calibre8"><span class="font"><span class="calibre1">“Evet,” dedim. “Seni daha önce görmek istedim ama izin vermediler. Seni çok özledim, kızım. Seni yanıma almak istedim.”</span></span></p>

    <p class="calibre8"><span class="font"><span class="calibre1">Başını kaldırıp küçücük elini tutan hizmetçiye baktı. Hafifçe eli sıkıldığında cevap vermesi gerektiğini anladı. “Evet, anneciğim,” dedi incecik sesiyle.</span></span></p>

    <p class="calibre8"><span class="font"><span class="calibre1">“Beni hatırlıyor musun?” diye sordum. Sesimdeki acı etrafımda beni duyabilecek herkese ulaşacak kadar belirgindi. Catherine başını kaldırıp elini tutan hizmetçiye baktı, sonra yüzüme&nbsp;döndü. Dudakları titredi, yüzü buruştu ve gözyaşlarına boğuldu.</span></span></p>

    <p class="calibre8"><span class="font"><span class="calibre1">“Tanrım,” dedi George ölçülü bir sesle. Elleri dirseklerimin altına sıkıca yerleşip beni yukarı kaldırdı ve evimin eşiğinden içeri soktu, sonra sertçe büyük salona itti. Yaz ortası olmasına&nbsp;rağmen şömine yanıyordu.</span></span></p>

    <p class="calibre8"><span class="font"><span class="calibre1">“Nasılsınız?” dedi lafı uzatmadan. Bizi salona doğru takip eden ev ahalisine döndü. “Dışarı. İşinizin başına dönün,” diye emretti.</span></span></p>

    <p class="calibre8"><span class="font"><span class="calibre1">“Mary’nin nesi var?” diye sordu büyükanne.</span></span></p>

    <p class="calibre8"><span class="font"><span class="calibre1">“Sıcak, güneş,” diye uydurdu George o anda aklına ne geliyorsa. “Ata bindi. Doğum sonrası.”</span></span></p>

    <p class="calibre8"><span class="font"><span class="calibre1">“O kadarcık mı?” diye sordu büyükanne iğneli iğneli.</span></span></p>

    <p class="calibre8"><span class="font"><span class="calibre1">George beni bir koltuğa itip kendi de bir diğerine oturdu. “Çok susadı,” diye ekledi. “Bir kadeh şarap için herhalde canını verir. Şahsen ben verirdim, efendim.”</span></span></p>

    <p class="calibre8"><span class="font"><span class="calibre1">Yaşlı kadın onun bu saygısızlığına gülümsedi ve arkasındaki koca büfeyi gösterdi. George ayağa kalkıp kendine ve bana birer kadeh şarap doldurdu. Kendisininkini bir dikişte bitirip bir&nbsp;kadeh daha aldı.</span></span></p>

    <p class="calibre8"><span class="font"><span class="calibre1">Ben elimin tersiyle yüzümü silip etrafıma bakındım. “Catherine’in bana getirilmesini istiyorum,” dedim.</span></span></p>

    <p class="calibre8"><span class="font"><span class="calibre1">“Vazgeç,” diye tavsiyede bulundu George.</span></span></p>

    <p class="calibre12"><span class="font"><span class="calibre1">“Beni neredeyse hiç tanımıyor. Bana sanki beni toptan unutmuş gibi bakıyor.”</span></span></p>

    <p class="calibre8"><span class="font"><span class="calibre1">“O yüzden vazgeç diyorum ya.”</span></span></p>

    <p class="calibre8"><span class="font"><span class="calibre1">Tartışmaya devam edecektim ama George izin vermedi. “Ziller çalar çalmaz hizmetçinin biri onu odasından kapıp alelacele en iyi giysilerini giydirilmiş, çekiştire çekiştire aşağı indirip&nbsp;nazikçe seni karşılaması gerektiğini söylemiştir. Zavallı çocuğun herhalde korkudan midesi&nbsp;bulanmıştır. Tanrım, Mary, annemle babam bizi görmeye geleceğinde yaşanan kargaşayı&nbsp;hatırlamıyor musun? İlk kez saraya adım&nbsp;atmaktan daha beterdi. Sen korkuyla kusardın, Anne en güzel giysileriyle günlerce ortalıkta dolaşırdı. Annenin seni görmeye gelmesi her zaman dehşet verici bir şeydir. Kıza kendine&nbsp;gelmesi için biraz vakit ver, sonra sessizce odasına git ve yanında otur.”</span></span></p>

    <p class="calibre8"><span class="font"><span class="calibre1">Bu mantıklı öneriye başımla onaylayarak karşılık verip koltuğuma geri çöktüm.</span></span></p>

    <p class="calibre3"><span class="font"><span class="calibre1">“Sarayda her şey yolunda mı?” diye sordu yaşlı hanımefendi. “Oğlum nasıl? Ya anneniz?”</span></span></p>

    <p class="calibre3"><span class="font"><span class="calibre1">“Babam,” dedi George, “son bir aydır Venedik’te, ittifak için çalışıyor. Wolsey’nin işleriyle&nbsp;uğraşıyor. Annem iyi, kraliçenin hizmetinde.”</span></span></p>

    <p class="calibre8"><span class="font"><span class="calibre1">“Kraliçe iyi mi?”</span></span></p>

    <p class="calibre3"><span class="font"><span class="calibre1">George, evet anlamında başını salladı. “Bu sene kralla yolculuğa çıkamayacak. Saraydaki önemini gittikçe yitiriyor.”</span></span></p>

    <p class="calibre3"><span class="font"><span class="calibre1">Yaşlı hanımefendi bir kadının ağır ağır ölümüne doğru ilerlediği o tanıdık hikâyeye anlayışla başını salladı. “Ya kral? Mary hâlâ gözdesi mi?”</span></span></p>

    <p class="calibre3"><span class="font"><span class="calibre1">“Hem Mary, hem Anne,” eledi George gülümseyerek. “Adamın Boleyn kızlarına karşı bir zaafı var. Ama favorisi hâlâ Mary.”</span></span></p>

    <p class="calibre3"><span class="font"><span class="calibre1">Büyükannem keskin ve parlak bakışlarını üzerime odakladı. “Sen iyi bir kızsın,” dedi beni tasvip ederek. “Ne kadar burada kalacaksın?”</span></span></p>

    <p class="calibre3"><span class="font"><span class="calibre1">“Bir hafta,” dedim. “İznim sadece o kadar.”</span></span></p>

    <p class="calibre3"><span class="font"><span class="calibre1">“Ya sen?” diye sordu George’a dönüp.</span></span></p>

    <p class="calibre3"><span class="font"><span class="calibre1">“Sanırım ben de birkaç gün kalırım,” dedi George aylakça. “Hever’ın yazları ne kadar güzel olduğunu unutmuşum. Burada kalıp geri dönme vakti geldiğinde Mary’yi de alıp dönebilirim.”</span></span></p>

    <p class="calibre3"><span class="font"><span class="calibre1">“Ama ben bütün gün çocuklarımla olacağım,” diye uyardım onu.</span></span></p>

    <p class="calibre3"><span class="font"><span class="calibre1">“Benim için bir mahzuru yok,” diye gülümsedi. “Arkadaşa ihtiyacım yok. Yazacağım. Sanırım bu gidişle şair olacağım.”</span></span></p>

    <p class="calibre8"><span class="font"><span class="calibre1">George’un öğüdünü dikkate alıp Catherine’in yanına gitmeden evvel minik döner merdivenden küçük odama çıkıp bir kâse suyla yüzümü yıkadım, lehimli pencerelerden şatonun etrafındaki&nbsp;kararmaya başlayan arazileri seyrettim. Bir ambar baykuşunun belli belirsiz beyaz pırıltısını&nbsp;gördüm, sonra sorgularcasına ötüşünü, ardından eşinin ağaçlıkların arasından cevap verişini&nbsp;duydum. Hendekte bir balığın atladığını duydum, sonra mavi gri gökyüzünde yıldızların teker&nbsp;teker yaldız gibi dizilişini izledim. Ancak bunlardan, bütün bunlardan sonra kızımı bulmaya&nbsp;çocuk odasına gittim.</span></span></p>

    <p class="calibre8"><span class="font"><span class="calibre1">Taburesinde ateşin önüne oturmuş, kucağında bir kâse sütle ekmek, sütannesinin başka bir hizmetçiyle yaptığı dedikoduyu dinleyerek kaşığını ağzına götürmek üzereydi. Beni&nbsp;gördüklerinde iki hizmetçi de yerinden fırladı, sütanne zamanında yetişip kucağından kapmasa&nbsp;Catherine kâseyi yere devirmek üzereydi. Diğer hizmetçi sabahlığının salınışıyla birlikte&nbsp;hemen ortadan yok oldu, sütannesi kızımın yanına oturup ateşe fazla yakın olmadığını kontrol&nbsp;ediyor, yemeğini güzelce yemesini izliyormuş gibi rol yapmaya başladı.</span></span></p>

    <p class="calibre3"><span class="font"><span class="calibre1">Hiçbir şey söylemeden kargaşa biraz dinene kadar bir koltuğa oturdum. Yemeğinin sonunu yerken Catherine’i seyredebiliyordum. Sütannesi kâseyi kızımın ellerinden aldı, başımla odadan çıkmasını işaret ettim ve hiçbir şey söylemeden odayı terk etti.</span></span></p>

    <p class="calibre8"><span class="font"><span class="calibre1">Elimi sabahlığımın cebine attım. “Sana küçük bir hediye getirdim,” dedim. Bu, üzerine güzel bir yüz çizilip ipe geçirilmiş bir meşe palamuduydu. Anında gülümseyerek elini açtı. Avucu hâlâ&nbsp;bebek avucu gibi tombul, parmaklan küçücüktü. Palamudu avucuna bırakırken teninin&nbsp;yumuşaklığını hissettim.</span></span></p>

    <p class="calibre3"><span class="font"><span class="calibre1">“Ona bir isim verecek misin?”</span></span></p>

    <p class="calibre8"><span class="font"><span class="calibre1">Hafifçe kaşları çatılınca alnı kırıştı. Altın sarısı saçları arkada toplanmış, geceliğinin başlığı saçlarını yarı yarıya örtmüştü. Yavaşça başlığının kurdelesine, sonra başlığın kenarlarından&nbsp;çıkan sapsarı buklelere elledim. Dokunuşum onu irkiltmedi, kendini palamuda vermişti.</span></span></p>

    <p class="calibre3"><span class="font"><span class="calibre1">“Ona ne isim vereyim?” Mavi gözleri pırıltıyla bana döndü.</span></span></p>

    <p class="calibre3"><span class="font"><span class="calibre1">“Meşe ağacından yapıldı. O bir meşe palamudu,” dedim. “Bu kralın hepimizin dikmesini istediği ağaç. Büyüyünce gemilerinin yapımında kullanılacak kadar sağlam keresteler veriyor.”</span></span></p>

    <p class="calibre3"><span class="font"><span class="calibre1">“Ona Meşecik diyeyim o zaman,” dedi kararlı bir tavırla. Belli ki ne kral, ne de gemileriyle ilgileniyordu. İpi azıcık gerdiğinde palamut zıplayınca, “Dans ediyor,” dedi tatminle.</span></span></p>

    <p class="calibre3"><span class="font"><span class="calibre1">“Kucağıma oturmak ister misin? Böylece sana Meşecik’in katıldığı büyük bir cümbüşü ve diğer dans eden palamutların hikâyesini anlatabilirim,” dedim.</span></span></p>

    <p class="calibre3"><span class="font"><span class="calibre1">Bir an durakladı.</span></span></p>

    <p class="calibre3"><span class="font"><span class="calibre1">“Fındıklar da gelmiş eğlenceye,” dedim teşvik etmek için. “Kestaneler de. Muhteşem bir orman balosu yapmışlar. Galiba böğürtlenler de gitmiş.”</span></span></p>

    <p class="calibre8"><span class="font"><span class="calibre1">Bu kadarı yetti. Taburesinden kalkıp yanıma geldi, onu havaya kaldırdım. Hatırladığımdan daha ağırdı. Etten, kemikten gerçek bir çocuktu, her gece yatağımda düşlediğim hayal çocuk değil.&nbsp;Onu dizime oturttum ve sıcaklığıyla gücünü bedenimde hissettim. Başımı sıcacık başlığına&nbsp;dayayıp buklelerinin boynumu gıdıklayışının keyfini çıkardım. Teninin o tatlı kokusunu, o&nbsp;muhteşem bebek kokusunu içime çektim.</span></span></p>

    <p class="calibre8"><span class="font"><span class="calibre1">“Haydi anlat,” diye komut verdi ve ben Orman Cümbüşü masalına başlarken dinlemek üzere arkasına yaslandı.</span></span></p>

    <p class="calibre8"><span class="font"><span class="calibre1">Birlikte harika bir hafta geçirdik. George, bebekler ve ben. Güneşin altında yürüdük, yumuşacık otların anızların arasından yeniden büyümeye başladığı otlaklarda piknikler yaptık.&nbsp;Şatodan görünmeyeceğimiz bir alana vardığımızda bebek Henry’nin kundağını açıp özgürce&nbsp;hareket etmesine, bacaklarını sıcacık havada istediği gibi savurmasına izin veriyordum.&nbsp;Catherine’le top ve saklambaç oynuyordum, açık arazide pek oynanacak bir oyun değildi gerçi&nbsp;ama hâlâ gözlerini yumup başını bir şalın altına gömdüğünde görünmediğine inanacak kadar&nbsp;küçüktü. Ayrıca George’la Catherine yarışlar yaptı. Öyle ki, George fazlasıyla çaresiz kalıp&nbsp;başlangıçta zıplamaya, sonra sürünmeye, hafta sonuna doğruysa adil davranıp kızımın o&nbsp;küçücük dengesiz adımlarıyla onu yenebilmesi için ben ayaklarını tutarken amuda kalkmaya&nbsp;başladı.</span></span></p>

    <p class="calibre3"><span class="font"><span class="calibre1">Ertesi gün saraya geri dönmek zorunda olduğumuz akşam yemeğimi yiyemedim, öyle perişan ve kederliydim ki, kızıma gideceğimi söylemeye bir türlü dilim varmadı. Şafak&nbsp;vakti bir hırsız gibi çekip gitmeden evvel sütannesine Catherine’im uyandığında ona annesinin en kısa zamanda yine geleceğini, uslu bir kız olup Meşecik’e iyi bakmasını söylemesini&nbsp;emrettim. Perişan bir halde öğlene kadar ata bindim. George öğlen vakti, “Tanrı aşkına artık şu&nbsp;yağmurdan kurtulup yiyecek bir şeyler bulalım,” diyene dek yağmur yağdığını fark etmedim&nbsp;bile.</span></span></p>

    <p class="calibre8"><span class="font"><span class="calibre1">Çanlar rahibeler için çalmak üzereyken bir manastırın önünde durdu. Atından aşağı atlayıp beni yere indirdi. “Yol boyunca ağladın mı nedir?”</span></span></p>

    <p class="calibre8"><span class="font"><span class="calibre1">“Galiba,” dedim. “Aklıma geldikçe...”</span></span></p>

    <p class="calibre8"><span class="font"><span class="calibre1">“Aklına getirme o zaman,” dedi lafı uzatmadan. Adamlarımızdan biri zili çalıp kapıdaki görevliye bizi takdim edene kadar geride durdu. Kocaman kapı açıldığında beni avluya, oradan&nbsp;birkaç basamakla yemekhaneye götürdü. Erken gelmiştik, birkaç keşiş masalara kurşun ve&nbsp;alay karışımı tabaklar, bira ve şarap için aynı karışımdan kaplar koymakla meşguldü.</span></span></p>

    <p class="calibre8"><span class="font"><span class="calibre1">George keşişlerden birine parmaklarını şaklattı ve ikimize şarap getirmesi için işe koşturdu. Sonra soğuk metal kadehi elime tutuşturdu. “İç,” dedi. “Ağlamayı kes. Bu gece sarayda&nbsp;olmalısın, bembeyaz bir surat, kıpkırmızı gözlerle içeri giremezsin. Bu iş seni çirkinleştirirse bir&nbsp;daha seni asla oraya göndermezler. Sen kendi kendini memnun edecek tipte bir kadın&nbsp;değilsin.”</span></span></p>

    <p class="calibre8"><span class="font"><span class="calibre1">“Bana şu dünyada kendi kendini memnun eden bir kadın göster,” dedim içten bir öfkeyle ve onu güldürdüm.</span></span></p>

    <p class="calibre3"><span class="font"><span class="calibre1">“Yok,” dedi. “Tanımıyorum. Bebek Henry ve ben iyi ki erkek doğmuşuz”</span></span></p>

    <p class="calibre8"><span class="font"><span class="calibre1">O akşamüzeri ancak Windsor’a varabildik ve saray eşrafını yola çıkmak üzereyken yakaladık. Anne bile beni incelemek için sandığından başını kaldırmadı. Telaşla kendini yolculuk&nbsp;hazırlığına vermişti ve iki yeni elbisenin sandığa kaldırılışını gördüm. “Onlar kimin?”</span></span></p>

    <p class="calibre8"><span class="font"><span class="calibre1">“Kralın hediyesi,” dedi kestirip atarak. Hiçbir şey söylemeden başımı salladım. Yan gözle bana gülümseyip elbiselere uygun başlıkları sandığına koydu. Hiç şüphesiz görmemi istiyordu ve&nbsp;başlıklardan birinin sık incilerle işlenmiş olduğunu fark ettim. Pencere kenarına geçtim ve&nbsp;hepsinin üzerine pelerinini koyusunu, sonra hizmetçisini çağırıp sandığın kayışlarını&nbsp;kapatmasını emredişini seyrettim. Kız ve ardından sandığı taşımak üzere hamal geldiğinde&nbsp;Anne bana döndü. “Eee?”</span></span></p>

    <p class="calibre8"><span class="font"><span class="calibre1">“Neler oluyor?” diye sordum. “O elbiseler ne?”</span></span></p>

    <p class="calibre8"><span class="font"><span class="calibre1">Arkasını döndü, ellerini liseli kızlar gibi ağırbaşlı bir tavırla arkada birleştirip, “Bana kur yapıyor,” dedi. “Hem de açıktan açığa.”</span></span></p>

    <p class="calibre8"><span class="font"><span class="calibre1">“Anne, o benim sevgilim.”</span></span></p>

    <p class="calibre8"><span class="font"><span class="calibre1">Tembelce omzunu silkti. “Ama sen burada değildin, değil mi? Çekip Hever’a gittin, çocukların ondan daha önemliydi. Pek de...” Durdu, “ateşli bir tavır değildi.”</span></span></p>

    <p class="calibre8"><span class="font"><span class="calibre1">“Ama sen ateşliydin, öyle mi?”</span></span></p>

    <p class="calibre8"><span class="font"><span class="calibre1">İçinden dalga geçiyormuş gibi gülümsedi. “Bu yaz hava biraz ateşli.”</span></span></p>

    <p class="calibre8"><span class="font"><span class="calibre1">Öfkem artarken dişlerimi sıktım. “Adamın ilgisini üzerimde tutman gerekiyordu, yoldan şaşırtman değil.”</span></span></p>

    <p class="calibre8"><span class="font"><span class="calibre1">Tekrar omzunu silkti. “O bir erkek. İlgisini çekmek başını çevirmekten daha kolay.”</span></span></p>

    <p class="calibre8"><span class="font"><span class="calibre1">“Sadece bir şeyi çok merak ediyorum,” dedim. Kelimeler bıçak olsa her birini ağızları o kendinden emin gülümseyen yüzüne saplanacak biçimde tek tek fırlatmaktan çekinmezdim.&nbsp;”Sana bu tür hediyeler veriyorsa belli ki ilgisi üzerinde. Belli ki, sarayda yol kat etmişsin. Onun&nbsp;gözdesi olmuşsun.”</span></span></p>

    <p class="calibre8"><span class="font"><span class="calibre1">Okşanan bir kedinin etrafa yaydığı sıcaklık gibi kendine olan güvenini etrafa saçarak beni başıyla onayladı.</span></span></p>

    <p class="calibre8"><span class="font"><span class="calibre1">“Ve belli ki bütün bunları hepimizin, Henry’nin benim sevgilim olduğunu bilmesine rağmen yapıyorsun.”</span></span></p>

    <p class="calibre8"><span class="font"><span class="calibre1">“Bana böyle emredildi,” dedi küstahça.</span></span></p>

    <p class="calibre8"><span class="font"><span class="calibre1">“Sana ayağımı kaydırman emredilmedi,” dedim sertçe.</span></span></p>

    <p class="calibre3"><span class="font"><span class="calibre1">Masum masum omuz silkti. “Beni istiyorsa yapabileceğim bir şey yok,” dedi pürüzsüz bir tonlamayla. “Saray beni arzulayan erkeklerle dolu. Onları yüreklendiriyor muyum? Hayır.”</span></span></p>

    <p class="calibre3"><span class="font"><span class="calibre1">“Konuştuğun kişi benim, unutma,” dedim gerilemeyerek. “Etrafındaki salaklarından biri değil.&nbsp;Herkesi yüreklendirdiğini gayet iyi biliyorum.”</span></span></p>

    <p class="calibre8"><span class="font"><span class="calibre1">O ılımlı gülümsemelerinden birini bana uzattı.</span></span></p>

    <p class="calibre8"><span class="font"><span class="calibre1">“Ne umut ediyorsun, Anne? Onun metresi olmayı mı? Beni yerimden etmeyi mi?”</span></span></p>

    <p class="calibre8"><span class="font"><span class="calibre1">Anında yüzündeki o sinsi gülümseme düşünceli bir ifadeye dönüştü. “Evet, sanırım. Ama riskli.”</span></span></p>

    <p class="calibre8"><span class="font"><span class="calibre1">“Riskli mi?”</span></span></p>

    <p class="calibre8"><span class="font"><span class="calibre1">“Eğer bana sahip olmasına izin verirsem büyük olasılıkla bana olan ilgisini yitirecek. Onu elde tutmak zor iş.”</span></span></p>

    <p class="calibre8"><span class="font"><span class="calibre1">“Ben pek öyle hissetmiyorum.” Ufak da olsa bir gol atmıştım.</span></span></p>

    <p class="calibre8"><span class="font"><span class="calibre1">“Sen hiçbir şey elde edemedin. Ayrıca Bessie Blount’la da işi bittiğinde onu da başından savurup attı. O da sonuçta hiçbir şey elde edemedi.”</span></span></p>

    <p class="calibre8"><span class="font"><span class="calibre1">Dilimi öyle kötü ısırmıştım ki, kanın tadını ağzımda hissedebiliyordum. “Sana göre öyle olabilir, Anne.”</span></span></p>

    <p class="calibre8"><span class="font"><span class="calibre1">“Sanırım ben direneceğim. Benim Bessie Blount ya da Mary Boleyn olmadığımı, her ikisinden de çok daha öte olduğumu anlayana kadar direneceğim. Bana bir teklifte bulunması, çok&nbsp;büyük bir teklifte bulunması gerektiğini görene kadar direneceğim.”</span></span></p>

    <p class="calibre8"><span class="font"><span class="calibre1">Bir an durdum. “Eğer umduğun şey buysa Henry Percy’yi sana asla geri getirmeyecektir,” diye uyardım onu. “Henry Percy’yi emrine vermeyecektir.”</span></span></p>

    <p class="calibre8"><span class="font"><span class="calibre1">İki adımda yanıma gelip tırnaklarını etime sokarak beni bileklerimden yakaladı. “Bir daha asla onun adını anma!” diye tısladı. “Asla!”</span></span></p>

    <p class="calibre8"><span class="font"><span class="calibre1">Ellerimi ellerinden kurtarıp onu omuzlarından yakaladım. “Ne istiyorsam onu söylerim,” diye yemin ettim. “Tıpkı senin bana her istediğini söylemen gibi. Sen lanetlisin, Anne, sevdiğin&nbsp;erkeği kaybettin ve şimdi senin olmayan her şeyi istiyorsun. Benim olan her şeyi istiyorsun.&nbsp;Zaten hep benim olanları istedin durdun.”</span></span></p>

    <p class="calibre8"><span class="font"><span class="calibre1">Elimden kurtulup hışımla kapıyı açtı. “Beni yalnız bırak,” diye emretti.</span></span></p>

    <p class="calibre8"><span class="font"><span class="calibre1">“İstiyorsan gidebilirsin,” diye düzelttim onu. “Burası benim odam, hatırladın mı?”</span></span></p>

    <p class="calibre8"><span class="font"><span class="calibre1">Ahır duvarındaki inatçı kediler gibi karşılıklı bir hınç ve daha öte duygularla, dünyada sadece tek bir kız için bir oda vardır anlayışıyla bir süre gözlerimiz alev alev birbirimize baktık. Her&nbsp;savaşın sonu ölümle biter anlayışıyla baktık.</span></span></p>

    <p class="calibre8"><span class="font"><span class="calibre1">Önce ben davrandım. “Birbirimizin tarafını tutmamız gerekirdi.”</span></span></p>

    <p class="calibre8"><span class="font"><span class="calibre1">Kapıyı çarparak kapattı. “Evet, burası bizim odamız,” diye şart koştu.</span></span></p>

    <p class="calibre8"><span class="font"><span class="calibre1">Anne ve benim aramdaki çizgi şimdi çok belirgin bir biçimde çizilmişti. Bütün çocukluğumuz hangimizin en iyi Boleyn kızı olduğu sorusuyla geçmişti, şimdiyse kadınlık finalimiz kraliyetin&nbsp;en büyük sahnesinde oynanacaktı. Yaz sonunda birimiz kralın onaylanmış metresi, diğeri onun&nbsp;hizmetçisi, yardımcısı, belki de soytarısı olacaktı.</span></span></p>

    <p class="calibre8"><span class="font"><span class="calibre1">Onu yenebilmem mümkün değildi. Ona karşı komplolar kurabilirdim ama ne bir yandaşım, ne de buna yetecek gücüm vardı. Geceleri kralın yanında benim, gündüzleri kolunda Anne’in&nbsp;olmasını ailemden hiç kimse yadırgamıyordu. Onlara göre bu ideal bir durumdu, akıllı Boleyn&nbsp;kızı kralın danışmanı ve dostu, doğurgan olanıysa sevgilisiydi.</span></span></p>

    <p class="calibre8"><span class="font"><span class="calibre1">Anne’e bunun neye mal olduğunu sadece ben görebiliyordum. Geceleri, dans ettikten, gülüştükten, sarayın ilgisini sürekli kendi üzerine çektikten sonra aynanın önüne geçip&nbsp;oturuyordu. Başlığını çıkardığında o genç yüzünün ne kadar bitkin olduğunu görebiliyordum.</span></span></p>

    <p class="calibre8"><span class="font"><span class="calibre1">Sık sık George odamıza geliyor, ona ve ikimize şarap getiriyordu. George ve ben onu yatağa yatırıyor, battaniyeyi çenesine kadar çekiyor, sonra kadehtekini içtikçe renginin yerine gelişini&nbsp;izliyorduk.</span></span></p>

    <p class="calibre8"><span class="font"><span class="calibre1">“Bu iş bizi nereye götürecek, Tanrı bilir,” diye mırıldandı George bir gece bana, Anne’in uyuyuşunu seyrederken. “Kral onunla kendinden geçiyor, saraydaki herkes ona deli oluyor.&nbsp;Peki, Tanrı aşkına Anne ne umut ediyor?”</span></span></p>

    <p class="calibre8"><span class="font"><span class="calibre1">Anne uykusunda kımıldandı.</span></span></p>

    <p class="calibre8"><span class="font"><span class="calibre1">“Şşşt,” dedim yatağının etrafındaki perdeleri çekerken. “Uyandırma. Ona bir an daha katlanamayacağını, gerçekten.”</span></span></p>

    <p class="calibre8"><span class="font"><span class="calibre1">George başını yana eğip bana baktı. “O kadar kötü mü?”</span></span></p>

    <p class="calibre8"><span class="font"><span class="calibre1">“Benim yerime oturuyor,” dedim çekinmeden.</span></span></p>

    <p class="calibre8"><span class="font"><span class="calibre1">“Ah, hayatım.”</span></span></p>

    <p class="calibre8"><span class="font"><span class="calibre1">Başımı öteye çevirdim. “Şimdiye dek elde ettiğim her şeyi elimden aldı,” dedim alçak sesli bir öfkeyle.</span></span></p>

    <p class="calibre8"><span class="font"><span class="calibre1">“Ama sen onu o kadar da çok istemiyorsun zaten, değil mi?” dedi George.</span></span></p>

    <p class="calibre3"><span class="font"><span class="calibre1">Başımı iki yana salladım. “Ama bu Anne’in beni kenara itmesini istediğim anlamına gelmiyor.” Eli belimde, hatta gelişigüzel kalçama kaymış halde benimle kapıya doğru ilerledi. Bir sevgili&nbsp;gibi dolu dolu dudaklarımdan öptü. “Ondan daha şeker olduğunu biliyorsun.”</span></span></p>

    <p class="calibre8"><span class="font"><span class="calibre1">Ona gülümsedim. “Ondan daha iyi bir kadın olduğumu biliyorum. O buz gibi, hırs dolu, hırslarından vazgeçmeden evvel adamı darağacına gönderir. Ve biliyorum ki, benimle kralın&nbsp;onu sadece o olduğu için seven bir sevgilisi var. Ama Anne onun gözünü kamaştırıyor, sarayın&nbsp;gözünü kamaştırıyor, hatta senin bile gözünü kamaştırıyor.”</span></span></p>

    <p class="calibre8"><span class="font"><span class="calibre1">“Benim kamaştırmıyor,” dedi George şefkatle.</span></span></p>

    <p class="calibre8"><span class="font"><span class="calibre1">“Dayım en çok onu seviyor,” eledim öfkeyle.</span></span></p>

    <p class="calibre8"><span class="font"><span class="calibre1">“Dayım kimseyi sevmiyor. Ama Anne’in nereye kadar gidebileceğini merak ediyor.”</span></span></p>

    <p class="calibre8"><span class="font"><span class="calibre1">“Bunu hepimiz merak ediyoruz. Ve bunun için ne gibi bir bedel ödemeye hazır olduğunu. Hele ki bu bedeli ödeyecek bensem.”</span></span></p>

    <p class="calibre8"><span class="font"><span class="calibre1">“Oynadığı kolay bir oyun değil gerçekten,” diye itiraf etti George.</span></span></p>

    <p class="calibre8"><span class="font"><span class="calibre1">“Ondan nefret ediyorum,” dedim açıkça. “Oturup mutluluk içinde hırsından gebermesini seyredebilirim.”</span></span></p>

    <p class="calibre8"><span class="font"><span class="calibre1">Saray eşrafı Ludlow Şatosu’nda Prenses Mary’yi ziyaret etmek durumundaydı ve bu yüzden bütün yaz batıya doğru gittik. Kız daha on yaşındaydı ama yaşından daha olgundu. Annesinin&nbsp;İspanyol sarayında öğrendiği biçimde o resmi, katı eğitimle eğitiliyordu. Bir papazı ve bir dizi&nbsp;eğitmeni, bir kadın bakıcısı ve prenses olduğu Galler’de kendi ev ahalisi vardı. Ağırbaşlı küçük&nbsp;bir hanımefendi, kadınlığa adım atmak üzere olan bir kız görmeyi bekliyorduk.</span></span></p>

    <p class="calibre8"><span class="font"><span class="calibre1">Ama bambaşka bir şeyle karşılaştık.</span></span></p>

    <p class="calibre3"><span class="font"><span class="calibre1">Babasının yemek yediği büyük salona geldi ve herkesin gözleri üzerindeyken kapıdan yüksek masaya kadar yürüdü. Ufak tefekti, altı yaşında gösteriyordu, başlığının altından sarkan açık&nbsp;kahve saçları ve ölü gibi bembeyaz suratıyla mükemmel bir oyuncak bebek gibiydi. Annesinin&nbsp;İngiltere’ye geldiği ilk zamanlarda olduğu kadar narin ama küçük bir çocuk kadar ufak tefekti.&nbsp;Kral onu yeterince şefkatle selamladı ama suratındaki şoku görebiliyordum. Kızını en son altı&nbsp;aylıkken görmüştü ve büyümüş, kadınlığa adım atmış olmasını bekliyordu. Ama önündeki bir&nbsp;sene sonra evlenecek yaşa gelecek, yeni evine gönderilecek ve iki üç sene içinde çocuk&nbsp;doğurabilecek prenses değildi. Bu küçücük bir çocuktu, bembeyaz yüzlü, ufak tefek, zayıf,&nbsp;utangaç bir kız çocuğuydu:</span></span></p>

    <p class="calibre3"><span class="font"><span class="calibre1">Kral onu öptü, kızı onun sağ tarafına, yüksek masadan salona bakıp kendisine yönelen bütün gözleri görebileceği bir yere oturtuldu. Neredeyse hiçbir şey yemedi. Hiç içmedi. Kral onunla&nbsp;konuştuğunda babasına alçak sesli tek hecelerle cevap verdi. Hiç şüphesiz kralı kızının Yunanca&nbsp;ve Latince bildiğine, toplama yapabildiğine ve prensliğiyle&nbsp;krallığının coğrafyasını öğrendiğine ikna etmek üzere bütün eğitmenlerini tek tek sıraya dizdiğimizi öğrenmişti. Müzik çalınıp da dansa kalktığında oldukça zarif, ayaklarının üzerinde&nbsp;kayar gibiydi. Ama gücü kuvveti yerinde, serpilmiş ve doğurgan bir kız gibi görünmüyordu.&nbsp;Aksine çabucak solacak, azıcık üşütürse ölüp gidecek gibiydi. Bu kız Bebek Henry’nin babasının&nbsp;tahtını bırakabileceği tek varisti ama asayı kaldırabilecek kadar bile güçlü değilmiş gibi&nbsp;görünüyordu.</span></span></p>

    <p class="calibre8"><span class="font"><span class="calibre1">George, o gece Ludlow Şatosu’nda beni almaya erken geldi. “Öfkeden kuduruyor,” diye uyardı beni.</span></span></p>

    <p class="calibre8"><span class="font"><span class="calibre1">Anne yatağımızda döndü. “Minik cücesinden hoşnut değil mi?”</span></span></p>

    <p class="calibre8"><span class="font"><span class="calibre1">“Gerçekten inanılmaz,” dedi George. “Yarı uykuluyken bile hâlâ zehrini saçabiliyorsun, Anne. Haydi Mary, adamı bekletmemeliyiz.”</span></span></p>

    <p class="calibre8"><span class="font"><span class="calibre1">İçeri girdiğimde Henry bir ayağını bir kütüğün üzerine koymuş odunu ateşin dibine doğru itmekle meşguldü. Odaya girdiğimde neredeyse yüzüme bakmadı bile, sonra bir elini&nbsp;buyurur tarzda bana uzattı, hemen kollarına koştum.</span></span></p>

    <p class="calibre8"><span class="font"><span class="calibre1">“Bu tokat gibi indi,” dedi saçlarımın arasında alçak sesle. “Daha büyük bir kız bekliyordum, daha kadınsı bir kız. Onu Francis’le, hatta Francis’in oğluyla evlendirmeyi, böylece Fransa’yla&nbsp;ittifakımızı pekiştirmeyi düşünüyordum. Bir kız çocuğu zaten hiçbir işime yaramaz, hiçbir işime.&nbsp;Hele hele bir de henüz evlenecek yaşta olmayan bir kız çocuğu!” Durdu, aniden döndü, odada&nbsp;öfke dolu iki adım attı. Masanın üzerinde kartların ters dönük durduğu, henüz bitmemiş bir&nbsp;kart oyunu vardı. Hışımla kartları elinin tersiyle yere savurdu, masayı devirdi. Gürültüyü duyan&nbsp;muhafız kapının ardından bağırdı.</span></span></p>

    <p class="calibre8"><span class="font"><span class="calibre1">“Majesteleri?”</span></span></p>

    <p class="calibre8"><span class="font"><span class="calibre1">“Rahat bırak beni,” diye gürledi Henry.</span></span></p>

    <p class="calibre8"><span class="font"><span class="calibre1">Tekrar bana döndü. “Tanrı bunu bana neden yapıyor? Neden ben? Oğlum yok zaten, kızımsa gelecek kış uçup gidecek gibi. Peşimden gelecek kimsem yok. Tanrı bunu bana neden&nbsp;yapıyor?”</span></span></p>

    <p class="calibre8"><span class="font"><span class="calibre1">Sesimi çıkarmadan başımı iki yana sallayarak ne istediğini anlamak için bekledim.</span></span></p>

    <p class="calibre8"><span class="font"><span class="calibre1">“Kraliçe değil mi?” dedi. “Aklından geçen o. Herkesin aklından geçen o.”</span></span></p>

    <p class="calibre8"><span class="font"><span class="calibre1">Onaylasam mı, onaylamasam mı bilmiyordum. İhtiyatla onu izleyip sükûnetimi bozmadım.</span></span></p>

    <p class="calibre8"><span class="font"><span class="calibre1">“O lanet evlilik,” dedi. “Asla yapmamalıydım. Babam hiç istememişti. Dul bir prenses, biz istediğimiz için bizde kalarak bu ülkede yaşayabileceğini söylemişti. Ama ben sandım ki...&nbsp;istedim ki...” Durdu. Onu ne kadar derinden, ne kadar çok sevdiğini hatırlamak istemiyordu.&nbsp;”Papa bize yetki verdi ama hata etti. Tanrının sözüne karşı gelecek bir yetki verilemez.”</span></span></p>

    <p class="calibre8"><span class="font"><span class="calibre1">Ağır ağır başımla onu onayladım.</span></span></p>

    <p class="calibre8"><span class="font"><span class="calibre1">“Ağabeyimin karısıyla evlenmemem gerekirdi. Bu kadar basit. Evlendiğim için de böyle kısırlıkla cezalandırılıyorum işte. Tanrı bu yanlış evliliği kutsamadı. Her sene bana sırtını döndü&nbsp;ve bunu daha önce göremedim. Kraliçe benim karım değil. O Arthur’un karısı.”</span></span></p>

    <p class="calibre8"><span class="font"><span class="calibre1">“Ama eğer evlilikleri tamamlanmamışsa...” diye başladım.</span></span></p>

    <p class="calibre8"><span class="font"><span class="calibre1">“Ne fark eder,” dedi sertçe. “Ayrıca tamamlanmıştı.” Başımı önüme eğdim.</span></span></p>

    <p class="calibre3"><span class="font"><span class="calibre1">“Yatağa gel,” dedi Henry aniden bitkin düşerek. “Bunu sindiremiyorum. Günahlarımdan arınmalıyım. Kraliçeye gitmesini söylemeliyim. Kendimi bu korkunç günahtan temizlemeliyim.”</span></span></p>

    <p class="calibre8"><span class="font"><span class="calibre1">Emrine itaat ederek yatağa yönelip pelerinimi çıkardım. Pikeyi açıp yatağa girdim. Henry yatağın ucunda dizlerinin üzerine çöküp çılgın gibi dua etmeye başladı. Mırıldandığı kelimeleri&nbsp;dinlerken kendim de dua ettiğimi fark ettim. Bir güçsüz kadın diğeri için dua ediyordu.&nbsp;İngiltere’nin en güçlü erkeği tarafından onu ölümcül bir günaha teşvik etmekle suçlanan&nbsp;kraliçeye dua ediyordum.</span></span></p>
  </div>
</body>
</html>
