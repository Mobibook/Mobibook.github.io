<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Cezaevi duygularımı kesinlikle köreltti, dedi kendi kendine ve onu öfkelendiren de bu oldu.</p>
<p class="calibre1">7.30’da düşünceleri tümüyle değişmişti. Dr. Cassini’nin odasındaki daktilonun başında oturmuş dikkatle (yazma hızı elverdiği ölçüde) Lawrcnce Magran’a mektup yazıyordu. Magran’ın mektubunu ve haberi aldığını belirtikten sonra şöyle yazdı:</p>
<p class="calibre1">David Sullivan’ın Palmer’ın faaliyetleriyle Gregory Gawill’in bağlantısı gibi yeni kanıtlar ya da özel bulgular keşfetmesi dışında bir yere varabileceğimiz umudunu taşımıyorum. Ya da -varsa- Gawill’in çeşitli bankalardaki hesaplarıdır. Bunun suçu genişletmekten başka bir işe yaramayacağını biliyorum, ama Sullivan gene de başka tanıklar bulabilir. Karıma göre benim durumumla hala yakından ilgileniyor. Sekiz on tanık bulursak elimizdeki birkaç tanıktan daha ağırlıklı olmaz mı?</p>
<p class="calibre1">Saat henüz 8’i yeni geçmişti ve Carter yatağına gitti. Uyumaya çalışmadan önce her zamanki gibi morfin alamayacak kadar keyifsiz ve paralize durumda hissediyordu kendini. Başparmakları hafifçe zonkluyordu, rahatsız edecek ölçüde, uyumasını önleyecek ölçüde -ama ne kadar süre için? Belki saat birde ağrı iyice artarsa iğne olması gerekir miydi? Morfini başka bir düşman olarak görüyordu. Cezaevi gibi morfin de onu ele mi geçirecekti? Tuhaf bir düşman bu morfin, hem arkadaş hem düşman, insanlar gibi. David</p>
<p class="calibre1">Sullivan gibi sözgelimi. Bazı vakalarda insanları koruyan -buna hiç kuşku yoktu- bazılarında da infaz eden -buna da hiç kuşku yoktu- hukuk gibi.</p>
<p class="calibre1">Hazel pazar günü onu görmeye geldiğinde haberi duymuştu. Carter onun hemen ziyarete geldiğini biliyordu. Hazel’ın gülümsemesi biraz zorlamaydı, genellikle ondan yayılan, gardiyanlarla mahkumların gözlerini alan pırıltı yoktu üzerinde. Sullivan’ın o sabah Magran’a telefon ettiğini, Magran’ın da haberi verdiğini söyledi. Sonra Sullivan kendisini aramıştı.</p>
<p class="calibre1">Carter, “Çok üzgünüm, Hazel,” dedi. Hazel’ın yazdığı birçok mektubu düşündü, öfkeli mektuplar, nahif mektuplar ve -büyük bir sabırla ve ikinci taslaklarla- yerel gazeteye, <span class="calibre2">New York</span> Tinıes’a, valiye yazılan resmi mektuplar. Hazel okuması için mektupların kopyalarını göndermişti.</p>
<p class="calibre1">Hazel, “David burada,” dedi. “Seni görmek istiyor.”</p>
<p class="calibre1">Sesi o kadar kısık çıkıyordu ki, Carter güçlü görünmek !ç!n büyük bir çaba harcadı. ‘4yi, Magran temyize iki kez başvurmaya karşı bir yasanın olmadığını söyledi. Magran bugün geleceğine dair bir şey söylemedi, değil mi?”</p>
<p class="calibre1">“Hayır. Bilmiyorum. David’e bir şey söylemiş olabilir.”</p>
<p class="calibre1">New York’lan, orada Timmie’yle yaptıkları hoş şeylerden söz etmek için kendilerini zorladılar.</p>
<p class="calibre1">Carter, “Timmie Fremonl ’a dönünce çok sıkıldı mı?” diye sordu.</p>
<p class="calibre1">“Ah, Phil!” Hazel birden öne eğildi, yüzünü ellerinin arasına aldı.</p>
<p class="calibre1">Başının üstü, gür saçları Carter’ın ellerine yakındı, camın ayırdığı ellerine. “Sevgilim, ağlama,” dedi gülmeye çalışarak. “Daha sekiz dakikamız var.”</p>
<p class="calibre1">Hazel başını kaldırıp baktı, arkasına yaslandı. “Benim yok,” dedi sakin bir sesle, oysa gözleri ıslaktı.</p>
<p class="calibre1">Sonra zaman dolana kadar nasılsa New York’tan söz etmeyi becerdiler.</p>
<p class="calibre1">Hazel ayrılırken, “Bu gece sana yazacağım,” dedi. “David gelecek, burada kal, sevgilim.”</p>
<p class="calibre1">Suliivan tam o sırada salona giriyordu.</p>
<p class="calibre1">Carter Sullivan'ı göstererek. “Bir ziyaretçim var.” dedi.</p>
<p class="calibre1">Gardiyan Sullivan’ın Carter’ı göreceğini izin kâğıdında teyit ettikten sonra Carter’la Sullivan karşılıklı iskemlelere oturdular.</p>
<p class="calibre1">David Sullivan otuz beş yaşlarında, Carter’dan birkaç santim daha uzun ve daha inceydi, gerçi Carter cezaevine girdikten sonra yedi kilo kadar vermişti. Sullivan’ın da Carter gibi mavi gözleri vardı ama Sullivan’ınkiler daha koyuydu. Gözleri küçüktü ve ifadeleri neredeyse aynıydı: sakin, etkileyici, düşünceli, Sullivan’ın kendisi gibi. Sullivan Temyiz Mahkemesi ’nin reddi konusunda konuşmak için zaman kaybetmedi.</p>
<p class="calibre1">“Elbette bir kez daha başvurabilirsin,” dedi. “Magran’ın bunu düşündüğüne eminim. Bunu bir yenilgi olarak görme, Phil. Başka kanıtlarla tekrar onlara gideceğiz ve bu kanıtları toplamak için daha çok zamanımız olacak.”</p>
<p class="calibre1">Carter’ın duyguları karışıktı, düşünceleri gibi. Carter mahkemesinin Sullivan için bir tür hobi haline geldiğini hissediyordu. Bundan yıllar sonra Sullivan anılarını yazacak olursa, Carter vakasına ayrılmış birkaç sayfa olacaktı. “Carter’ın karısı karım oldu, ortağım ...” Carter dağınık düşüncelerini toplayarak dinlemeye çalıştı.</p>
<p class="calibre1">“Aynı şeyi Gawill için de yapıyorum, yani Tutting’in Palmer için yaptığını. İçki satıcılarını bile inceliyorum, inan bana çok içki içiyorum, ne zaman ve ne kadar harcadığını araştırıyorum. Ne yazık ki birçok satıcı eski faturaları saklamamış." Sullivan’ ın güneşte yanmış alnı kırıştı, sigarasını küllükte söndürürken güneşin beyazlattığı kaşları çatıldı. “Gawell en az iki kez Palmer’la New York’a gitti. Aynı otelde kalmamaya, hatta aynı uçakta yolculuk etmemeye özen gösterdiler. Bu yüzden New York’a giderek oradaki on yirmi oteli araştırdım.”</p>
<p class="calibre1">Yaptıklarının bir kısmı buydu.</p>
<p class="calibre1">“Bunların hepsi zaman alıyor. Bu berbat yerde zaman geçirmenin eğlenceli olmadığını biliyorum.” Sullivan çevresine, tavana baktı. “Yüzyıl başında burayı yıkmalıydılar. Daha önce değilse tabii.”</p>
<p class="calibre1">“Ya da hiç yapmamalıydılar.”</p>
<p class="calibre1">Sullivan gülerek, “Bu daha doğru olurdu,” dedi. Düzgün dişleri vardı, ağzı gibi uzun yüzüne oranla küçük kalıyordu.</p>
<p class="calibre1">Carter, Palmer oradayken Gawill'in Ncw York’a gitmesi üzerine yorum yapması gerektiğini biliyordu. Gawill muhtemelen Pal-mer’ın kız arkadaşlarını da ortak kullanıyordu. Gawill, tıpkı Palmer gibi, partilere bayılan bir bekârdı. Ama Carter yorum yapamazdı. “Demek New York’ta iyi vakit geçirdiniz-Hazel söyledi.” “Ha, umarım Hazel geçirmiştir. Çoğunlukla kendi başına kaldı, akşamlar dışında. Eski arkadaşlarımı Hazel’a tanıştırdım, o da kendi arkadaşlarını bana tanıttı, yani akşamlar genellikle hayli sosyal geçti. Timmie çoğunlukla bizimle birlikteydi, çünkü genellikle evlerde toplanıyorduk ve uykusu geldiğinde onu bir odaya sokmamız yeterli oluyordu.”</p>
<p class="calibre1">“Hazel’ın bütün bu olanlara katlanması konusunda ne düşünüyorsun -gerçekten? Onunla benden çok daha fazla zaman geçirebilirsin.”</p>
<p class="calibre1">Sullivan’ın yüzü ciddileşti.</p>
<p class="calibre1">Carter soruyu bu kadar basmakalıp, Sullivan’ın düşüncelerine bu kadar bağımlı sormamış olmayı isteyerek bekledi.</p>
<p class="calibre1">“Giysi dükkânı işine girmesinin iyi olduğunu düşünüyorum. Ona yapacak bir şey sağlıyor. Yapacak şeyi olmadığından değil, ama onu kendi kendine kalmaktan kurtarıyor - biliyorsun. Çok güçlü bir kadın. Güçlü bir irade, böyle denilebilir sanırım,” dedi Sullivan.</p>
<p class="calibre1">“Senden çok hoşlanıyor -öyle diyor.”</p>
<p class="calibre1">“Ha, evet. Şey, umarım öyledir,” dedi Sullivan samimi bir tonda.</p>
<p class="calibre1">“Ve -senin de ondan hoşlandığından eminim, yoksa onunla bu kadar çok zaman geçirmezdin.”</p>
<p class="calibre1">Sullivan gözlerini kırpıştırdı, tetikteydi, ama hafifçe gülümsedi ve yüzü hiç kaygılı görünmüyordu. “Phil, karına karşı çirkin niyetler beslemiş olsaydım, hapiste seni ziyarete gelir miydim sanıyorsun? Ben ya da başka biri bu kadar ikiyüzlü olabilir mi sence?” Gawill, Sullivan’ın bu kadar ikiyüzlü olduğunu söylemişti. “Çirkin niyetler beslediğini söylemedim,” dedi Carter, artık kendini huzursuz hissediyordu.</p>
<p class="calibre1">“Hazel herhalde şimdiye kadar gördüğüm en sadık kadın.” “Çünkü sen denedin ve bunu keşfettin, öyle mi?”</p>
<p class="calibre1">Sullivan, “Her şeyde kendini gösteriyor da ondan,” diye devam etli. “Konuştuğu tek konu sensin, seni görmek. Fremont'ta dolaşırken. birlikte yürüdüğünüz ya da piknik yaptığınız yerleri gösteriyor." Sullivan masanın üzerine dalgın dalgın bakarak omuzlarını silkti. “Dışarıya çıktığın zaman yapacağınız şeylerden söz ediyor. Avrupa'ya gitmek istiyor. <sup class="calibre4">İ</sup>kiniz bir kez gitmiştiniz, değil mi?"</p>
<p class="calibre1">“Evet." Avrupa’da balaylarını geçirmişlerdi: John Dayı’yla Edna Teyze'nin bir hediyesi. “Ona âşık mısm?" diye sordu Carter.</p>
<p class="calibre1">Sullivan’ın yanakları kızardı, yüzüne boş, ciddi bir ifade yerleşti. ‘'Bunu sorman için bir neden yok aslında."</p>
<p class="calibre1">Carter biraz gülümsedi. “Hayır, belki yoktur. Ama soruyorum."</p>
<p class="calibre1">“Bunun en küçük bir önemi olduğunu sanmıyorum."</p>
<p class="calibre1">“Aman, haydi. Bence çok önemli," dedi Carter hemen.</p>
<p class="calibre1">Sullivan, “Tamam, madem soruyorsun," dedi, sesi tekrar sakin ve profesyonel çıkıyordu. “Ona âşığım. Ve bu konuda yapılabilecek hiçbir şey yok. Bu konuda bir şey yapmaya çalışmıyorum."</p>
<p class="calibre1">“Ha. Bunu ona söyledin mi?"</p>
<p class="calibre1">“Evet. <sup class="calibre4">İ</sup>mkânsız dedi. Belki bir daha onu görmememin daha iyi olacağını söyledi. Çok da üzgündü, bunu hissettim," dedi Sullivan Carter’a bir göz atarak. “Sonuç olarak ben de üzgünüm ve bunu da ona söyledim."</p>
<p class="calibre1">Carter gözlerini onun yüzüne dikmişti.</p>
<p class="calibre1">“Peki. dedim ben de, bir daha bundan söz etmedim, ama onu görmek hâlâ hoşuma gidiyor."</p>
<p class="calibre1">“Anlıyorum," dedi Carter, aslında hiç anlamıyordu. Anladığı tek şey, bir gün patlaması gereken tehlikeli bir durum olduğuydu.</p>
<p class="calibre1">“Sanırım atı ay önceydi, ona söyledim. Bundan sonra da bir daha sözünü etmedim." Carter’a ciddiyetle, kendine hâkim bir tavırla baktı, sanki çok soylu olduğunu düşünüyordu.</p>
<p class="calibre1">“Kendine böyle bir işkence yapmak hoşuna mı gidiyor?"</p>
<p class="calibre1">“<sup class="calibre4">İ</sup>şkence olarak görmüyorum. Onu hiç görmemekten daha iyi," dedi Sullivan, sesinde bir alay ya da gülümseme izi yoktu.</p>
<p class="calibre1">Carter başını salladı. “Ben cezaevinde olmasaydım ona söyler miydin? Hatta ona âşık olur muydun?"</p>
<p class="calibre1">Sullivan biraz düşündü. “Bilmiyorum."</p>
<p class="calibre1">Carter pis bir tavırla, “Evet, ben biliyorum," dedi ve Sullivan'ın yüzüne bir yumruk yemiş gibi yerinden sıçradığını gördü.</p>
<p class="calibre1">Sullivan iskemlesini geriye iterek bacak bacak üstüne attı. “Şey, haklısın. Elbette bununla bir ilgisi vardı. Ne kadar zaman ce-zaev inde kalacağını bilmiyordum. Hazel da bilmiyordu. Hâlâ da bilmiyoruz. Bir erkek âşıksa sorabilir, değil mi? Ben de bunu yaptım.”</p>
<p class="calibre1">Carter masanın üzerindeki kibrite başparmaklarını bastırdı. “Ona söylediğini sanıyordum, bir şey sorduğunu değil.”</p>
<p class="calibre1">“Ona hiçbir şey sormadım. Onu sevdiğimi söyledim. Bundan öte bir şey olmadı.”</p>
<p class="calibre1">Carter buna inanmıyordu. Ama Hazel Sullivan’ı hâlâ görmek istiyorsa, adamın söyledikleri rahatsız edici ya da zorlayıcı olamazdı. Carter Hazel’ı tanıyordu: Kendisini rahatsız eden bir erkekle zaman geçirmezdi. Aslında resimdeki en önemli şey buldu. “Bu -bir tür karşıl amaçlar için çalışmaya benziyor, değil mi, Hazel’a âşık olmak ve beni buradan çıkarmaya çalışmak?”</p>
<p class="calibre1">Sullivan bir kahkaha attı. “Aptallaşma. Hazel açısından sen içeride olsan da olmasan da aynı şansa sahip olurdum bence. Yani hiçbir şansım olmazdı.”</p>
<p class="calibre1">Eğer kendisi sahnede olsaydı, yani cezaevinde olmasaydı ve Sullivan Hazel’a hiçbir şey söylemediğini belirtmiş olsaydı bu nasıl bir duygu uyandırırdı, diye düşündü Carter.</p>
<p class="calibre1">Sullivan devam etti. “Hazel’a gerçekten önem veriyorsam, istediğini elde etmesi için ona yardım etmem gerektiğini söyleyebilirsin, bu da sensin.”</p>
<p class="calibre1">Carter dirseklerini masaya koyarak gülümsedi. Bu tür bir konuşma için birkaç renkli cezaevi ifadesi geldi aklına. “Şövalyelik çağına inanmam. Artık inanmıyorum,” dedi.</p>
<p class="calibre1">“Ha, eminim öyledir. Hazel’ın bana anlattıklarından bunu çıkarıyorum. Cezaevinin seni hissizleştirmesine izin verme, Phil.” Carter hiçbir şey söylemedi.</p>
<p class="calibre1">Sullivan, “Gawill soruşturmasında ayak mı sürüyorum sence?" diye sordu öne eğilerek. “Eski işlerindeki durumunu da araştırıyorum, New Orleans’dan... Pittsburgh’a kadar. Buraya gelinceye dek. Gawill bunu biliyor. Masum bile olsa -Triumph olayında demek istiyorum- temiz bir geçmişi yok ve söylentiler yayılınca Gawill de huzursuzlanıyor. Drexel bunu biliyor. Drexel onu işten atabilir, sırf ortaya çıkardığım kuşkulara dayanarak. Drexel onu işten atmak zorunda, ama senin mahkemen devam ederken kendi adamlarına karşı fazla iyi davranmamış gibi olur bu da.”</p>
<p class="calibre1">Sullivan beklentiyle ona baklı, ama Carter bir şey söylemeyince</p><div class="calibre5">
<p class="calibre1">65</p></div>
<p class="calibre1">F5ÖNCam Hücre öfkeli bir şekilde şöyle dedi: “Çok ileriye gidersem -biraz başarılı olursam, Gawill eminim komisyonsuz kalmama aldırmayacaktır."</p>
<p class="calibre1">“Bunu nasıl yapabilir?"</p>
<p class="calibre1">“Beni öldürerek. Öldürterek elbette."</p>
<p class="calibre1">“Gerçekten bunu yapar mı?"</p>
<p class="calibre1">“New Orleans’da çok sıkı bir şirkette çalışmış ve orada esrarengiz bir ölüm olayı olmuş. Gawill bu olaydan temize çıkmış tabii, çalıştığı tüm şirketlerde olduğu gibi. Ama Eyalet Yasama Orga-nı’nda yer alan ve hukuku uygulamakta çok inatçı olan Beauc-hamp adlı bir adam bir bataklıkta boğulmuş olarak bulunmuş. Sonra Gawill’in çalıştığı şirket inşaat planlarını ilerletmiş. Ha, senin bakış açından bu bir ayrıntıdır belki, ama ben Gawill’in bu tür bir insan olduğunu düşünüyorum. Birini ortadan kaldıracak, bu kişi...”</p>
<p class="calibre1">Bir gardiyan omzuna dokununca Carter doğruldu. “Kusura bakma," dedi.</p>
<p class="calibre1">Sullivan ayağa kalktı, çatık kaşları düzeldi. Bir kez daha sakin ve kendinde oldu. “Çok yakında tekrar geleceğim, Phil. Başını dik tut." Sonra dönüp hızla uzaklaştı.</p>
<p class="calibre1">8 Carter zaman zaman çeşitli hücre bloklarındaki mahkumlara ilaç ve hap götürüyordu. Toplam altı hücre bloku vardı ve Dr. Cassini’nin dediği gibi C Blok en kötüsüydü. C Blok’un gri taş duvarları daha kirliydi, daha karanlıktı (bazı lambaların yanmamasından dolayı) ve oradaki insanlar daha yaşlı, daha sakin görünüyordu. Bununla birlikte öbür bloklardan daha düşmanca bir havası vardı. Cherniver’ın öldürülmesinin anısı Carter'ın zihninde ve belki tüm mahkumların zihninde hâlâ canlıydı. Mahkumlar bir insanın üstünden sel gibi geçerlerdi. Birkaç saniye içinde, yüzleri masum, hareketleri sakin, adsız, tanınmayan, hepsi de eşit derecede suçlu mahkumlar birer birer kıpırdanırlar, ardından bir insan seli başlardı. Elleri güçlü, sağlığı yerinde olsaydı, diye düşündü Carter, o gün Cherniver’ın o kadar yakınında yürüseydi? Evet, onun da kafası atardı, hatta bizzat Chemiver tarafından kışkırtılmanın yarattığı esin olmadan da.</p>
<p class="calibre1">Eyalet Cezaevi’nin hücre blokları birbirine bağlantılıydı, altısı da; gerçi yalnızca dördü, A’dan D’ye kadar olanı özgün yapıdaydı. Bunlar dik açılarla bağlanmaz ve kare oluşturmazdı. E ve F blokları birbirine bitişikti, E blok da bir kenarından D’ye bağlıydı. Uzaktan bakıldığında cezaevi altı vagonluk virane bir trene benziyordu, vagonlar baştakinin ani duruşuyla üst üste yığılmıştı sanki. Carter kasım ayında otomobille yaklaşırken bunu gördüğünü hatırlıyordu, A’dan D’ye kadar olan blokları iki kapı ayırıyordu ve her kapıda bir gardiyan vardı. İzin kâğıdı olan kişiler gardiyanların A Blok’un önündeki kafesten geçmelerine izin verdikleri şekilde içeriye girerdi. Çift sıra olma ve yürüyüş, her grup kendi blokundan yeni bir bloka girdikçe başlardı. E ile F bloklarının oluşturduğu L şekli, üstünde dikenli tel olan ağır tel çitle çevrilmişti. Burası volta avlu-suydu, burada mahkumlar 4 ile 5 arasında bir düzine gardiyanın gözetiminde volta atıp dolanırdı. Gardiyanlar makineli tüfekleriyle kenarda dururdu. Cezaevi şimdi o kadar kalabalıktı ki, bütün mahkumlar aynı anda yemek yiyemiyordu ve yemek iki vardiya halinde dağıtılıyordu.</p>
<p class="calibre1">E Blok’ta, sol kulağının arkasında açık bir yara olan elli yaşlarında, iri kıyım bir adam vardı. Dr. Cassini onu koğuşta görmüş ve bazı merhemler vererek başından savmıştı. Şimdi Carter adama ikinci merhemi götürüyordu. Adam hücresinde yalnızdı. Carter hücre arkadaşının nerede olduğunu sordu.</p>
<p class="calibre1">“Şanslı orospu çocuğu evine gitti. Annesi ölmüş."</p>
<p class="calibre1">“Evine mi?”</p>
<p class="calibre1">“Evet, iki geceliğine gitti. Şikago’ya. Karısını görecek.” Kocaman kafasını kaldırdı ve Carter’a alaylı bir şekilde göz kırptı.</p>
<p class="calibre1">Adam konuşmaya devam etti. Sweepey’le sıla izni verilmiş iki gardiyan gitmişti, bileklerine kelepçe vurulması gerekiyordu, trende bile, ama karısıyla iki gece geçirecekti gene de. Carter, adam fiziksel yok olma, başkalaşım, anahtar deliklerinden geçme gibi fantastik bir hikâye anlatıyormuşçasına bir tür kuşku içinde kaybolmuştu.</p>
<p class="calibre1">Carter birden başını salladı, kendi düşüncelerinin yoğunluğundan şok olmuştu. Otomatiğe bağlanmışçasına, “Şanslı adam,” dedi.</p>
<p class="calibre1">İri kıyım adam sözünün kesilmesine sinirlenerek ona pis pis baktı. Sonra Carter'ı çok şaşırtan bir şekilde ayağa kalkıp sağ yumruğunu kaldırdı.</p>
<p class="calibre1">Carter geri geri gitti, hücrenin yüksek eşiğinden atlayıp koridora çıktı.</p>
<p class="calibre1">Adam arkasından iki kelimelik bir küfür etti ve küçük merhem tüpünü olanca gücüyle fırlattı. Tüp kapının yanındaki hücre duvarına çarptı, açıldı ve kapağı çıkarken aptalca bir kıkırdamayı andıran bir ses çıkararak yere düştü.</p>
<p class="calibre1">Dört gün sonra Carter uydurma bir istekte bulundu, Clark'tan izin kâğıdı aldı ve Sweepey'yi görmek için E Blok'taki yirmi yedi numaralı hücreye gitti. Elinde bir merhem daha vardı. Saat 4’ü biraz geçiyordu, mahkumlar hücrelerinde yemek zilini bekliyordu. Bu kez iri kıyım adam hücresinde değildi, ama Sweepey oradaydı, kulağında kulaklıklarla oturmuş iskemlesinde sallanıp parmaklarıyla tempo tutuyordu.</p>
<p class="calibre1">“Merhaba, ilaççı, senin için ne yapabilirim?" İçki içmiş gibi hafif sersemlemiş bir hali vardı.</p>
<p class="calibre1">“Hücre arkadaşın için ilaç getirdim."</p>
<p class="calibre1">“Tamam, tamam, ona söylerim."</p>
<p class="calibre1">Carter’ın gözleri adamın koyu renk saçından cezaevi ayakkabılarına kadar gidip tekrar yukarıya çıktı. “Evine gittiğini duydum."</p>
<p class="calibre1">“Evet, pek eğlenceli değilse de gene de evdi işte. Annem öldü." Müzik dinlemeye dönmek için can atıyor gibiydi, belli ki kulaklıklarını tekrar takmak istiyordu.</p>
<p class="calibre1">Carter patavatsızca, “Şey -hiç değilse karını gördün," dedi. Oradan ayrılmaya hazırdı, hücreye girmemişti bile, yalnızca merhemi ranzanın alt kısmına atmıştı, ama kendisini oradan koparamı-yordu. Sihirli bir işaret görmeye çalışarak Sweepey'ye baktı. *</p>
<p class="calibre1">Sweepey, “Evet, uzun süre bana yeter," dedi. “Peder de öldü, geriye kız kardeşimden ve hastalık hastalığından başka bir şey kalmadı!" Kulaklıkları taktı ve küçük masaya doğru döndü. “Jeff için teşekkürler," dedi.</p>
<p class="calibre1">Carter oradan ayrıldı.</p>
<p class="calibre1">Bundan iki üç ay sonra, Şükran Günü sıralarında, Carter Max Sampson 'la tanıştı. Max B Blok'taydı ve Carter oraya öksürük şurubu götürüyordu. Şurubu götürdüğü yer Max’in hücresi değildi. Carter onu Fransızca bir kitap okuduğu için fark etti -kırmızı başlığıyla <span class="calibre2">Le Promis</span> adlı karton kapaklı bir kitap- kitap hücresindeki küçük masanın üzerindeydi. Max yalnızdı. Carter yarı açık hücre kapısının önünde durdu.</p>
<p class="calibre1">“Afedersin,” dedi.</p>
<p class="calibre1">Adam başını kaldırdı.</p>
<p class="calibre1">“Fransız mısın?”</p>
<p class="calibre1">Adam gülümsedi. Yüzü dostça, sakin ve çok solgundu. Büyük, güçlü alnı kapkara ve hafif dalgalı saçlarının altında neredeyse bembeyaz duruyordu. “Hayır. Yalnızca bazen okurum.”</p>
<p class="calibre1">“Konuşabilir misin?”</p>
<p class="calibre1">“Eskiden konuşurdum. Evet, konuşabilirim. Neden?” Tekrar gülümsedi.</p>
<p class="calibre1">Yalnızca gülümseme bile Carter için hoş bir şeydi, cezaevinde gülümseme o kadar ender görülürdü ki. Alaycı gülümsemeler, evet, kaba gülüşler, ama doğal, mutluluk dolu gülümsemeler değil. “Ben de Fransızca çalıştığım için sormuştum -kendi başıma. Vouz pouvez parler -vraiment?”'</p>
<p class="calibre1">“Qui.”'<a id="footnote1"></a><sup class="calibre4"><a href="#bookmark0">1</a></sup> Şimdi yayılan gülümsemesi yüzünden daha beyaz ve düzgün dişlerini ortaya çıkarmıştı.</p>
<p class="calibre1">Carter adamla on dakika kadar konuştu, yemek zili çalana ve Max’in gitmesi gerekene kadar. Hem Fransızca hem de İngilizce konuştular ve Carter tuhaf şekilde hem heyecanlandı hem de mutlu oldu. Carter bir kelimede duraksayınca Max söylüyordu eğer tahmin edebilirse. Max’in hücresinin arka tarafında yirmi kadar kitap sıralanmıştı ve bunların yarısı Fransızca’ydı. Çok cömert bir tavırla ikisini Carter’a verdi: Biri on sekizinci yüzyıl Fransız şiiri, öbürü Pascal’ın Pensecs'sinden seçmeler. <sup class="calibre4">Ö</sup>dünç kitaplardı elbette, ama Max çok çabuk geri vermesinin gerekmediğini söyledi. Carter koğuşa tamamen değişmiş bir ruh haliyle döndü. Max cezaevinde tanımaktan memnunluk duyduğu ilk insandı, aralarında bir arkadaşlık gelişebileceğini hissediyordu. Harika bir şeydi bu. O on dakika içinde Max’ ın Wisconsinli olduğunu öğrenmişti; babası Amerikalı ama annesi Fransızdı; beşle on bir yaşları arasında annesiyle Fransa’da yaşamış ve orada okula gitmişti. Beş yıldır cezaevindeydi, Carter sorusuna kayıtsız bir tavırla cevap vermişti. Neden cezaevinde olduğunu söylememiş, Carter da öğrenmek istememişti.</p>
<p class="calibre1">Max Noel'de B Blok’taki başka bir mahkumla en solgun mahkum yarışması için yarıştığını söylemişti. Bahis altı kutu kahve üzerineydi ve Max kazanacağını düşünüyordu, üstelik rakibi sarışındı. Bahisten dolayı Max haftada iki kez çıktığı avluda yüzünü dikkatle güneşten saklıyordu. Kazananı belirlemek üzere altı mahkumdan oluşan bir jüri seçilmişti. Max yavaş ve tane tane Fransızca’sıyla gülümseyerek, “Her zaman soluk tenli oldum,” dedi. “Baştan beri cezaevinde yaşamak için seçildiğim açıktı.” Ertesi gün Max ’ın hücresinde 3.35’te buluşmayı kararlaştırdılar.</p>
<p class="calibre1">Yeni arkadaşının altın ışığında Hazel’ın son mektubu melankolik, halla acıklı geliyordu. Hazel şöyle yazmıştı:</p>
<p class="calibre1">Sevgilim, kaderin (ya da Tanrı'nın) bizi sınamak için yolumuza bu korkunç duruşmayı çıkardığını sen de düşünüyor musun? Fazla mistik görünüyorsam bağışla beni lütfen. Bu gece -ve birçok gece- böyle hissediyorum. Bu olaya bir yaklaşım yolu da -şimdi hayatlarımız korkunç, her biri kendine göre korkunç- çok az insana tanınan bir sınav olduğunu düşünmek. Şimdiye kadar sınavdan çok iyi geçtim, yani sabrımız sürdüğü sürece demek istiyorum. Bu yüzden devam edelim, ileriye bakalım. Kuşkusuz düşüncelerim bu öğleden sonra Bay Magran 'la (telefonda) yaptığım konuşmadan etkilendi...</p>
<p class="calibre1">Magran ona tatiller yüzünden ocak ortasına kadar Temyiz’e tekrar başvuramayacağını söylemişti. Bu haber Carter’a hiç korkunç gelmedi. Şöyle yazdı:</p>
<p class="calibre1">Burada neden doğru dürüst kimseyle tanışmadığımı sorup durursun, ben de burada doğru dürüst kimse olmadığını söylerim hep, ama bugün bunu geri alıyorum. Tamamen şans eseri bugün Fransızca bilen (okuyan ve konuşan) hoş bir adamla tanıştım, yani artık pratik yapabileceğim biri var. Adı Max Sampson, benim yaşlarımda, uzun boylu, koyu renk saçlı ve teni çok solgun. Seni gördüğüm zaman bahsi anlatırım. B Blok'ta kalıyor. ama sanırım onu istediğim zaman ziyaret edebilirim.</p>
<p class="calibre1">Sonra Carter Max hakkında söyleyecek başka hiçbir şeyi olmadığını anladı, çünkü Fransız annesiyle ilgili bazı şeyler dışında hiçbir şey bilmiyordu.</p>
<p class="calibre1">Ertesi günlerde Carter Max hakkında hâlâ fazla şey öğrenmemişti, ama Max’in hücresinde yirmi ya da yirmi beş dakikalık görüşmeleri Carter’ın günlerinde çok önemli bir yer tutuyordu. Max ’in hücre arkadaşı yapılı, hoş görünüşlü bir zenciydi, Fransızca konuşmalarından “oui” dışında hiçbir şey anlamıyor, ama Carler Max’ in yanındayken ranzanın üstünde oturmaktan da vazgeçmeden ya eski yıpranmış mizah kitapları okuyor ya da kulaklıkla müzik dinliyordu. Carter’ın mektupları artık Max’le doluydu, pazar günü görüştüklerinde de Hazel’a Max ’ten söz ediyordu. Carter Hazel’ın yeni arkadaşına karşı kırgınlık duyar gibi göründüğünü anlayınca çok şaşırdı.</p>
<p class="calibre1">“Bu cehennemi delikle hoşuma giden birini bulmamı istediğini sanmıştım,” dedi Carter.</p>
<p class="calibre1">“Yirmi dakikamızın on dakikasından fazlasında ondan söz eniğinin farkında mısın?" Hazel gülümsedi, ama rahatsızlığı çok belirgindi.</p>
<p class="calibre1">“<sup class="calibre4">Ö</sup>zür dilerim. Burada çok sıkıcı bir hayal sürüyorum, sevgilim. Neden söz etmemi tercih ederdin -ha mesela, koğuştaki mankafalardan, daktilo tamir dükkânında içki içmekten neredeyse kendilerini kör edecek olan adamlardan mı?” Carter güldü. Max’le tanıştığından beri daha kolay gülüyordu. “Max ’le tanışmanı isterdim. Şey, bir kadının bakış açısından bile kötü bir görüntüsü yok.”</p>
<p class="calibre1">Ama Hazel Max’le hiç tanışmayacaktı. Bir pazar günü onu görmeyi istese, bir arkadaşı olduğunu söylese onunla tanışabilirdi, Carter bunu düşündü ama Max kabul etmedi. “Ah, tanışmasam daha iyi sanırım. Kötü şans,” dedi İngilizce, bu yüzden de Carter bir daha öneride bulunmadı. Hazel’a da önermedi, onun da hayır diyeceğini sezmişti. Max ’in hiç ziyaretçisi yoktu. Ailem yok, dedi, onu ziyaret etmiş olan tek kişi eski evsahibiydi: Max cezaevine girmeden kısa süre önce evindeki bir odayı ona kiralamış olan bir adam. <sup class="calibre4">İ</sup>ki kez cezaevine gelmişti, ama Max'in ilk hapislik yılın-daydı. Gene de Carter evsahibinin iki kez onu ziyaret etmiş olmasının Max adına artı puan olduğunu düşünüyordu. Ama Max’in geçmişiyle ilgili hiç soru sormamıştı. Max de ona sormamış, ama Carter’ın parmaklarını fark etmişti, nedenini biliyordu ve yalnızca, “Burası acımasız bir yer,” demişti Fransızca olarak, teslim olmuş bir sesle.</p>
<p class="calibre1">Max’le Carter cumartesi ve pazar geceleri birlikte sinemaya gittiler. Filmlerin kendisi kadar sıradan olduğunu düşünen birinin yanında olması iyiydi. Bazı gardiyanlar ve birçok mahkum onların arkadaşlığını fark etti elbette. Bazı mahkumlar onların eşcinsel olduğunu varsaydı, bunu Carter’ın yüzüne de arkasından da söyleyenler oldu. Carter bunlara aldırmıyordu, ama yol açabileceği şeyler konusunda biraz endişeliydi. Bazı mahkumlar eşcinsel pratikler yaşayanları dövmekten zevk alıyordu. Carter öğleden sonraları Max’in hücresine giderken üstüne kimse atlamasın diye arkasına baka baka yürümeye özen gösteriyordu. Max’ın hücre kapısı Carter oradayken hep açık duruyordu -zaten parmaklıkların ardından kimse içerisini göremezdi ya- zenci de oradaydı ayrıca. Carter Max’a hiç dokunmadığını, elini bile sıkmadığını fark etti.</p>
<p class="calibre1">Bir öğleden sonra Carter’ı içeriye sokan gardiyan, “Kalpazanlık mı öğreniyorsunuz?” diye sordu.</p>
<p class="calibre1">“Kalpazanlık mı?”</p>
<p class="calibre1">“Hücrede bazen yazı yazdığınızı gördüm.” Max’ın hücresini işaret etti başıyla. “O iyi bir kalpazandır. En iyilerden biri.” Gardiyan gülümsedi.</p>
<p class="calibre1">Carter elini salladı, gülümsemeye çalıştı ve içeriye girdi. Max’in defterlerinde görmüş olduğu yavaş, düzgün elyazısını düşündü. Max titizlikle bir günlük tutuyor ve zaman zaman Fransızca şiir yazıyordu. Elyazısının tuhaf şekilde masum bir görüntüsü vardı. Kalpazanlık. Bu Carter için hiç hoş olmayan bir şoktu, biri Max’in giysilerini çıkarmış da Carter onu çıplak görmüş gibi. Peki, diye düşündü Carter, hiç değilse cinayetten girmemişti.</p>
<p class="calibre1">Max’i tanımış olduğu için, Temyiz Mahkemesi’nin davanın yeniden görülmesini ikinci kez reddetmesinin katlanamayacağı bir darbe olmayacağı Carter’ın kafasına dank etti. Dolayısıyla kendini önceden en kötüsüne hazırlamaya çalıştı. <sup class="calibre4">İ</sup>kinci ret nisan ayının bir günü saat 17.30’da postayla geldi. Bu kez ilk relten daha çok şok oldu. Max’in hücresine koşma isteği duydu, ama o saatte Max’i görmesi olanaksızdı. Carter tuvalete gitti ve bir saat önce yemiş olduklarını çıkardı. Ne kimseyi görmek ne de konuşmak istiyordu, ama bunu bile sağlayamadı. Cezaevinde mahremiyet diye bir şey yoktu.</p>
<p class="calibre1">O gece çok az uyudu ve sonunda sırf düşüncelerinin yarattığı sıkıntıdan bir Nembutal aldı. Ertesi sabah işini taş gibi bir yüz ve zihinle yaptı, öğle yemeği yemedi ve saat 3’de mutfaktaki ısıtıcıdan kendine bir fincan kahve koydu. Kahve, Max’in ona Noel’de verdiği üç kutu Nescafe’den yapılmıştı. Max bahsi kazanmış ve ödülü Carter’la paylaşmıştı.</p>
<p class="calibre1">Max’in hücresine gidince ellerini yüzüne götürerek ranzanın alt kısmına oturdu. Max 'in yanında duran zencinin, bir gardiyanın, bir mahkumun içeriye bakıp da birinin hıçkırdığını görerek şaşıracağına, bir an durup bakacağına hiç aldırmadan ve utanç duymadan ağladı.</p>
<p class="calibre1">Max, “Biliyorum," dedi. “Temyiz işi, değil mi?" diye sordu Fransızca.</p>
<p class="calibre1">Carter başını salladı.</p>
<p class="calibre1">Zenci “temyiz" kelimesini duymuş ve işi anlamıştı. Yas tutar gibi, “Kutsal, kutsal <sup class="calibre4">İ</sup>sa," dedikten sonra yalnız kalabilmeleri için hücreden çıktı.</p>
<p class="calibre1">Max bir sigara yakıp Carter’a verdi.</p>
<p class="calibre1">Carter Max’e Triumph’daki işini, Wallace Palmer’ı, mahkemeyi, geçen eylülde cezaevine gönderilişini ve bunun ona ne kadar inanılmaz geldiğini anlattı. Max’e Gawill ve Sullivan’dan, Sulli-van'la karısından söz etti.</p>
<p class="calibre1">“Şimdi Hazel'ı New York’a geri dönmeye ikna etmem gerek," dedi başparmağına aldırmadan yumruğunu kalçasına indirirken.</p>
<p class="calibre1">Max sakin, derin bir sesle, sanki Tanrı’nın sesiyle, “Bugün hiçbir şeye karar verme," dedi.</p>
<p class="calibre1">Carter bir süre sessizce oturdu.</p>
<p class="calibre1">Max Fransızca konuşmaya başlayarak beş yaşında Fransa'ya gidişinden, oradaki çocukluğundan söz etti. Babası ölüp de nafaka sona erince annesi onu doğum yeri olan Wisconsin’e getirmişti. Orada baba tarafından birkaç akrabası vardı. Annesi tekrar evlenmiş, ama bu yeni üveybaba onu üniversiteye gönderme niyetinde olmadığından Max liseden sonra bir matbaada iş bularak mesleği öğrenmişti. Yirmi bir yaşındayken Annette’le tanışmıştı. Kız o sırada on dokuz yaşındaydı. Evlenmek istiyorlardı, ama Annette’in babası iki yıl bekletti onları, çünkü kızının yirmi birinden önce evlenmesini istemiyordu. “Bekledim, ama âşık olduğum için gene de mutluydum," dedi Max. Ama Annelle, evlenmelerinin üzerinden bir yıl geçmeden ölmüştü. Max’in annesi ziyaretlerine gelmiş, Annene annesini de alarak arabayla kayalar üzerinde gezintiye çıkmıştı. Kazayı görmüş olan başka bir otomobilin şoförüne göre aniden yola çıkan bir otomobilden kaçmak için arabasını yoldan çıkarmıştı. Annene hamileydi. Sonra Max içki içmeye başlamış ve işinden atılmıştı. Güneye gelerek Nashville'de eski hapisane kuşlarıyla kalpazanların da arasında bulunduğu bir sürü “kötü insan”la karşılaşmıştı. Max kalpazanlığı öğrenmişti, soyguncularla çete elemanları ona seyahat çekleri ve imza gerektiren şeyler getirirlerdi. Max, “Tam bir dolandırıcı olduğumu çok iyi biliyordum,” dedi, “ama dünyada yalnızdım, kimse beni önemsemiyordu, ben de kimseyi önemsemiyordum.” <sup class="calibre4">İ</sup>şin içine giren herkes için kârlı bir işti bu ve kendisinin çok güvenli bir konumda olduğunu düşünüyordu, ama bir gece iki sivil polis merkezlerini basmıştı. Max çatışmada birini öldürmüştü, yani hem kalpazanlıktan hem de tasarlayarak cinayetten yatıyordu ve on yedi yıl ceza almıştı.</p>
<p class="calibre1">“Şimdi otuz yaşındayım. Komik bir hayat, değil mi dostum? Hayat komik.”</p>
<p class="calibre1">Carter içini çekti. Kendini çok güçsüz hissetti.</p>
<p class="calibre1">Max ayağa kalkıp Carter’ı yatağa itti. “Uzan.”</p>
<p class="calibre1">Carter ranzanın alt kısmına düştü ve ayaklarını battaniyenin üstüne çekti. Max’in yatağıydı burası. Sonra birden doğruldu.</p>
<p class="calibre1">“Ne oldu?”</p>
<p class="calibre1">“Yemek saati yaklaşıyor. Uyuyakalmak istemiyorum.”</p>
<p class="calibre1">Max hücrede yavaş yavaş volta atarken ellerini önünde sallıyor, avuçlarını birbirine vuruyordu. Yüzü sakin, kara gözleri tetikteydi ve neredeyse parıldıyordu. Max bugün her zaman olduğu gibi görünüyordu. Getirdiği haber onu hiç etkilememişti. Carter bundan tuhaf bir huzur duydu.</p>
<p class="calibre1">“Hayat komik,” dedi Max tekrar. “Kendini he;n uzaktan görmek, hem de görmemek gerekiyor, gene de her ikisi de deliliğe götürebilir insanı. Aynı anda iki şey birden yapılmalı. Zor. Kendini uzaktan gördüğün zaman acı çekiyorsun.” Max eğilip bir kitap aldı. “Bu gece bunu oku,” derken yemek zili çaldı: çıngırdayarak, sinirleri zıplatarak, olması gerekenin on katı yüksek, acı verecek derecede tanıdık. Max Carter’a zil sesi dinene kadar eğlenerek baktı. “Peki, bu gece <span class="calibre2">piece de resistance, canardeua a l'orange'a'</span></p>
<p class="calibre1"><span class="calibre3">‘ Fr. Ara yemek olarak portakallı ördek. (ç.n.)</span></p>
<p class="calibre1">kapalıyım, bu kesin.” Kitabı Carter'a attı.</p>
<p class="calibre1">Carter kitabı ne olduğuna bile bakmadan aldı. Max’e, Max'in biraz önce söylediklerine gülümsedi. Gülümsemek iyi geldi.</p>
<p class="calibre1">9 Carter ona söylemeden önce Hazel haberi duymuştu bir kez daha. Magran, Carter'a yazdığı gün onu aramıştı. Carter'ın ondan aldığı mektupta kendini kötü hissettiği, ama denetimi de elden bırakmadığı belli oluyordu. Ama Carter pazar günü onu görünce şok geçirdi. Gözlerindeki kara halkalar uyuşturucu almış gibi görünmesine yol açmıştı.</p>
<p class="calibre1">“Gitmen gerek. Şimdi New York'a gitmelisin.” Fikri hiç mi hiç değişmemişti.</p>
<p class="calibre1">Hazel kısa bir süre cevap vermedi. “Bunu o kadar soğuk bir tavırla söylüyorsun ki. Hiç değişmemişsin, Phil.”</p>
<p class="calibre1">“Hayır, değişmedim.” Ama değiştiğini biliyordu. “Aylar önce de sana aynı şeyi söylemiştim. Şimdi New York’a gitmek için birçok neden ve burada kalman için az neden var.”</p>
<p class="calibre1">“Bundan sonra ne yapılacağından söz etmiyorsun.”</p>
<p class="calibre1">Magran özel af isteyebileceklerini yazmıştı. Bu ne anlama geliyordu? “Magran bana yazdığı mektupta kapalı ifadeler kullanmış.” “Hayır, öyle değil. Birilerine yazdığı mektuplardan söz etti. New York’ta bir komite var adını hatırlayamıyorum, ama insan haklarıyla ilgili bir kurum. Bay Magran telefonda bundan söz etti.” Carter içini çekti. “Biliyorsun, Hazel, bu tür bir durumdaki tek kişi ben değilim. Başkalarının elde edebileceğinden fazlası olur mu sence? Onlar da yazıyor? Kimin yardım etmeye zamanı var? En önemlisi, kimin elinde güç var?”</p>
<p class="calibre1">“Ama çok önemli komiteler var,” dedi Hazel kararlı bir sesle. Ellerini masanın üstüne sımsıkı kavuşturmuştu. “Bay Magran onlara da yazmamız gerektiğini söyledi.”</p>
<p class="calibre1">“Peki, bana onların kim olduğunu söyle. Yazacağım elbette.” Hazel saate baktı. “Magran'ın fazla işe yaradığını sanmıyorum, Phil.”</p>
<p class="calibre1">“Neden?” Carter kaşlarını çattı.</p>
<p class="calibre1">“Sen değiştin -onunla tanıştığından beri.”</p>
<p class="calibre1">“Gerçekten mi? Şey -buradaki hayata katlanmayı çok kolaylaştırıyor, Hazel.”</p>
<p class="calibre1">“Sırf <span class="calibre2">o</span> rahat baktığı için. Beş yıldır burada, bunu sen söylemiştin. Tam bir suçlu o, Phil. Bir kalpazan olduğunu söyledin, ‘uzman’ bir kalpazan. Cezaevine alışmış. Belki dışarıya çıktığında ne yapacağını bilemez. Onun gibi insanlarla ilgili yazılar okudum. Sorumlulukları olan sıradan bir hayat, bir iş falan sürdürebilecek durumda değiller. Seni de böyle etkiliyor bence -onun gibi insanları hoşgörmen için. Bir kez onları hoşgörmeye başlayınca, sen de onlar gibi olur çıkarsın. Buranın o kadar kötü olmadığını düşünmeye başladığın izlenimini veriyorsun bana ve gerçekten böyle hissediyorsan bu iş bitmiş demektir.” Sözleri kendi aralarında bir ültimatom gibiydi.</p>
<p class="calibre1">Carter dikkatle ama gücenerek dinledi. Max’a yönelik bir saldırı, kendisine yönelik saldırıdan farksızdı. “Max 'la tanışmanı istemiştim, ama sen ister görünmedin. Başına gelenleri yazdım sana, daha birkaç aylık evliyken karısının öldüğünü yazdım.”</p>
<p class="calibre1">“Birçok insanın başına birçok şey geliyor. Bu onları suçlu hale getirmez."</p>
<p class="calibre1">“Kazayla işin içine girmiş. Suçlu bir geçmişi yok. Max uygar bir insan, buradaki hayvanlarla ve geri zekâlılarla kıyaslarsan en azından. Onu bulduğuma memnunum. Belki onun gibi birkaç kişi daha vardır, burada altı bin kişi var, ama ben yalnızca birkaç yüzüyle karşılaştım.” Hazel’a yalnızca kendisinin Max’le tanışmak istemediğini söylemek haksızlık olurdu, çünkü Max de onunla tanışmak istememişti. Ayrıca Max üç ay kadar önce Carter'dan hücresine biraz morfin getirmesini de istemişli. Carter morfinin kilit altında olduğunu söylemişti, ki bu doğruydu, ama Carter’da artık dolabın anahtarı vardı. Max’i görmeye giderken bir gardiyan Car-ter'ı iki kez aramıştı ve üzerinde morfin bulsaydı onun için kötü olacaktı. Carter Max’in ricasına şaşırmamıştı, ama bundan Hazel’a kesinlikle söz etmeyecekti. “Sevgilim, keşke Max’i anlayabilsey-din. Onu günde yalnızca yirmi dakika görüyorum, o da her gün değil.” Haftada iki kez mahkumlar öğleden sonra duş yapmaya gidiyordu. “Kitapların cezaevleri hakkında neler yazdığını biliyorum. Ve suçlular hakkında. Buradaki kütüphanede de bu konuda</p>
<p class="calibre1">birkaç kitap var. Onları okudum.”</p>
<p class="calibre1">“O halde ne demek istediğimi anlıyorsun. Böyle bir şeyin başına gelmesine izin verme.”</p>
<p class="calibre1">Carter sert iskemlede dimdik oturdu. Gözlerini ellerine dikti ve camla telin ardından sunduğu görüntünün birden farkına vardı. Pazar ziyareti giysilerini giymişti: artık içindeyken kendini aptal hissetmediği, tam tersine günlük iş giysilerine oranla şık bulduğu kısa gömleği, beyaz gömlek. Kısa saçları onu rahatsız etmiyordu, gerçi tıraş -haftada bir tıraş olmak zorunluydu- asla düzgün olmazdı. Artık şakaklarında kırlar vardı, kısa kesildikten sonra pek belli olmuyordu, ama Carter Hazel’ın fark ettiğini biliyordu, çünkü o her şeyi fark ederdi. Alnında ve kaşlarının arasındaki çizgiler derinleşmişti. Ve kuşkusuz solgundu. Hazel’a sunduğu hoş bir resim değildi. “Ben -bugünlerde marangoz atölyesine takılıyorum.”</p>
<p class="calibre1">“Ha, iyi. <span class="calibre2">Bu çok iyi.</span> Ne yapıyorsun?”</p>
<p class="calibre1">“Şimdi tüm atölyenin yaptığı bazı işleri yapıyorum. <sup class="calibre4">Ö</sup>rneğin çamaşırhane için raflar. Bir eşya yaratmanın her aşamasını yapamıyorum. Bıçkıda çok iyiyim."</p>
<p class="calibre1">Son on dakikada her zamanki gibi Timmie’den konuştular. Carter bilmesine rağmen giysi mağazasını sordu: Kendini döndürüyordu yalnızca, ne Hazel ne de Elsie para alıyorlardı. Part-time çalışması karşılığında Hazel her hafta 57 dolar, ayrıca sattığı mallardan da komisyon alıyordu. Onun için zamanını değerlendirmekten öte bir şey değildi.</p>
<p class="calibre1">O öğleden sonra Carter Max’ı görmeye gitmedi. Hazel’ın sözleri onu derinden etkilemişti. Salı günü gelecek mektubunu tuhaf bir endişeyle bekledi. Artık ona pazarları yazmıyordu, oysa eskiden ziyaretten sonra eve gider gitmez yazardı. Ama salı günü, Hazel Magran’la pazartesi konuştuktan sonra mektubu alacaktı.</p>
<p class="calibre1">Mektup geldiğinde havası Carter’ın beklediğinden daha sakindi. Ona dört komite ve örgütün ve yazması gereken iki Washing-ton ’lu adamın ad ve adresini yazmıştı. Carter iki komitenin adını tanıdı: Aylar önce onlara yazmış, biri mektubuna cevap bile vermemişti.</p>
<p class="calibre1">Haftada dört beş kez Max’i ziyaret etmeye devam etti. Artık Carter Fransızca kompozisyonlar yazıyor ve bunları Max ’e götürüyordu. Max okul müdürü gibi bir gecede yazıları düzeltiyor ve sonraki görüşmelerinde Carter’la birlikte inceliyordu. Bir kompozisyonun adı “Günüm”dü; kalkma saatinden ışıklar sönene dek revirde geçirdiği günün biraz komik bir anlatısıydı. “Yapabilseydim Geçirmek İstediğim Bir Gün” başka bir kompozisyonun adıydı: Eve, Hazel’la Timmie’ye gitmek, yemek yemek ve otomobil kullanmak, öğleden sonra balık avlamak, odun ateşinde yemek pişirmek ve çadırda uyumakla ilgili fanteziler; bu kır havasına bir de müzik seti katılmıştı ve Schoenberg’le Mozart’dan parçalar çalıyordu. Sonra “Cezaevleri Hakkında Ne Düşünüyorum” ve “Zamanın Geçmesi Üzerine: Kişisel Bir Yaklaşım” kompozisyonları da vardı. Carter düzeltilmiş yazıları koğuşa geri getiriyor, Max’in düzeltmelerine göre boş zamanlarında onları tekrar yazıyordu. Böyle-ce Fransızca yazdığı basit denemeler de olsa, sonunda on beş yirmi “mükemmel” kompozisyonu olmuştu. Bu ona muazzam bir gurur veriyordu.</p>
<p class="calibre1">Hazel şöyle yazdı:</p>
<p class="calibre1">Sevgilim, şimdi morfin durumu nasıl? Aylardır sözünü etmedin. En son hala gerektiğini ve bir süre daha kullanacağını söylemiştin. Alabileceğin başka bir şey yok mu? Morfinle ilgili yazılar okuyorum -baş afyon alkaloidi (alkaloidin ne olduğunu bildiğimi sanmıyorsan, artık biliyorum!). Lütfen dikkat et...</p>
<p class="calibre1">Hazel'ın sözleri içinde küçük bir suçluluk duygusu uyandırmıştı. Morfini azaltmaya çalıştı. Günde üç iğneyle idare edebilirdi, şu anda dört vuruyordu. Ama ruh halindeki değişikliği fark etti: Eskisi kadar iyi ya da neşeli değildi. Dr. Cassini’den Demerol ya da ağrıyı dindirecek herhangi bir ilaç istedi, doktor da ona bir şey verdi -bu kez gerçek bir şey. İlaç işe yaradı, ama morfin kadar değil; Carter morfinin, gerçekliği dayanması çok daha kolay olan bir şeye dönüştürmenin en zevkli yolu olduğunu kavramıştı. İki hafta boyunca hiç morfin almadı, sonra ağrı kesiciye karıştırmaya başladı, yarı morfin, yarı ilaç alıyordu.</p>
<p class="calibre1">Temmuz ayında yazdığı bir mektupta Hazel, Timmie ile New York’a taşınmaya karar verdiğini yazdı. Evi satın almak isteyen biri vardı, Sullivan’ın bulduğu biri.</p>
<p class="calibre1">“Bunu sana o korkunç camın ardından söylemek yerine yazmak daha kolay,” diye yazıyordu, “o korkunç cam gerek olmadığında bile her şeyi bağırarak söylemem gerektiği duygusu veriyor. Seni bırakmak istemediğimi biliyorsun ve aslında bırakmış olmayacağım, ama senin de yüzlerce kez dediğin gibi, burada yazlar feci, artı sıkıntı da insanı deli etmeye yeter ve şimdi bunlardan birini yaşıyoruz. Daha iki hafta önce Fremont’ta bir yaza daha katlanabilirim diye düşünmüştüm, ama dükkân bile bir aylığına kapanmak üzere...”</p>
<p class="calibre1">Bir daire bulana kadar Timmie ile New York’ta Phyllis Mil-len’de kalabileceğini söyledi. Phyllis Millen -adı, yüzü Carter’a eski çağların karanlığından fırlamış gibi geliyordu- reklamcıydı, otuz sekiz yaşlarında ve bekârdı, Hazel’la birlikte Timmie’nin bebekliğinden beri tanıyorlardı onu.</p>
<p class="calibre1">Peki, şimdi bu iş de bitti, diye düşündü Carter. Çok geçmeden Hazel’ın pazar ziyaretleri sona erecekti. Bunu günlerdir planlıyor olmalıydı, çünkü orada kalma konusunda Phyllis’den bir cevap aldığı açıktı. Geçen pazar gideceğini biliyordu, ama gene de söylememişti. Camın ardından söylemenin zorluğu neredeydi? Söylediği zaman yüzüne bakamayacak olması mı?</p>
<p class="calibre1">Carter yazmakta olduğu mektuba ek yaptı: “Bugün New York’a gideceğini yazdığın mektubu alınca öyle memnun oldum ki. Keşke aylar önce gitseydin. Gerçekten de daha mutlu olacaksın, dolayısıyla ben de.”</p>
<p class="calibre1">Lawrence Magran Temyiz’e yaptığı iki başvurunun parasını aldıktan sonra şimdi parça başı çalışıyor, diye yazdı Hazel. Mag-ran'ın bu düzenlemeyi kendisine yazmak yerine Hazel’la konuşmuş olması biraz rahatsız ediciydi. Sanki Magran Carter’ın ölü bir ördek olduğunu düşünüyordu şimdi, ama gene de cesetle ilgili bazı girişimlerde bulunacaktı.</p>
<p class="calibre1">Hazel ayrılmadan önceki hafta boyunca ona her gün yazdı. Sanki gittiği için suçluluk duyuyordu. Kendi duyguları çok karışıktı: Zaman zaman kırgınlık hissediyordu (genellikle yorgunken ya da ağrısı varken), zaman zaman da mutluluk ve memnuniyet duyuyordu. Ancak kendini iyi hissettiği zaman ona yazmaya özen gösterdi.</p>
<p class="calibre1">... Doğrusu şu ki bu cezaevindeyim. dört yıl daha burada kalabilirim</p>
<p class="calibre1">en kötü olasılıkla. Ama en azından cezalarının yarısını hücrede geçirenlerden yüzde doksan dokuz daha iyiyim. Beni düşünürken hiç değilse bunu aklından çıkarma.</p>
<p class="calibre1">Son pazar görüştüklerinde Hazel çok güzel görünüyordu. Yeni, açık pembe kolsuz keten elbisesi ve boynuna bağladığı elma yeşili ipek eşarbı; eşarbı ona evlenme yıldönümlerinden birinde -üçüncü mü, dördüncü mü?- verdiği, ruhi gözlü bir ejderha şeklindeki antika altın iğneyle tutturmuştu. Saçları yeni yıkanmış gibi duruyordu, parlak ve yumuşak. Ama her zamanki kadar gülümsemiyordu. Carter ilk kez yüzündeki bir çizgiyi fark etti: alnındaki ince çizgiyi. Nedense bu korkunç bir uğursuzluk gibi geldi ona.</p>
<p class="calibre1">Hazel, “Biraz önce büyük skoç içtim,” dedi.</p>
<p class="calibre1">Carter gülümsedi. “Keşke bana da verebilseydin.”</p>
<p class="calibre1">Skoçun etkisini fark etmedi. Ne bir gözyaşı, ne de duygusallık. Her ikisi de neşeli ve canlı olmak için büyük çaba harcadı, ama mektuplarında zaten yazdıkları şeylerden söz ettiler, her ikisi de Magran’ın onu hiç de terk etmiş olmadığını ve ülkedeki en iyi ceza avukatlarından biri olduğunu birbirine teyit etti.</p>
<p class="calibre1">Carter, “Belki de sorun benim bir suçlu olmamam,” deyince ikisi birden biraz güldü.</p>
<p class="calibre1">15 bin dolara sattıkları ev için 8 bin dolar ön ödeme almıştı. Carter bunu zaten biliyordu. Bir karısı, iki ergenlik çağında çocuğu ve bir köpeği olan Abrahol adında bir adam ağustosun birinde eve taşınıyordu.</p>
<p class="calibre1">Neşeli olma çabaları biraz başarılı oldu, diye düşündü Carter. Hazel gitmek üzere kalkarken her ikisi de gülümsüyordu. “Hiç değilse Şükran Günü”nden önce onu görmek için gelmeyi başaracaktı. Kapıdan çıkmadan önce arkasına döndü, bir an durdu ve ona öpücük gönderdi. Carter gözünü ondan alamıyordu. Sonra gitti. Hazel koyu kahverengi saçlı, pembe bir sütun gibiydi.</p>
<p class="calibre1">Yürürken taş döşemeye bakıyordu. Gözlerinde yaş yoktu. Cezaevi zemini gibi, cezaevi gibi taşlaşıyor muydu o da? Şimdi Hazel ağlıyor muydu? Durup arkasına baktı, kafesin çift parmaklığının ardında olsa onu görebilirmiş gibi. Oyalanmış gibi. Hayır, Sullivan dışarıda onu otomobilde bekliyordu herhalde.</p>
<p class="calibre1">Hazel'ın daha sonraki mektupları çok canlıydı, geçen yaz New</p>
<p class="calibre1">York’a gittiğinden bu yana yapılmış yeni binaları ayrıntıyla anlatıyordu. Sonunda Carter’ın beklediği haber geldi: David Sullivan ağustosun son haftasında iş için oraya geliyordu ve bir ay kadar daha önce kaldığı Knowlton’ların dairesinde kalacaktı. Hazel artık Doğu 28. Sokak’ta üç oda, bir mutfak ve banyodan oluşan giriş katında oturuyordu. Carter Sullivan’ın New York’a gideceğinden kuşkulanmıştı. Aslında Hazel’ın bunu ona hemen yazmasından rahatlamış ve güveni artmıştı.</p>
<p class="calibre1">1 A Hazel Şükran Günü’nden önce ziyarete gelmedi. 13.</p>
<p class="calibre1"><sup class="calibre4">1 O</sup> Sokak’taki New School’da sosyoloji derslerine giriyordu ve programı Noel’den önce uzun bir tatile izin vermiyordu. Üniversitede sosyoloji bölümünde okumuştu. New School’da birinci sınıf dersleri alıyordu, “sırf bir şeyler yapmış olmak için” dedi. Onu Noel’de ziyaret etti, iki haftalığına Timmie ile birlikte Edger-ton ’ların konuğu olarak Fremont’a geldikleri zaman. Biraz daha incelmiş gibi duruyordu, ama öyle olmadığını söyledi. Noel’de Car-ler’i iki kez ziyaret etti. Carter marangozhanede yaptığı bir rafı verdi ona. Duvara asılacak bir raftı, kiraz ağacından yapılmıştı. Hazel’a onu kafesten paketsiz verdi, çünkü saracak bir şeyi yoktu ve olsaydı da gardiyanlar açarak verirdi. Rafla birlikle Timmie’nin adının baş harfleri kapağına kazılmış güzel bir meşe dolap verdi, bunu da Carter yapmıştı. Timmie’ye bir karı gönderdi: “Artık oyuncaklar için çok büyüdüğünü biliyorum, ama annenin söylediğine göre evin yakınlarında küçük bir spor alanı vannış, spor eşyalarını bunun içine koyabilirsin.”</p>
<p class="calibre1">Sonra Hazel bir kez daha gitti, giderken de Paskalya’da geleceğine söz verdi. Edgerton’lar Carter’ı bir kez ziyaret ettiler ve birkaç not yazarak neşeli olmaya çalışan bir havayla bitkilerden, yavruları olan kedilerinden söz ettiler. Sullivan da yazdı. Gawill’in Triumph’dan “atıldıktan” sonra New Orleans’a döndüğünü ve metal donanımlar yapan bir şirketle çalıştığını yazıyordu. Bu artık Carter için hiçbir önem taşımıyordu. Gawill'in Triumph dan ayrıldığını ya da atıldığını duyalı neredeyse bir yıl oldu. diye düşündü. Sulli-</p><div class="calibre5">
<p class="calibre1">81</p></div>
<p class="calibre1">FhÖNCilm Hı.k:re van bunu Gawill’le ilgili araştırmalarına ve okul fonunu zimmete geçirilmesi sırasında Gawill'in harcamalarını onaya çıkarmasına bağlıyordu. Diyelim ki doğruydu. Neden Gawill hiçbir şeyle suç-lanmamıştı? Gawill suçlu olabilirdi, ama özgür bir insandı. Yanlış doğru, doğru yanlış olmuştu ve her şey kâğıttan yapılmıştı: cezalar, aflar, af istekleri, kötü siciller, ihtarlar, suçluluk kanıtı, ama öyle görünüyor ki asla suçsuzluk kanıtı değil. Hiç kâğıt olmasa, diye düşündü Carter, tüm hukuk sistemi çöküp yok olacaktı.</p>
<p class="calibre1">Cezaevinin her yerinde, hatta revirde bile hukuk kitapları, avukatların mektup formları ve sözlüklerin yardımıyla mektup yazılıyordu. <span class="calibre2">Haheas coıpus, coram nohis•</span> ve binlerce kişisel acıyla ilgili yazıyorlardı. Carter sık sık telaffuz ve dilbilgisi kurallarını gözden geçirmesi için mektuplara bakmaya çağrılırdı. Bunlar düzeltebileceği yanlışlardı, ama bazı mektupların acınası halini düzeltemezdi. Bu başta onu o kadar rahatsız etti ki onlar adına bazı mektupları kendisi yazdı. Ama sonunda çabalarının sonucunu görmeyince bu berbat mektupları olduğu gibi bıraktı. Bazıları derinden gelen bir çığlığın düzensizliği gibiydi. Bazı mektuplar da alışkanlık halini almış sızlanmalardı ve düzensizlikleri aptallıktan kaynaklanıyordu. Bazı sızlayıcılar becerikli, hatta edebiydi ve mektuplarını Carter’a düzeltme yapması için değil iltifat istedikleri için gösteriyorlardı. Mektupları yaratıcı olduğu kadar kırgınlık ve nefret ürünü de olabiliyordu. <sup class="calibre4">Ö</sup>zellikle Max’in hücre blokundakiler mektuplarını getirirdi, çünkü Max’le onu yazarken görmüşlerdi. Max okuması yazması olmayanlar için birçok mektup yazıyordu. Cezaevi her mahkuma ayda iki “iş mektubu” yazma izni veriyordu.</p>
<p class="calibre1">David Sullivan Carter’a şöyle yazdı:</p>
<p class="calibre1">Belki durum şimdi sana pek umutlu görünmüyordur, ama ihtiyacımız olan tek şey biraz daha kanıt. Gawill’le ilişki kurmuş insanlardan ifadeler. örneğin Triumph'dan para kaybolduğu sıralarda müsrifçe harcadığı paranın bir kısmını alanlar. Gawill'le Palmer haklı olarak temkinliydi, ama konuşabilecek durumda olan insanlar ve bunlardan ikisiyle bizzat ben konuştum. Hazel da onların kim olduğunu biliyor, ama yazmamak en iyisi. Ne yazık ki Gawill'in misilleme yapmasından korkuyorlar ve konuşmadan önce onu parmaklıklarının arkasından görmek isteyeceklerdir, ama hukuk sistemi bu şekilde işlemez. Ne var ki bu <span class="calibre3">‘ Lat. Herkesin kendi bedenini bizzat kullanma yetkisi. (ç.n.)</span></p>
<p class="calibre1">tehdit bile Gawill’i yavaş yavaş çözüyor. N.O.'ya, eski yerine geri döndü ve her zamanki gibi çevresinde ayaktakımı var. Oraya gitmeyi düşünüyorum, kılık değiştirmiş bir şekilde de olsa...</p>
<p class="calibre1">Max ile zenci hücre arkadaşına, portatif bir yatak üzerinde uyuyan üçüncü bir kişi daha katılınca Fransızca dersleri daha az keyifli hale geldi. Adam 15.30’da saçlarını yıkamak istiyordu ya da mektup yazmak için masaya ihtiyaç duyuyordu, hatta Max’le Carter ayaklarını kaldırarak Max’in alt taraftaki yatağına oturmak istedikleri zaman “mırıltılar”ından yakınıyordu, üstelik sesleri öğleden sonranın o saatinde koridordan gelen seslerden çok daha alçaktı. Yeni adamın adı Squiff’ti. Otuzun altında, sarışın ve zayıftı, elmacık kemiğinde şakağına kadar çıkan bir yara izi vardı. Max Car-ter’a adamın daha önce de birkaç kez cezaevine düştüğünü anlattı, gerçi Max şimdi neden ötürü girdiğini bilmiyordu. Herhalde en az üçüncü gelişiydi ve ağır bir ceza almıştı. Adam dünyadan nefret ediyordu ve Max’ten de kesinlikle nefret ediyordu. Max ona karşı nazik, hücreyi kullanma konusunda düşünceli, sigara vermekte cömertti, ama Carter bunun Squiff’in tavrına ancak katkıda bulunduğunu gördü. Carter Max'e Fransızca olarak kendi iyiliği için biraz daha sert davranmaya çalışması gerektiğini söyledi. Max omuz silkmekten başka bir şey yapmadı.</p>
<p class="calibre1">“Seninle kavga edecekmiş gibi bir his var içimde.”</p>
<p class="calibre1">Max, “Ha, ben ondan daha iriyim,” dedi.</p>
<p class="calibre1">“Adi kavgadan söz ediyorum,” dedi Carter ve Max’in bunun ne anlama geldiğini bildiğini biliyordu -bir sustalı yarası, Max’in arkası dönükken iskemleyle başına vurma.</p>
<p class="calibre1">Max, “Ronnie bana yardım eder,” dedi.</p>
<p class="calibre1">Ronnie, iri yarı zenciydi. Carter Ronnie’nin de Squiff’ten pek hoşlanmadığını biliyordu, ama ne olursa olsun beyaz bir adama dokunmaya cesaret edebilen çok az zenci vardı. Cezaevinde beyazlara karşı korkunç nefretini gösteren çok az zenci çıkardı. Zenciler genellikle zencilerle dayanışma kurardı ve bu mümkün değilse Max gibi uyumlu kuzeyli beyazları seçerlerdi. Carter, Max’in Squ-iff konusunda nasıl davranması gerektiği konusunda bir daha ağzını açmadı, ama Squiff’in varlığı onu gitgide daha da rahatsız ediyordu. Yüzündeki hoşnutsuzluğu görür de bir şeyler söyler diye</p>
<p class="calibre1">Squiff’e bakmaz oldu.</p>
<p class="calibre1">Bir gün Squiff, “Siz akıllı adamlar benim hakkımda mı konuşuyorsunuz?" diye sordu Max’e ve Carter’a ve kâğıtlarına su sıçratarak gömleğini yıkadığı lavabonun yanındaydı.</p>
<p class="calibre1">“Hayır, biz-" Max duraksadı. “Konuşacak konular uyduruyoruz. Bu delikte konuşacak ne var ki?"</p>
<p class="calibre1">Carter başını Fransızca sözlüğe eğmek için kendini zorladı. Sayfanın üzerindeki su damlasını bile silmedi.</p>
<p class="calibre1">Squiff yavaşça lavaboya döndü, gömleğini sıktı, silkeledi ve kancaya o kadar sert bir hareketle astı ki bir yırtılma sesi duyuldu. “Siz entellerin kütüphaneye falan gidememeniz ne fena."</p>
<p class="calibre1">Max Anahtardeliği, yani çamaşırhanedeki küçük köpekle ilgili konuşuyordu. Köpek şimdi yaklaşık bir aydır çamaşırhanedeydi, hayvanlara izin verilmediğinden dikkatle saklanıyordu elbette. Çamaşırhane çalışanları cezaevi duvarlarının içine giren bir teslimat kamyonunun sürücüsünden almışlardı onu. Terriyer karışımı siyah beyaz, küçük bir köpekti ve Max’e göre bir yaşlarındaydı. Çamaşırhanede çalışan yetmiş yetmiş beş adam köpeği biliyor, ama gardiyanlar ve öteki mahkumlar bilmiyordu. Çamaşırhane çalışanları ona yemeklerinden artanları getiriyordu ve bir adam diş ipinden bir tasma örmüştü. Bir gardiyanın çamaşırhaneye girdiğini gören olursa, yüksek sesle “Kimin zamanı var," diye bağrılır, Anahtardeli-ği’ne en yakın mahkum gardiyan gidene kadar onu dolaba kilitlerdi. Anahtardeliği gece büyük bir çekmecede uyuyordu, çekmecede yemeği, suyu ve tuvalet olarak da parçalanmış kâğıtları vardı. Mutlu görünüyordu ve kilo almıştı.</p>
<p class="calibre1">Squiff hor görür, alay eder bir tavırla, “Siz baylar mola vermeyi düşünüyor musunuz?" diye sordu.</p>
<p class="calibre1">Max güldü. “Hayır, ya sen? Dur içeriye gireyim."</p>
<p class="calibre1">Squiff kıkırdadı. “Anahtar deliklerinin Fransızca karşılığı yok mu? Olması gerek."</p>
<p class="calibre1">Max, “Küçük bir kasabanın adı bu. Arkansas'ta," dedi.</p>
<p class="calibre1">Squiff, “Ha," cevabını verdi.</p>
<p class="calibre1">Carter Edna Teyze'nin ona yazdığı ve Hazel’ın cezaevine getirdiği mektuba cevap yazmıştı. Neden cezaevinde bulunduğunu elinden geldiğince açıklamaya çalışmış ve parmaklarının başına geleni anlatmamıştı. Bir seferinde bir şok yeterliydi. Daktiloda yazmıştı,</p>
<p class="calibre1">Edna elyazısındaki değişikliği fark etmesin diye. Mektubu gönderdiği zaman kendini çok kötü hissetti ve Edna ile ilgili düşüncelere daldı. Edna her zaman çok gazete okurdu ve şimdi California'da olduğu için muhtemelen <span class="calibre2">New York Herald Tribüne'e</span> abone olmuş ve onun cezaevine girişiyle ilgili haberleri okumamıştı. Edna'dan mektup gelince daha da kötü oldu. Teyzesi şöyle yazmıştı:</p>
<p class="calibre1">Verdiğin haber beni çok kötü etkiledi. Hazel ve oğlan için korkunç bir şey, ama Hazel'ı tanıdığım için bütün bunları atlatabileceğini düşünüyorum. Ama vicdanını <span class="calibre2">ve</span> hareketlerini tam olarak inceledin mi? Kimse tamamen masum değildir. Amerikan mahkemelerinin hiç suçsuz bir insana ceza vereceğine inanamam. Sen her zaman unutkan ol-muşsundur, Philip, dikkat etmen gereken yerde dalgınsındır. Ne kadar küçük, ne kadar önemsiz olsa da yanlış davranmış olduğunu anlarsan içindeki acılığın bir kısmı yok olur ve Tanrı’yla huzur bulmana yardım eder...</p>
<p class="calibre1">Carter Edna'nın yaşlandığını o zaman anladı. Yetmiş beş yaşlarındaydı, bazı insanlar için bu yaş çok fazla olmasa da anlaşılan Edna için fazlaydı. Cevap vermesi için haftalar geçmesi gerekti, kısa, daha dikkatli bir mektup yazarak Palmer'ın okul kurulu tarafından Triumph'a verilen fonlara el koyarken kendisini nasıl kullandığını anlattı. Edna bu mektuba cevap vermedi. Birlikte oturduğu kardeşi Martha temmuzda Carter’a yazarak Edna’nın vücudu su topladığı için yatağa düştüğünü ve kalbinin zayıf olduğunu, doktorunun bunu atlatacağını ummadığını söyledi. Ağustos ayında Edna'nın öldüğünü bildirdi. Carter'a mirasının yarısı kalıyordu, bu da yüz yirmi beş bin dolar civarındaydı. Carter öbür yarının kime gittiğini biliyordu: Martha'ya. Edna on yılı aşkın bir süre onunla oturduğu ve Martha'nın kendine ait fazla parası olmamasından ötürü Carter için bu durum anlaşılabilirdi. Ama hayatı boyunca Carter'a dayısının ve muhtemelen teyzesinin tek mirasçısının kendisi olacağı söylenmişti. Carter mirasın yarısı konusunda ne niutlu ne de kırgındı. Ona hiç önemli gelmiyordu. Max ’e paradan söz etmedi. Carter parayı Hazel’ın almasını, büyük bölümüyle yatırım yapmasını ve çalışma fikrinden vazgeçmesini istiyordu. Hazel şimdi psikoloji ve sosyolojide master yapabilmek için iki yıl okula gitmeyi düşünüyordu, bunu yapmadan herhangi bir yerde kayda değer bir iş bulamazdı.</p>
<p class="calibre1">Hazel’i temmuz ayında Timmie ile geldiğinde görmüştü. Bu kez Hazel Sullivan'ın Clayton’daki evinde kalmıştı, burası Fre-mont’dan birkaç mil uzaktaydı. Carter artık Hazel’ın Sullivan’ı görmesine çok daha az ses çıkarır olmuştu. Şimdi ya da geçmişte bir ilişkileri olduğunu sanmıyordu. Şimdiye kadar olmamışsa, şimdiden sonra da olmaz, diye düşündü. Hazel’a olan aşkı cezaevinde tuhaf ve derin bir değişimden geçmişti. Şimdiki sekssiz, şehvetsiz bir sevgiydi, daha önce o kadar yoğun olan aşklarının bir kısmı askıya alınmıştı sanki. Bununla birlikte ona duyduğu aşk daha da artmıştı. Hazel’ın bağlılığının yaşayabileceği en büyük şey olduğunu ve olacağını hissediyordu. Hazel yazın yaptığı ziyarette, “Kaldı ki altı yıl olacağını düşünsek bile yarısı bitti," dediği zaman Carter kendini çok sakin ve güçlü hissetti. İki yıl önce bu tür sözler onu öfkelendirir ve yaralardı.</p>
<p class="calibre1">Vasiyetname açıldıktan sonra yüz yirmi beş bin dolar alma fikri Hazel’ın sosyoloji diplomasıyla ilgili düşüncelerini değiştirmedi, eylül ayında Long Island'daki Adelphi College’a başlayacaktı.</p>
<p class="calibre1">Ağustos Carter için biraz daha zor bir ay oldu. Sıcaklık öteki yazlara oranla daha kötü gibiydi. Sullivan bir daha New York’a, Knowltonların dairesine gitti. Yıllar böylece geçti. Ağustos ayının son haftasında Anahtardeliği keşfedildi. Bir gardiyan geldiğinde onu saklamak için koşturan bir mahkum hayvanın ayağına basınca köpek havladı. Gardiyan -kendisine itaat edilmesi için silahını çekmesi gerekiyordu ama yapamamıştı- hayvanın ortaya çıkarılmasını istedi. Bu sırada Anahtardeliği dolaba girmişti ve kimse onu çıkarmak için harekete geçmedi. Max çamaşırhanede tam bir sessizliğin hüküm sürdüğünü, bütün makinelerin kapatıldığını ve bu beklenmedik sessizlikte Anahtardeliği’nin havladığını söyledi. Gardiyan dolabı keşfetti ve köpeği oradan çıkardı.</p>
<p class="calibre1">Max, “Gardiyan köpeği vuracak kadar çıldırmış görünüyordu," dedi, “ama yemin ederim eğer vursaydı oradaki adamlar onu lime lime ederdi." Max Fransızca konuşuyordu. Squiff her zamanki gibi orada hazır ve nazırdı.</p>
<p class="calibre1">Köpek yakınlardaki kasaba Bowman'da hayvan ıslahanesine götürüldü. Max bazı mahkumların Bowman Eagle'a mektup yazarak ona bir ev bulmaya çalışacaklarını söyledi. Mahkumlar ıslaha-neden izin almak için gereken üç doları da gönderiyordu. Gazeteye yazılan mektup çamaşırhanedeki herkes tarafından imzalanacaktı, böylece cezaevi yetkilileri suçlayacak kimseyi bulamazdı.</p>
<p class="calibre1">Ertesi sabah tüm cezaevi Anahtardeliği’ni öğrenmiş gibiydi. Üç aydır köpeğin varlığının büyük bir sır gibi saklanmış olması ve köpeğin gitmesinden yirmi dört saat sonra altı bin kişinin birden bunu öğrenmesi tuhaftı. Mahkumlar hoşnutsuzdu. Max köpeğin bulunduğu gün yemek salonunda fısıldaşmalar olduğunu ve gardiyanların, konuşurken yakalananların hafta sonu film hakkını kaybedeceğini hoparlörle açıklamak zorunda kaldıklarını anlattı.</p>
<p class="calibre1">Squiff Max'e, “Demek Anahtardeliği’ni biliyordun ama bana söylemedin," dedi. Arkalıklı iskemlede oturmuş, kürdana benzeyen bir şeyle tırnaklarını temizliyordu. “Çamaşırhanede çalışıyorsun, değil mi?"</p>
<p class="calibre1">Max rahat bir tavırla, “Aman, haydi, Squiff, herkese söylemiş olsaydık, köpek iki gün orada kalamazdı," dedi. “Bazı orospu çocukları gardiyana söylerdi."</p>
<p class="calibre1">“Ama buradaki arkadaşına söyledin." Başıyla Carter’ı gösterdi. “O çamaşırhanede çalışmıyor, hap dağıtıcısı. Ona neden söyledin?"</p>
<p class="calibre1"><sup class="calibre4">İ</sup>ki gün sonra Max çamaşırhanedeki herkesin imzaladığı mektubun engellendiğini söyledi. Sansür kurulu mektubu müdüre göstermişti anlaşılan, çünkü müdür şimdi ağzına geleni söylüyordu ve çamaşırhanede çalışan herkesin cezasına iki ay eklenmiş, bir ay süreyle film hakları ellerinden alınmıştı.</p>
<p class="calibre1">Carter Max'in hücresinden çıkmış, A Blok’un sonunda asansörü beklerken ilk ses dalgasını duydu. Sesler B Blok yönünden geliyordu. Başta kutlamaya benziyordu -ama kim kutlama yapardı ki? Asansörün kapısı açıldı, asansörcü de sesleri duyunca yüzünde şaşkın bir ifade belirdi. A Blok'un koridorundaki bütün mahkumlar gitgide yükselen sese doğru dönerek sessiz durdu. Dinlemek için hücrelerinden çıktı insanlar.</p>
<p class="calibre1">Biri çatlak bir sesle, “Başladı!" diye bağırdı.</p>
<p class="calibre1">Asansörcü Carter’a telaşla “Asansöre bin," dedi, ama tam o sırada bir mahkum asansöre atladı, adamın kollarını tuttu ve ikisi birden asansörün zeminine düştü.</p>
<p class="calibre1">Birden herkes koşmaya başladı. Asansöre doğru bağırarak ve gülerek koşan üç dört kişi Carter’a çarparak yana savurdular.</p>
<p class="calibre1">Hücre bloku içinde bir silah ateşlendi ama yüksek tondan sesler arasında belli belirsiz duyuldu. Asansörün kapısı kapandı. Carter dönünce B Blok'un kapısının ardına kadar açık olduğunu ve A Blok’tan insanların akın akın içeriye girdiğini gördü. Nereye gideceğini bilemiyordu, güvenlik için yakınlardaki hücrelerden birine dalma isteği duydu, hücrelere doğru yönelmişti ki koşmakta olan iri bir adamla şiddetle çarpıştı. Carter zorlukla yutkundu, nefes almakta zorluk çekti. Birden deliye dönmüştü. B Blok'a yöneldi. Kapı ağzında vücutlarla çarpışmak korkunçtu. Carter ayaklarının altında bir insan vücudu hissetti. Birkaç kişi önlerindeki kişilerin kafasına vuruyordu. Sonra Carter kapıdan geçmeyi başardı. Mahkumlar B Blok’un katlarından akın akın geliyor, hepsi de bağırıyordu. Bir kattan su sel gibi boşalıyordu ve mahkumlar suyun altındaydı, ıslanmışlardı, bağırarak çevrelerindeki insan denizini itiyorlardı. Max’in hücresi belki iki yüz metre ötedeydi, ama iki yüz mil kadar uzak görünüyordu. Carter ona ulaşma düşüncesinden vazgeçti ve solundaki hücrelerden birini hedefledi. Arkasından gelen yaşlı bir adam Carter’ın gömleğine boğulmakta olan biri gibi yapışarak, “Hücreme gitmek istiyorum! Hücreme!" diye bağırdı.</p>
<p class="calibre1">Carter sonunda bir hücreye ulaşabildiğinde, deliye dönmüş gibi duran bir mahkum, “Git buradan, dostum!" dedi. İçeride dört kişi daha vardı ve kapıyı kapalı tutuyorlardı.</p>
<p class="calibre1">Carter bir sonraki hücreye doğru ilerledi, Max'in hücresinin yönündeydi. Ayak takımı C Blok'a doğru bastırıyordu, Carter kapıların açık olduğunu tahmin etti. Sonraki iki hücrenin kapısı açıktı, ama yağmalanmışlar, paramparça edilmişlerdi, şilteler yere saçılmıştı. Bir klozet yerinden kaldırılmıştı, su akıyordu. Carter'ın aklına yerinden sökülen klozetlerin alt kata su akıtıp hepsini boğacağı düşüncesi geldi. Başka bir hücrede bir adam acıyla bağırıyordu: Hücrede altı ya da sekiz kişi vardı, görünmeyen ama bağırışı duyulan adamı dövüp tekmeliyorlardı. Carter hücre fikrinden vazgeçti. Yüzlerce kişi aynı şeyi düşünmüşse şansı ne olabilirdi ki? <sup class="calibre4">Ü</sup>stüne kapanmış sürgülü bir kapıyı tutmak için umutsuzca uğraşırken bayılan bir adam gördü. Bir klozet Carter’ın başının üstünden kavis çizerek geçti ve en az iki kişi altında kaldı.</p>
<p class="calibre1">Biri, “İşte geliyoruz! Çiğneyin geçin!" diye bağırdı. Bir adam elden ele geçiriliyordu: gülüyordu, aklı başında değildi, başların üzerine kaldırıldı, birçok insan ona dokundu, korku ve kırgınlıkla dövüldü, gülen öbürleri ona yardım etti ve çok geçmeden C Blok'un kapısından geçip görünmez oldu.</p>
<p class="calibre1">“Müdürü asın! Müdürü asın!" Bağrışmalar arttı.</p>
<p class="calibre1">Carter Max'e baktı. Sırıtıp bağıran, eliyle yaptığı bıçağı muzaffer bir ifadeyle sallayan Hanky'yi gördü. Sular sel gibi Carter'a ve çevresindeki mahkûmlara ulaştı ve sulardan kaçma telaşının bastırmasıyla Carter koridorun ortasına doğru sürüklendi. Ama sel onlardan hızlı hareket ediyordu ve birkaç saniye içinde Max'in hücresinin yanına gelmişti, hücreye girmek için çabaladı.</p>
<p class="calibre1">Max'in hücresinde yaklaşık sekiz kişi vardı. Adamların gözleri korkuyla faltaşı gibi açılmış, dimdik durarak kapıyı kapalı tutuyorlardı.</p>
<p class="calibre1">Carter onlara, “Max nerede?" diye bağırdı.</p>
<p class="calibre1">“Kim?"</p>
<p class="calibre1">“Max! Bu hücre onun!"</p>
<p class="calibre1">Adamlar boş boş baktı. Belki de onu duymamışlardı. Bir düzine insanın üzerinden bağırıyordu. Carter Max'in hücresindekileri tanımıyordu.</p>
<p class="calibre1">Carter' ın çevresindeki insan sayısı birden azaldı. Sonunda C Blok girişini zorlamaya başladılar.</p>
<p class="calibre1">Max’in hücresindeki adamlardan biri Carter'a, “<sup class="calibre4">İ</sup>çeriye gel, dostum," dedi.</p>
<p class="calibre1">“İçeriye girmeye çalışmıyorum. Max'in nerede olduğunu bileniniz var mı?"</p>
<p class="calibre1">Şimdi birkaç hücre kapısı açılmaktaydı. Bağırıp kahkahalar atan bazı mahkûmlar dışarıya çıkıyordu. En kötü dönemde sığınak bulmuşlardı ve şamataya katılmaya hazırdılar.</p>
<p class="calibre1">Max'in hücresindekilerden biri, “Haydi buradan çıkalım," dedi.</p>
<p class="calibre1">Birden hücre kapısı açıldı ve hepsi hızla hücreden çıktı; sekiz, belki on kişiydiler.</p>
<p class="calibre1">Max hücrede yerde yatıyordu.</p>
<p class="calibre1">Carter Max'i çevirip yüzünü görünce öldüğünü anladı. Max'in yüzü kan içindeydi ve ezilmişti. Carter zorlukla yutkundu, çılgınca kısa soluklar aldı, sonra kapıya gitti. On adamın arkasından C Blok'a doğru koşlu. İçlerinden biri yapmıştı ya da birden fazlası; Max'in hücresini almak için uğraşıyorlardı. İri yarı bir adam yarı şaka yarı ciddi uzanıp Carter’ı kalın koluyla durdurdu. Carter bir ayağını kaldırıp adamın kamına tekme attı. Adam geri geri sendeleyerek duvara çarptı. Yere düştü. Carter adamın üstüne atladı. Yüzüne, vücuduna oturdu, tekmeledi. Yakınında gürültüyle tempo tutuluyordu. Carter adamın gömlek yakasını iki eliyle kavrayarak başını taş zemine çarptı.</p>
<p class="calibre1">Sonra bir zenci mahkum Carter’ı gömleğinin önünden tuttu, yüzüne sırıtarak baktı, “Hey, adamım, çıldırdın mı?" dedi.</p>
<p class="calibre1">Carter zenciye yumruk attı ama isabet ettiremedi.</p>
<p class="calibre1">Zenci de ona vurunca Carter kendini kaybetti.</p>
<p class="calibre1">Ayıldığında hücre bloku uzaklardan gelen iki ses dışında sessizdi. Blokun ucunda iki mahkum elinde silahlarla duruyordu. Gene silahlı üçüncü bir mahkum da blokun öbür tarafında, Carter’a çok daha yakın bir yerdeydi</p>
<p class="calibre1">En yakınındaki silahlı adam, “Öldüğünü sandık, Joe," dedi. Adam zenciydi. Yavaşça dans ediyordu.</p>
<p class="calibre1">Carter ayağa kalkmaya çalışınca tuhaf bir şekilde bükülen kolunu kullanamadı ve kırılmış olduğunu anladı. Öbür kolunun yardımıyla kalktı ve açık bir hücre kapısından destek almak için sende-leye sendeleye yürüdü. Hücre boştu. Ranzanın alt yatağına, çıplak yayların üzerine çöktü, şilte neredeyse tümüyle yerdeydi.</p>
<p class="calibre1">Saatine bakılırsa orada yirmi dört saat geçirdi. Işıklar sürekli açıktı. Nöbetçi gardiyanlar değişti, şimdi koridorun iki ucunda da birkaç gardiyan vardı. İki tanesi Carter’a bir yerlerden iki kez su getirdi, çünkü hücredeki lavabo kırılmıştı: Duvardaki kırık borulardan su damlıyordu, borular duvar içinde kırılmıştı ve su içerideki başka bir yere akıyordu. Carter’ın kolu şişiyordu. Birkaç kez hastaneye götürülmeyi istedi, ama gardiyanlar görev yerlerini terk edemeyeceklerini, emir altında olduklarını söylediler. Bunu gururla söylerken, sevdikleri ve saygı duydukları bir ordudaymış gibiydiler. Bir gardiyan, birkaç kişinin onu götürmesi için izin almaya çalışacağını belirtti. Carter’ın kolu tıpkı başparmakları gibi zonklamaya başladı. Morfini özledi. İçtikten birkaç dakika sonra suyu kusmaya başladı. Onu alıp götüren adamlar neşeli görünüyordu. Biraz da içkiliydiler. Carter nefeslerindeki içki kokusunu alabiliyordu. Biri beyaz, öbürü siyahtı.</p>
<p class="calibre1">Zenci olan, “Evet, arkadaş," dedi. “Şimdi tam etkili bir cezaevi-miz var. Sedyeler ve sıcak su torbaları, bambu ve ay ışığı!" Bir soprano gibi güldü.</p>
<p class="calibre1">Sendeleyince Carter’ı sarstılar. Asansörün kırık olduğunu söylediler. Merdivenlerden indiler.</p>
<p class="calibre1">Zenci hoş bir ses tonuyla, gülümseyerek, “Whitey’yi öldüren sen misin?" diye sordu.</p>
<p class="calibre1">Carter bir şey söylemedi. Şöyle böyle sert bir kavgayı, birini tekmelediğini hatırlıyordu. Adamın yüzünü, kısa boylu mu uzun mu, şişman mı zayıf mı, beyaz mı zenci mi olduğunu hiç mi hiç bilmiyordu.</p>
<p class="calibre1">Hastane harap olmuştu. Dr. Cassini korkmuş bir tavşan gibi duruyordu. Carter’a belli belirsiz bir merhaba dedi, onu zorlukla tammışçasına. Kırılmış komodinler bir köşeye yığılmıştı. Tek bir arkalıklı iskemle kalmamıştı. <sup class="calibre4">İ</sup>ki mahkum gardiyan kabzaları görünen silahları ceplerinde, revirin pencere tarafında duruyordu.</p>
<p class="calibre1">“Ne zaman şu kapıdan biri içeriye girse, bir saldırı daha diye düşünüyorum," dedi Dr. Cassini. “Allahım! Burada ne kadar uyuşturucu olduğunu sanıyorlar. Dört kez yağmalandı!" Carter'ın kollarını elleyerek inceliyordu.</p>
<p class="calibre1">Carter otomatik olarak fısıltılı bir sesle, “Morfin kaldı mı?" diye sordu.</p>
<p class="calibre1">Dr. Cassini sırıtarak çevresine baktı. Eğildi ve, “Özel bir yerim var. Bunun gibi acil durumlar için. Penisilin de. Rahatımız yerinde, Philip, oğlum."</p>
<p class="calibre1">Dr. Cassini kolunu çekme aletine dümdüz koydu ve bunun için bir morfin iğnesi daha yapması gerekti. Bu durumda bile o kadar acı veriyordu ki, keskin kenarlı kemik yumuşak etten sıyrıldı. Car-ter Max ’e gıkını çıkarmadan durmaya söz vermiş gibi yaptı, Max olsa böyle yapardı. Birkaç önemsiz yara daha vardı: Alnındaki kesiğin temizlenmesi gerekiyordu, eklemlerindeki kesikler, çenesindeki birkaç santimlik yara dikildi, kurumuş kan ayakkabısına yapıştırıcı madde gibi öylesine dolmuştu ki, ayakkabının suya sokulması gerekti. Çekme işleminden sonra Carter küfür edecek kadar güçlendi. Önce kendine küfretti, sonra küfürlerini mırıldanmaya başladı. Orospu çocukları dedi Max’i öldürenlere -Squiff ya da her kimse. Cezaevi küfürleriyle sövüp saydı.</p>
<p class="calibre1">Pete altı kişinin öldürüldüğünü söyledi, muhtemelen sayı daha da fazlaydı. Bütün revir yatakları doluydu, korumamış olsalar Car-ter’ınki de elden gidecekti. Mahkumlar C Blok’taki altı gardiyanı rehin tutuyor ve haftada bir yerine iki kez biftek, iki yüz kadar mahkumun transferi, bir hücrede artık üç kişi kalınmaması ve yemek salonunda daha koyu kahve istiyorlardı.</p>
<p class="calibre1">Pete'yi dinleyen Dr. Cassini, “Ah, bu adamlar kaçık, kaçık bunlar," dedi. “Çamaşırhanedeki o köpek yüzünden isyan çıkardıklarını hiç sanmıyorum. Sağını solunu toplatmak için buraya gelenlerin yarısı köpek konusunu bilmiyor bile. Bu iş başladığından beri uyumadım. Uyumaya korkuyorum. Milis kuvvet hemen buraya gelmeli. Milis kuvvet çağırmaya mecburlar. İşte o zaman gerçek bir çatışma olacak."</p>
<p class="calibre1">Carter hiç aldırmıyordu. Milisin dosdoğru revire gelip onu vurmasına metelik venniyordu. Her şey ona uzak ve önemsiz geliyordu. Pete’in daldan dala atlayan monoloğunu rüyadaymış gibi dinledi. Revirdeki bazı yaralılar cezaevi sansür kurulunun önlediği mektuplardan söz ettiler, ama kimse neler olduğunu aslında bilmiyordu, bir tek C Blok’ta başladığını biliyorlardı. Birkaç mahkum bir gardiyanın üzerine atlayıp silahını almıştı.</p>
<p class="calibre1">Pete, “Çok komik," dedi, “Müdürün dün köpek mektuplarını dışarıya çıkarma konusunda bir açıklama yapacağını duymuştum. Biraz geç kaldı tabii. On dakika kadar geç. Çok komik, öyle değil mi?"</p>
<p class="calibre1">Birkaç mahkum lideri müdürle telefonla konuşuyor, dedi Pete. Mahkumların neler istediği konusunda abartılı raporlar getiriyordu, hatta bunlardan bazılarının doğru olmadığını da biliyordu: her gece sinema, üç ayda bir herkes için ev izni, hücrelerdeki duşlarda sıcak su -bu sonuncusu Pete’i gülme krizine soktu.</p>
<p class="calibre1">O akşam saat 8 sularında silah sesleri geldi ve çok geçmeden revir A Blok'un tekrar milis ve gardiyanların eline geçtiğini duydu. Henüz hava karannamıştı, ama yarın sabaha kadar başka çatışma olmayacak, diye öngördü Dr. Cassini.</p>
<p class="calibre1">İğrenmiş bir ifadeyle, “Milisin hedefi mutfak olmalı," dedi. “Bu orospu çocuklarını birkaç saat aç bırakırsan dize gelirler. Düşündükleri tek şey mideleri. Mideleri ve seks tabii."</p>
<p class="calibre1">Gece boyunca uzun uzun tartıştılar. Carter çok fazla morfin aldığı için uyuyabileceğini sanmıştı, ama ağrılar onu uyutmadı. Nedense buna hiç aldırmıyordu. Sakin sakin ama acıyla Max'i düşündü. Neredeyse bütün gece Max'i düşündü. Hiç değilse karşılığında birini öldürmüştü, muhtemelen Max'i öldürmüş olan kişiyi değil ama güruhtan birini ve hepsi birbirinin aynıydı. Carter o adamı öldürdüğünden emindi. Ve bu da ona son derece haklı ve doğru geliyordu.</p>
<p class="calibre1"></p>
<p class="calibre1"></p>
<p class="calibre1"></p>
<p class="calibre1">11 - Üç gün süren ve ülke çapında ilgi gören Eyalet Cezaevi isyanı Carter için bir ay içinde geçmişte kaldı. Daha da önceden geçmişte kalabilirdi, ama mahkumların yarattıkları kargaşayı temizlemeleri bir ay kadar sürdü: lavabo ve küvetleri yeniden taktılar, kırdıkları dolapları tamir ettiler (anahtarcılık cezaevinde öğretilen bir meslek olmadığı için anahtarcıların çağırılması gerekti), çamaşırhanede kırılan makineleri, marangoz atölyesini ve bütün atölyeleri onardılar ve kendi yaralarıyla kırık kemiklerini de iyileştirdiler. Bu sonuncuları Carter hep çevresinde görüyordu. Yaralılardan en kötü durumda olan yaşlı Mac’ti, hiç yarası yoktu ama Dr. Cassini'nin deyişiyle, beyni çıt diye kırılmış olduğu için revirde kalıyordu. Mac gemi modelinin cezaevi ayakkabıları altında paramparça edildiğini ve hücresinin talan edildiğini görmüştü. Carter'ın duyduğuna göre bir gardiyana hücre kapısını kilitletmeyi bile başarmıştı, ama mahkumlar içeriye girip gemi modelini parçalamak için kilidi balyozla kırmıştı. Carter Hazel'a Mac'i anlattı. İsyan cezaevindeki koşullara dikkat çekmiş olduğu için Mac’in çok yakında bir akıl hastanesine kabul edilmesi olasılığı vardı ki, bu da onun için iyi bir şeydi, çünkü kimse onu revirde nasıl idare edeceğini bilemiyordu. Şiddet kullanmıyordu, ama nerede olduğunu pek bilmiyordu, hatta ağzına kaşıkla yedirilmesi gerekiyordu.</p>
<p class="calibre1">İsyan Carter'a sürekli bir isyan, ayaklanma ve nefret gibi görünen bir varoluş, bir zaman akışı içinde tek bir “olay" olarak geliyordu yalnızca. Bunu Hazel'a açıklamaya çalıştı. Çok iyi ve net açıkladığını sanıyordu, ama Hazel düşünce silsilesinin çok olumsuz olduğunu, insan karakterindeki hiçbir iyi yanı ya da ceza sistemi yetkililerinin niyetlerini kabul etmediğini, bu yüzden korkunç bir depresyon ve insan sevmezliğe doğru gittiğini yazdı. Bundan kaçınmak için durumu farklı, olduğu gibi görme çabasında olması gerekiyordu. “Hayatta hiçbir şey siyah-beyaz değildir. Bu kadar basmakalıp bir deyim kullandığım için kusura bakma, sevgilim, ama David’in bir keresinde dediği gibi, gerçek olan her şey basmakalıptır. Bunu çok sık söylerler, çünkü insan deneyimi onlara bunun doğru olduğunu göstermiştir... " Söylediklerinde gerçek payı var, diye kendine ve Hazel’a itiraf etti Carter, ama cezaevi isyanı üzerine de yorum yaptı: Max Sampson gibi insanlar öldürüldü, Mac iyice delirdi -zavallı adam artık karısını bile göremiyordu, çünkü alt kattaki ziyaretçi bölümüne ne inebiliyor ne de indirilebi-liyordu ve ziyaretçilerin de revire girmesi yasaktı -isyancıların en serti olan Swede adında bir adam (gerçi kısa boylu ve esmerdi) talep ettiği şeyi almıştı: sırf kendisine ayrılmış bir hücre. Bunun görünürdeki nedeni Swede’in “isyan zanlısı" olmasıydı ve bu haliyle hücresinin dışında kırmızı bir tabelaya numara yazılmıştı; ama adam her gün çalıştığı atölyede ve hücre blokundaki koridorda öbür mahkumlarla yan yana olduğundan bunun hiç önemi yoktu. Talep ettiği için ve cezaevi yetkilileri de eğer vermezlerse başlarına bela alacaklarından ona özel bir hücre verilmişti.</p>
<p class="calibre1">Carter’ın cezasının dördüncü yılında David Sullivan New York’a taşındı ve Birinci Cadde’deki yeni bir işhanında bir hukuk şirketine girdi. Hazel, Adelphi’den mezun olmuştu ve denizaşırı bir iş bulup Timmie’yi İsviçre’de bir okula göndermeyi düşünüyordu, ama Batı Yakası’ndaki Manhattan'da bir çocuk koruma kuru-munda bulduğu iş yüzünden bundan vazgeçti. Carter onun ABD’de kalma kararının Sullivan’ın New York’a taşınmasıyla ilgili olduğundan hiç kuşku duymuyordu.</p>
<p class="calibre1">Hazel yılda üç dört kez onu görmeye geliyor ve Bowman-Southerner’daki tek otelde kalıyordu. Para artık sorun olmaktan çıkmıştı, ama işinden dolayı Hazel’ın fazla zamanı olmuyordu. Bazı ziyaretleri bir hafta sonundan daha uzun sürmemişti. Haftada iki üç kez ona yazıyordu. Zarfların içinde çoğunlukla Timmie’nin fotoğrafları olurdu ve artık çoğunlukla Timmie’nin, birkaç tane Hazel’ın ve Hazel’ın New York’ta tanışarak mektuplarında anlattığı birkaç arkadaşının resimlerinden oluşan bir albümü olmuştu Carter’ın: Locust Valley-Long Island’da oturan Elliottlar: Jeremy</p>
<p class="calibre1">Sutler; Hazel'ın Adelphi'de tanıştığı ve Susan adlı bir kızla evlenen bir adam; Carter'ın ilgilenmediği ama gene de albüme resimlerini koyduğu insanlar. Örneğin, eski arkadaşları Blanche ve Eddie Langauer'den Hazel hiç söz etmemişti. Eddie ile Blanche Carter’ın ilk hapislik yıllarında iki kez ona yazmış, Carter da cevap vermişti. Daha sonra Langauerler Eddie’nin işi nedeniyle New York'a taşındı. Uzun bir süredir yazmamışlardı. Öbür New Yorklu arkadaşları için de durum böyleydi; önce şaşkın, anlayışlı birkaç mektup yazmış, sonra suskunluğa gömülmüşlerdi.</p>
<p class="calibre1">Timmie artık on bir yaşındaydı. Carter ortalama olarak ondan ayda iki mektup alıyordu, ama mektupların biraz görev gereği olduğunu düşünüyordu. Sonunda Timmie’yi görünce işler daha iyiye gidecek, diye düşündü. Zor olacaktı kuşkusuz, ama soğukkanlı olmaya, oğlunun boynuna atılmasını ya da bir haftada, bir ayda dost olmayı beklememeye kararlıydı.</p>
<p class="calibre1">Carter'ın artık kapısı kilitlenebilen, önü cam bir kitap dolabı vardı: Birçok insan izin almadan kitaplarını ödünç alıyordu. Ama isterlerse revirdeki hastalara kitaplarını ödünç veriyordu. Carter’ın kitapları arasında artık Swift, Voltaire, Stanley Kunitz, Robbe-Grillet, Balzac, Encyclopaedia Briıannica’nın bir kısım E ve bir kısım F maddelerini içeren bir cildi (revirden çıkan bir hasta nedense orada bırakmıştı), bir <sup class="calibre4">İ</sup>ngilizce sözlük ve su tesisatçılığı üzerine bir elkitabı vardı. Bütün bu kitapları baştan sona okumuştu. Yatak şiltesinin altında kilitli, tahtadan bir alet takımı seti ve pergeller saklıyordu (yaylar bozulmuş, kutu nasılsa boşluğu doldurmuştu). Kitap dolabındaki kitaplarının üzerine koyduğu karton mektup kutusunda sakladığı makine çizimlerini ezberden yapmıştı. Çizimlerle başparmaklarının özrünü gidermişti. Bunu Hazel'a söyledi -bu gelecekte işi için önemliydi- ama Hazel hâlâ ameliyattan söz ediyordu. New York’ta eller üzerine uzmanlaşmış bir ortopedistle bu konuyu görüşmüştü. Carter bu konuyu yıllarca gündeme alamayacağını ve Hazel’ın da bunu bildiğini biliyordu. Artık parmaklarına alışmıştı, ama bundan Hazel'a fazla söz etmedi.</p>
<p class="calibre1">Cezasının beşinci yılında morfini tümüyle bırakmaya çalıştı. Sayısız kereler beceremedi, çünkü durumunun çok ciddi olduğunu sanmıyordu aslında. Bırakmanın yarallığı belirtiler ikinci ya da üçüncü günde terleme ve titremelerden öte değildi ve on iki saat kadar sürüyordu. Carter bunu pek önemli bir belirti olarak görmedi. Demerol gibi hafif ağrı kesiciler alırsa iki ay ya da daha fazla morfinsiz yaşayabileceğini kanıtladı. Parmaklarındaki ağrı azalmıştı. Altıncı yılında on bir ay morfin almadı. Bunu büyük bir hedef olarak belirlemişti, çünkü cezaevinden çıkınca morfini bu kadar kolay bulamazdı. Ayrıca Hazel'a hiç morfinsiz yapabildiğini de söyleyecek durumda olmayı istiyordu.</p>
<p class="calibre1">Bay Drexel'ın haftada yüz dolarlık ödemeleri, Carter'ın Tri-umph'da çalışması gereken süre, yani on ay bitince kesildi. Fre-mont'daki okuldan sonra iki bina projesi olmuştu. Bay Drexel Carter’a iyi bir referans mektubu yazmaya söz verdi, ama Carter cezaevinden çıkana kadar bekleyecekti, böylece Carter işe başvurduğunda “güncel" bir referans olacaktı. Carter keyiflendi. “Güncel" demek, cezaevi günlerinin bitmesi anlamına geliyordu. Bu insan cezaevi günlerine katlanmış biri olarak “hayli tavsiye edilebilirdi. Carter aralık ayında çıkacaktı. Revirdeki hizmetinden dolayı “iyi hal" notu on yıllık cezasını üç yıl ve birkaç ay azaltmıştı.</p>
<p class="calibre1">Dr. Cassini raporunda Carter' ı övdü de övdü, bunu da ona gösterdi. David Sullivan da onun için yazı yazmıştı. Carter'ın isteği üzerine Drexel da. Carter o yıl Noel'de evde olacaktı ve en başından başlaması gereken birçok insanın tersine bir eşi, bir çocuğu, evi ve parası olacaktı. Onlara kendi elleriyle hediyeler verecekti: Kimsenin açmadığı, içindekileri kendisinden başka kimsenin bilmediği paketlenmiş hediyeler. l Aralık'ta New York'taki dairede Hazel’la birlikte olacaktı; cezaevinde bir insan öldürmüş olmasına rağmen iyi hal sicili olan, özgür bir insan. İsyandan aylar sonra Carter berbat yüzlü bir mahkumun marangoz atölyesinde, bir hücre blokunda ona ilaç verirken ya da herhangi bir yerde yanına yaklaşıp, “Whitey'i öldürenin sen olduğunu duydum," diyeceğini ve Dr. Cassini’nin sözleriyle “cızlamı çekeceğini" düşündü sık sık. Ama böyle bir şey olmadı.</p>
<p class="calibre1">1 2 l Aralık Cuma günü, sabah saat 8’de Carter Eyalet Cezae-vi'nin asfalt olmayan yolundan çıkarıldı ve kapıdan geçti. Carter'ın üzerinde dışarıya çıkma izni almış ya da bırakılan mahkumların kahverengi takımı ve cezaevinin mahkumları dünyaya salarken cebine koyduğu on dolar vardı.</p>
<p class="calibre1">Cezaevinden iki mil kadar uzaktaki küçük Gurney kasabasındaki otobüs durağına bıraktılar Carter'ı.</p>
<p class="calibre1">Gardiyan, “Şartlı tahliye memurunu görmeyi unutma," dedi.</p>
<p class="calibre1">“Unutmam." Carler New York'taki şartlı tahliye memuruna yarın rapor vermek zorundaydı.</p>
<p class="calibre1">Otobüs hemen geldi. Hava güneşli ve serindi. Carter gözlerini faltaşı gibi açarak otobüste yolculuk etti, otobüsü şoförle birlikte kullanıyormuş gibi. Sık sık gözlerini kırpıştırdı ve ellerine bakarak çevreyi süzmekten vazgeçmeye çalıştı, ama birkaç saniye sonra tekrar pencereye dönüyor ya da önündeki adamın küçük kırmızı kuşları olan siyah hasır şapkasına, ayakta askıya tutunan iki oğlanın Güneyli aksanıyla gülüşüp konuşmasına bakmaktan kendini alamıyordu. Oğlanlar on beş yaşlarındaydı. <sup class="calibre4">Ü</sup>ç yıl içinde Timmie de bu oğlanlar gibi neredeyse bir erkek olacaktı, sesi değişecek, kızlarla ilgilenecekti.</p>
<p class="calibre1">Fremont'ta üç saat bekledi. Hazel'a geliş saatini bildiren bir telgraf çekti. Hazel dışarıya çıktığında cezaevi kapısında onu beklemek istemiş, ama Carter yapmamasını rica etmişti. <sup class="calibre4">Ü</sup>ç saati havaalanının çevresindeki sokaklarda dolaşarak geçirdi.</p>
<p class="calibre1">Hazel ona yüz dolarlık bir posta çeki göndermiş, cezaevi de o sabah paraya çevirerek Carter’a vennişti. Bilet için elli yedi dolar doksan sent ödedi. Uçakta yemek verdiler: üstünde biftek, nefis patates kızartması, yuvarlaklar halinde kesilerek kıvırcık salatanın üzerine konulmuş domatesler bulunan küçük bir tepside, ayrıca küçük bir kâğıt kâse içinde kremalı tatlı da vardı. Carter kâsenin kâğıt kapağını dişleriyle açtı. Çatal bıçağı rahat kullanıyordu; her şeyi kaşıkla yemeyi tercih ederdi, ama yanındaki adamın ona baktığını, kendisinin eski bir mahkum olduğunu anlar anlamaz yerinden fırlayacak bir insana benzediğini sezdi.</p>
<p class="calibre1">Önce Wilkes-Barre ve Pittsburgh'a uğradılar ve tam zamanında La Guardia 'ya vardılar. Carter öbür yolcularla birlikle bir koridordan geçerken Hazel, Timmie ve de Sullivan' ın yukarıdaki bir bal-</p><div class="calibre5">
<p class="calibre1">97</p></div>
<p class="calibre1">F7ÖNCam Hücre</p>
<p class="calibre1">konda durduğunu gördü. El salladı, gülümsedi. Hazel da heyecanla el salladı. Sullivan sakin bir tavırla, gülümseyerek, Timmie de utangaçça el salladı. Carter bunları bir bakışta gördü.</p>
<p class="calibre1">Hazel onu önce yanağından, sonra dudaklarından öptü. Hem ağlıyor hem de gülüyordu. Carter çok parlak gelen ışıklara, dört bir yandaki şaşırtıcı renklere gözlerini acemice kırpıştırarak baktı.</p>
<p class="calibre1">“Nasılsın Timmie?" Carter ona elini uzattı.</p>
<p class="calibre1">Timmie eline baktıktan sonra sıkıca tuttu. “<sup class="calibre4">İ</sup>yiyim."</p>
<p class="calibre1">Timmie'nin sesi Carter’a müzik gibi gelmişti. Güçlü, biraz titrek bir oğlan sesiydi. En son duyduğunda bebek sesleri çıkarıyordu.</p>
<p class="calibre1">Hazel, “Araba var," dedi. “Aç mısın? Evde bizim için yemek hazırladım."</p>
<p class="calibre1">Sullivan düğmelerini açarak, "Paltomu al," dedi. Carter’ın eline tutuşturdu.</p>
<p class="calibre1">Carter soğuktan titrediği için paltoyu aldı. Kolları kolayca ipek astarlı paltonun içine girdi.</p>
<p class="calibre1">Hazel, arabayı La Guardia’nın labirent gibi yollarından Triboro Köprüsü'ne sürdü. Morris marka otomobili alalı bir yıl olmuştu. Manhattan’ın ışıkları alacakaranlıkta yanmıştı ve şehir tüm dünya kadar büyük görünüyordu: Carter için yeterince büyük.</p>
<p class="calibre1">Sullivan, “Bu arada, ben yemeğe kalmıyorum," dedi. “Sırf seni görmek için geldim."</p>
<p class="calibre1">Hazel, “Bir içki içmek için de gelmez misin, David?" diye sordu. Otuz Sekizinci Sokak ve Lexinglon’a yaklaşıyorlardı.</p>
<p class="calibre1">“Hayır, teşekkürler. Yakında görüşürüz, Phil," dedi Sullivan çıkarken. “Geri dönmen harika." Paltosunu koluna almıştı. Carter geri alması için ısrar etti.</p>
<p class="calibre1">Bundan sonra yalnız kaldılar, sırf üçü. Hazel, Doğu Yirmi Sekizinci Sokak’ta bir ağacın altına park ederken, park yeri bulma konusunda gene şanslı olduğunu, bu yeri sık sık boş bulduğunu söyledi. Carter avuç içiyle ağacın gövdesine dokundu. Sonra Timmie’nin valizini otomobilden çıkarmak için uğraştığını fark etti.</p>
<p class="calibre1">“Ben alırım, Timmie."</p>
<p class="calibre1">“Hayır, ben yapıyorum.” Timmie yapabileceğini kanıtlamaya çalışıyordu.</p>
<p class="calibre1">Valiz ağır değildi. İçinde yalnızca tıraş malzemeleri, fotoğraf albümü, Fransızca kompozisyonları ve çerçevesini marangoz atölyesinde yaptığı bir ayna vardı. Kitaplarını günler öncesinden göndermişti. Hazel’a kitapların gelip gelmediğini sordu. Gelmemişlerdi. Timmie son merdiven basamağına kadar Carter’ın valizi almasına izin vermedi. Güzel, bir zamanlar müstakil bir evdi burası, tırabzanlar ve merdiven cilalanmıştı, üzerindeki halı yeni ve temizdi. Hazel anahtarı kilide soktu, kapıyı iterek açtı ve:</p>
<p class="calibre1">“Voila. Burası bizim, sevgilim," dedi.</p>
<p class="calibre1">Işıklar yanıktı. Hazel'ın istediği gibi önce Carter girdi içeriye. Onların. İlk olarak gözüne iki büyük vazodaki glayöller ilişti. Ayrıca büyük bir plastik bitki de vardı. Duvarlar kitap doluydu. Mobilyalardan bazılarını Fremont’dan tanıyordu ve çoğu onun için yeniydi. Sonra rahat bir koltuğun önündeki eski, koyu mavi ev terliklerini gördü ve güldü.</p>
<p class="calibre1">“Şu antikalar!”</p>
<p class="calibre1">Hazel da güldü.</p>
<p class="calibre1">Yalnızca Timmie sessizdi.</p>
<p class="calibre1">Hazel evin geri kalanını gezdirdi: Timmie'nin odası, onların odası, yatak odası, mutfak, banyo. Carter “Harika" demekten başka bir şey söyleyemedi. Aynada aptal aptal gülümseyen yüzünü bir an görünce başını çevirdi. Yüzü kırışmış, yaşlı ve kirli duruyordu. “Yemekten önce banyo yapabilir miyim?"</p>
<p class="calibre1">Hazel, “<sup class="calibre4">İ</sup>stediğin her şeyi yapabilirsin,’' dedi ve onu uzun uzun öptü.</p>
<p class="calibre1">Öpücük Carter’ı biraz sersemletti. Hazel’ı düşünmeye bile korkuyordu. Daha doğrusu düşünmeye başlayamıyordu. Cezaevi takımının ceket düğmelerini açtı. Birden bu giysilerden kurtulmak için bekleyemez oldu.</p>
<p class="calibre1">Hazel, “Asmamı ister misin?” diye sordu.</p>
<p class="calibre1">Carter gülümseyerek ceketi ona verdi. “Bu lanet şeyleri alıp yakmanı istiyorum."</p>
<p class="calibre1">Beş dakika sonra, Carter küvetin içindeyken Hazel kapıyı vurarak ona buzlu viski-soda getirdi.</p>
<p class="calibre1">Carter yatak odasında Hazel’ ın yatağın üstüne koyduğu yeni beyaz gömleği giydi. Yatağın üzerindeki pantolon en sevdiği pantolonuydu. Ayakkabıları eski ama yıpranmamıştı, pantolonun tersine hâlâ ayağına uyuyordu. Komodinin üzerinde, Langauer’lerin yıllar önce verdiği bir kıyafet balosunda kendisiyle Hazel’ı gösteren bir resmin durduğu gümüş bir çerçeve vardı. Kaç yıl önce? En az yedi sekiz yıl, diye düşündü Carter. Fotoğrafta yalınayaktı ve çiçekli gömlek, çiçeklerden yapılma kolye ve hasır şapkayla bir Ha-waiili gibi giyinmiş Hazel ’ı dans ederek döndürüyordu. Carter kendisinin yirmi, Hazel’ın sarı giysisi ve çok daha uzun, çiçekli saçlarıyla on altı yaşındaki haline baktı.</p>
<p class="calibre1">Hazel mutfakla yemeğin son hazırlıklarını yapıyordu. Carter sorduğu zaman Hazel yapacağı hiçbir şey olmadığını söyledi. <sup class="calibre4">İ</sup>htiyaç duyduğu her şeyi Timmie yapabilirdi. Ördek pişirmişti. Carter portakallı sosun kokusunu duyabiliyordu. Birden Max’in yorumunu hatırladı: “... bu gece için piece de resistance... belki canardeau a l’orange..." Bunu tam Hazel’a söyleyecekti ki vazgeçti.</p>
<p class="calibre1">Timmie gözünü dikmiş ona bakıyordu sürekli. Gözleri kendi-sinkilere benziyordu, ama burnu tıpkı Hazel’ınkiydi, dar, düz ve fazla uzun değil.</p>
<p class="calibre1">Carter, “Timmie, inşaatlarından bazılarını bana göstermeye ne dersin?" diye sordu.</p>
<p class="calibre1">Timmie kıpır kıpırdı ama keyifle gülümsedi. “Tamam."</p>
<p class="calibre1">“Şimdi mi?" Carter Timmie'nin odasında plastik örtülerin altında esrarengiz şekiller fark etmişti.</p>
<p class="calibre1">Hazel, “Yemekten sonra," dedi. “Yemek neredeyse hazır. Şarabı açmak ister misin, sevgilim? Yoksa ben mi açayım?" diye sordu birden endişelenerek.</p>
<p class="calibre1">Carter gülümseyerek, “Ha, tabii. Bu tür şeyler kolay," cevabını verdi. Mantar hemen çıktı. Carter şişeyi oturma odasına götürdü. O banyo yaparken şöminenin yanına masa kurulmuş, ateş de yakılmıştı. İki kınnızı mum, Carter’ın hatırlamadığı dökme demir mumlukta yanıyordu.</p>
<p class="calibre1">Ördekten çok, Hazel'ın püresinden yedi, ama Hazel ona yemesi için ısrar etmedi.</p>
<p class="calibre1">“Müthiş zengin, biliyorum, bu gece için hoş bir şeyler yapmam gerekiyordu," dedi Hazel.</p>
<p class="calibre1">Timmie, “Orada beyzbol oynuyor muydun?" diye sordu.</p>
<p class="calibre1">“Şey -evet. Biraz,” dedi Carter, oysa oynamamıştı. Timmic ellerine bakmaklaydı.</p>
<p class="calibre1">Hazel daha sonraki günlerde neler yapacaklarından söz etti. Çalıştığı yer, her zamanki gibi yapacak çok iş olmasına rağmen, ona bir haftalık ücretsiz izin vermişti. Carter ve Timmie ’yle birlikte belki yarın ya da pazar günü Modern Sanat Müzesi’ne gitmek istiyordu. Sonraki hafta da alışveriş yapmaları ve Carter’a “milyonlarca şey" almaları gerekiyordu. Giysi alışverişine onunla gitmek hoşuna gidiyordu ve Carter onun seçimlerini hep beğenmişti, aslında onsuz bir kravat bile almaktan hoşlanmazdı. Sonra tiyatrolar ve görmek için onu beklediği bir bale topluluğu vardı. Carter onları akşam yemeğine davet etmek isteyen Jeremy Sutter ve karısıyla ta-nışmalıydı. Locust Valley’deki Elliottlar da aralık ayında istedikleri bir hafta sonu onları davet etmişlerdi.</p>
<p class="calibre1">Carter, “Bir ara iş aramaya başlamam gerek," dedi.</p>
<p class="calibre1">“Noel sonrasına kadar işi aklına bile getirme, sevgilim. Kimse yılın bu zamanında iş aramaz. Zaten zenginiz." Salatasından bir lokma alarak ona gülümsedi.</p>
<p class="calibre1">Haklıydı, durumları iyiydi, Carter bunu biliyordu. Cezaevinde paralı olmak, çok paralı olmak hiçbir işe yaramazdı. Şimdi ise birdenbire önemli olmuştu: oturma odasındaki müzik seti, evdeki mobilya ve kitaplar, isterlerse Avrupa yolculuğuna çıkma özgürlüğü, on üç on dört yaşına geldiğinde Timmie’yi iyi bir hazırlık okuluna göndermek. Carter zarif karısına baktı ve mutluluktan uçtu.</p>
<p class="calibre1">Hazel ona yeni bir pijama almıştı, ama eski pijamalarının yıpranmamış olanlarını saklamıştı. Carter üzerine yeni mavi pijamayı giydi. Timmie ciddi bir tavırla “<sup class="calibre4">İ</sup>yi geceler, baba," demekle yetinip geri döndüğüne memnun olduğuna dair hiçbir şey söylemeden saat lO’da yatağına yatmıştı, bu da Carter için yeterliydi. Timmie olması gereken şekilde davranıyor, diye düşündü Carter, hissettiği şekilde, bu da biraz komik ve utangaç, hatta kuşkulu ve gücenik olmak zorundaydı: Carter Timmie'yi çok utandırdığını biliyordu. Timmie’nin inşaatlarına bakacak zamanı olmamıştı, çünkü yemekten sonra müzik dinlemişlerdi, Prokofiev ve Mozart. Müziğin yaylı ezgileri <span class="calibre2">duck a</span> /' <span class="calibre2">orange</span> kadar zengindi ve her plağın bir yüzünü dinledikten sonra Carter artık daha fazla dinleyemeyecek duruma geldi.</p>
<p class="calibre1">Komodinin üzerinde iki kalın kırmızı kitap vardı, Carter adlarını okumak için komodinin yanına gitti. Hukuk kitaplarıydı. Sulli-van’ın elbette. Yatak odalarında bu kitapların ne işi vardı? Evlerinde ne işi vardı? Carter kıskançlığının kab^masından biraz utandı. Aralarında bir şey olsaydı, Hazel kitapları saklamaz mıydı? Carter kendini yatağa gözünü dikmiş bakarken buldu. Sullivan’ın onunla bir ilişkisi olmuşsa, diye düşündü, onu zevkle öldürürdü. Başparmakları ağrımaya başladı. Yumruklarını sıkmıştı. Yatağın yanındaki masanın üzerindeki ilaç kutusunun yanına gitti. Haplar Pana-nod’du ve Carter günde altı tane alıyordu. Dr. Cassini imzaladığı boş bir kâğıda reçete yazmış ve bununla ilaç alamazsa herhangi bir doktorun da reçete yazabileceğini söylemişti. Dr. Cassini’nin elbette üzerinde adı ve adresi yazılı matbu reçetesi yoktu.</p>
<p class="calibre1">Hazel odaya girdiğinde, “Neden yatmadın?” diye sordu. Açık sarı bir gecelik giymişti, ayakları çıplak, saçları çözüktü.</p>
<p class="calibre1">“Dolanıp eşyalara bakıyordum," dedi Carter.</p>
<p class="calibre1">“Yorgun değil misin?"</p>
<p class="calibre1">Yatağa birlikte yattılar. Hazel ışığı söndürdü. Onu kucaklamak neredeyse acı vermişti. Yaşlar gözlerinden eriyen buzlar gibi süzüldü. Tekrar eve dönmüştü.</p>
<p class="calibre1"><span class="calibre3">1</span> <span class="calibre3">3</span> Ocak ayında Carter'ın iş için başvurduğu ilk iki şirket onu geri çevirdi. <sup class="calibre4">İ</sup>kincisi cezaevi sicilinden dolayı olduğunu söylemişti ama Carter birincinin de aynı nedenle reddettiğini düşünüyordu, ama adamlar bunu açıkça söylememişlerdi. Carter buna hazırdı kuşkusuz. On yerden reddedilebilirdi, hatta yirmi yerden. Hazel New York’ta en son çalıştığı şirketten referans almasını istiyordu ama Carter buna karşı çıktı: Mantıksal soru neden son işvereninin referansını kullanmadığı ve son altı yılını nerede geçirdiği olurdu.</p>
<p class="calibre1">Timmie Noel tatilinden sonra okula döndü. Hazel 9’da büroda olabilmek için her sabah 8.20’de evden çıkıyor, Carter evde oturup <span class="calibre2">Sunday Times</span> ve <span class="calibre2">Herald Tribüne'</span>de, bazen de bu gazetelerin günlük eklerinde gördüğü, mühendis arayan ilanlara cevap yazıyordu. Haftada iki kez Dr. Alexander MacKensie’yi görmeye gidiyordu. Adam ergenlik çağından beri Hazel’ın doktoruydu ve Hazel’la evlendikten sonra Carter’la da tanışmıştı. Carter’ın karaciğeri büyüdüğü için C vitamini iğneleri oldu. Cezaevinden çıktığından beri kendini çok daha yorgun hissediyordu ve aralık ortasından bu yana soğukalgınlığı geçmemişti. Doktor Pananocl reçetesini de yeniledi, Dr. Cassini’nin imzaladığı kâğıt parçasıyla ilacı alamamıştı. Doktor parmaklarındaki ağrıyı sorunca, Carter son dört yılda azaldığını ama hâtâ rahatsız ettiğini, ilaç almazsa gece uyutmayacak kadar ağrıdığını söyledi.</p>
<p class="calibre1">“Karın bu kadar kötü olduğunu biliyor mu? Bu kadar ağrıdığını söylememişti," dedi Dr. MacKensie.</p>
<p class="calibre1">“Bu kadar kötü olduğunu ona söylemedim herhalde. Hâlâ ilaca ihtiyaç duyduğumu biliyor."</p>
<p class="calibre1">“Bu Pananocl’ları uzun zamandır mı alıyorsun?"</p>
<p class="calibre1">“Yaklaşık bir yıldır. Ondan önce morfin alırdım. Cezaevinde dört yıl kadar kullandım.</p>
<p class="calibre1">Dr. MacKensie kaşlarını çatarak alt dudağını ısırdı. “Belirtilerini gördüm --ellerinin üzerinde kâğıt varken. Gözlerinde de."</p>
<p class="calibre1">Öyleyse neden ilk ziyaretimde söz etmedi, diye düşündü Carter, ellerinin üzerine iki kâğıdı dengeli koyduğu zaman? Ya da gözlerine ışıkla baktığı zaman. “Şey, artık almıyorum."</p>
<p class="calibre1">“Eskiden günde ne kadar alırdın?"</p>
<p class="calibre1">“Belki sekiz doz. Bazen daha az." Bazen de daha çok, diye düşündü. <sup class="calibre4">İ</sup>htiyaç duyduğu kadar almıştı. Ortalama bir bağımlığının gereksinimi günde on iki doz olarak düşünülüyordu, Carter bunu biliyordu.</p>
<p class="calibre1">“Bu kadar uzun süre kullanmışsan bağımlılık belirtileri göstermen normal."</p>
<p class="calibre1">“Evet, ama ciddi belirtiler değil. Zaman zaman bırakmaya çalıştım. Ara ara iki ay boyunca hiç morfin almadım. Cezaevindeki son on bir ayda hiç iğne olmadım." Carter doktorun gözlerinin içine baktı.</p>
<p class="calibre1">“Ama bunlarda da afyon var, Pananocl’larda. Aynı şey bu da," dedi doktor.</p>
<p class="calibre1">“Ben hiç morfin hissetmiyorum.”</p>
<p class="calibre1">Dr. MacKensie ciddi ciddi güldü. “Yapabilirsen günde dört taneden fazla alma."</p>
<p class="calibre1">Birçok akşam Hazel iş başvurusuna eklediği üç sayfalık özgeçmişini daktilo etmede ona yardım ediyordu. Daktilosu onunkinden çok daha hızlıydı. Carter Drexel’dan istediği mektubu almıştı. Mektupta Carter’ın şirket için çalışmasının “en iyi nitelikte" bulunduğu ve tutuklanmasının “hiçbir zaman tatmin edici şekilde kanıtlanmamış nedenler yüzünden" olduğu yazıyordu. Gelecekteki işverenlere gösterilmesi amacıyla dikkatle yazılmış bir mektuptu, ama Carter’ın gönlü bunu göndenneye razı olmuyordu. Hazel özgeçmişine eklemeden önce en az on beş fotokopisini çıkarması gerektiğini söyledi.</p>
<p class="calibre1">Carter, “Mektup çok muğlak," dedi. “En hafifinden böyle. Benim için özür dilemeye ve fazla bulaşmamaya çalışan birinin mektubuna benziyor."</p>
<p class="calibre1">“Ama <span class="calibre2">bunun</span> gibi bir yer bulamıyorsun." Hazel daktilodan başını kaldırdı.</p>
<p class="calibre1">Gece yarısını geçmişti ve her ikisi de yorgundu. Carter son birkaç başvurusunda cezaevinden söz etmemişti. İlk birkaçında suçlu olmadığını, bir dolandırıcılık nedeniyle altı yıl hapis yattığını belirtmişti. Beni işe alma isteği duyan olursa, diye düşündü, bazı araştınnalar yaparak hikâyeyi kendileri de bulabilirdi -gerçi bu Carter'ın pek işine yaramazdı. Ya da cezaevi sisteminin etkililiğine inanıyorlarsa, altı yılın günahlarını ve suç işleme güdülerini sildiğini ve işe alacakları her insan kadar iyi ya da kötü olduğunu düşünürlerdi. Hazel cezaevinden söz etmesini bile doğru bulmadı.</p>
<p class="calibre1">Carter, “Her işveren işe alacağı kişinin en son çalıştığı yeri bilmek ister. Tamam, Triumph. Ne ad ama!" dedi gülümseyerek. “Bütün bunlar altı yıl önceydi. Son altı yılda ne yaptınız? Şey, cezaevindeydim. Mektupta yazmasam görüşmede söylemek zorundayım. Şimdi bahse girerim tüm iş çevresi benim tepemdedir. Bir şirket öbürüne söyler. Philip Carter’a dikkat edin."</p>
<p class="calibre1">‘Tamam, bir şey saklamam öneriyor değilim. Yalnızca Drexel’ın mektubunu eklemeni istiyorum. Kaldı ki o senin son patronundu."</p>
<p class="calibre1">“Drexel ansızın düşüp ölebilir."</p>
<p class="calibre1">Ocak ayının sonunda Drexel gerçekten de öldü, Carter hakkında yazabileceği başka bir mektubu yazmadan hemen önce. <sup class="calibre4">İ</sup>ki yıldır emekli olmuştu ve Nashville-Tennessee'deki evinde kalp krizinden öldü.</p>
<p class="calibre1">Şubat ortasında Carter iş başvurularına Drexel'in fotokopilerini</p>
<p class="calibre1">de ekliyordu.</p>
<p class="calibre1">Hazel çalışmaya devam etti, para gerektiği için değil, sırf hoşlandığı için. Carter'a endişelenmemesini söyledi. “İyi bir iş ararken altı hafta nedir ki?"</p>
<p class="calibre1">Carter, Timmie’nin çok ödevi yoksa öğleden sonraları onunla odasında oynamak için çaba gösterdi. Timmie'nin inşaat setlerinden biriyle bir petrol pompası modeli yaptı. Genellikle yaptığı gibi bir hafta sonra modeli bozmadığından Timmie’nin bundan hoşlandığını düşünüyordu. Timmie hâlâ ona karşı biraz resmi ve uzak duruyordu. Carter onun birkaç kez dokunduğu ya da sözünü ettiği şeye değil de ellerine baktığını fark etmişti. Carter Hazel'ın ona parmakları hakkında bir şeyler söylediğini biliyordu, çünkü söylediğini yazmıştı ama bu o kadar uzun yıllar önceydi ki Hazel'ın ne dediğini unutmuştu. Hazel'a sordu.</p>
<p class="calibre1">“Cezaevinde bir kaza geçirdiğini söyledim."</p>
<p class="calibre1">Carter, “Tahmin etmesi uzun sürmez," dedi. “Büyüyor. Ona söyleyebilirsin."</p>
<p class="calibre1">“Neden, sevgilim? Bırak bu şekilde kalsın. Senin de ona söylemeni istemiyorum."</p>
<p class="calibre1">“Aptal değil o. Tahmin edecektir."</p>
<p class="calibre1">Hazel içini çekti ve sinirli bir şekilde, “Sevgilim, bırak bu şekilde kalsın. Lütfen," dedi. Tuvalet masasında saçlarını tarıyordu.</p>
<p class="calibre1">Her ikisi de yatmak üzereydi. Carter iğneli bir şekilde konuştuğunu fark edip pişman oldu. Beş dakika içinde yatakta yatacaklardı ve Hazel bu gece aynı Hazel olmayacaktı. Her gece Hazel’ı kollarına aldığı zaman, karısı ona dünyadaki en önemli insan olduğu, ona taptığı duygusunu yaşatıyordu. Bu onu kalbinin çarpması kadar hayatta tutuyordu. Bu gece aynı olmayacaktı, çünkü sesindeki iğneli tondan hoşlanmamıştı.</p>
<p class="calibre1">Hazel'a doğru eğilip elini kalçasına koydu. “Haklısın. Özür dilerim. sevgilim. Bu şekilde kalsın."</p>
<p class="calibre1">U Carter, Gregory Gawill’i bir hafta kadar sonra gördü. Anlaşılan Gawill onu bekliyordu, ama Carter’ın evinden birkaç kapı ötede onu gördüğü zaman, “Aaa, Phil! Bu ne sürpriz!" dedi ve sokaktan geçiyormuş gibi yaptı. “Burada mı oturuyorsun?"</p>
<p class="calibre1">“Evet." Gawill bunu rehbere bakarak kolayca bulabilir, diye düşündü Carter ve hiç şüphe yok ki böyle yapmıştı.</p>
<p class="calibre1">“Seni görmeyeli uzun zaman oldu. Ne kadardır dışarıdasın?"</p>
<p class="calibre1">“Ha -üç dört haftadır." Yıllar Gawill’i biraz değiştirmişti ve kötü biçimde değiştirmişti Carter’a göre. Daha kilolu ve kaba saba olmuştu. Ama giysilerinde hâlâ çarpıcı ve zengin bir görüntü vardı.</p>
<p class="calibre1">“Peki, bir içkiye ne dersin? İçki için fazla erken bir saat olduğunu düşünüyorsan bir kahveye?" Carter’ın koluna vurdu.</p>
<p class="calibre1">“Postaneye gidiyordum." Carter elindeki mektupları gösterdi.</p>
<p class="calibre1">“Seninle birlikte yürüyeyim. Çalışıyor musun?"</p>
<p class="calibre1">“Henüz değil," dedi Carter.</p>
<p class="calibre1">“Sana yapabileceğin bazı şeyler bulabilirim."</p>
<p class="calibre1">Carter ne olduğu anlaşılmayan homurtular çıkardı.</p>
<p class="calibre1">“Ciddi söylüyorum, Phil, mal verdiğimiz şirketlerden biri mühendis arıyor. Long Island’da. Ücreti öğrenebilirim."</p>
<p class="calibre1">“Long Island’da çalışmak istemiyorum."</p>
<p class="calibre1">“Ha."</p>
<p class="calibre1">Carter’ın postaneye gitmesi gerekmiyordu, zarfların üzerinde pul vardı, ama gitmesi gerektiğini söylediği için iki dolar tutarında beş sentlik adi pul ve birkaç uçak pulu aldı. Gawill hâlâ yanından ayrılmamıştı.</p>
<p class="calibre1">“Peki, Greg. Benim gitmem gerek."</p>
<p class="calibre1">“Aman, haydi. Kahve için beş dakikan da mı yok? Sana anlatmak istediğim şeyler var. İlgini çekecek şeyler."</p>
<p class="calibre1">Carter onunla bir yerde oturma fikrinden hoşlanmamıştı, ama meraklanmıştı da. Gawill’in bugünlerde neler düşündüğünü öğrenmek işe yarayabilir, diye düşündü. “Tamam."</p>
<p class="calibre1">Yirmi Üçüncü Sokak’la Üçüncü Cadde’nin köşesindeki bir bara gittiler. Carter bira, Gawill de viski ve su söyledi.</p>
<p class="calibre1">Gawill, “Herhalde David Sullivan’ı epeyce görüyorsundur," dedi kocaman burnunu parmağıyla ovuşturarak.</p>
<p class="calibre1">“Fazla değil.”</p>
<p class="calibre1">“Süprüntü herif. Bumunu fazla sokuyor, bugünlerde acısını çekecek. Şimdiye kadar cinayetten kurtuldu. Ama sonsuza kadar kurtulamaz." Gawill’in kızgınlığı sert ve sahiciydi. Kendi kendine mırıldanıyor da olabilirdi. “Bumunu benim işlerime soktu." Gawill kıkırdayıp Carter’a baktı. “Peki, bunun onu nereye götürdüğünü görüyorsun. Hiçbir yere. Ne kadar çabalasa da benimle ilgili hiçbir şey bulamaz ve çabaladığı da çok açık."</p>
<p class="calibre1">Carter birasını yudumladı.</p>
<p class="calibre1">“Karının etrafında dört dönerken sana yardım etmeye çalışma pozlarını hiç yemedim. Senin nasıl yediğini de anlamıyorum. Bu adamı görmeye -sosyal olarak- nasıl katlandığını bile anlamıyorum." Kızgın gözlerini kaldırıp Carter’a baktı.</p>
<p class="calibre1">“<sup class="calibre4">İ</sup>şi oluruna bırak, tamam mı, Greg?"</p>
<p class="calibre1">“Ama onu hâlâ görüyorsun, değil mi? -Allahım, New York’a kadar karının peşinden gelen bir adamı -İşe bak!" Gawill huzursuzca kıpırdandı. “Karını suçlamıyorum. Bir kadın yalnızlık hisseder, tamam. Erkek de hisseder. Biraz yanlış bir arkadaşlık."</p>
<p class="calibre1">Carter ona vurabilirdi. “Karımdan söz etmeyi keser misin?"</p>
<p class="calibre1">“Tamam. Ama tam dört yıldır onunla ilişkisi var. Bunu bildiğini sanmıyorum ve bilmen gerekiyor."</p>
<p class="calibre1">“Doğru değil."</p>
<p class="calibre1">Gawill masanın üzerinden eğilerek işaret parmağını uzattı. “Doğru. Uyan artık, Phil. Belki karın yapmaz --oğal olarak sana söylemek istemez. Sullivan da söylemez, dünyadaki en iyi arkadaşın gibi poz yapmaya devam eder. Ne arkadaş ama!"</p>
<p class="calibre1">Carter’ın kalbi küt küt atmaya başlamıştı. “Senin bana söylemek zorunda kalman ne kadar ilginç değil mi?”</p>
<p class="calibre1">“Doğrusunu istersen evet. Bir erkeğin boynuzlandığını görmekten nefret ederim. Sullivan seni boynuzlatıyor. Kendisini arkadaşınmış gibi satıyor, Allah aşkına tam da onu dövmek, hatta öldürmek için her tür nedenin varken."</p>
<p class="calibre1">Gawill’i ele veren bu öfke oldu. Sullivan’ın Hazel’la ilişkisi olmasından ya da Sullivan’ın yanlış bir arkadaş olmasından değil, Sullivan Gawill’e zarar vermiş olduğu için bu kadar öfke duyabilirdi. “Sullivan’dan pek hoşlanmamam anlayabiliyorum, çünkü birkaç işinden etti seni, değil mi?"</p>
<p class="calibre1">“Ha. Denedi. Biraz karışıklık yarattı, o kadar. Zaman zaman hoş olmayan bir koku yalnızca. Koku Sullivan’dan geliyordu, Gre-gory Gawill’den değil."</p>
<p class="calibre1">Carter biraz gülümsedi, ama Gawill’in gülümsemesinden hoşlanmadığını gördü. “Peki, Greg, ben gidiyorum. Bira için teşekkürler."</p>
<p class="calibre1">Gawill şaşkın şaşkın baktı. “Seni bir daha ne zaman görürüm? - Dinle, Phil." Kaşlarını çattı. Ayağa kalkıp Carter’ın sağ kolunu tuttu. “Sullivan ve karınla ilgili saçma şeyler anlattığımı sanıyorsun. Belki abarttığımı düşünüyorsun. Karın Long Island’daki okula gittiği sürece öğleden sonraları Sullivan’ın evine gidiyordu. Birkaç kişiyi Sullivan’ın peşine taktım, tıpkı onun da benim peşime taktığı gibi. Neler olup bittiğini biliyorum, karında evin anahtarı vardı, eve gitmek ve belki çocuğa yemek hazırlamak için altıdan hemen önce evden çıkardı." Gawill başını iğrenerek salladı, sonra Carter’ın kolunu daha sıkı tuttu. “Sana başka bir şey de söyleyeceğim."</p>
<p class="calibre1">“Aman haydi, Greg, bırak bu işi artık." Carter kolunu çekip uzaklaştı.</p>
<p class="calibre1">Gawill arkasından bağırdı. “İlişkileri hâlâ devam ediyor."</p>
<p class="calibre1">Carter hızlı hızlı yürüdü, sonunda durup nerede olduğuna baktığında caddenin Doğu Yakası tarafını geçmiş olduğunu gördü. Dönüp evine doğru yürüdü. Kendi kendine, hepsi yalan ve abartma, dedi. Bir çocuk bile Gawill’in içini görebilirdi.</p>
<p class="calibre1">1 5 Şubat’ın on dördü Hazel’ın doğum günüydü. Sullivan onları A J evinde kokteyle davet etmişti, sonra sekiz on kişiyle birlikte bir Japon lokantasına gideceklerdi. Carter evden Hazel’la Timmie’nin hemen ardından çıktı, Hazel’a Beşinci Cadde’deki bir mağazadan armağan seçmek istiyordu: arkası gümüş fırça, tarak ve ayna. Antikaydılar. Bunları, aradığı şeyi bulmak için şehirde epeyce dolaştıktan sonra ancak geçen hafta bulmuştu ve baş harflerinin kazınmasının ancak ayın on dördünde biteceğini söylemişlerdi. 9.30’da mağazaya gittiğinde setin öğleden sonraya kadar hazır olmayacağını söylemelerini bekliyordu, ama sel yapılmıştı ve hazırdı: Zarif harflerle H. O. C. Harfler ona biraz büyük görünmüştü, ama değiştirtecek ve hediyenin gecikmesine neden olacak kadar büyük değillerdi. Fırça, tarak ve el aynası içi kumaş kaplı beyaz bir kutuya konuldu. Kutunun çevresine kırmızı bir kurdele sarıldı, sonra da üzerinde altın yazılar olan beyaz bir kâğıt torbaya konularak eline verildi. Carter mağazadan çıkıp Beşinci Cadde’de dolaştı. İki düzine kırmızı gül aldı ve evlerine geri döndü.</p>
<p class="calibre1">Artık posta da gelmişti ve Carter iki işten daha reddedilmişti. Biri Chrysler Binası’ndaki Tripple Industrials’dandı; Carter buna biraz umut bağlamıştı. Mektupta başvurusundan önce söz konusu işe birini aldıklarını yazmışlardı. Carter utançla yanaklarının içini ısırdı. Tripple başvurusuna Drexel’ın mektubunu eklediğini hatırladı.</p>
<p class="calibre1">Akşamüstü Hazel telefon etti. 4.20'de karşılaması gereken tren bir saat geç kalacaktı ve Sullivan’ın partisinden önce eve gelip giyinmeye zamanı olmayacaktı. Carter siyah elbisesini -yanda değil arkasında fermuar olanı- getirebilir miydi? Sullivan’da giyinebilir-di.</p>
<p class="calibre1">“Başka bir odaya geçip üstümü değiştirebilirim. Bu şekilde oraya gidemem. <sup class="calibre4">Ü</sup>zerimde bir etek bir buluz var."</p>
<p class="calibre1">“Tabii ki Hazel. Getiririm."</p>
<p class="calibre1">“Dore eşarbımı da. Şal gibi uzundur, biliyor musun bilmem. Parlak sarı. Komodinin üçüncü çekmecesinde, alttan üçüncü."</p>
<p class="calibre1">“Tamam."</p>
<p class="calibre1">“Teşekkürler, sevgilim." Sesi yumuşayıp kısıldı, Carter’ın çok iyi bildiği bir biçimde. “Nasılsın?"</p>
<p class="calibre1">“Şey -eve gelmeni istiyorum. Ben iyiyim."</p>
<p class="calibre1">Hazel, gelen iki çocuğun onun işi olduğunu ve bürodaki kimseye çocukları karşılamasını söyleyemeyeceğini açıkladı.</p>
<p class="calibre1">Carter Hazel’ın istediği giysiyi gardrobun kapağına astı ki unutmasın. Sonra eşarbı aramaya gitti. Çekmece katlanmış güzel görüntülü kombinezonlar, bir dolu eşarp ve çoraplar doluydu. Sarı eşarba uzanırken arkasında sert bir şey eline çarptı. Cezaevinden yazdığı mektuplardı bunlar, hepsi birbirinin benzeri kâğıda yazılmış, cezaevinin pencereli zarfına uyması için önce ikiye sonra üçe katlanmış tek bir kalın kâğıt. Hazel bunları otuzluk demetler haline getirerek lastikle sardıktan sonra hepsini birlikte bağlamıştı. Carter elini uzatıp avucunu mektup demetinin üzerine koydu. Bunu yaparken p^makları arkalarındaki başka bir sıraya değdi, üstüne giysiler gelmişti bunların. Birincisi gibi bir sıra mektup daha vardı.</p>
<p class="calibre1">“Ey güzel Allahım," dedi.</p>
<p class="calibre1">Altı kitabı dolduracak kadar çoktu mektuplar. Gibbon <span class="calibre2">The Dec-line and Fall'u</span> ya da Cervantes <span class="calibre2">Don Quixote'u</span> yazabilirdi bunlarla ve onun bütün yaptığı sızlanınayla dolu aşk mektupları yazmaktı. Ama mektupların asıl kastettiği şey onun sürekli olarak canına okuduklarıydı. Dünyanın bu gerçeği unutmaması şaşılacak şey miydi ki? Carter Hazel’la kendisinin aptal parti kostümleri içindeki resimlerine baktı. Sonra gözlerini kapayarak eşarbı aldı ve arkasını döndü.</p>
<p class="calibre1">Sullivan’ın evine doğru yola çıktığında ruh hali iyi değildi. Hazel'ı mutlu etmek için tıraş olmuş ve dikkatle giyinmişti: Yeni koyu mavi takım elbisesi, Hazel’ın en çok sevdiği koyu mavi ve koyu kınnızı kravat, beyaz bir gömlek, siyah ayakkabılar. Giydiği her şey, neredeyse şimdi sahip olduğu her şey yeniydi. Hazel’ın giysisiyle eşarbını gümüş setin içinde durduğu beyaz torbaya koydu. Timmie 4.30’da eve geldiğinde annesinin gelmeyeceğini öğrenince hayal kırıklığına uğramış ve Carter onu keyiflendirecek bir şey söylemek için başarısız girişimlerde bulunmuştu. Tim-mie'ye eve döndüklerinde onu uyandıracaklarını ve küçük bir parti yapacaklarını söylemişti. Timmie Hazel’a kahverengi süsleri olan beyaz bir kombinezon almıştı, Carter’a göre yalnızca üç dolar harçlığı olan ve sodaya bayılan bir oğlan için hayli pahalı bir hediyeydi, ama Timmie birkaç gün önce Carter’ın on dolar venne önerisini reddetmişti. Carter öneriyi yaptığı zaman hediye çoktan alınmıştı. O öğleden sonra Timmie ciddi bir tavırla odasına gitti ve Hazel için aldığı paketlenmiş hediyeyi çıkarıp Carter’ın hediyesinin ve güllerin yanına koydu. Timmie akşam yemeği için arkadaşı Ralph Underw^ood’un evine gidecekti.</p>
<p class="calibre1">Sullivan Carter’ı dairesinin kapısında karşıladı. Arkasındaki otunna lodasından hafif konuşma sesleri geliyordu. Sullivan, “Vay, vay, moda dergisinden fırlamış gibisin,” dedi. “İçeriye gir. Hazel nerede?”</p>
<p class="calibre1">Carter H^l’ın geç kalacağını söyledi, Sullivan da torbayı Carter’ın elinden alarak yatak lodasına götürdü. Bu arada Carter da paltosunu asıyordu. Sonra otunna lodasına geçti, tanıdığı dört beş kişiyi -Elliottlar oradaydı, Jeremy Surter ve karısı Susan, Sullivan’ın arkadaşı olan John Dwight adlı hoş bir orta yaşlı adam da oradaydı- selamladı. Birileri onu ötekilerle tanıştırdı, ama hiçbirinin adını hatırlamıyordu. Hepsinin ona gözünü dikip baktığının farkındaydı pekâlâ, çünkü cezaevinden yeni çıktığını biliyorlardı. Gerçi Hazel ile David bir keresinde, “Tanıştığın yeni insanlar senin hakkında hiçbir şey bilmiyorlar," demişti ama, işler böyle gitmiyordu. Nasılsa söylenti yayılıyordu.</p>
<p class="calibre1">O yıl Sullivan'ı üçüncü görüşüydü bu. Hazel'ın bilerek onu davet etmediğini ya da Sullivan’ın Hazel’ın bürosunu arayarak yapmış olabileceği davetleri reddettiğini biliyordu, çünkü Carter'ın onu pek görmediğinin farkındaydı. Sosyal ilişkilerindeki bu azalma, görüştükleri birkaç seferde Sullivan’da bir değişiklik yaratmamıştı Carter’a göre. Bu gece kendine güvenli ve gülümseyerek konukları arasında dolaşıyor, içkilerini kontrol ediyor, herkesin sıcak sıcak kanepe alıp almadığına bakıyordu. Sullivan Yunan ve Roma mermer eşyalara bayılıyordu ve evin orasında burasında kitap rafında mermer bir baş, mermer bir ayak, bir vazo, bir Grek yazıtından bir parça vardı. Bunları Yunanistan'a yaptığı yolculukta aldığını söyledi. Halılar Şark halılarıydı.</p>
<p class="calibre1">Sullivan, “İş durumu nasıl?" diye sordu.</p>
<p class="calibre1">“Henüz bir şey yok. Hâlâ deniyorum,” dedi Carter olabildiğince kayıtsız bir tavırla.</p>
<p class="calibre1">“Şu Butterworth hâlâ dönmedi. Dün onu tekrar aradım."</p>
<p class="calibre1">Butterworth, Carter’ın adını duyduğu bir mühendis şirketinde çalışıyordu: Jenkins and Field. Butterworth iş nedeniyle Califor-nia’ya gitmişti. Sullivan defalarca Butterworth’ün Carter'ı şirkete sokabileceğini düşündüğünü söylemiş, ama Butterworth ortalıkta olmayınca Carter onun var olmadığını düşünmeye başlamıştı.</p>
<p class="calibre1">Hazel geldiğinde Carter rahatladı. Hazel herkesi selamladı, yeni gelenleri zarif, rahat havasıyla karşıladı; birçok kadının yapacağı gibi önce giysilerini değiştirmekte ısrar etmedi. Onunla yeni tanışan erkeklerin yüzlerini seyretti zevkle; koltuklarına ne kadar gömülmüş olurlarsa olsunlar yerlerinden nasıl fırladıklarını gördü. Çünkü güzel bir kadındı Hazel. Hazel Carter’ın yanına gelince biraz gülümsedi, ama o gün ilk kez sahici bir gülümsemeydi bu.</p>
<p class="calibre1">“Doğum günün kutlu olsun, sevgilim. Nasılsın?"</p>
<p class="calibre1">“Berbat, ama bu giysilerden kurtulunca daha iyi olacağım. Tim-mie iyi mi?"</p>
<p class="calibre1">Carter başını salladı, onunla yeni tanışan erkekler kadar sersem-lemişti. Sonra Hazel ortadan kayboldu.</p>
<p class="calibre1">Sullivan arkasından gitti.</p>
<p class="calibre1">Carter ikinci içkisini yudumladı.</p>
<p class="calibre1">Sullivan iki dakika kadar sonra geri dönünce Carter’a işaret edip kısık bir ses tonuyla konuştu. “Bugün çok kannaşık yollardan bazı haberler duydum. Gawill kuzeye dönmüş. Long Island’da bir boru şirketiyle çalışıyor ya da bağlantısı var. Patronu, Long Is-land’da bazı apartmanları olan Grasso adlı bir adam, öyle görünüyor ki uyuşturucu babası. Uyuşturucu tacirlerinin her zaman birkaç yan işi vardır."</p>
<p class="calibre1">Carter Gawill’in adını duyunca hemen kalbi küt küt atmaya başladı, sonra kayıtsızlık hissetti. “Eee?" Carter omuzlarını silkerek içkisinden bir yudum aldı.</p>
<p class="calibre1">“Dışarıda olduğunu biliyor."</p>
<p class="calibre1">“Ya! Bir boru şirketinde mi çalışıyor?"</p>
<p class="calibre1">“Evet, yeraltı boruları üretiyorlar. Gaz ve kanalizasyon falan." Sullivan kelimeleri yaya yaya konuşuyordu. “Dışarıda olduğunu öğrenmek için zahmete katlanması ilgimi çekti. Ya da keşfetmek için. Seninle ilişki kurmaya çalışsa şaşırmazdım." Sullivan Car-ter'a baktı.</p>
<p class="calibre1">“Neden?"</p>
<p class="calibre1">“Bilmiyorum. Ama seni uyarmam gerektiğini düşündüm. Onu görmek isteyeceğini düşünemiyorum bile."</p>
<p class="calibre1">“Evet, istemem." Hazel içeriye giriyordu, ikisi de ona doğru döndü.</p>
<p class="calibre1">Carter kokteyl parti süresince Hazel’ın yanında kalmak isterdi, ama kendisini başkalarıyla konuşmaya zorladı. Ne var ki Sullivan Hazel’ın yanından ayrılmadı ya da Hazel ona yakındı, bunu anlamak zordu. Kesinlikle birlikte çok rahatlar, diye düşündü Carter, sanki her zaman konuşacak bir konulan vardı. Kendisi cezaevindeyken birlikte çok zaman geçirdiklerinden bu da çok doğaldı. Fark ettiğinde şok oldu, cezaevine girmeden önce de Sullivan ile Hazel birlikte çok zaman geçiriyordu. Kendisi için yalnızca yedi yılken Sullivan için altı yıl. Sullivan sırtını Hazel’ın oturduğu iskemleye yaslamış onu dinleyip ciddi ciddi başını sallıyor, ara sıra Hazel başını kaldırıp ona şöyle bir göz atıyordu, ama bu Carter’a o kadar tanıdık ve mahrem bir ilişki gibi göründü ki, birlikte uyudukları çok açıktı ve de defalarca. Bu gece ona sormaya karar verdi, onunla yatıp yatmadığını açıkça soracaktı. Sonra içkinin etkisini gösterdiğini ve ona doğum gününde ya da belki başka gün bu soruyu sormaması gerektiğini kavradı. Hazel’ın onu sevdiğinden kuşkusu yoktu. Ama Sullivan’ın ona âşık olduğu da su götürmezdi.</p>
<p class="calibre1">Japon lokantasında ısıtılmış saki içtiler. Uzun ve alçak bir masanın çevresindeki yastıklara oturdular. Carter bir kez daha Hazel’ın yanında değildi ve Sullivan bir kez daha onun yanındaydı.</p>
<p class="calibre1">Carter’ın solundaki adam peçeteye sarılı saki şişesini tutarak, “Et pour vous, monsieur?’” diye sordu.</p>
<p class="calibre1">Carter, “Oui, avec plaisir,’’<a id="footnote2"></a><sup class="calibre4"><a href="#bookmark1">2</a></sup>’ diyerek küçük fincanını kaldırdı.</p>
<p class="calibre1">“Vous parlez français?""'</p>
<p class="calibre1">“Oui.”’’’’</p>
<p class="calibre1">Ondan sonra hep Fransızca konuştular ve Carter da başka kimseyle konuşmadı. Adamın adı Lafferty idi -Carter tanıştırıldığı zaman aklında tutamadığı için özür dileyerek sormuştu adamın adını- ve şişeleme makineleri salan şirketi için iki yıl Paris’te çalışmıştı. Fransız karakteri, Fransa’daki hayatın keyfi, mutsuz aşk ilişkilerinin yarattığı tahribattan söz ettiler.</p>
<p class="calibre1">“Her ayrılık," dedi, “her ayrılık. bir darbe indirir ve bir şeyleri alır götürür, denizin bir kayalığa çarptığı zaman yaptığı gibi. Bir erkek, kaya gibi çok fazla dalgaya dayanabilir. Bir gün küçülüp incelir, o zaman da hiçbir şeydir, işi bitmiştir."</p>
<p class="calibre1">Bay Lafferty umutsuz aşk hikâyelerinden değil, yalnızca ayrılıklardan söz ediyordu. Bir işadamından gelen bu yarı şiirsel konuşma Carter için hoş bir sürpriz oldu. Ya da belki konuştukları şey Fransızca olarak daha hoş ve daha derin çıkıyordu. Ya da belki Bay Lafferty ile konuşmak ona Max ile geçirdiği mutlu anları hatırlatmıştı. Bay Lafferty solundaki bir kadınla İngilizce konuşurken yalnız kalan Carter Sullivan'ın içtenlikle güldüğünü gördü -yüksek perdeden bir kahkaha değildi bu, ortama uygundu, tıpkı Sullivan gibi- ve Sullivan Hazel’ın omzuna dokundu, bırakmadan önce hafifçe sıktı. Carter Sullivan’ın hayatta bir kez olsun yanlış yapıp yapmadığını, hiç pişman olduğu anlık bir davranışta bulunup bulunmadığını merak etti. Ve birden on dört yaşındayken dayısıyla teyzesinin işi oluruna bırakma konusunda çektikleri nutku hatırladı. Bir keresinde tenis raketini bir okul arkadaşına ödünç vermişti. Bir trençkotunu. Kolejdeyken bir takım elbisesini. Hayır, Sullivan gibi çok etkili, pratik ya da düzenli değildi. Son olarak, Wallace Palmer yerine alındı belgelerini imzalayarak gösterdiği müthiş dikkatsizlik onun altı yılını cezaevinde geçirmesine neden olmuştu. Bu kadar güvenmek aptalcaydı. Sullivan asla böyle bir şey yapmazdı. Onda avukat kafası vardı: Çıkarların güvenceye alınana kadar harekete geçme. Sonra Carter Hazel konusunda da Sulli-van’a güvendiğini hatırladı ve menni yemiş gibi oldu. Ya bu konuda da tam bir enayi olmuşsa, üstelik Wallace Palmer olayının üstüne tüy diken bir enayilik?</p>
<p class="calibre1">Hazel birden ona baktı. “Phil! İyi misin?"</p>
<p class="calibre1">Yüzü kızarmış olmalıydı, yüzüne basan sıcaklıktan bunu anlıyordu. Sinirli bir hareketle avucunu alnına dayadı. “İyiyim," dedi. Sullivan’ın da ona bakmasından nefret etti. Su almak için uzandı, ama hiç bardak yoktu. Ama o sırada Hazel kendisine bakmıyordu. Carter sakisini içti.</p>
<p class="calibre1">O gece eve döndüklerinde Carter, “David sana ne verdi?" diye sordu. Hazel'ın yanında, içinde giysilerinin olduğu beyaz bir torba vardı ve torba şimdi ağırlaşmış görünüyordu. Carter torbayı otomobilden alıp merdivenden yukarı taşımıştı.</p>
<p class="calibre1">“İstediğim bir kitap. Aubrey Menen’in Roma üzerine bir kitabı. Henüz açmadım."</p>
<p class="calibre1">Carter Sullivan’ın hediyesinin bir kitaptan daha özel bir şey olacağını düşünmüştü.</p>
<p class="calibre1">Timmie uyanıp pijamasıyla yanlarına geldi. Kollarını Hazel’ın boynuna dolayıp, “Doğum günün kutlu olsun, anneciğim," dedi.</p>
<p class="calibre1">“Teşekkür ederim, sevgilim. Allahım, Noel’deyiz sanki," diyerek müzik setinin üzerindeki hediyelere baklı. “Ne harika güller? Bunun için hanginize teşekkür etmeliyim?"</p>
<p class="calibre1">“İkimize de." Carter oğluna gülümsedi.</p>
<p class="calibre1">Hazel fırça, tarak ve ayna setine bayıldı ve baş harflerin fazla büyük olmadığını düşündü. Carter ona ayrıca şeker, sabun ve mendil de verdi. Hediyeleri açarken hafif bir içki içtiler, Timmie de bir bardak çikolatalı süt aldı.</p>
<p class="calibre1">Carter o gece uyuyamadı. <sup class="calibre4">İ</sup>çtiği içkiler anfetamin de olabilirdi pekâlâ. Ve başparmakları ağrıyordu. Morfin dolu bir iğneyi özledi. Saat 3 sularında Pananod almak için yavaşça kalkıp banyoya gilti. Sonra karanlıkta odaya geri döndü.</p>
<p class="calibre1">Hazel, “Sevgilim, uyuyamıyor musun?" diye sordu.</p>
<p class="calibre1"><a id="bookmark0"><sup class="calibre4"><a href="#footnote1">1</a></sup></a></p>
<p class="calibre1"><span class="calibre3"> Fr. Konuşabilir misiniz? -gerçekten? (ç.n.)</span></p>
<p class="calibre1"><a id="bookmark1"><sup class="calibre4"><a href="#footnote2">2</a></sup></a></p>
<p class="calibre1"><span class="calibre3"> Fr. Siz de ister misiniz, mösyö?</span></p>
</body>
</html>
