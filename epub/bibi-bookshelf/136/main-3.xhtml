<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Carter O’Brien'a şöyle bir baktı. O’Brien şu anda ayakkabılarına bakıyordu. “Sanırım bir kez Gawill'in evinde karşılaştık.”</p>
<p class="calibre1">“Bu ne zamandı?”</p>
<p class="calibre1">“Yaklaşık on gün önce galiba,” yanıtını verdi Carter. Gawill ile O’Brien inkâr ederler mi acaba, diye merak etti. Yüzlerinde hiçbir ifade yoktu.</p>
<p class="calibre1">Ostreicher, “Daha sonra onu gördünüz mü?" diye sordu.</p>
<p class="calibre1">Carter, “Hayır,” dedi.</p>
<p class="calibre1">Ostreicher, “Bay Carter'ı daha sonra gördünüz mü, Bay O'Brien?” diye sordu.</p>
<p class="calibre1">Şöyle bir başını kaldıran O’Brien, “Hayır,” dedi.</p>
<p class="calibre1">“Karşılaştığınız gece birbirinizle çok konuştunuz mu?”</p>
<p class="calibre1">O’Brien cevap vermedi.</p>
<p class="calibre1">Carter, “‘Nasılsınız?' dışında bir şey söylediğimi sanmıyorum,” dedi.</p>
<p class="calibre1">Gawill araya girdi. “Anthony o gece Phil ’in gelmesinden sonra fazla kalmadı.”</p>
<p class="calibre1">Ostreicher başını salladı. Dönüp masasının arkasındaki bir çekmeceyi açtı ve raftan bir şey aldı. Mermer Yunan ayaktı bu, bir sol ayak. Her iki eliyle birden tutarak ayağı masasının üstüne koydu, koyarken de Gawill, O’Brien ve Carter'a baktı. Ostreicher, “Cinayet silahı bu,” dedi. “Şu şekilde tutulmuş, şuradaki ayak oyuğunun dar kısmından tutulmuş. Bay Sullivan ’a büyük ihtimalle bu ayağın tırnaklarıyla vurulmuş.”</p>
<p class="calibre1">Gawill ayağa kayıtsız ve sıkılmış bir havayla baktı. O’Brien’ın gözleri bakarken büyüdü. Aptal görünüşlü yüzü bomboş bakıyordu.</p>
<p class="calibre1">“Bay Carter. şunu tutuşunuzu bir göreyim," dedi Ostreicher.</p>
<p class="calibre1">Carter Ostreicher’a yaklaşarak sol elini uzattı, sonra değiştirip sağı uzattı ve ayağı kavisin altından başparmağıyla tuttu, parmaklarıyla ayağın dışını kavradı. Kaldırırken sağ başparmağında ağrı hissetti. Tutuşu sıkı değildi.</p>
<p class="calibre1">“Şöyle çevirin, lütfen. Bileğinizi çevirin yeter," dedi Ostreicher, kendi bileğiyle hareketi göstererek.</p>
<p class="calibre1">Carter bileğini çevirdi. Ayağın alt kısmında, zaman ve aşınma yüzünden lekelenmiş mermerin üzerine orta parmağının durduğu yerden üç santim kadar uzakta bir daire vardı; parmak izinin bulunduğu yerdi burası kuşkusuz.</p>
<p class="calibre1">Ostreicher, “Hımm," diyerek Carter’ın parmaklarını orta parmağı dairenin üstüne gelene kadar hareket ettirdi, Carter’ın kavrayışını hissetmek için mermer ayağı salladı.</p>
<p class="calibre1">Sonra Carter ayağı masanın üzerine koydu.</p>
<p class="calibre1">Ostreicher ona bir göz attıktan sonra O’Brien’a baktı. “Bay O’Brien, siz de yapar mısınız?"</p>
<p class="calibre1">O’Brien itaatkâr bir tavırla ayağa kalkarak, ayağı Carter kaldırdığı zamanki pozisyondan tuttu. Kavisin altına başparmağı koymak için en normal şekildi bu; çünkü bilekten geriye kalan çıkıntı düzgün değildi ve ayak kavisine doğru içeri göçmüştü. Ostreicher şimdi O'Brien’ın elini çevirdi. O'Brien’ın orta parmağını dairenin üstüne koydu. O’Brien’ın elleri Carter’ınkinden büyüktü, ama Car-ter o gece mermeri gerçekten çok sıkı tutmuş olduğunu hatırladı. Ostreicher O’Brien’ın tutuşuyla ilgili hiç yorum yapmadı, Sullivan’ın apartmanında oturanlara döndü.</p>
<p class="calibre1">“Burada kalmanız için bir neden kalmadı," dedi. “Buraya kadar geldiğiniz için teşekkür ederim. Çok yararlı oldu."</p>
<p class="calibre1">Benim için bir yararı olmadı ama, diye düşündü Carter. Sulli-van' ın komşuları iskemlelerinde huzursuzca kıpırdanarak isteksiz bir havayla ayağa kalktılar, gösterilerinin en iyi kısmını yapmadan bırakmaları isteniyordu sanki. Ostreicher onlarla birlikte koridora çıktı, ama hemen geri dönerek kapıyı kapattı.</p>
<p class="calibre1">“Şimdi. Peki-" Ostreicher masasının kenarına oturdu ve avuçlarını birbirine bastırdı. “İçinizden biri suçlu ve kim olduğunu bulacağız."</p>
<p class="calibre1">Gawill öfkeyle, “Beni de dahil ediyorsanız, ne yaptığınızı bilmiyorsunuz siz,” dedi.</p>
<p class="calibre1">Ostreicher onu duymazdan gelerek Carter’a hafifçe gülümsedi. “Bay Carter, olay sırasındaki zamanlamanız tam net değil: Cuma akşam üstü -özellikle otobüs yerine taksiye binmişseniz- Sulli-van’ın evine gidecek, orada beş, belki on dakıka kalacak ve başka bir taksiyle dönecek kadar zamanınız vardı. Bir insanı bu şekilde öldürmek on dakikadan fazla zaman almaz, değil mi?”</p>
<p class="calibre1">Böyle nazik bir suçlamayla daha önce karşılaşmış değildi Carter, cezaevinde yaşamış olduklarına hiç benzemiyordu. “Evet, elbette almaz,” dedi.</p>
<p class="calibre1">Ostreicher saatine baktıktan sonra Gawill’e döndü. “Bay Ga-will, patronunuzun bu sabah neden gelmediğiyle ilgıli bir fikriniz var mı?”</p>
<p class="calibre1">Gawill, “Hiç fikrim yok,” dedi. “Belki evlerinden biriyle ilgili bir işi çıkmıştır, kim bilir?”</p>
<p class="calibre1">Ostreicher, “Uyuşturucunun hâtâ orada olup olmadığından emin olmak gibi mi?” diye sordu. Kaşlarını çatarak çenesini sıktı: Gösterdiği ilk kızgınlık belirtisiydi bu. “Boru fabrikasında fazla zaman geçirmiyor, değil mi?”</p>
<p class="calibre1">Gawill, “Zamanını nerede geçirdiği onun bileceği iş,” dedi. Ostreicher tekrar Carter’a döndü. “Anladığım kadarıyla cuma akşamı yaptıklarınızla ilgili verdiğiniz ifadeyi değiştirmek için bir neden bulamadınız.”</p>
<p class="calibre1">“Evet,” dedi Carter.</p>
<p class="calibre1">“Ceketinizi çıkarır mısınız, lütfen, Bay Carter?” Ostreicher tekrar dolabın yanına gitti. “Sizi yalan makinesine bağlamak istiyorum.” Makineyi raftan aldı.</p>
<p class="calibre1">Gawill ve O’Brien'a çıkmaları söylenmeyince ve kendisi de başka bir odaya alınmayınca Carter şaşırdı. Lastik bir plakadan çıkan kordon çıplak göğsüne, kan basıncı için de başka bir lastik koluna bağlandı, sonra Ostreicher sorgulamaya başladı. Her şeyin zamanını: işyerinden çıkma, otobüse binme, yürüme, gazete alma, Hazel’ın dönmüş olduğu eve varma. Sonra soru farklı bir biçime büründü: “Otuz Sekizinci Sokak’a giden bir otobüse binerek David Sullivan ’ı görmediniz mi?” Carter kalbinin çok hızlı attığını hissetmedi. Biraz hızlı, evet. Ama soruları mekanik bir tavırla, aldırmı-yormuş, önemli bulmuyormuş gibi yanıtladığını fark etti. Tam olarak böyle zaten, diye düşündü, kendi başına gelenlere pek aldırmıyordu. “Sullivan’a, ‘Senin ikiyüzlülüğünden, riyakarlığın-dan gına geldi,’ gibi bir şey demediniz, sonra bir raftan şu mermer ayağı alarak,’’</p>
<p class="calibre1">Carter, “Hayır," cevabını verdi.</p>
<p class="calibre1">“Bay Carter -şaşırtıcı derecede soğukkanlısınız- bugün. Soğukkanlı."</p>
<p class="calibre1">Carter içini çekerek Ostreicher’a baktı. Gawill ile O’Brien’ın gözlerini üzerinde hissetti. Neredeyse tam karşısında olmalarına rağmen onlara bir kez bile bakmamıştı.</p>
<p class="calibre1">“Salı gecesi karınızla yaptığınız konuşmada da bu kadar soğukkanlı mıydınız?"</p>
<p class="calibre1">Carter, “Hayır," dedi.</p>
<p class="calibre1">“Ona Sullivan’la görüşmekten vazgeçmesini söylediniz mi?"</p>
<p class="calibre1">Carter birden Gawill ve O’Brien’ın varlığından büyük bir rahatsızlık duydu. İskemlede huzursuzca kıpırdandı. “Bunu yapıp yapamayacağını sordu.m Ya da isteyip istemediğini."</p>
<p class="calibre1">“Öyleyse ona seçim yapmasını söylediniz. ‘Ya beni ya da onu seç.’ Bu şekilde mi söylediniz, Bay Carter?"</p>
<p class="calibre1">Carter Ostreicher’a bakarak, “Bu şekilde değil,'’ dedi. “Ya ben ya o diye bir şey olmadı."</p>
<p class="calibre1">Karınız bu soruya <span class="calibre2">tam olarak</span> ne cevap verdi?"</p>
<p class="calibre1">Carter, “Dedi ki- bunu size söylemiştim," yanıtını verdi dikkatle. “Ne yapabileceğini ya da yapamayacağını bilmediğini söyledi."</p>
<p class="calibre1">Ostrcicher sabırsızlıkla gülümsedi. “Sizin açınızdan pek tatminkâr bir cevap değil, öyle mi?"</p>
<p class="calibre1">Carter şimdiki sorgudan hiç korkmuyordu. Dr. Cassini’nin çelik aramasına benziyordu, yarada bir sustalı parçası aramak gibiydi. “Düşündüğünüzü sandığım kadar yetersiz değildi."</p>
<p class="calibre1">“Bay Carter, Bay Sullivan’dan nefret etmek ve onu ortadan kaldırmak istemek için yeterince nedeniniz var bence. Geçen hafta cinayet işleyecek kadar öfkelenmek için yeterince nedeniniz var."</p>
<p class="calibre1">Carter hareketsiz durdu.</p>
<p class="calibre1">“Suçlu olduğunuzu en küçük bir kuşku olmadan kanıtlayacağımı söyleseydim ne derdiniz'/" Ostreicher Carter'a yaklaşırken bir parmağını sallıyordu.</p>
<p class="calibre1">Ama Ostreicher'in saldırısı bile gerçek değil, diye hissetti Carter. Ostreicher bir oyun sahneliyordu sanki. Oyun birkaç dakika içinde bitince tekrar kendileri gibi, birbiriyle bağlantısı olmayan insanlar gibi olacaklardı. Carter: “Deneyin bakalım, derdim.”</p>
<p class="calibre1">Gawill, “Vay canına, ne kadar da sakin,” dedi. “İyi oğlan, Carter!” Ve kıkırdadı.</p>
<p class="calibre1">Ostreicher Gawill’e bakmakla yetindi. Sonra Carter’ın göğsünden kordonu çekti. Makine masanın üzerindeki bir yazıcıda ince, kesik kesik bir çizgi çıkarttı. Carter gözünü dikip bakmadı ve kâğıtta çıkanları hiç önemsemediğini söyledi kendi kendine. Ostre-icher masanın üzerine eğilerek kâğıda baktı. Sonra kâğıt değiştirdi.</p>
<p class="calibre1">O sırada kapı vuruldu.</p>
<p class="calibre1">Ostreicher, “Girin,” dedi.</p>
<p class="calibre1">Carter’ın Grasso olduğunu sandığı kısa boylu, esmer bir adam içeriye girdi. Gawill’e gülümseyerek selam verdi.</p>
<p class="calibre1">Gawill, “Merhaba,” dedi.</p>
<p class="calibre1">Ostreicher, “Günaydın, Bay Grasso,” dedi.</p>
<p class="calibre1">“Günaydın.” Tıknaz bir İtalyandı, yuvarlak koyu renk gözleri, beklentiyle kalkmış kaşları, büyük ve nedense tersyüz edilmiş gibi duran bir ağzı vardı, ama yüzü toplam olarak özel bir ifade taşımıyordu ve bu nedenle iyi bir maske diye düşündü Carter. Büyük ihtimalle Grasso hayatta duygularını pek ifade etmemek zorunda kalmıştı.</p>
<p class="calibre1">“Oturmaz mısınız, Bay Grasso. Bay O’Brien, gelir misiniz?"</p>
<p class="calibre1">O’Brien ayağa kalktı, ceketini çıkardı ve Carter’ın kalktığı iskemleye oturdu. Omuz kasları gömleğinin içinden taşıyor ve güçlü üçgen vücuduna giydiği gömleği geriyordu. Karnı bile dümdüz olmasına rağmen kaslıydı. Gücünün yarısıyla bile, diye düşündü Carter, Sullivan 'ın boynunu kırabilirdi.</p>
<p class="calibre1">Ostreicher, “Şimdi, cuma günü," diye başladı.</p>
<p class="calibre1">Gawill de makineye bağlanacak mı acaba, diye merak etti Car-ter. Gawill hâlâ çok gergin ve biraz sıkılmış duruyordu.</p>
<p class="calibre1">O’Brien biraz kalınlaşmış bir sesle, “Rainbow Bar’dan doğruca eve gittim," dedi. “Duş aldım ve şekerleme yaptım. Yedi sularında bir şeyler yemeye gittim. Sonra sinemaya girdim." Sesi ezberlemiş olduğu bir şeyi okurmuş gibi renksiz bir monotonluktaydı.</p>
<p class="calibre1">Ostreicher, “Ev arkadaşınız yaklaşık beş on beşte çıkmış," dedi. “Bir taksiye atlayarak on beş dakikadan az sürede Manhattan’a gidebilirdiniz."</p>
<p class="calibre1">O’Brien hafifçe omuz silkti. “Neden Manhattan’a gideyim."</p>
<p class="calibre1">“Sullivan'ı öldürmek için, çünkü belki bu iş için para almıştınız."</p>
<p class="calibre1">O’Brien yere baktı ve işaret parmağıyla burnunu sıvazlayarak umursamıyormuş rolü yaptı.</p>
<p class="calibre1">‘‘Cuma geceleri işten çıkınca genellikle jimnastik salonuna gittiğinizi söylediniz, jimnastik salonu da bunu doğruluyor. O cuma neden gitmediniz?"</p>
<p class="calibre1">“Hastalanmak üzere olduğumu düşündüm. Bu yüzden cuma günü yatıp biraz uyudum."</p>
<p class="calibre1">Gawill ona bu konuda öğüt vermiş, diye düşündü Carter.</p>
<p class="calibre1">“Bu ilk cinayetiniz mi, O'Brien?"</p>
<p class="calibre1">O’Brien cevap vermedi.</p>
<p class="calibre1">Gawill pek duyulmayan bir sesle güldü.</p>
<p class="calibre1">“Sizi hamburgercide gördüklerini hatırlamıyorlar."</p>
<p class="calibre1">O’Brien, “Nasıl hatırlasınlar?" diye sordu. “Kalabalıktı."</p>
<p class="calibre1">O’Brien Gawill’in ona ödemiş olduğu parayı ele vermeyecekti yapabilirse. Sinirlerinin sağlam olması Carter için rahatlatıcıydı.</p>
<p class="calibre1">Ostreicher, “Sullivan nerede oturuyordu, O’Brien?" diye sordu ve yavaş çalışan yazıcıya baktı.</p>
<p class="calibre1">“Manhattan."</p>
<p class="calibre1">“Manhattan'ın neresinde? Adresini biliyorsunuz, biz de duyalım."</p>
<p class="calibre1">O’Brien, “Bilmiyorum," dedi Ostreicher’a bakarak. “Tam adresini neden bilecekmişim?"</p>
<p class="calibre1">“Çünkü Gawill size unutmamanızı söylemişti ve siz de unutmadınız!" dedi Ostreicher.</p>
<p class="calibre1">O'Brien kıpırdanıp gülme kılıfının ardına saklandı. “Hangimizi suçluyorsunuz, beni mi Carter’ı mı?"</p>
<p class="calibre1">“O'Brien, Gawill sana ne kadar para ödemişse -bunun keyfini çıkaracak fazla zamanın olmayacak. Belki hiç olmayacak." Ostre-icher makineyi söktü.</p>
<p class="calibre1">Ostreicher için kötü bir bitişti, O’Brien hafifçe gülümsedi. Ga-will de.</p>
<p class="calibre1">Ostreicher, “Bay Carter, burada daha fazla kalmanız için bir neden yok,” dedi.</p>
<p class="calibre1">Carter ayağa kalktı. Kapıya gidip döndü ve “İyi günler," dedi.</p><div class="calibre5">
<p class="calibre1">177</p></div>
<p class="calibre1">F12ÖNCjnı Hücre</p>
<p class="calibre1">Ostreicher başını salladı, Carter’a çok meşgul bir insan tavrıyla baktı. “İyi günler. Ha -benden haber alana kadar şehirden ayrılma-sanız iyi olur, Bay Carter. İşyerinizdekiler hafta sonu bir yere gitme niyetinde olduğunuzu söylediler."</p>
<p class="calibre1">“Evet," dedi Carter. “Tamam, anladım." Kapıyı kapattı.</p>
<p class="calibre1">Hafta sonu Ostreicher’ın Jenkins, Field ve Butterworth’le muhtemelen yüz yüze görüştüğüne şüphe yoktu.</p>
<p class="calibre1">Öğleden sonra Butterworth işyerine geldi ve Carter’a telefonla odasına gelmesini söyledi. Carter gitti. Butterworth yorgun görünüyordu, gözlerinin altı biraz şişmişti. Carter’a oturmasını söylerken ve arkadaşı David Sullivan’ın kaybından duyduğu büyük üzüntüyü ifade ederken tavrı her zamanki gibi nazikti.</p>
<p class="calibre1">Butterworth, “Bu sabah polisle konuştuğunuzu duydum," dedi. “Bu sabah beni tekrar aradılar. Ee -yeni bir şeyler buldular mı?"</p>
<p class="calibre1">“Hay:. Gawill ve O’Brien adlı bir arkadaşını da çağırmışlardı," dedi Carter ve iskemlesini geri iterek Gawill gibi parmaklarını kavuşturup öne eğildi. “Ben çıktığımda onlarla konuşmaya devam ediyorlardı, yani neler olduğunu bilmiyorum."</p>
<p class="calibre1">“Bir şüpheniz var mı? Bir fikriniz?"</p>
<p class="calibre1">“Gawill’le ilgili bir bağlantı olması dışında hayır. Bir bağlantı varsa, eminim polis bulur. Sullivan’ın size Gawill’i anlatıp anlatmadığını bilmiyorum."</p>
<p class="calibre1">“Ha, evet, anlatmıştı. David’e birkaç kez bir koruma tutmasını söylemiştim -ya da öncelikle olup biteni polise anlatmasını. Ama Tanrı aşkına, böyle soğukkanlı bir cinayete kurban gideceği hiç aklıma gelmemişti. Ve elbette öbür iş de." Butterworth parmaklarına eğilerek alnını ovuşturdu. “Buna şaşırdığımı söylemem gerek. Sanırım siz de şaşırmışsınızdır," diyerek Carter’a baktı. “Demek istiyorum ki -David’le karınız. Bu hikâye doğru mu?"</p>
<p class="calibre1">“Evet. Doğru. Ben - Şey," Carter kızararak kekeledi, “kuşku-lanmıştım, itiraf etmeliyim, ama hâlâ devam ettiğini sanmıyordum. Biraz abartıldığını düşünüyorum ve karımı bu konuda fazla sorguya çekmeye de çalışmadım, çünkü David’in ölümünden öyle altüst oldu ki." Carter’ın yüzü hâlâ yanıyordu. Ve kendisinden çok Hazel'ı korumaya çalıştığını fark etti. “Bu arada, polis bana bu sabah önümüzdeki birkaç gün şehirde kalmamı istediklerini söyledi, yani korkarım Detroit işi yatıyor. Bunu Bay Jenkins'e de söyledim.”</p>
<p class="calibre1">“Evet, evet, bu aklıma gelmişti. Ben gidebilirim. Bu sabah bunu ayarlamakla uğraştım.”</p>
<p class="calibre1">Carter ayağa kalktı.</p>
<p class="calibre1">Öğleden sonra 4’te Carter’ın notlarının üzerinden geçerlerken Sullivan olayından hiç söz edilmedi.</p>
<p class="calibre1">Carter 17.30’da On Beşinci Sokak’la İkinci Cadde’nin köşesinde otobüs beklerken akşam gazetelerine büyük bir ilgiyle baktı. Sullivan doğum yeri olan Massachusetts’deki aile mezarlığına o gün gömülmüştü. O sabah ana babasıyla akrabalarının başlarını eğerek mezarın yanında durduğunu gösteren bir resim vardı. Babası Sullivan’a çok benziyordu. Carter onların yüzlerine bakarak Hazel ’ın onlarla tanışmasını, konuşmasını zihninde canlandırdı. Canlandırmak kolay ve rahatsız ediciydi. Hazel’ın cenazeye katılmak için oraya gitmemesine memnun oldu. Ostreicher’ın Gawill ve Gawill’in patronu Grasso’yla konuşmasının sonuçlarını öğrenmeyi ummuştu, ama Salvatore Grasso’nun sorgu için polis tarafından çağrılması dışında hiçbir haber yoktu. Uyuşturucu ya da kendisiyle O’Brien’a yapılan yalan testinden hiç söz edilmiyordu. Lastik coplarla dövülmüş de olabilirlerdi ve bu bile haber olmaz, diye düşündü Carter. Hiç değilse O’Brien henüz konuşmamıştı ya da belli ki bundan söz edilmeyecekti. Carter otobüsü neredeyse kaçırıyordu, tam kapılar kapanırken atladı.</p>
<p class="calibre1">Evde Hazel’ı oturma odasında gözleri yaşlı dikilirken, Tim-mie’yi de odasında yüzükoyun yatağa yatmış hıçkırırken buldu.</p>
<p class="calibre1">Carter Hazel’ın yanına gitti. “Bana söylemek zorunda değilsin. Biliyorum."</p>
<p class="calibre1">Hazel biraz geri çekildi, gerçi .arter ona dokunmayacaktı. “Öğle saatinde eve geldi,” dedi. “Bütün öğleden sonra buradaydı.”</p>
<p class="calibre1">Carter, “Aman Allahım,” dedi. Paltosunu astıktan sonra oğlunu görmeye gitti. ‘Timmie?”</p>
<p class="calibre1">Uzun bir sessizlik.”</p>
<p class="calibre1">“Ne var?”</p>
<p class="calibre1">Carter yatağın ayakucuna oturdu, çünkü Timmie o kadar kenardaydı ki, yanında yer yoktu. “Bugün ne oldu? Bana anlatsana."</p>
<p class="calibre1">“Senin eski bir mahkûm olduğunu söylediler. Baban eski bir</p>
<p class="calibre1">mahkum, dediler."</p>
<p class="calibre1">“Peki, bunu daha önce de yaşadın, Timmie ve çok iyi atlattın, değil mi?"</p>
<p class="calibre1">Timmie sağ bacağını Carter'ın dokunuşundan kaçırdı. “David hakkında da dediler ki," diyerek yastığına kapanıp ağladı. “Ona David amcan dediler. Onlar için özel bir anlamı var bunun."</p>
<p class="calibre1">“Haydi, Timmie, artık ağlama. Biraz ara ver."</p>
<p class="calibre1">Hazel, “Phil, tekrar hatırlatmana gerek var mı?" dedi. Kapı ağzında duruyordu. Yüzü öfkeden deliye dönmüş gibiydi.</p>
<p class="calibre1">Carter, “Konuşursa daha iyi olur," dedi.</p>
<p class="calibre1">“Benimle hepsini konuştu. Tekrar anlatmak istemiyor."</p>
<p class="calibre1">Carter ayağa kalkarak, “Şey, diyelim ki ben duymak istiyorum," karşılığını verdi.</p>
<p class="calibre1">“Kendinden başka kimseyi düşünmez misin sen?"</p>
<p class="calibre1">“Timmie’yi düşünüyorum, yoksa burada olmazdım!"</p>
<p class="calibre1">“Onu eskiden düşünebilirdin."</p>
<p class="calibre1">Carter ona doğru yürüyünce Hazel geriye çekilerek yatak odasına gitti. Carter da çıkarken Timmie’nin kapısını kapattı. “Sulli-van’la ilişkin başladığı zaman onu düşünebilirdin," dedi. “Bu şekilde bana saldırmaya hiç hakkın yok!”</p>
<p class="calibre1">Hazel hiçbir şey söylemedi.</p>
<p class="calibre1">“Artık gazetelere geçti ve sen bunu kaldıramıyorsun anladığım kadarıyla. Timmie de kaldıramıyor. Şu anda eski mahkum meselesi değil onu üzen, ilişki. Mahkum olayını daha önce de yaşamıştı." Şimdi Hazel’ın Sullivan’ın cenazesine gitmeme nedeni anlaşılmıştı. Ve birden Carter’a öyle geldi ki Timmie Hazel’ın etiyle kanının, zihninin bir uzantısıydı ve ikisi de aynı nedenle gözyaşı döküyordu: Her ikisinin de ilişki başladığından bu yana bildiği sırrı herkesin öğrenmesi. Carter yanan gözlerini kırpıştırdı. “Peki, Hazel, oldu bitti. Kavga etmek yerine tamir etmeye çalışamaz mıyız?"</p>
<p class="calibre1">Hazel öfkeyle, “Tamir etmek istemiyorum," dedi.</p>
<p class="calibre1">“Ben Timmie’yi tamir etmekten söz ediyorum -mesela. Ona ne söyledin? Doğru olduğunu mu?"</p>
<p class="calibre1">“Timmie gazetelerin yazdığı şeyleri tam olarak anlamıyor."</p>
<p class="calibre1">Carter birden yine öfkelendi. “Anlamak zorunda değil. Çocuklar ona tek bir kelimeyle anlatırlar. Anlamıyor musun! Onun geri zekâlı olduğunu falan mı düşünüyorsun? Bu arada, David’den hâlâ</p>
<p class="calibre1">hoşlanıyor mu?”</p>
<p class="calibre1">“Neden ağladığını sanıyorsun?”</p>
<p class="calibre1">“Bu bir cevap değil, bir non <span class="calibre2">sequitur</span>.<a id="footnote1"></a><sup class="calibre4"><a href="#bookmark0">1</a></sup> Seni hâlâ seviyor mu?”</p>
<p class="calibre1">“Ah, sus artık! Sus artık!”</p>
<p class="calibre1">Carter sustu. Yatak odasının kapısını açarak Timmie’nin odasına gitti. Bir an Timmie’nin ensesine bakarak durdu, sonra Timmie başını kaldırdı. Yüzü Carter’ın korktuğu kadar yaşlarla dolu değildi. “Timmie, istemiyorsan konuşmak zorunda değiliz.”</p>
<p class="calibre1">Timmie yeniden ağlamaya başlayarak kaşlarını çattı. “Doğru olup olmadığını bilmek istiyorum yalnızca.”</p>
<p class="calibre1">“Neyin?”</p>
<p class="calibre1">“Bunu -kıskançlık duyduğun için David’i öldürdüğünü- çünkü ondan nefret edip etmediğini.”</p>
<p class="calibre1">“Onu kıskanmıyordum. Ondan nefret etmiyordum.”</p>
<p class="calibre1">“Onu öldürdün mü?”</p>
<p class="calibre1">“Hayır, Timmie” dedi otomatik bir tavırla. Pek yalan gibi de gelmedi. Kendisi Sullivan’ı öldürmemiş olsa O’Brien öldürecekti, diye düşündü. Peki, vicdanına ne olmuştu. Carter başını iki yana sallayarak gözlerini kırpıştırdı.</p>
<p class="calibre1">Timmie, “Doğru mu annemle David’in-” Cümlesini tamamlamadı, boğazı tıkandı.</p>
<p class="calibre1">Carter birden kendini çok zayıf hissetti. Ayaklarını sürüyerek kapıya gitti ve yaslandı. “Onlar birbirlerini çok seviyorlardı,” dedi.</p>
<p class="calibre1">“Bunun anlamı-”</p>
<p class="calibre1">Carter sorunun gerisini dinlemedi. Banyoya giderek yüzünü yıkadı. Ama Timmie’nin odasına döndü ve, “Bu konuyu annene sorman gerek,” dedi. Bir an bekleyip bir yanıt alamayınca, tekrar odadan çıkarak koridordan yatak odasına gitti.</p>
<p class="calibre1">Hazel yatağa yarı uzanmış durumdaydı. Carter Timmie’ye söylediklerini duymuş olabileceğini düşündü, gerçi Hazel duymamış gibi, dinleyecek halde değilmiş gibi duruyordu.</p>
<p class="calibre1">“Hazel-” Carter onun yanına oturmak, elini tutmak istemişti, ama onun gözlerine bakınca bunun yararsız olduğunu anladı.</p>
<p class="calibre1">Hazel, “Ne var?” diye sordu.</p>
<p class="calibre1">Carter derin bir soluk aldı. “Bu hafta sonu Detroit’e gitmiyorum.”</p><div class="calibre5"><img src="main-2.png" alt="" class="calibre9"/></div>
<p class="calibre1">Polis Sullivan cinayetini üstüne yıkmayı başaramazsa, Carter</p>
<p class="calibre1">bundan O’Brien’ın üstüne yıkabilecekleri sonucunun çıkmayacağını düşündü. Ostreicher ikisinden de kuşkulanıyor olabilirdi, ama şu anda sahip olduğundan daha fazla kanıt bulamazsa ne yapabilirdi? Hiçbir şey. Hiçbir şey yapamazdı. Polis tarihi hiç çözülmemiş cinayet vakalarıyla doluydu. Bir süre olabilirdi, diye düşündü Carter, belki üç ay boyunca kendisi ve O’Brien ve öbür zanlılar yakından izlenir (polis hiçbir zaman onları izlemekten vazgeçmeye-bilirdi kuşkusuz), ama sonra durum tavsardı. Belki yaza. Carter Hazel’la birlikte Avrupa’da bir ay geçirme umudundan vazgeçmemişti. Hazel’dan umudunu kesmemişti. Hazel Sullivan’ı sevmişti, ama onun ölümü dağ gibi bir suçluluk yıkmıştı üstüne. Carter sabırlı olursa bu suçluluk duygusunun Hazel'ı kepdisine geri vereceğini düşünüyordu ve pazartesi akşamı yarattığı öfke patlamasından pişman oldu, Hazel ve Sullivan hakkında öfkeyle söylediklerinden pişmandı. Bir daha böyle bir şeye izin vermemesi konusunda kendisini uyardı. Geçmişte Hazel’ı S ullivan konusunda sıkıştırmama-ya yemin ettiği zamanlar olmuştu -ve sonra da sıkışt^ınıştı. Sonradan anlaşıldığı üzre onu sıkıştırdığı iyi de olmuştu ve gerçek şimdi su yüzüne çıkmıştı, ama öfkesini yenemezse bu rahatsız etme başlığı altına girer ve yararsız olurdu.</p>
<p class="calibre1">Salı akşamı Carter ile Hazel, Elliottlar ve Phyllis Millen ile uzun zaman önce kararlaştırılmış bir tiyatro oyununa gittiler. Villa-ge’de Beckett’ın bir oyunuydu bu. Önce Luigi’de yemek yediler. Phyllis arkadaşı Hugh Stevens’ı da getirmişti; kırk yaşlarındaki bu iri yan adamı Carter daha önce bir ya da iki kez görmüştü. Elliottlar ve Phyllis cinayet konusunu açmaktan kaçındılar v..;, hiç soru sormadılar. Sanki akşamın görünürde hoş geçmesini sağlamaya kararlıydılar. Bir ay önce Phyllis’e bilet alma işini verdikleri zaman planladıkları akşamki ya da herhangi başka bir akşam olduğu gibi. Ama Phyllis’in gözleri bütün gece Carter’la Hazel’dan ayrılmadı, hisse senedi işi yapan erkek arkadaşının da öyle. Carter, Elliottla-rın ona karşı fazlasıyla sıcak ve dostça davrandığını düşündü, sanki cezaevi sicili nedeniyle şimdi masumluğundan kuşku duymadıklarını belirterek cömertlik gösteriyorlardı. Hazel'inkiyse bir neşe şovuydu, ama Phyllis ile Priscilla’nın bunu sezdiğinden Carter’ın hiç kuşkusu yoktu.</p>
<p class="calibre1">Hazel ile Carter eve dönünce, Hazel, “Phil, bir haftalığına bir yerlere gitmek istiyorum, buna çok ihtiyacım var," dedi.</p>
<p class="calibre1">Carter .muhtemelen tek başına olmayı kastettiğini düşünerek, “Tamam," dedi. “Nereye?"</p>
<p class="calibre1">“Fazla uzak olmayan bir yere. Bir haftalığına nereye gidilebilir?” Bıkkınca omuz silkti, dora eşarbını katladı, Sullivan’ın evine getinnesini söylediği zaman Carter’ın açtığı çekmeceye koydu.</p>
<p class="calibre1">“Belki New England tepelerine." Carter Sullivan’ın New Eng-land’daki ana babasını düşündü ve Hazel’ın oraya gitmeyi düşünüp düşünmediğini merak etti. “Kafanda ne tür bir yer var?"</p>
<p class="calibre1">“Hiçbir şey düşünmek zorunda kalmayacağım basit bir otel. O yaz New Hampshire’da böyle birkaç otel görmüştük, hatırladın mı?"</p>
<p class="calibre1">Carter hatırlıyordu, hem de çok hoş anılarla hatırlıyordu. “Bu iyi bir fikir," dedi. Banyoya giderek çabuk bir duş yaptı. Banyodan çıkınca, “Anladığım kadarıyla yalnız gitmeyi tercih ediyorsun," dedi. Eğer böyleyse bunu bilmeyi ve şimdi bilmeyi tercih ederdi.</p>
<p class="calibre1">Hazel yükselen bir ses tonuyla, “Hayır," dedi. Sonra ona baktı. Geceliğini giymişti. “Bunu tercih etmiyorum. Timmie’nin gelmesini de ayarlayabiliriz diye düşünmüştüm. Okulda durumu iyi -şimdiye kadar. İşyerimle konuştum. Önümüzdeki hafta gitmeyebilirim. Cuma gecesi ya da cumartesi sabahı yola çıkabiliıiz."</p>
<p class="calibre1">Ama belki ben gelemeyebilirim, diye düşündü Carter. “Nereye gideceğimi tam olarak söylemem iyi olur."</p>
<p class="calibre1">Hazel normal bir ses tonuyla, “Evet," diyerek aynaya döndü.</p>
<p class="calibre1">Carter ertesi gün öğle tatilini New Hampshire’daki kır otelleri hakkında bilgi toplamakla geçirdi. Gitmiş oldukları otele tekrar gitmek istemiyordu. Öğleden sonra bulduğu otelleri konuşmak üzere Hazel’a telefon etti, Concord yakınlarındaki bir otelde karar kıldılar. Sonra Carter Ostreicher’ı arayarak cumartesi sabahı dokuz günlüğüne oraya gidip gidemeyeceğini sordu.</p>
<p class="calibre1">Ostreicher, Carter’ ın oraya vardığında telefon etmesi ve başka yere gitmeden orada kalması koşuluyla kabul etti.</p>
<p class="calibre1">Cumartesi akşamı yola çıktılar ve geceyi göl kıyısında çok hoş bir motelde geçirdiler. Motel yönetimi odaya Timmie için portatif bir yatak koydu. Concord'daki Hotel Continental'da Carter oğlu için ayrı bir oda istemişti.</p>
<p class="calibre1">Continental, hafifçe eğimli çayırlığın tepesinde büyük beyaz bir bina ya da malikeneydi. Burası eski olduğundan odaları çok büyüktü ve Timmie kendi başına bir odada kalmaktan çok hoşlandı. Hazel’la Carter’ın yanına aldırttığı okul kitaplarını hemen pencereler arasındaki şık masanın üzerine dizmeye başladı. Çayırlıkta kro-ket halkaları ve otelin ardında bir tenis kortu vardı. Çok hoş görünüyordu. Ertesi sabah yanlarında Timmie’yle birlikte yatakta kahvaltı ettiler. Timmie yemeğini hizmetçinin getirdiği küçük bir masada yedi. Sonra Hazel saçını yıkarken Carter da Timmie ile birlikte yürüyüşe çıktı. Timmie’ye bir tenis raketi aldı -otelde konuklar için raketler vardı, ama Timmie okul için yeni bir rakete ihtiyaç duyuyordu- ayrıca Hazel'a bembeyaz, el örgüsü bir İrlanda kazağı aldı.</p>
<p class="calibre1">O gece, mutlu görünmesine, hatta yemekte kahkahalar atıp şakalar yapmasına rağmen, Hazel yatakta Carter’ın hamlelerini geri çevirdi. Carter duraksadıktan sonra son derece sakin bir ses tonuyla, “Şey, Hazel, bu böyle ne kadar sürecek?” diye sordu.</p>
<p class="calibre1">“Ne?”</p>
<p class="calibre1">“Hadi, ne olduğunu biliyorsun.”</p>
<p class="calibre1">Korkunç uzun bir sessizlik oldu. Sonunda Hazel komodinden bir sigara almak için uzandı. “Henüz hiçbir şey çözülmedi, değil mı?» "</p>
<p class="calibre1">Carter onun ne kastettiğini biliyordu, ama, “Yani Sullivan işi demek istiyorsun,’’ dedi.</p>
<p class="calibre1">“Evet. Başka ne olabilir ki?"</p>
<p class="calibre1">Biz, diye düşündü Carter. Biz varız bir de, biz işte. Ama Hazel Sullivan’ı kimin öldürdüğünü öğrenmeyi bekliyordu. Çünkü kocası olabilirdi.</p>
<p class="calibre1">“Hiç sanrılar görüyor musun, Phil? Morfin yüzünden?”</p>
<p class="calibre1">Carter, “Hayır,” dedi. “Gerçekten kullandığım cezaevinde bile görmedim." Sonra Hazel ve Timmie’yle ilgili uyanık hayallerini hatırladı, bunlar o kadar gerçekti ki, uzanıp onlara dokunabilirdi neredeyse. Bunlar sanrı mıydı? Eğer öyleyse çoğunlukla gönüllüydüler ve Carter yalnızca bunları yaşamıştı.</p>
<p class="calibre1">Hazel, “Ne yaptığını bilmeyecek kadar rüya gördüğün oldu mu hiç?" dedi. “Ortalıkta dolanmak -bir şeyler yapmak?”</p>
<p class="calibre1">Carter onun ne demek istediğini anladı. “Hayır.”</p>
<p class="calibre1">Çözülmemiş bir sessizliğe gömüldüler, tıpkı Sullivan vakası gibi. Hazel açıkça sorabilirdi: Öyleyse tam olarak bilincin yerin-deyken mi yaptın? Neden sormadı? Onun yaptığını iyice bildiği için mi? Onun yaptığını biliyorsa şimdi farklı davranır mıydı? Carter davranacağını sanmıyordu. Hazel kendi yöntemiyle, kuşkularını belirterek onu terk etmekle daha fazla dikkat çekmek istemezdi. Sigarasını söndürdü. Birbirlerine iyi geceler bile dilemediler ve Hazel sonunda uykuya daldı, Carter bunu soluk alıp vermesinden anlıyordu. Öğrenene kadar benimle sevişmeyecek, diye düşündü Carter. Hazel’ı istiyorsa, cinayeti O’Brien’ın üzerine yıkmak zorundaydı. O’Brien bu cinayetle suçlanmalıydı. Bu olanaksız değildi kuşkusuz. Vicdanının el vermemesine gelince -vicdanı var mıydı? O’Brien cinayeti zaten işleyecekti. Neden vicdanı elverme-sindi? O’Brien’ın canı cehenneme. Carter karanlıkta kaşlarını çattı ve vicdanını bulmaya çalıştı. Ya da olmaması anlamına gelen boşluğu. Vicdanı yok olmuştu. Belki artık hiç yoktu. Sullivan’a yaptıklarından -onu öldürdüğünden ötürü hiç vicdan azabı çekmiyordu, ancak artık hatırlamadığı kan düşüncesinden dolayı hafif bir tatsızlık ve kendisinin yapmasından dolayı küçük bir keyif duyuyordu. Cezaevinde çok daha önemsiz bir nedenle, gerçekten önemsiz bir nedenle bir insan daha öldürmüştü. Bu onu hiç rahatsız etmemişti. Aklına Mickey Castle geldi. Mickey’nin öldüğü sabah kendi kendine, aralarına girme zahmetine katlanmış olsa Mic-key’in öldürülmeyebileceğini söylediğini hatırladı, ama o Mickey’nin koruyucusu muydu? Birkaç gün sonra da bunu düşünmez olmuştu. Cezaevinde insanın vicdanına ne oluyordu?</p>
<p class="calibre1">Carter kalkıp mehtapta yürümek istiyordu, ama bunu Hazel’ı uyandırırım korkusuyla yapmadı. Önlerinde yedi gece daha olmasına rağmen bu gecenin ötesine geçemeyeceğini, Hazel’la ilerleme kaydedemeyeceğini bilerek düşünceler içinde dönüp durdu. Olabildiğince hoş davranmaktan, Hazel ’a tekrar yanaşmamaktan, bu süreyi onun için olabildiğince iyi bir tatil haline getirmekten başka yapacak bir şey yoktu. Ve Carter bunları yaptı da. Kazandığı tek ödül Hazel’in ona daha kötü davranmaması oldu: Hâlâ dostça şakacı davranıyordu kocasına: New York’tan uzakta geçirdikleri bu süre kuşkusuz çok iyi gelmişti Hazel'a</p>
<p class="calibre1">Carter pazartesi sabahı işine döndü. Bay Jenkins’e, polisin New</p>
<p class="calibre1">Hampshire’da belirli bir otele gitmesine izin vermesine rağmen Detroit’e gitmesine izin vermediklerini anlattı, ki bu doğruydu. Şirketten bir hafta izin isterken haddini aştığını düşünmüştü, ama hemen izin verdiler ya da Bay Jenkins verdi. Onu işten atıp atmamaya gelince, Carter muhtemelen günler önce karar verdiklerini, bir haftalık tatilin bir fark yaratmayacağını düşündü. Hazel gibi onlar da bekliyorlardi büyük olasılikla.</p>
<p class="calibre1">Pazartesi öğleden sonra Ostreicher’a telefon etti ve üç girişimden sonra ona ulaşabildi.</p>
<p class="calibre1">Ostreicher, “Sizin açınızdan yeni bir haber yok," dedi. “Gras-so'nun arkadaşlarından birinin evinde uyuşturucu bulduk. Gawill, Grasso için elinde tutmuş ya da saklama karşılığında para almış olabilir, ama şimdilik Gawill’in ipiııi uzun tutuyoruz." Ostreicher, “Özgür bir insan o,” derken öyle rahatlıkla bir iç çekti ki, Carter böyle olmadığından kuşkulandı. Herhalde Gawill’in her hareketi gözleniyor ve Gawill de kuşkusuz bunu biliyordu. “Grasso ise," dedi Ostreicher, “beş bin dolarlık bir ceza ödemek zorunda."</p>
<p class="calibre1">C'arter, “Ya O’Brien?" diye sordu.</p>
<p class="calibre1">“Harcamaları çok fazla ve hiç parası yok. İlginç bir durum."</p>
<p class="calibre1">Carter anladı. Gawill ona şimdi para ödeyemezdi. Ona para öderken yakalanmayı kaldıramazdı. Ama O’Brien şimdi bu paraya güveniyordu. “O'Brien da serbest mi?"</p>
<p class="calibre1">Ostreicher sesinde bir gülümseme iziyle, “Ha, evet," dedi. “Siz işinize geri döndünüz mü, Bay Carter?"</p>
<p class="calibre1">Carter telefonu kapattığında kendini çok huzursuz hissetti. Ostreicher hepsinin ipini bırakmıştı, uzun bir ip, ne yapacaklarını görmek için. Ostreicher benim canıma okuyabilir, diye düşündü Carter, polislerin bazen kronik suçlulara yaptığı gibi -ki cezaevinde kaldiği için kendisi de böyleydi ya da en azindan gazeteler bunu ima ediyordu- gerçekten dayaktan canini çikarabilirdi. Hukuk sisteminin yeni suçlar işleyeceğinden şüphelendiği kronik suçlulara ne olduğunu halk hiçbir zaman bilmezdi ya da aldirmazdi. Carter kendisinin ayri tutulmasinin nedenini saygin bir işi, parasi ve halkın refahı için çalışan bir eşi olmasına bağladı. Dayak haberi yayılırdı. Kuşkusuz ben de tıpkı Gawill ya da O’Brien gibi gözleniyorum, diye düşündü Carter.</p>
<p class="calibre1">Bununla birlikte o pazartesi gecesi Gawill’e telefon etti. 10 sularında sigara almaya çıkmışken etti telefonu, ama eve geri dönünce Hazel’a, “Ga\Yill’i aradım ve sanının gidip onu göreceğim. Yani polis arayacak olursa, oradayım," dedi.</p>
<p class="calibre1">Hazel ona şaşırarak baktı. Kanepede oturmuş Timmie’nin New Hampshire’da aldıkları ve orada yırtılan yeni pantolonunun dizini dikiyordu. “Neden?"</p>
<p class="calibre1">“Belki bir şey bulurum diye düşünmüştüm. Gawill benimle konuşur -bazen."</p>
<p class="calibre1">Hazel saatine baktı. “Ne zaman dönersin?"</p>
<p class="calibre1">Carter biraz rahatlayıp gülümsedi. Hazel geri gelmesini umur-suyormuş gibi görünüyordu. “En geç on ikide. Daha gecikecek olursam seni ararım -on ikiden önce." Carter aldığı iki sigara paketinden birini kanepenin üzerine attı, “Allahaısmarladık, sevgilim," dedi ve tekrar dışarıya çıktı.</p>
<p class="calibre1">Taksiye bindi. Gawill telefonda hayli dostça konuşmuştu. “Phil, bu ne sürpriz... Peki, tamam, neden olmasın?" Çok dostça değil, yalnızca onu görmek istiyordu, ki Carter’ın da bütün istediği buydu.</p>
<p class="calibre1">Gawill yalnızdı, öyle görünüyordu. Radyo açıktı, kanepenin üzeri gene gazetelerle kaplıydı.</p>
<p class="calibre1">Gawill, “Aklında neler var? Otursana," dedi.</p>
<p class="calibre1">Carter yağmurluğunu iskemleye koyduktan sonra oturdu. Ga-will bekliyordu. Carter, “Benim bilmediğim bir şeyi biliyor musun diye sormaya geldim," dedi.</p>
<p class="calibre1">Gawill homurdandı. “Sana neden söyleyeyim? İyilik olsun diye mi?"</p>
<p class="calibre1">“Olabilir."</p>
<p class="calibre1">“Burada uyuşturucu bulundurduğumu söylemekle bana iyilik yapmışken mi? Sana bir iyilik mi yapmalıyım?"</p>
<p class="calibre1">Carter, uyuşturucu konusunu Hazel açmıştı, diye hatırladı. Kendisi olsa söylemezdi. “Nasılsa bulurlardı. Grasso’nun evini -ya da evlerini- kendi başlarına aradılar, değil mi?"</p>
<p class="calibre1">“Sen benim evimde aldığını söyledin. Ben de bunu gördüm."</p>
<p class="calibre1">Carter, “Üzgünüm," dedi.</p>
<p class="calibre1">“Bahse girerim öylesindir. Sullivan devreden çıktı, sen temize çıktın.”</p>
<p class="calibre1">“Senden daha temiz değilim."</p>
<p class="calibre1">Gawill belli belirsiz yatıştı yalnızca.</p>
<p class="calibre1">Carter onun, <span class="calibre2">“Sen yaptın ama benim adamım ya da arkadaşım O’Brien cezasını çekecek,"</span> demesini bekledi. Gawill bunu söylemedi. Carter bekledi. “Evde içki var mı?"</p>
<p class="calibre1">Gawill ayağa kalktı. “Elbette var." Mutfağa gitti.</p>
<p class="calibre1">“Bir dahaki sefere ben getiririm."</p>
<p class="calibre1">“Sözler, sözler."</p>
<p class="calibre1">Carter gülümsedi. Gawill viski ve sodanın yanında kendisinin olması gereken yarısı bitmiş bir bardakla döndü.</p>
<p class="calibre1">“Teşekkür ederim. Carter içkisinden bir yudum aldı.</p>
<p class="calibre1">Her ikisi de öbürünün konuşmasını bekledi.</p>
<p class="calibre1">Önce Gawill konuştu: “Hazel’la işler nasıl gidiyor."</p>
<p class="calibre1">“Bu yalnızca beni ilgilendirir."</p>
<p class="calibre1">“Pek övünüyor gibi bir halin yok."</p>
<p class="calibre1">Carter, “Ben övünmem," dedi.</p>
<p class="calibre1">“<sup class="calibre4">İ</sup>şler gül bahçesi gibi olsa bana anlatırdın. Anlaşılırdı -yüzünden."</p>
<p class="calibre1">Carter cevap vermedi. Sesi yüksek de değildi ama, radyo onu rahatsız ediyordu, gene de kapatmasını söyleyerek Gawill’i rahatsız etmek istemedi. “O’Brien’a ne zaman ödeme yapacaksın?" diye sordu büyük soruyu içkisini sakince yudumlarken.</p>
<p class="calibre1">“Hiçbir zaman. O’Brien o eve hiç gitmedi. Sen gittin." Gawill dosdoğru yüzüne bakıyordu.</p>
<p class="calibre1">Ama söyleyiş tarzından Carter onun yalan söylediğini biliyordu. Gawill’i bu kadar iyi tanıdığına, Triumph'ta çalışırken gül bah-çesi-kâbus günlerinden, cezaevine ziyaretlerinden beri tanıdığına, Gawill’in ne zaman yalan söylediğini, ne zaman abarttığını ya da düpedüz uydurduğunu bildiğine birden mutlu, çok mutlu oldu. Şimdiki yalanla uydurma karışımıydı. “Bırak dalga geçmeyi," dedi Carter. “İçini görebiliyorum. O’Brien ’a para ödemek zorunda olduğunu biliyorum. O’Brien çözülmüş, bugün Ostreicher’dan duydum. Çok fazla borcu varmış. Ya da harcamaları. Vereceğin parayı beklemiyor mu?"</p>
<p class="calibre1">“Ha, zorunda olsaydım, ona para ödemem gerekseydi bulamaz mıydım sanıyorsun? Benim adıma başka birine verdirirdim, olur biterdi/' Gawill omuzlarını silkerek kocaman elini avucu yukarıya gelecek şekilde kaldırdı.</p>
<p class="calibre1">“Yo-o. Örneğin kime güvenebilirsin? O’Brien’a o parayı neden borçlu olduğunu açıklamak zorunda kalırsın, öyle değil mi?”</p>
<p class="calibre1">Gawill yere baktı ve kanepeye iyice yerleşti.</p>
<p class="calibre1">Carter Gawill’in kafasından neler geçtiğini merak etti. Gawill biraz kaçık olduğundan bulmak zordu bunu. Ama Gawill onu çökertmek istiyorsa, <span class="calibre2">Sullivan ı senin hakladığını biliyorum, çünkü O Brien merdivenden aşağıya inerken senin çıktığını gördüğünü söyledi</span> -Sullivan hâlâ hayattayken, demesinin yeterli olacağını biliyordu. Ama Gawill bunu söylemiyordu. Gawill şunu dedi:</p>
<p class="calibre1">“O’Brien’ı tutmuş olsaydım, şimdi ödeme yapar mıydım sence? <span class="calibre2">Eğer</span> onu tutmuş olsaydım, bunu kimse öğrenebilir miydi? Bir şey bulabilir miydi? Hayır. Benim bile olmayan lanet uyuşturucuyu buldular yalnızca."</p>
<p class="calibre1">Gawill uyuşturucu konusunda çok kızgındı, O’Brien durumundan çok daha fazla kızgındı.</p>
<p class="calibre1">“Uyuşturucu satıcısıymışım gibi beni takip ediyorlar ve lanet malla hiç ilgim yok," dedi ayağa kalkarak.</p>
<p class="calibre1">“Öyleyse evinde ne işi vardı?”</p>
<p class="calibre1">“Ha, birkaç gün Grasso için tutuyordum. Ben bundan bir şey almadım."</p>
<p class="calibre1">Carter’a Gawill’in sızlanmasından birden gına geldi. “Triumph işi gibi sanırım. Oradaki sahtekârlık. Ondan da bir şey almadın.”</p>
<p class="calibre1">Gawill çarpılmış bir suratla döndü. “Ben yapmadım!” diye bağırdı çatlak ve akortsuz bir sesle.</p>
<p class="calibre1">Böyle yalan söyleyerek kendini tuzağa düşürüyor, diye düşündü Carter. Ya da küstahça doğruyu söyleyerek, ki bunu da zaman zaman yapıyor. Carter boş bardağını iskemlesinin yanında yere koydu ve ayağa kalktı. “O işten hiçbir şey almadın, Palmer’la birlikte birçok hafta sonunu New York’ta geçirmedin.”</p>
<p class="calibre1"><span class="calibre2">“Hayır!"</span> Grawill işkence görüyormuş gibi tekrar haykırdı.</p>
<p class="calibre1">Carter, “Ben gidiyorum," dedi.</p>
<p class="calibre1">Evden çıktı. Aradığı şeyi bulmuştu. Gerçeği bilen tek kişi O’Brien’dı.</p>
<p class="calibre1">Carter Gawill’in binasından çıkarken karanlık sokağın karşı kaldırımında park etmiş siyah bir araba gördü. Bir polis arabasına benziyordu. Daha önce de orada mıydı? Carter hatırlamıyordu ve aldırmıyordu da. Arabada bana doğru bakan bir adam oturuyor, diye düşündü, sonra arabanın içinde ışık yandı, adam muhtemelen çıkış saatini yazmak için eğildi. Carter köşedeki sokak lambasının altında saatine baktı. 23.35.</p>
<p class="calibre1">Eve döndüğünde Hazel henüz yatmamış ve üstünü değiştirmemişti. Ayaklarını toplayarak kanepenin köşesine kıvrılmış, teksir edilmiş belgeleri okuyordu.</p>
<p class="calibre1">Carter paltosunu dolaba asarken gülümsedi. “Şey-”</p>
<p class="calibre1">“Şey ne?”</p>
<p class="calibre1">Carter ceketinin düğmelerini açarak yavaşça oturma odasına girdi, evin kokusunu soluduğuna memnundu. “Gawill O’Brien’a ödeme yapmamış, nasıl yapacağını bilemiyor. Elbette O’Brien’a hiçbir şey borçlu olmadığını söylüyor.”</p>
<p class="calibre1">“Bilmediğin bir şey öğrendin mi?”</p>
<p class="calibre1">“Evinde uyuşturucu bulundurduğu için polisin peşinde olmasından Gawill çok rahatsız olmuş.”</p>
<p class="calibre1">“Nasıl peşinde? Ona bir şey yapmayacak gibiydiler.”</p>
<p class="calibre1">“Hayır, gözlemek için bıraktılar yalnızca. Ama muhtemelen para cezası alacak. Şu anda ne kadar parası olduğuna bakıyorlar. O’Brien’a ödeme yapmakta zorlanmasının en büyük nedeni de bu.” Carter hafifçe güldü. “Ayrıca onu her yerde izliyorlar, ki Ga-will bundan nefret ediyor. Çiğneyebilir ama yutamaz. -Bu gece evinin karşısında bir polis arabası vardı.”</p>
<p class="calibre1">Hazel şaşırarak baktı. “Yani seni de gördüler öyleyse.”</p>
<p class="calibre1">“Evet. Bu beni rahatsız etmiyor. Bu gece evine bir dinleyici yerleştirmiş olabilirler de. Gawill'in ne bildiğini öğrenmeye çalışıyordum. Polis de aynı şeyi öğrenmeye çalışıyor.”</p>
<p class="calibre1">Carter kanepeye oturdu, Hazel’ın yanına değil, ama Hazel birden uzanıp elini Carter’ın sağ elinin üstüne koydu. Carter kansının elini sıktı. Haftalardır Hazel’ın ilk sevecen hareketiydi bu hatırladığı kadarıyla.</p>
<p class="calibre1">Dişlerini sıktı. Hazel’a O’Brien'a yapılan yalan makinesi testinin biraz heyecanlanma, hiç değilse kendisininkinden daha fazlasını gösterdiğini sandığını söyledi. Bu doğruydu, ama yorum daha büyük bir yalana yol açtı. Hazel bunu sonuca götüren bir şey olarak görmedi, diye düşündü Carter. New Hampshire’da sanrılar görüp görmediğini sormuştu. Bu gece yalan söylemeye devam ediyordu, çünkü onu seviyordu. Kendi hayatı için Hazel gerekliydi.</p>
<p class="calibre1">Bu sevgi miydi, kendine düşkünlük mü? Carter Hazel’ı kendine çekerek kollarına aldı.</p>
<p class="calibre1">Hazel cevap vermedi, ama birkaç dakika kollarında kaldı, birkaç harika dakika. Sonra yavaşça onu iterek, “Epey geç oldu galiba,” dedi.</p>
<p class="calibre1">Carter o gece şansını zorlamadı, ona tekrar dokunmadı, ama Hazel konusunda kendini çok iyimser hissetti.</p>
<p class="calibre1">OA Polis ensemizde dolaşmaktan başka ne yapıyor acaba, diye <sup class="calibre4">26</sup> düşündü Carter. Gawill’in banka hesabını, para kaynaklarını, kendi banka hesabını incelemek ne kadar uzun sürmüştü böyle. O’Brien’ın para konusunda sabırsızlanıp Gawill’e saldırmasını mı bekliyorlardı? Bu çok kör kör parmağım gözüne olurdu ve O’Brien böyle bir riske atılmazdı. Herkesin, her şeyin hareketsizliği Car-ter’da gerginliğe neden oluyordu. Hazel’da da. Yatışmış görünenler yalnızca Jenkins ve Butterworth’tü. Carter'ın her sabah 9’da işyerine gelmesi onun masum olduğuna, polisin bu yüzden onu bıraktığına dair bir güvenceydi onlar için.</p>
<p class="calibre1">Butterworth Carter’a, “Doğrusunu istersen," dedi, “bu bana Ga-will’le David arasında bir ilişkiymiş gibi geliyor ve-"</p>
<p class="calibre1">Carter onun yerine, “Karın’la" dedi.</p>
<p class="calibre1">“Gawill’le David Sullivan demeliydim." Butterworth sorgular gibi konuşuyordu, ama Carteı ’a dostça davranmak istediği de açıktı.</p>
<p class="calibre1">Polis Gawill’in kışkırtması üzerinde yoğunlaşıyordu ve gazetelerde her gün O’Brien’dan söz ediliyordu: Polis onu sık sık sorguya çekiyordu. “O’Brien, bugün Jackson Heights’daki evinde polisler tarafından sorguya çekildiği zaman..." O'Brien’ın hâlâ barmenlik yapıp yapmadığı belirtilmemişti ve kesinlikle tutuklanmış değildi.</p>
<p class="calibre1">Çarşamba akşamüstü saat 6’da, Carter eve döndükten hemen sonra O’Brien onu aradı. Hemen kendisini tanıttı.</p>
<p class="calibre1">O'Brien, “Karının içeriye girdiğini duyunca kapatabilirsin," dedi. “Evi görebileceğim bir yerde değilim, ama karının şu anda evde olmadığını biliyorum. Bay Carter, biraz paraya ihtiyacım var. Beş bin dolar."</p>
<p class="calibre1">Carter O’Brien ’ın sesini duyar duymaz bunu tahmin etmişti. “Bu telefon belki dinleniyor olabilir bildiğin gibi."</p>
<p class="calibre1">O’Brien bir an duraksadı. “Eee? -‘belki’yle ne kastediyorsun? Dinleniyor mu?”</p>
<p class="calibre1">“Bilmiyorum. Parayı alamazsın. Alır almaz polis öğrenir."</p>
<p class="calibre1">“Ha, yo öğrenmezler. Nakit olarak değil. İhtiyacım var -cuma günü -ve sen de ya ver ya da vermezsen kısmını biliyorsun, Bay Carter." O’Brien’ın sesi çok kararlı, kendinden çok emin ve neredeyse zekice çıkıyordu. “Paran var, biliyorum. Banka hesaplarından birinden çek."</p>
<p class="calibre1">Carter bir şey söylemedi.</p>
<p class="calibre1">O’Brien şimdi yavaş ve açık seçik, “Sokakta bir randevu vereceğim," dedi. “Onuncu Sokak’la Sekizinci Cadde’nin köşesi, kuzeybatı köşesi. Cuma gecesi on bir. Anladın mı? Parayla gel --ellilik ve yüzlük olarak- ve zamanında gel -yoksa on bir buçukta polisle konuşacağım. Hepsi bu, Bay Carter." O’Brien telefonu kapattı.</p>
<p class="calibre1">Carter da kapattı. Otomatikman Timmie’nin odasına baktı —ışıksız, kapı aralık. Timmie neredeydi? Sonra paltosunu asmak için portmantoya gitti. Beş bin dolar başlangıç olacaktı, şantaj kurbanlarının hep dediği gibi ve O’Brien’ı ikinci beş binle yakaladıklarında, ya da hatta birincisiyle yakaladıklarında paranın nereden geldiğini soracaklardı. Carter’dan diyecekti. Peki neden? O’Brien onlara bunu da söyleyecekti. O’Brien yaptığı iş nedeniyle Ga-will’den geldiğini söylemezdi, çünkü böyle bir hikâyeyi şiddetle ve muhtemelen ikna edici bir biçimde reddederdi. Kaldı ki Gawill hemen gerçeğin üzerine, Carter’ın O’Brien’a sus payı verdiği gerçeğinin üzerine atlardı. Bu durumda O’Brien’ın da Sullivan’ın evinde olduğu ortaya çıkardı kuşkusuz, ama O’Brien bu işi aslında yapmamış olduğu için Gawill’in Sullivan’ı öldürme niyeti yalnızca bir niyet, bir plan olarak kalırdı, eylem olarak değil.</p>
<p class="calibre1">Zor bir durum, Bay Carter, dedi kendi kendine. Gene de kendini çok sakin hissediyordu. Çok, çok sakin, yalnızca düşüncelerden yoksun. Nahif bir düşünce, bir fantezi dışında: O’Brien ’la buluşacak ve ona beş bin doları verirken sakin, tatlı bir şekilde, gerçekten samimiymiş gibi, “Tamam, Anthony, artık parayı aldın. Bu son olsun. Sakin olur ve her şeyi inkâr edersen, ikimiz de serbest kalırız, bunu biliyorsun. Kabul mü?” diyecekti. Ama O’Brien gibi insanlar uzun süre sözünü tutmazdı. Çok yakında başka paralar da talep ederdi. O’Brien yalnızca para için yaşamamış olsa, kiralık katil olmazdı. Carter sıkıntıyla gülümsedi, ayakkabıları bileklere kadar çamura batmış bir insan gibi.</p>
<p class="calibre1">Saat 6. 10’du. Hazel işyerinde yetiştirmesi gereken şeyler olduğundan 7’ye kadar dönemeyebileceğini söylemişti. Carter bunun 8 de olabileceğini biliyordu. Hazel’ın işyeri çok iyi davranmıştı. Anaç patronu Ginnie Joplin’le Bay Piers ve sekreter Fannie'nin nasıl davrandığını sorduğunda, “Rol kesiyorlar tamam -az çok," demişti Hazel konuyu kapatmak ister gibi. Doğal olarak kimse çıkıp onu sadakatsizlikle suçlamazdı, bu çağda olmazdı bu, ama belki bir yandan gizlice ona gıpta ederken bir yandan da geniş düşünceli oluşlarından dolayı gurur duyuyorlardı -kocasının bir zamanlar hapiste olduğu korkunç gerçeği, bu en kötü gerçek olduğu gibi duruyordu ve şimdi hepsi bunu öğrenmişti. Hepsiyle tanışmış olmasına -Hazel’ı almaya gittiğinde Fannie ile de tanışmıştı- ve herkes gibi iyi görünüşlü bir insan havasında olmasına rağmen, görünüşünün altında sert bir karakterinin olduğunu düşünüyor olmalılardı ve bu koşullar altında kılını bile kıpırdatmadan birini öldürmüş olması pek de hayret edilecek bir şey gibi gelmemeliydi onlara. Bu yüzden Hazel geç saatlere kadar çalışıyordu, çünkü işi biraz sarsıntıdaydı.</p>
<p class="calibre1">Carter, “Hepsinin cehenneme kadar yolu var,” diyerek içki almak için mutfağa gitti.</p>
<p class="calibre1">İçkisini koyarken kapı açıldı. Hazel'ın geldiğini düşünerek bardağıyla birlikte oturma odasına geçti, ama gelen Timmie idi.</p>
<p class="calibre1">Timmie utangaçça ona bakıp şapkasını çıkardı. “Merhaba,” dedi.</p>
<p class="calibre1">“Merhaba. Neredeydin?”</p>
<p class="calibre1">“Ha, mürekkep almak için çıktım ve Stephen’a rastladım. Biraz yürüdük.” Timmie hafifçe gülümsedi, ağzının köşesinde çikolata sosu kalmıştı. Dili harekete geçerek kahverengi lekeyi yaladı.</p>
<p class="calibre1">Carter gülümsedi. “Ne zamandan beri kafeteryada yürüyüş yapıyorsun?”</p><div class="calibre5">
<p class="calibre1">193</p></div>
<p class="calibre1">Fi?ÖNC:1m Hücre</p>
<p class="calibre1">Timmie odasına doğru giderken başını eğdi, ama gülümsüyordu. Durup arkasına döndü. “Annem eve gelmedi mi?"</p>
<p class="calibre1">“Henüz değil. Biraz geç kalacağını söyledi."</p>
<p class="calibre1">Timmie odasına girdi. Işığını yaktı, ama kapısını kapatmadı.</p>
<p class="calibre1">Carter hafifçe aralanmış kapıya bakarak açılmış kollar gibi durduğu için minnettarlık duydu. On gün önce Timmie kapısını, yüreğini, kulaklarını kapatıyordu. Gazetelerin gücü bu, diye düşündü Carter, kamuoyunun gücü. Timmie’nin okul arkadaşları onu rahat bırakmışlardı, artık O ’Brien’ın yapmış olabileceğini düşünüyorlardı. Ya da belki çocuklar gibi onlar da bu hikâyeden usanmışlardı. Her neyse, Timmie’yi eskisi kadar rahatsız etmiyorlardı, Timmie de kendini daha iyi hissediyordu. Krizlerinin çabucak geçip gitmesi çocukların bir mucizesi, diye düşündü Carter, Hazel’la Sullivan’ın ilişkisi bile Timmie’nin zihninden kaybolup gidecekti, Sullivan’ın, New Hampshire tatilini gölgelememiş ölümü gibi tıpkı. Yıllar sonra, Timmie ilişkinin ne anlama geldiğini öğrenince anlayacak ve sarsılmayacaktı, ama on iki. yaşında, acil ve pratik nedenleri yüzünden etkilenmişti.</p>
<p class="calibre1">Acil ve pratik amaçlar. Cuma gecesi. Kırk sekiz saat sonra. Bir hesaplarında beş bin, öbüründe iki bin dolar vardı. Hazel bir ay önce yatırım yapması için Tom Elliott’a bir üç bin dolar daha vermeleri gerektiğini söylemişti, yatırım yapıldığında gelir getirecek bir parayı tasarruf hesabında tutmak aptallıktı. Carter bu parayı çekerse Elliott’a verdiğini söyleyebilirdi, ama ne almak için? Elli-ott’dan satın alma ve hisse senediyle ilgili bir açıklama olmayacaktı. Bu durum O’Brien işini bitirmiş olmazdı ve polis kendisini ya da O’Brien’ı tutuklamazsa O’Brien’ın ondan elli bin dolar çekmeye çalışması da olmayacak şey değildi. Carter kendi kendine sinirli sinirli gülümsedi. Hazel bunu fark ederdi. Hazel’ın merdivendeki ayak sesleri olabilecek en küçük sesi dinleyerek, aynı zamanda düşünmeye de çalışarak odada dolandı. İkinci sulu viskisini aldı.</p>
<p class="calibre1">O’Brien’ı öldürürse her şey basitleşirdi. O’Brien’ı öldürür de <span class="calibre2">bundan</span> yakayı sıyırırsa.</p>
<p class="calibre1">Gawill’in adamlarından birinin işi gibi görünebilirdi. Elbette. Gaw!ll konuşmasın diye, para da ödemek zorunda kalmasın diye onun ölmesini istiyordu.</p>
<p class="calibre1">Onuncu Sokak ile Sekizinci Cadde. Çok batıdaydı, belki fazla aydınlıktı, Carter hatırlayamıyordu, ama belki daha da batıya yürürlerse. Carter birden bir polisin O’Brien’ı takip ediyor olabileceğini —atlatacak kadar akıllı değilse O’Brien takip ediliyor olurdu kuşkusuz— ve tam paralar el değiştirirken suçüstü yapabileceğini düşündü. <span class="calibre2">Tamam, Carter. <sup class="calibre4">Ö</sup>ğrenmek istediğimiz de buydu.</span> Carter odada dolandı.</p>
<p class="calibre1">Yo, para olmaz, diye düşündü, şimdiyle cuma arasında aklına hangi fikirler gelirse gelsin. Şantaj girişimi, diye düşündü Carter, kabul edip etmeyeceğini görmek için polisin aklına gelen bir fikir de olabilirdi. O’Brien’a telefonu polis ettirmiş olabilirdi. Carter parayı alarak O’Brien’la buluşmayı kabul etmemiş olduğu için biraz rahatlama hissetti. Ama O’Brien “... ya ver ya da vermezsen kısmını biliyorsun, Bay Carter...” dediği zaman da bir şey söylememişti. Carter alnındaki terleri sildi.</p>
<p class="calibre1">O’Brien’ı öldürmekten başka seçenek göremiyordu. Onu biraz daha batıya yürümeye ikna ederse, Hudson Nehri’ne doğru sokaklar karanlıklaşırdı. Para çıkarıyormuş gibi yaparak cebinden bir şey çıkarır, O’Brien’a yaklaşır ve Alex’in dediği gibi öldürücü darbeyi indirirdi. Sonra O’Brien’ın dev gibi cüssesini düşündü ve sağ başparmağı zonklamaya başladı. Bir koltuğa çöktü, sağ eline baktı. Başparmağını işaret parmağına yapıştırmış, yandan darbe indirmeye hazır olarak bekliyordu. Ellerinin yan kısımları artık hissiz değildi ve başarmış olsa bile Dr. Cassini’den, Hazel’dan Carter’ın judo bildiğini öğrenirlerdi. O’Brien’ın boynundaki kemikler kınlır-dı. O’Brien’a tuğla gibi bir şeyle vurmalıydı. Carter koltuktan kalktı.</p>
<p class="calibre1">Hazel içeriye o kadar ani girdi ki Carter yerinden sıçradı.</p>
<p class="calibre1">Hazel gülümseyerek kapıyı kapattı. “Seni korkutmak istememiştim. Gelen benim."</p>
<p class="calibre1">Garter yavaşça ona doğru yürüyerek sağ elini uzattı, Hazel kollarının arasına girerek göğsüne yaslandı.</p>
<p class="calibre1">“Ne gündü ama! Hennie-Pennie ve Bay Piers.” Patronu Gin-nie’ye Hennie-Pennie derdi.</p>
<p class="calibre1">“Sana bir içki koyayım mı?”</p>
<p class="calibre1">Hazel, “Evet, lütfen," dedi.</p>
<p class="calibre1">Yorgundu, bu yüzden yemekten sonra bulaşıktan Carter yıkadı,</p>
<p class="calibre1">Timmie de kurulayıp kaldırdı.</p>
<p class="calibre1">Carter yatmak için soyunurken, “Cuma akşamı Jenkins ve But-terworth’le yemeğe çıkmam gerek," dedi. Bir müşteri adayıyla beni tanıştırmak istiyorlar. Kimseyi görmek istemediğini düşündüm ve-"</p>
<p class="calibre1">Hazel yüzünü yastığa gömmüş olarak, “Yatağa erken yatmaktan başka bir şey yapmak istemem herhalde," dedi.</p>
<p class="calibre1">Böylece cuma için hazırlanmaya başladı Carter.</p>
<p class="calibre1">O’Brien’ı bekletmeyi de düşünmüştü. O’Brien hemen gidip polisle konuşur, diye düşündü, iyice umutsuz ve çaresiz durumda değilse tabii, ki şimdilik öyleye benzemiyordu. Bekleyip tekrar para istemeye çalışırdı. Ama ne kadar sürerdi bu? O’Brien’ın cinayet suçlamasıyla mahkemeye çıkmaktansa onu ele vermekle kaybedeceği daha az şey vardı. Elbette mahkemeye çıkmadan önce gerçek hikâyeyi anlatacaktı. Doğrusu şu ki, O’Brien’ın elindeydi. Carter perşembe günü bundan öteye gidemedi.</p>
<p class="calibre1">East River’da pusun arasından belli belirsiz görünen gemilere baktı pencereden. Nehirde iki romorkör vardı ve güzel görünüşlü, siyah, beyaz, kırmızı bir yük gemisi Atlantik’e doğru ilerliyordu. Manhattan'ın öbür tarafında, daha güzel gemiler Avrupa, Güney Amerika, Bahamalar’a doğru yola çıkmıştı. Üç ay içinde Hazel'la birlikte bu gemilerden birine binecekti. Her şeyi ardında bırakacaktı. Her şeyi. Bu saçmalıktan kurtulur kurtulmaz. O'Brien’ı öldürmeye çalışmaya değmez miydi? O’Brien enselenmesine asla izin vermezdi. O’Brien hikâyeyi anlatırsa ve ona inanılmazsa, hatta O’Brien yargılanıp mahkum edilirse, hikâyesi Hazel'ın kafasında ve başka birçok insanın kafasında da ölümcül bir şüphe, ölümcül bir yara olarak kalırdı. Carter polisin bütün zorlamasına dayansa bile kuşku gene de kalırdı, eğer O’Brien hikâyesini iyi anlatırsa. Ve anlatırdı da, çünkü doğruyu söyleyecekti.</p>
<p class="calibre1">Perşembe akşamı Carter ile Hazel yemeğe Phyllis Millen’ı davet etmişlerdi ve gene Sullivan’ın yakalanmayan katilinden, polisin ne yaptığından ya da ne yapıyor olabileceğinden hiç söz edilmedi. Kahve içerlerken telefon çaldı, arayan Laffetrylordi. Hazel önce Bayan Laffetry ile, sonra da kocasıyla konuştu. Bay Laffetry sonra Carter'la konuşmak istedi.</p>
<p class="calibre1">Carter, “Merhaba," deyince Japon restoranında Fransızca yaptıkları konuşmayı hatırladı. <span class="calibre2">Her ayrılık bir erkekten bir şeyler alır götürür...</span> Ve her cinayet de, diye düşündü Carter.</p>
<p class="calibre1">Laffetry, “Merhaba, Philip, nasıl gidiyor?" diye sordu yanıt beklemeyen normal bir sesle. “Cephede en son neler oldu. Karın misafiriniz olduğunu söyledi, yani belki de konuşamayacak durumdasın. Ama tebriklerimi ve en iyi dileklerimi iletmek istedim."</p>
<p class="calibre1">“Çok teşekkür ederim. Söyleyecek söz bulamıyorum," dedi Carter, büyük oturma odasının en uzak köşesinde konuşan Ha-zel’ la Phyllis’e dönüktü sırtı. “Birkaç gündür değişen bir şey bildiğim kadarıyla yok."</p>
<p class="calibre1">“Gazeteler her şeyi yazıyor mu? Olan biten her şey gazetede var mı?"</p>
<p class="calibre1">“Evet. Gawill’in öfkesi dışında, diye düşündü Carter, O’Brien’ın ödeme konusunda sabırsızlanması dışında. “Evet, her şey var. Yeni bir şey çıkarsa eminim Hazel size haber verir."</p>
<p class="calibre1">Konuşmaları bitince Carter brendi koymak için masaya gitti. Şişeyi bardağa boşaltmak için iki elini birden kullanırken elleri hiç titremiyordu.</p>
<p class="calibre1">Hazel, “Aramaları ne kadar hoş," dedi.</p>
<p class="calibre1">“Evet. Adamdan hoşlanıyorum." Carter oturdu.</p>
<p class="calibre1">“Onları davet etmeliyiz. Laffertyleri tanıyorsun, değil mi Phyllis?"</p>
<p class="calibre1">Phyllis tanıyordu.</p>
<p class="calibre1">Konuşma başka konulara kaydı. Carter pek dinlemiyordu. Dondurma tabağını bitirmekte olan oğluna baktı. Timmie en iyi lacivert takımını, beyaz gömleğini giymiş ve mavi bir kravat takmıştı. Mum ışığı düzgün taranmış sarı saçlarını aydınlatıyordu. Yeni bir plak kondu ve Goldberg Variations çalmaya başladı. Carter nedensiz yaşlarını gözlerini kırpıştırarak engellemeye çalıştı. O gece uyuyabilmek için Hazel’ın Seconal'inden aldı.</p>
<p class="calibre1">27 Ertesi akşam 7’de Carter Doğu Kırklar’daki iki farklı barda iki viski-sodayı çok yavaş içti, ama zaman gene de geçmek bilmiyordu.</p>
<p class="calibre1">Gawill’i aradı, ama Gawill evde yoktu. Ya da hiç değilse telefonu açmıyordu. Bundan ne anlam çıkarmalıydı? Bu gece O’Brien’ı takip eden polis hakkında Carter’a bilgi vermeye çalışmasın diye Gawill’i tutuyor olabilir miydi polis? Ama Gawill neden ona bilgi vermeye çalışsındı ki? Anlamsızdı. Carter on beş dakikada bir Ga-will’e telefon etmeye başladı. Saat 9’da Gawill’i evde bulmak, hatta evine gidip orada olup da telefonu açmadığını anlamak saplantı halini almıştı.</p>
<p class="calibre1">Carter polisin tuzağına düşmekte olduğuna gitgide daha çok emin oluyordu. Sivil polislere benzeyenleri arayarak çevresine o kadar sık baktı ki, insanlar da ona bakmaya başladılar. Bu yüzden Carter başını çevirmemek için kendini zor tuttu.</p>
<p class="calibre1">Aniden Yirmi Üçüncü Sokak’ta bir sinemaya girdi.</p>
<p class="calibre1">Ara sıra sigara yakarken saatine bakıyordu. 10. l 5 ’te artık orada oturamadı, çıkıp güneye doğru yürüdü. İlk telefonlu yerde, bir sigara bayiinden içeriye girip Gawill’i aradı, Gawill telefonu açtı. Rahatlayan Carter neredeyse bir iç çekecekti.</p>
<p class="calibre1">Gawill, “Peki, şimdi kafanda neler var?" diye sordu biraz rahatsız olmuş bir havayla, bu da Carter için rahatlatıcıydı.</p>
<p class="calibre1">Söyleyecek bir şeyi yoktu. “O’Brien’a hâlâ para ödemedin mi?" diye sordu.</p>
<p class="calibre1">Gawill homurdanarak, “Hayır, ya <span class="calibre2">sen?"</span> diye sordu.</p>
<p class="calibre1">O kadar doğrudan bir soruydu ki, Carter kahkahalara boğuldu ve kendini daha iyi hissetti, cezaevinde zaman zaman kadere, gerçeğe, korkunç kazalara güldüğü gibi. Ama Gawill çok ciddiydi, daha doğrusu çok iğneleyiciydi. Bu da onun karakterine uygundu ve Carter’ı rahatlatıyordu. Carter birden ayılarak, “Geç saatlere kadar oturacak mısın? Sana uğrayabilirim. Söylemek istediğim bir şey var," dedi. Gawill’e bir şey söyleme fırsatı vermeden kapattı ve telefon kulübesinin kapısını ardına kadar açtı.</p>
<p class="calibre1">Hızla kent merkezine doğru yürüdü. <span class="calibre2">Neden?</span> Nedenini çok iyi biliyordu. “Saat 1 l gibi" nerede olduğunu kanıtlamak için bir tür zayıf kanıttı ve ayrıca Gawill iyice batmıştı, O’Brien'dan da fazla batmıştı, bu gece yapabileceği şey kadar alçaktı. Carter kendini yavaşlamaya, gücünü korumaya zorladı, ama gene de içinde bir şey koşuyor, enerjisini tüketiyor gibiydi.</p>
<p class="calibre1">Onuncu Sokak'la Sekizinci Cadde’nin köşesine beş dakika erken geldi.</p>
<p class="calibre1">O’Brien kent merkezi tarafından dolaşmaya çıkmış gibi yürüyerek geldi, sol elinde katlanmış bir gazete vardı. Bir şapka takmış, kuşağı sallanan trençkotunu iliklememişti. Carter’ı gördü, gazeteyi salladı ve Onuncu Sokak’ın kuzey tarafındaki kaldırımda buluştular. Karanlık bir bloktu burası, önlerinde alçak tenteleri olan kapalı garajlar vardı. O’Brien arkasına baktı.</p>
<p class="calibre1">“Takip edildin mi?” diye sordu.</p>
<p class="calibre1">Carter, “Hayır,” dedi.</p>
<p class="calibre1">“Baktın mı?”</p>
<p class="calibre1">“Evet.”</p>
<p class="calibre1">O'Brien Carter’dan on santim kadar uzun görünüyordu, açık trençkotunun içinde dev gibiydi, ama Carter onun kendisinden ancak birkaç santim uzun olduğunu biliyordu. Yalnızca çok daha ağır ve güçlüydü.</p>
<p class="calibre1">“Sen takip edildin mi?”</p>
<p class="calibre1">O’Brien dosdoğru gözlerinin içine bakarak, teslim olmuşçasına başını salladı ve “Ha, elbette,” dedi. “Her zamanki gibi. Ama birkaç taksi değiştirdim. Şu anda takipte değilim. Genellikle aldırmıyorum.” Hafifçe gülümseyerek Carter’a bir göz attı, gazeteyi tutan sağ eli sinirli sinirli oynadı. “Aldın mı?”</p>
<p class="calibre1">Carter, “Evet,” dedi. Adımlarını saydı, bir, iki, üç, dört. Şimdi biraz yavaş yürüyorlardı, sohbet eden ve acelesi olmayan insanlar gibi. “Bir şey var, O’Brien.”</p>
<p class="calibre1">“Evet?”</p>
<p class="calibre1">“Bu son ödeme mi, yoksa başkalarını da beklemeli miyim?”</p>
<p class="calibre1">O'Brien kısa, sinirli bir kahkaha attı. “Sana söylememe hiç gerek yok aslında. değil mi? Tamam, sonuncu. İş ki polislerin eline geçmemeyim, bu durumda senin için dişlerimin döküldüğünü burnumun kırıldığını düşünmem, öyle değil mi?”</p>
<p class="calibre1">Düşmanca tavır Carter'a hiç de düşmanca gelmedi. <span class="calibre2">Orada</span> olan bir şeydi, cezaevinde hep orada olduğu gibi, yan yana yürüdüğü mahkûmlar arasında, ona yönelebilecek, Max' le ilişkisi yüzünden ona yönelebilecek ama asla yönelmemiş mahkûmlar arasında.</p>
<p class="calibre1">O’Brien yavaşlıyordu. Önlerinde, sol tarafta, Greenwich Soka-ğı’nda -ya da Carter Greenwich Sokağı olduğunu sanıyordu- bir deponun kapkara, penceresiz cephesi belirdi. Altında otuz santim yüksekliğinde, köşesinde lamba direği olan telden bir çit vardı. Bir adam Greenwich Sokağı’nın karşısına geçti ve onlara doğru yürümeye başladı, ama karşı kaldırımda.</p>
<p class="calibre1">O’Brien durarak, “Eee?" dedi.</p>
<p class="calibre1">Carter sokağın karşısındaki adama baktı, artık onlara hiç dikkat etmeden yanlarından geçip gidiyordu. Paltosunun iç cebine uzandı ve elini tekrar bomboş çıkardı. "Şuraya gidelim," diyerek başıyla ışığı gösterdi.</p>
<p class="calibre1">O’Brien kuşkuyla, “Neden?" diye sordu.</p>
<p class="calibre1">Çünkü yanlarında evler vardı, biri gürültüye bakabilir ya da bağırabilir, diye düşündü Carter, depo terk edilmiş bir yerdi. “Daha güvenli," diyerek O’Brien’a karşı çıkma fırsatı vermeden karşı kaldırıma geçti.</p>
<p class="calibre1">O’Brien peşinden yavaşça gitti, elleri trençkotunun ceplerin-deydi. Carter deponun önündeki kaldırıma adım atarken, O’Brien da peşinden gitmek için karşı kaldırımdan inerken aralarında yirmi adım kalmıştı. Bir taksi farı Greenwich Sokağı'nı aydınlattı, kavşakta durakladıktan sonra yoluna devam etti.</p>
<p class="calibre1">Carter ellerini göğsüne yakın tutarak başını eğdi, sanki cebinden çıkarmış olduğu paraları sayıyordu. Sokak lambasından on beş adım kadar uzakta duruyordu, yüzü lambaya dönüktü.</p>
<p class="calibre1">O’Brien yanına gelerek, “Tanrım, tekrar saymak zorunda mısın?" diye sordu.</p>
<p class="calibre1">O’Brien elinde bir şey olmadığını görmesin diye Carter sırtını ışığa döndü.</p>
<p class="calibre1">O’Brien da bakmak için biraz eğilerek ona döndü.</p>
<p class="calibre1">Carter aynı anda iki elini birden kaldırarak O’Brien’ın çenesinin altına vurdu, O’Brien’ın başını geriye çekmesinden başka bir işe yaramadı bu, ama Carter’ın da istediği buydu. O’Brien hemen üstüne yürüdü, ama Carter yana çekilerek sol elinin kenarıyla vurdu -O’Brien'ın boğazının ön ve yan tarafı arasına, kemiğini kırmayacak bir yere. O’Brien’ın cüssesini yıkacak bir darbe değildi bu, ama canını yaktı. O'Brien iki büklüm olunca Carter sol eliyle bir daha vurdu: kafatasının hemen altından ensesine. O’Brien kaldırıma düştü, Carter da boynuna vurmak için ayağını kullandı. Çevresine bakıp bir çimento yığını gördü, ama tel çit desteğinin bir parçası olduğundan yerinden çıkarılamazdı. Carter O’Brien’ın boynunun yan kısmına bir tekme daha attı. O’Brien hareket etmiyordu. Carter kaldırıma dayalı yüzünü de tekmeyebilirdi, ama yapamazdı ya da yapmadı.</p>
<p class="calibre1"><span class="calibre2">“Hey! - Hey!”</span></p>
<p class="calibre1">Carter sesten kaçtı. Soldaki ilk sokağa, doğuya doğru koştu. Sonra sokağın kuzey larafındaki binaların gölgesine sığınarak hızlı hızlı, ama çok da acele elmeden yürüdü, çünkü iki kişi ona doğru geliyordu. Carter normal yürümeye başladı. Ona bağıran her kimse peşinden koşmadan birkaç saniye O’Brien’a bakmıştır, diye düşündü. Bir caddenin karşı tarafına geçerken hangi caddede olduğuna dikkat bile etmedi. Şimdi normal yürüyordu, acele elmediğini biliyordu, gerçi ona ağır çekim hareket ediyormuş gibi geliyordu. Her sokakla doğuya doğru zikzak çizerek güneye doğru yürüdü. Sağ serçe parmağında hissettiği kaşıntı elini kaldırmasına neden olunca, kan aktığını gördü. Elinin yan tarafındaki kaşınan yeri yaladı. Dilinde küçük bir kesikmiş gibi geldi. Paltosunun cebinde bir Kle-enex buldu, yürürken mendili kesiğe tutarak taze kanla parmağındaki kuruyan kanı sildi. Kleenex kandan sırılsıklam olunca bir çöp kutusuna attı ve göğüs cebinden kumaş mendilini çıkardı.</p>
<p class="calibre1">Washington Meydanı’nın güneyindeydi. Bir gece kulübünün önüne park etmiş bir taksi buldu ve şoföre Times Meydanı’na gitmesini söyledi. Takside bacaklarını gererek rahatlamaya çalıştı, mendilini hâlâ kanayan yerin üzerinde tutuyordu.</p>
<p class="calibre1">Şoför, ‘Times Meydanı’nda nereye?" diye sordu.</p>
<p class="calibre1">Carter sırf bir şey söylemiş olmak için, “Times Meydanı Yedinci Cadde,” dedi.</p>
<p class="calibre1">Yaranın kanaması durdu, hatta Carter dişinin yardımıyla mendili dışarıdan kan görünmeyecek şekilde bağlamayı bile başardı. Sonra taksiciye sol eline hazırladığı iki doları ödedi. “Üstü kalsın."</p>
<p class="calibre1">Beşinci Cadde ’ye yürüyerek başka bir taksiye bindi. Taksicilerin her zaman Manhattan’dan oraya gitmek istemediğini hatırlayarak, “Jackson Heights’a gider misin?” diye sordu.</p>
<p class="calibre1">“Olur,” dedi şoför. “Nereye.”</p>
<p class="calibre1">“Oraya varınca gösteririm.”</p>
<p class="calibre1">Jackson Heights’a varınca öne eğilerek şoföre önce sağa, sonra sola dönmesini, en sonunda da durmasını söyledi. Restoranlarla bir barın arasında durmuşlardı ve Carter Gawill'in evinin oradan beş dakikalık yürüme mesafesinde olduğunu biliyordu. Şoföre parasını ödedikten sonra Gawill’in evine doğru yürümeye başladı. Saat 12’ye çeyrek vardı.</p>
<p class="calibre1">Karanlık bir sokakta durarak Gawill’e gitmesine hiç gerek olmadığını, başka bir taksiye binerek -yarı yolda değiştirmeyeceği bir taksiyle- eve gidebileceğini düşündü, ama şimdi eve gidemezdi. Kendini çok sarsılmış hissediyordu. Hemen eve geleceğini söylemek için Hazel’a telefon bile edemezdi. Carter Gawill’e doğru yürürken kapanmakta olan bir dükkâna uğrayarak bir şişe Johnny Walker aldı.</p>
<p class="calibre1">Yarım saat kalacağım, dedi kendi kendine. Gawill rahatsız olup onu bu saatte içeriye almayabilirdi, bu durumda viski şişesini ona verip giderdi. Ayrıca yarım saatten fazla da kalabilirdi. Bir şey tahmin edemiyordu. Mendili çözüp sokak lambasının ışığında eline baktı. Serçe parmağının bittiği yerle bileği arasında küçük V şeklinde bir kesik vardı. O’Brien’ın dişi ya da başka bir şey derisini kesmiş, kesildikten sonra orası hissizleşmişti. Kanayan kısım derin kesilmişti ama aslında çok küçüktü. Şimdi kanamıyordu.</p>
<p class="calibre1">Gawill girişteki zile cevap vermedi, ama Carter gene de asansörle yukarıya çıktı. Kapı zilini çaldı. Biraz sonra Gawill'in ağır ayak sesini duydu ve Gawill kapıyı pijama ve ropdöşambrıyla açtı.</p>
<p class="calibre1">“Geç kaldın," dedi.</p>
<p class="calibre1">“Çok mu geç? Al sana viski getirdim."</p>
<p class="calibre1">Gawill hafifçe gülümsedi. “Sözünü tutmuşsun. Tamam, gece cilası için içeriye gir." Oturma odasına geçti. “Neden bu kadar geç kaldın?"</p>
<p class="calibre1">Carter, “İşyerindeki bazı insanlarla yemekteydim," dedi. “Oturup konuştuk. Bilirsin ya."</p>
<p class="calibre1">Gawill mutfakta içkileri koyuyordu. Dolu şişeden akan içkinin hoş bir sesi vardı. Carter neredeyse hoşuna gitmiş gibi dağınık, çirkin, erkeksi odaya baktı. Gawill içkilerle içeriye girdi.</p>
<p class="calibre1">“Peki bana söylemen gereken şey nedir?" dedi.</p>
<p class="calibre1">Carter içmeden önce bardağını hafifçe Gawill'e doğru kaldırdı. Bir dikişte içkinin yarısını içti. Paltosunu çıkarmıştı. Şimdi büyük koltuğa gömülmüş oturuyordu. Bacak bacak üstüne atarak, “Bana Hazel’ı soruyordun," dedi. “İyi anlaştığımızı söylemek istedim yalnızca."</p>
<p class="calibre1">Gawill bir şey söylemedi, ama Carter onun kendisine inandığını görebiliyordu. “Eee -işte bu kadar. Evlilik mucizesi," dedi suratını asarak ve içkisini içti.</p>
<p class="calibre1">Carter da içti ve bitirdi.</p>
<p class="calibre1">Gawill, “Bu gece sana kuru bir parti vermiş olmalılar," dedi.</p>
<p class="calibre1">Carter gülümsedi. “Çin yemeği. Bir dolu çay, ama-" Ayağa kalkarak mutfağa gitti. “Umarım içkimi bizzat almama aldırmazsın," dedi.</p>
<p class="calibre1">Gawill “Yok, aldırmam," cevabını verdi.</p>
<p class="calibre1">Carter mutfağa gitti. Musluğun altında bardağını yıkadı, serçe-parmağının tırnağındaki kurumuş kanlan temizledi. V şeklindeki kesik şimdi kurumuştu, aptal bir ağız gibi ya da zafer işareti V gibi keyifli bir görüntüsü vardı. Carter ceketinin cebinden kanlı mendili çıkardı, Gawill’in çöp kovasındaki boş torbaya ya da lavabodaki çöp deliğine atma konusunda kararsız kaldıktan sonra deliği tercih etti. Gürültü çıkarmadan açıp kapadı. Oturma odasına dönünce, “Ostreicher bugün bana sana iletmem gerektiğini düşündüğüm bir şey söyledi," dedi. “Sullivan’ın seninle ilgili topladığı bilgileri ele geçirmişler ve çok etkilenmişler -Sullivan ’ı devreden çıkarmayı isteme nedeni olarak."</p>
<p class="calibre1">Gawill ayağa kalkarak, “Gene mi bu saçmalık!" diye bağırdı.</p>
<p class="calibre1">“Bana böyle söylediler. Beni rahatlatan ve seninle O’Brien’a başağrısı verecek bir bilgi bana göre. O’Brien konusunda ne yapacaksın? Senin için tehlike yarattığını düşünmüyor musun?"</p>
<p class="calibre1">“Dinle -Tanrı aşkına," diye bağırdı Gawill, öyle hareketlerle konuşuyordu ki içkisinin bir kısmını yere döktü. “İlk ve son kez söylüyorum, o paranın çoğunu <span class="calibre2">Drexel</span> aldı. En azından yarısını. Yarısını o, öbür yarısını da Wally Palmer aldı."</p>
<p class="calibre1">Carter gözlerini kırpıştırdı. <span class="calibre2">Drexel.</span> İkinci Jefferson Davis gibi duran o dindar ihtiyar, karakterinden çok emin olunduğu için hiç sorguya çekilmeyen Drexel. Olaya katılmış olması kuşkusuyla sorgulanmadı, çalışanlarının karakteri konusunda sorguya çekildi. Carter’a maaşının bir kısmını vererek vicdan azabından kurtulan, okul fiyaskosundan sonra aynı eyalette başka işler yapan Drexel.</p>
<p class="calibre1">Ölüm döşeğinde, kalp krizi ona bir zaman tanımış olsaydı bile itiraf etmezdi. Sullivan onunla ilgili olarak en küçük bir şüphe sözü etmiş değildi. Carter sonunda “Peki," dedi başında küçük bir hafiflik hissederek, “bütün o paranın hesabını verememelerine şaşmamak gerek. İki yüz elli bin doların yarısı."</p>
<p class="calibre1">“Drexel büyük kısmını başka yere taşıdı."</p>
<p class="calibre1">“Sullivan herhalde bunu bilmiyordu. Yoksa biliyor muydu?"</p>
<p class="calibre1">Gawill, “Hayır, Sullivan bilmiyordu," dedi.</p>
<p class="calibre1">“Neden Sullivan'a söylemedin? Özellikle Drexel öldükten sonra. Aylar önce öldü."</p>
<p class="calibre1">Gawill kanepeye bir daha gömüldü, ama sonra öne eğildi. “Dur sana nedenini söyleyeyim. Sullivan'ın başarısız olmasını istiyordum. İstiyordum ki -evet, onu öldürmek istiyordum. Bunu biliyorsun."</p>
<p class="calibre1">Evet, Carter bunu biliyordu. Kaçık Gawill, Sullivan’ın kendisine karşı kanıt toplamaya devam etmesine izin vererek kendi tarzında öfkesini bilemişti. “Ama Triumph olayından sen de bir şeyler almış olmalısın, Greg. Drexel para çaldığını senin bildiğini bilmiyor muydu?"</p>
<p class="calibre1">“Ha, ufak tefek şeyler aldım. Kırıntılar! <span class="calibre2">Kırmtdar!</span> Sanki Wally beni kendisiyle birlikte tatile davet eden bir milyonerdi ve New York’taki faturalarımı ödedi. Bazen de hafta sonlarında. Sen buna bir şey almak mı diyorsun?" diye sordu laf ebeleğiyle, kırgınlıkla.</p>
<p class="calibre1">Carter gülümsemeden edemedi. “Neden daha fazlası için onları zorlamadın? Palmer ve Drexel'ı?"</p>
<p class="calibre1">Harekete geçmeme nedenlerini gösteriyormuş gibi Gawill’in yüzü seğirdi.</p>
<p class="calibre1">Drexel ve Palmer Gawill'le ilgili bir şeyler biliyorlardı elbette. Büyük ihtimalle. Başka ne olabilir? Carter, “Boş ver, anlıyorum," dedi. Telefona baktı ve tam baktığı sırada telefon çaldı. Carter hemen, “Bu gece neredeydin, Greg?” diye sordu.</p>
<p class="calibre1">Gawill’in eli telefona giderken durdu. “Ben mi? -bir barda televizyonda güreş izliyordum."</p>
<p class="calibre1">“Benimleydin. Bütün gece."</p>
<p class="calibre1">Gawill sinirli sinirli, “Hah!" dedi.</p>
<p class="calibre1">Telefon üçüncü kez çaldı.</p>
<p class="calibre1">“Seninle barda buluştum. Eve önce sen geldin, hemen arkandan</p>
<p class="calibre1">ben de bir şişe viskiyle geldim."</p>
<p class="calibre1"><span class="calibre2">“Hemen</span> arkamdan. Bütün bunlar ne demek oluyor? Gawill kaşlarını çattı.</p>
<p class="calibre1">“Telefona cevap ver."</p>
<p class="calibre1">Gawill havada asılı kalan elini telefondan çekti, neredeyse kucağına koyuyordu, ama sonra uzanıp telefonu açtı. “Alo."</p>
<p class="calibre1">Carter yalnızca kalın bir erkek sesi duyabildi. Gawill’in yüzünü seyretti.</p>
<p class="calibre1">“Öyle mi? Evet. Ha, öyle mi?" Şaşırmış, gergin bir yüzle Ga-will Carter’a baktı. “Hayır, değilim. Evet, burada olacağım. Tamam." Telefonu kapattı. “O’Brien ölmüş." Koyu renk gözleri daha da küçülmüştü, kesin olarak biliyordu. “Onu sen öldürdün."</p>
<p class="calibre1">“Anlaşılan ya sen ya ben. Ama ikimiz de olmasak iyi olur, Greg, bu gece birlikte olsak daha iyi olur. Hazel’a işyeri yemeği konusunda yalan söylediğimi ve seni görmeye geldiğimi anlatacağım. Seninle barda buluştuk. Kalabalık bir bar mıydı?"</p>
<p class="calibre1">“Evet."</p>
<p class="calibre1">“Nerede?"</p>
<p class="calibre1">“Jackson Heights Bulvarı. O’Brien’ınki değil. Adını bilmiyorum. -Ha, Rogers’ın Tavernası."</p>
<p class="calibre1">“Tamam. Bu geceki bekçi köpeğiyle ilgili bir sorun var mı? Aşağıda nöbete yatmış bir polis yok mu?" Carter birden ayağa kalkarak kapıya bir göz attı. Gawill’e baktı. “İçeriye girerken polis arabası görmedim, ama bakmıyordum da."</p>
<p class="calibre1">Gawill alnını sildi ve bir elini ensesinde gezdirdi, pijama yakasının içine soktu. “O’Brien’ı neden öldürdün? Sana şantaj mı yapıyordu. Neden?"</p>
<p class="calibre1">“Sullivan öldü, değil mi? Nedenini niye merak ediyorsun? Evet O’Brien’ı öldürdüm. Diyelim ki kiralık katilini merdivenlerden inerken gördüm, tam ben Sullivan’ın evine girerken koşa koşa gidiyordu. Onlara Sullivan’ı öldürmeyi planladığını söylememi istemezsin, değil mi?"</p>
<p class="calibre1">Gawill, <span class="calibre2">“Aman Allahım!"</span> diye bağırarak ellerini yüzüne kapattı: sahte işkence görüyorum havasıyla.</p>
<p class="calibre1">Carter ona gülümsedi. Bir sigara yaktı. “Hiç seçeneğin yok, Greg. Benim de öyle. Ama bir anlaşma yapabiliriz. Başka biri O’Brien ’ı öldürdü, belki borçlu olduğu biri, ama biz değil."</p>
<p class="calibre1">Gawill ellerinin arasından daha sakin bir sesle, “Aman Allahım," diye tekrar etti.</p>
<p class="calibre1">“Anlaştık mı?"</p>
<p class="calibre1">Gawill’in kapı zili çaldı.</p>
<p class="calibre1">Gawill ayağa kalkarak hantalca mutfağa gitti, otomatiğe bastı, tekrar hantalca odaya döndü.</p>
<p class="calibre1">Carter Gawill’in yanıtının ne olacağını -düşmanca, olumsuz ya da işbirlikçi- bilmeden, “Bu gece bara kaçta gittin?" diye sordu.</p>
<p class="calibre1">Gawill ona şöyle bir göz atarak, “Sekiz buçuk," dedi, gözlerinde çaresiz bir bakış vardı.</p>
<p class="calibre1">Carter kader dengesinin sallandığını hissetti. Daha sakin bir ses tonuyla, “Sekiz buçukta oraya geldim. Bu akşam randevulaşmak için altı buçuk civarında seni aradım." Son kelimeleri söylerken kapı zili çaldı. “Altı buçukta burada mıydın?"</p>
<p class="calibre1">“Evet," dedi Gawill. Kapıya gitti.</p>
<p class="calibre1">Ostreicher ve Carter’ın daha önce görmediği bir polis memuru içeriye girdi.</p>
<p class="calibre1">Ostreicher, “Aaa, Bay Carter," dedi. “İyi akşamlar.”</p>
<p class="calibre1">“İyi akşamlar," dedi Carter.</p>
<p class="calibre1">“Siz de Bay Gawill, yatmaya hazırlanmışsınız."</p>
<p class="calibre1">Gawill, “Gecenin bu saatinde evet," dedi.</p>
<p class="calibre1">Ostreicher ve arkadaşı oturmadılar. Ostreicher, “Bay Carter, herhalde haberi duymuşsunuzdur. O’Brien bu gece Batı Yaka-sı’nda ölü bulundu. Dövülerek öldürülmüş," derken hem Carter’a hem de Gawill’e bakmayı başardı.</p>
<p class="calibre1">Carter bir şey söylemeden, Ostreicher’a bakmakla yetindi. Bitmek üzere olan içkisini sağ eline aldı, serçe parmağı bardağın alt kısmındaydı.</p>
<p class="calibre1">“Bu gece neredeydiniz, her ikiniz de, on bir civarında? Bay Carter, siz?"</p>
<p class="calibre1">“O sıralarda Jackson Height Bulvarı'nda yürümekteydim. Akşamın büyük kısmını Gawill’le geçirdim."</p>
<p class="calibre1">“Hangi kısmını?”</p>
<p class="calibre1">“Sekiz buçuktan -on buçuğa kadar herhalde, bilmiyorum.”</p>
<p class="calibre1">“On buçuğa kadar, sonra ayrıldınız mı?" diye sordu Ostreicher. “Bunu yazın, lütfen, memur bey."</p>
<p class="calibre1">Memur not defteriyle kalemini hemen çıkarmaya girişti.</p>
<p class="calibre1">Carter, “Bir süre bir barda oturup konuştuk," dedi. “Sonra Ga-will çıktı. Ama konuşmamız bitmediği için bir şişe viski alıp buraya geldim."</p>
<p class="calibre1">Ostreicher ağzını hafifçe araladı, ama bir şey söylemedi. Önce Carter’a, sonra Gawill’e, sonra tekrar Carter’a baktı, sanki keşke nerede olduklarını ayrı ayrı sormuş olsaydım diye düşünüyordu. “Siz, Bay Gawill, neredeydiniz?"</p>
<p class="calibre1">“Bardan yaklaşık-"</p>
<p class="calibre1">“Hangi bar?"</p>
<p class="calibre1">“Roger’ın Tavernası," dedi Gawill ve ağzına bir sigara yerleştirdi. O da ayaktaydı. “On buçuk civarında eve geldim galiba. Bilmiyorum. Aşağıdaki polise sorun. Onun bilmesi gerekir. Yoksa oradaki polis siz miydiniz?" diye sordu yazan memura, ama memur yalnızca şöyle bir bakıp bir şey söylemedi.</p>
<p class="calibre1">Ostreicher memura, “Saat kaçta geldi?" diye sordu.</p>
<p class="calibre1">Polis defterinin başka bir sayfasını açtı. “On on beş," dedi.</p>
<p class="calibre1">“Ya Carter?"</p>
<p class="calibre1">Memur tekrar baktıktan sonra özür diler gibi omuz silkti. “Özür dilerim, bu beyin geliş saatini almadım, efendim."</p>
<p class="calibre1">Ostreicher sinirlenmişti. “Jackson Heights'a kaçta geldiniz, Bay Carter?"</p>
<p class="calibre1">Carter, “Sekiz buçuk civarında," dedi.</p>
<p class="calibre1">“Gawill’le ne hakkında konuşuyordunuz?"</p>
<p class="calibre1">Carter, “Sizce Gawill’le ne hakkında konuşuyor olabilirim?" dedi.</p>
<p class="calibre1">Gawill’e bakarken Ostreicher’ın mavi gözleri kısıldı. “O’Brien'ı öldürmek için kimi tuttunuz, Gawill ve ona ne kadar para ödediniz? Yoksa ödemediniz mi?"</p>
<p class="calibre1">“Ah, beni bu işten ayn tutun!" diye bağırdı.</p>
<p class="calibre1">“Ayrı tutacakmışız. Bu kez değil. Bu kez delikte birkaç gün geçireceksin. Ve gece!"</p>
<p class="calibre1">“O’Brien’ı kimin öldürdüğünü bilmiyorum ve metelik de vermiyorum, benden tek bir şey bile alamayacaksınız," cevabını verdi Gawill.</p>
<p class="calibre1">Carter o an ona hayran kaldı.</p>
<p class="calibre1">Ostreicher en iyi halinde görünüyordu. Dönüp polis memuruna bir şeyler mırıldandı, hâlâ yazmakta olan memur da başını salladı.</p>
<p class="calibre1">Bundan sonra Ostreicher Gawill’in telefonuna gitti. Bir numara çevirdi, telefonu açan kişiye, “Hollingsworth’ün bir yere gitmemesini" söyledi buyruk verir gibi. Telefonu kapattıktan sonra Carter ile Gawill’e döndü. “Üzerinize bir şeyler giyin, Gawill. Gittiğiniz bara gidiyoruz."</p>
<p class="calibre1">Gawill bir adım attıktan sonra saatine baktı. “Erken kapatırlar. Yarım civarında kapatırlar."</p>
<p class="calibre1">“Birini buluruz," dedi Ostreicher homurdanarak.</p>
<p class="calibre1">Polis arabasında oraya gittiklerinde bar kapalıydı. Ostreicher sokakta hâlâ açık olan daha büyük bir bara gitti, herhalde karanlık barda telefonu açacak biri olup olmadığını öğrenmek için telefon etmeye ya da belki bar sahibinin adını sormaya. Gawill bar sahibinin adını bimiyordu ya da Ostreicher sorduğunda söylememişti. Ostreicher beş dakika kadar sonra geri döndü. Arabayı kullanan polis memuruna, “Karakola gidiyoruz," dedi.</p>
<p class="calibre1">Oraya varır varmaz Carter karısına telefon edip edemeyeceğini sordu. Ostreicher olur dedi, ama masadaki telefonu kullanırken Carter’dan üç adım uzakta durarak konuştuklarını dinledi.</p>
<p class="calibre1">Hazel, “Neredesin?" diye sordu.</p>
<p class="calibre1">Carter gülümsemeden, ama yanlış anlaşılmaz bir neşeyle, “Ben iyiyim," dedi. “Şu anda konuşamıyorum, çünkü yalnız değilim, ama iyiyim ve endişelenmeni istemiyorum." Hayır, bu gece dayaktan canını çıkarsalar bile. Buna dayanabilirdi, iyiydi ve eninde sonunda eve dönecekti.</p>
<p class="calibre1">Ostreicher onları sabah 4 civarına kadar ayrı ayrı ve sırayla sorguladı. Carter karakola geldikten sonra Gawill’i hiç görmedi. Saat 3'e doğru Ostreicher bir yenilgi havasına bürünmeye başladı ve soruları da birbirini tekrarlar oldu. Sonra Gawill’in çözüldüğünü öne sürdü.</p>
<p class="calibre1">“Gawill O’Brien'a onun için para ödemeyi reddettiğini söyledi -daha sonra sana geri vereceğine söz verdiği zaman bile. Ama Ga-will ’e yardım etmek için ödeyecektin. Kime ödeme yapacaktın, Carter? Bulup bağlantıyı kuracağız, tıpkı Gawill’le O'Brien arasındaki bağlantıyı kurduğumuz gibi. Neden kabul etmiyorsun?"</p>
<p class="calibre1">Carter, “Neden Gawill’e yardım edecekmişim?" dedi sakin bir sesle. İskemlede kollarını kavuşturmuş, bacak bacak üstüne atmıştı. Cezaevi deneyimiyle, başparmaklarından asılmasıyla karşılaştırıldığında hayli lüks bir sorguydu bu. Carter sakin bir sesle, “Boşuna zaman kaybediyorsunuz," dedi. Bütün gece, ertesi gün Ostreic-her’ın uyurken ve ertesi gece gene Ostreicher'la orada kalmaya -en azından zihinsel açıdan- hazırdı. Gawill’in çözülmemiş olduğundan ya da Ostreicher’ın ifadesini daha sert bir şekilde, belki kaburgalarına indireceği yumruklarla alacağından emindi. Carter bu koşullarda Gawill’in ortaklığından kuşku duymuyordu. Gawill kendisini korumak zorundaydı.</p>
<p class="calibre1">“Sen vaktini boşa harcıyorsun. Ben harcamıyorum," dedi Ostreicher, Carter’a cezaevinde pazar sabahları kilise törenini hatırlatmıştı birden: <span class="calibre2">Burada geçirdiğiniz zaman boşa gitmiyor, çünkü düşünmek için yararlanıyorsunuz...</span></p>
<p class="calibre1">Carter Ostreicher’ın gözünün içine baktı.</p>
<p class="calibre1">Kısa bir süre sonra Ostreicher o gecelik işini bitirdi. Carter bir polis memurunun eşliğinde -Ostreicher Gawill'le konuşurken onun yanında oturuyordu- koridordaki bir hücreye götürüldü, burada duvara sabitlenmiş bir yatağın üzerine gri pijama konulmuştu. Lavabodaki tek musluktan yalnızca soğuk su akıyordu, ama tuvalet tertemizdi ve Carter’ın cezaevinde kaldığı hücrelere kıyasla bir otel odasıydı. Carter Gawill’in izini görememişti hâlâ, ama Ga-will’in de geceyi orada geçirdiğinden hiç kuşkusu yoktu.    .</p>
<p class="calibre1">Saat lO’a kadar hiçbir şey olmadı. lO’da Ostreicher Carter’ın daha önce görmediği iki kişiyle birlikte geldi. Bunlar Roger’ın Ta-vernası’nın sahibi ve barmeniydi. Her ikisi de barda Carter’ı fark etmediklerini, ama gözden kaçırmış olabileceklerini söylediler. Ga-will’in adını bilmiyorlardı, ama görünce tanıdılar, daha önce “birkaç kez” geldiğini söylediler. Ostreicher iki adamla birlikte Ga-will'in önüne çıktığında Carter da yanlarındaydı, çünkü o zaman adamlara Carter ile Gawill'i birlikte görüp görmedikleri soruldu.</p>
<p class="calibre1">Barmen başını iki yana sallayarak, “Görmedim," dedi, “ama dün gece güreşi izleyen büyük bir kalabalık vardı, biliyorsunuz, insanlar içkilerini kendileri alıp arkadaşlarına götürüyorlardı, belki bir bölmede oturuyorlardı."</p>
<p class="calibre1">Ostreicher başıyla Gawill'i göstererek, “Dün gece herhangi bir saatte iki içki aldığını hatırlıyor musunuz?" diye sordu.</p>
<p class="calibre1">Barmen dudaklarını ıslatarak dikkatle cevap verdi: “Doğrusu hatırlamıyorum. ama yanılıyor da olabilirim. Yani barda insanlar</p><div class="calibre5">
<p class="calibre1">209</p></div>
<p class="calibre1">FUÖNCam Miicre üst üsteydi. Yanlış bir şey söyleyip kimsenin başını derde sokmak istemem, anlarsınız. Hatırlamıyorum.”</p>
<p class="calibre1">Aferin sana, diye düşündü Carter. Bay Ortalama Yurttaş’ın sloganı, <span class="calibre2">Beni karıştırmayın'ın</span> iyi bir militanı.</p>
<p class="calibre1">Bar sahibi de Gawill’in iki içki alıp almadığını hatırlamadı. Öyle görünüyor ki bar sahibi üç eski arkadaşıyla arka taraftaki bir bölmede geçirmişti gecenin büyük kısmını.</p>
<p class="calibre1">Ostreicher iki adama, “Tamam," dedi. “Sizinle tekrar konuşmak isteyebiliriz."</p>
<p class="calibre1">İki adamı dışarıya çıkardılar.</p>
<p class="calibre1">Sonra Ostreicher Carter’la hücresinde yalnız konuştu. Carter’ın üzerinde kendi giysileri vardı, ama gömleksizdi.</p>
<p class="calibre1">Ostreicher, “Dün gecenin üzerinden bir daha geçelim," dedi. “Bu sabah karını gördüm. İşyerindekilerle yemeğe gideceğini söylemiş olduğunu anlattı. Neden yalan söyledin?”</p>
<p class="calibre1">“Gawill’i görmeye gideceğimi öğrenirse endişeleneceğini biliyordum.”</p>
<p class="calibre1">“Neden endişelenirdi? Onu daha önce iki kez görmüştün.”</p>
<p class="calibre1">“Gawill benim arkadaşım değil. Kötü insanlarla takılıyor. Onu gördüğümü söyledikten sonra karım endişelenmişti.”</p>
<p class="calibre1">“Peki onunla görüştüğünü neden söyledin? Hangi amaçla?"</p>
<p class="calibre1">“O’Brien’ı kiraladığını itiraf edip etmediğini anlamak için. Düşündüm ki polise yalan söylemiş olsa bile, yalan söyleyip söylemediğini anlayabilirim.”</p>
<p class="calibre1">Ostreicher’ın gözleri kısıldı. “Ama bu konuda ne yapabilirdin ki?”</p>
<p class="calibre1">Carter Ostreicher’a aynı rahatsız olmuş, alaylı gözlerle baktı. “Bir şey yapsanız da yapmasanız da doğruyu öğrenmek ilginç olmaz mı?”</p>
<p class="calibre1">“Karın günler önce Gawill’in O’Brien’ı tuttuğunu -tatmin olarak- öğrendiğini söyledi. Dün gece neden gittin?” Ostreicher küçük iskemlede dev gibi duruyordu.</p>
<p class="calibre1">Carter yatağın kenarına oturmuştu. “Başka ayrıntılar da öğrenmek istiyordum. Gawill’in O’Brien’a ne kadar ödeme sözü verdiğini örneğin. Gawill hiçbir zaman O’Brien’ı tuttuğunu kabul etmedi. İnkâr etti. Ama ben tuttuğunu düşünüyordum ve bunu karıma da söyledim. Gawill’i biraz daha çözersem, söz verdiği miktarı öğ-</p>
<p class="calibre1"><a id="bookmark0"><sup class="calibre4"><a href="#footnote1">1</a></sup></a></p>
<p class="calibre1"><span class="calibre3"> Lal. Arkası yok. (ç.n.)</span></p>
</body>
</html>
