<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Karanlıkta Hazel’ın sesi, birlikte oldukları o oda, belki bütün akşam, Sullivan, Max Carter’a gerçek dışı geldi birden. Ne var ki Max hepsinden, hatta kendisinden bile daha canlı, daha sahici görünüyordu. Carter duraksayarak, “Hayır," dedi, sırf rüyanın devam etmesi için rüyasında bir soruya cevap vermişti sanki.</p>
<p class="calibre1">“Işığı açsana."</p>
<p class="calibre1">Carter ışığı açıp gözlerini kırpıştırdı. Işık gerçek dışılığı dağıtmadı.</p>
<p class="calibre1">“Otursana, sevgilim. Seni rahatsız eden nedir?"</p>
<p class="calibre1">Yatağın kenarına oturdu. “Sullivan."</p>
<p class="calibre1">“Ah, sevgilim." Hazel gözlerini kapatarak kaşlarını çattı, bir an başını öte yana çevirdi. “Phil, işleri kolaylaştıracaksa -onu bir daha görmek zorunda değiliz."</p>
<p class="calibre1">Ses tonu neredeyse insanüstü bir özveride bulunuyormuş ama bunu gene de yapacakmış gibi çıkıyordu. “Hayır, bunu yapmanı istemem," dedi Carter, ama sesi istediği kayıtsız tonda değildi. Hazel’ın yüzündeki ifadenin bıkkınlığa dönüştüğünü gördü.</p>
<p class="calibre1">“O halde -sanırım trajik sahneler yaratmaktan vazgeçmenin zamanı geldi, değil mi? Bu geceki gibi."</p>
<p class="calibre1">“Sahne yarattığımı sanmıyorum."</p>
<p class="calibre1">“Patlayacağını sandım lokantada, sırf David bir kez omzuma dokundu diye. Bunu herkes fark etti. Ondan nefret ediyormuş gibi bakıyordun."</p>
<p class="calibre1">Demek o da omza dokunmanın farkındaydı. “Kimsenin fark ettiğini sanmıyorum. Bu doğru değil."</p>
<p class="calibre1">“Ona iyi geceler de demedin üstelik. Evsahibinin o olduğunu ve hepimizi yemeğe -benim onuruma- götürdüğünü düşünürsek pek nazik bir davranış değil.”</p>
<p class="calibre1">“Ama ona iyi geceler dedim." Carter teşekkür etmediğini hatırladı.</p>
<p class="calibre1">“Çocukca davrandığını düşünüyorum."</p>
<p class="calibre1">Carter ayağa kalktı, birden öfkelenmişti. “Ben de senin bir eş gibi davranmadığını düşünüyorum.”</p>
<p class="calibre1">“Sen neden söz ediyorsun?” Hazel da oturdu.</p>
<p class="calibre1">Carter hemen, “Yalnızca bir şey bilmek istiyorum,” dedi. “Ben cezaevindeyken onunla bir ilişkin oldu mu?”</p>
<p class="calibre1">“Hayır! Kapıyı kapat. Timmie’nin bu hoş konuşmayı duymasını istemiyorum.”</p>
<p class="calibre1">Carter kapıyı iterek kapattı. “Olduğunu düşünüyorum, sormamın nedeni de bu.”</p>
<p class="calibre1">“Saçma,” dedi Hazel, ama Carter onun duraksadığını gördü. “Bunu rahatlıkla söyleyebilirim!”</p>
<p class="calibre1">Hazel uzun bir iç çekti. Sonra sigara almak için uzandı. Çakmağı tutarken elleri titriyordu. Ona bakmadan, “Onunla ilişkim olduğunu söylesem iyi olacak,” dedi. “Yalnızca üç hafta sürdü. Daha doğrusu tam olarak söylemek gerekirse iki hafta dört gün.”</p>
<p class="calibre1">Carter soluksuz kaldı. “Ne zaman?”</p>
<p class="calibre1">“Dört yıl önce. Daha da eski. İkinci retten, Temyiz’in ikinci kez reddetmesinden birkaç hafta sonraydı.” Şimdi Carter’a bakıyordu. “Çok mutsuzdum o sırada. Hayatım konusunda ne yapacağımı bilmiyordum -ya da ikimize ne olacağı konusunda. Bir açıdan David’i seviyordum, evet. Ama ilişki işe yaramadı, kendimi daha kötü hissettim. Kendimden utandım ve ilişkiyi bitirdim. David'i görmedim bile -daha sonrasında bir ay kadar.”</p>
<p class="calibre1">Carter hâJâ zor soluk alıyor, hareketsiz duruyordu. “Şimdi biliyorum hiç değilse.”</p>
<p class="calibre1">“Evet, biliyorsun. Bu konuda üzgün olduğumu biliyorsun. Bir daha olmayacağını biliyorsun.”</p>
<p class="calibre1">“Neden olmazmış? Bunu neden söylüyorsun?”</p>
<p class="calibre1">“Olabileceğini düşünüyorsan, sevgilim, anlamıyorsun demektir. <span class="calibre2">Beni</span> anlamıyorsun.”</p>
<p class="calibre1">“Anlamaya başlıyorum," dedi Carter. “Neden olamaz?"</p>
<p class="calibre1">Hazel cevap vermedi, ona bakmakla yetindi.</p>
<p class="calibre1">“Onu sevdiğini söyledin. Onu hâlâ seviyor musun?”</p>
<p class="calibre1">“Burada seninle birlikte değil miyim?'"</p>
<p class="calibre1">“Evet, ama ben burada olmasaydım, ortalıkta olmasaydım?”</p>
<p class="calibre1">“Ah, Phil-”</p>
<p class="calibre1">“Sana bir soru sordum. Ya ben burada olmasaydım?”</p>
<p class="calibre1">“Sırf sorduğun için söylüyorum, evet. Sen burada olmasay-dın,cezaevinde ölmüş olsaydın mesela, arkadaşının öldüğü gibi, o zaman evet, kuşkusuz David'le evlenirdim. Timmie de onu seviyor. Uişki kurmak kolay onunla, son zamanlardaki halinden daha kolay."</p>
<p class="calibre1">Carter pijamasının üstünü açtı. Komodinin yanına gitti, gözleri kostümlü fotoğrafa ilişince bir an yüzünü buruşturdu. Resmi yırtmak istedi, ama pijama altının ipini çekiştirdi.</p>
<p class="calibre1">“Nereye gidiyorsun?" Hazel'ın sesi panik içindeydi.</p>
<p class="calibre1">“Yürüyüşe çıkıyorum."</p>
<p class="calibre1">“Gecenin dördünde mi? Phil, David'i görmek gibi çılgınca bir şey yapmayacaksın, değil mi?"</p>
<p class="calibre1">“Yürüyüşe çıkıyorum, Hazel, bunu yapmak zorundayım." Hemen giyindi, gömleğini üstüne giyip düğmelerini ilikleme zahmetine bile girmedi. Yatak odasından çıkarken kapıyı açık bıraktı, portmantodan paltosunu karanlıkta yoklayarak buldu. Sonra ön kapıyı açıp dışarıya çıktı, kapıyı kapamaya başladı, ama sonra anlık bir güdüyle açık bırakıp içerisini dinledi. Kötü bir rüya gerçekleşiyordu sanki, Hazel yatak odasındaki paralel telefondan Sullivan’ın numarasını çevirirken tuş sesleri duyuldu. Onu uyamıak için mi? Rahatlatıcı bir sohbet için mi? Carter karanlıkta durup belki konuşmayı dinleyebilirdi, bir kısmını duyabilirdi, ama zaten ne konuşacaklarını tahmin ediyordu. Kapıyı kapatıp basamaklardan indi. Böyle bir gecede yürümekten başka yapabileceği bir şey yoktu.</p>
<p class="calibre1">Gün ağarana kadar yürüdü, yürümek ve şafağı seyretmek ona çok iyi geldi. Hazel’a, “Bana söylediğine memnunum ve benim açımdan bir daha bu konuyu konuşmak zorunda kalmayacağız,” diyecekti. Ya da buna benzer şeyler. Ya da belki hiç konuşmamak daha iyiydi.</p>
<p class="calibre1">Birkaç gün sonra Carter bir sabah girişteki posta kutusunda Gawill'den gelen bir mektup buldu. Daha açmadan nedense</p>
<p class="calibre1">Gawill’den geldiğini biliyordu. Üzerinde gönderici adresi bulunmayan küçük, beyaz bir zarftı bu, elyazısı ince uzundu ve biraz kargacık burgacıktı. Sonra Carter çok okunaklı Long Island damgasını fark etti. Hazel’ın alışverişte almayı unuttuğu birkaç şeyi almak için dışarıya çıkıyordu ve Gawill’in mektubunu evde okumak için içeriye geri döndü. Mektupta şöyle yazıyordu:</p>
<p class="calibre1">Sevgili Phil,</p>
<p class="calibre1">Sana söylemeye başladığım şeyi tamamlamak istiyorum. Adamlarım Sullivan’ın dairesini ve daha önce Elli Üçüncü Sokak'taki evini gözlüyorlar. Sanırım karının onunla birlikte yaşadığı Elli Üçüncü Sokak’taki evi biliyorsun. Bundan dört yıl öncesinden bahsediyorum. Oğlun bile bunu biliyor olmalı, çünkü çocuklar sandığımız kadar aptal değildir. Geçen gün konuştuğumuzda bunların hiçbirine inanmadığın izlenimini edindim ve Sullivan’dan çektiklerim yüzünden bunları uydurduğumu düşünüyorsun. Belki karının geçen ay iki kez (belki daha fazladır, ben iki kez gördüm yalnızca) Sullivan'ın evine gittiğini bilmiyorsun. Doğru olmasaydı bunları kağıda döker miydim sanıyorsun? Geçen ay Sullivan’ı iki kez gördüğünü karın sana söylemedi mi? Bahse girerim söylememiştir. Hala onun etrafında dolanıyor, sana iş bulacağını ya da biraz ilgi göstermesini sağlayacak başka bir şey söylüyor mu? Muhtemelen. Tam Sullivan’lık bir iş. Hala devam ediyor, Phil. Uyan artık. Kanıl istiyorsun anladığım kadarıyla. Tamam. Çocuklar not aldı ve Sullivan’ın karınla yaptığı konuşmaların bant kaydı var elimde -bunların peşinde değildim, ama elime geçtiler. Altı ay kadar öncesinin konuşmaları. htediğin zaman gelip dinleyebilirsin. Ayrıca çocuklardan biri karının evden çıkarken resmini de çekti, istediğin zaman onu da görebilirsin.</p>
<p class="calibre1">Yalancı olduğumu düşünmesini istemem kimsenin. Benimle bağlantı kurmak isteyeceğini düşünerek üste adresimi yazdım. Sevgilerle,</p>
<p class="calibre1">Greg</p>
<p class="calibre1">“Çocuklardan biri", sanki Gawill’in kiralık personeli vardı. Ga-will büyük insan olma saplantısı içindeydi. Carter çok numaralı Jackson Heights adresine tekrar baktı, telefon numarasına da baktıktan sonra mektubu yırtıp kahvaltıdaki portakal kabuklarının yanına, çöpe attı.</p>
<p class="calibre1">David Sullivan o öğleden sonra 3 sularında telefon ederek arkadaşı Butterworth’ün New York’a döndüğünü ve Carter'ın randevu</p>
<p class="calibre1">için onu araması gerektiğini söyledi.</p>
<p class="calibre1">“Seninle konuşmak istediğim bir konu daha var, Phil. Bugün altı sularında boş musun?”</p>
<p class="calibre1">“Elbette, David. Buraya gelmek ister misin?”</p>
<p class="calibre1">“Seninle yalnız konuşmayı tercih ederim. Bana gelmeye ne dersin?”</p>
<p class="calibre1">Carter geleceğini söyledi. Telefonu kapattıktan sonra kendini rahatsız hissetti. Bir itiraf daha mı olacaktı bu? Belki dört yıllık bir ilişkinin itirafı mı? Hemen rehberin -Hazel rehberin portmantonun çekmecesinde durmasını tercih ediyordu, çünkü oturma odasında pek uygun düşmezdi ona göre- yanına gitmeye, Jenkins and Field Inc’in telefon numarasına bakarak Bay Butterworth’ü aramaya zorladı kendini.</p>
<p class="calibre1">Bay Butterworth çok dostça konuştu, cuma günü saat lO’a randevulaştılar.</p>
<p class="calibre1">Hazel eve genellikle saat <span class="calibre3">6</span>’dan hemen önce gelirdi. Carter Tim-mie’den David’e gittiğini ve 7’den hemen sonra döneceğini Hazel’a söylemesini istedi.</p>
<p class="calibre1">Timmie, “Annem oraya gelmiyor mu?” diye sordu.</p>
<p class="calibre1">“Hayır. David benimle bir konuda konuşmak istiyor. Bir iş sanırım. Bunu annene söyle.”</p>
<p class="calibre1">“Ben de gelebilir miyim?"</p>
<p class="calibre1">Carter kapıya doğru döndü. Oğlanın istekli oluşu onu incitmişti. Timmie Sullivan’dan çok hoşlanıyordu. “Neden, Timmie? Pek eğlenceli bir şey olmayacak -işten söz edeceğiz.”</p>
<p class="calibre1">“Peki, yalnızca bir <span class="calibre2">saat</span> bile olmaz mı?” dedi Timmie, hâlâ yalvarıyor gibiydi.</p>
<p class="calibre1">“Hayır, Timmie. Kusura bakma. İş görüşmesi bu ve hemen çıkmalıyım, yoksa geç kalacağım.”</p>
<p class="calibre1">Carter Sullivan’ın evine taksiyle gitti. Sullivan'ın adı yazılı zili çaldı ve David otomatiğe basınca içeriye girdi. Sullivan üçüncü katta oturuyordu ve tüm kat ona aitti. Hazel’la kendi evlerinde olduğu gibi bu binada da yalnızca üç daire daha vardı.</p>
<p class="calibre1">Sullivan onu kapıda karşıladı, paltosunu aldı ve içki isteyip istemediğini sordu.</p>
<p class="calibre1">“İyi olur. Teşekkürler. Fazla sert bir şey olmasın.”</p>
<p class="calibre1">Sullivan oturma odasının bir köşesindeki içki servis arabasına gitti.</p>
<p class="calibre1">Carter onu seyrederek bekledi.</p>
<p class="calibre1">Sullivan, “Gawill'den bir telefon aldım," diyerek Carter'a içkisini verdi. Kendine de bir içki koymuştu. “Çok çirkin bir konuşmaydı. Seninle konuştuğunu söyledi." Sullivan Carter’a baktı. Gerginlik dar yüzünün daha da ince görünmesine neden olmuştu. Solgundu da.</p>
<p class="calibre1">“Evet. Biz de çirkin bir konuşma yaptık."</p>
<p class="calibre1">“Bana anlattı. Dinle, Phil-" Sonra durdu, düşüncelerini ya da cesaretini toplamaya çalışıyormuş gibi yanmayan şömineye gözlerini dikti. “Hazel beni aradı - pazartesi gecesi geç saatte. Doğum gününde. Epeyce altüst olmuştu. Sana söylediğini anlattı -bizi." Sullivan dönüp Carter'a baktı.</p>
<p class="calibre1">“Evet, söyledi."</p>
<p class="calibre1">“Sana gerçeği söyledi. Özür dilerim, Phil."</p>
<p class="calibre1">“Ha, geçti, geçti," dedi Carter sabırsızlıkla. “Hazel'ın bunu atlatabileceğini sanıyorum. Ya da hepimizin."</p>
<p class="calibre1">Sullivan ciddi bir tavırla, “Yapabileceğine eminim," dedi. “Ama Gawill sana başka bir şey söylemiş anladığım kadarıyla. Doğru olmayan bir şey. <sup class="calibre4">İ</sup>lişkinin dört yıldır sürdüğünü."</p>
<p class="calibre1">“Evet."</p>
<p class="calibre1">“Bu doğru değil."</p>
<p class="calibre1">Carter ona bakmakla yetindi. Sullivan bir şey söylemesini, ona inandığını söylemesini bekliyordu. “Şey, Hazel'a Gawill'i gördüğümü söylemedim."</p>
<p class="calibre1">“Biliyorum. Hazel-" Sullivan sustu.</p>
<p class="calibre1">Yoksa bana söylerdi, demeye başladığını biliyordu Carter. İçkisinden kocaman bir yudum aldı. Sonra öfkesini kontrol etmeye çalıştı. Sullivan bir erdem timsali olmayabilirdi, ama Gawill de ondan daha iyi değildi. “Gawill'e inanmıyorum," dedi Carter.</p>
<p class="calibre1">“<sup class="calibre4">İ</sup>yi." Sullivan gözle görülür biçimde rahatladı. “<sup class="calibre4">İ</sup>ğrenç bir hikâye ve Hazel'ı aşağıladığını düşünüyorum." Hazel'ın koruyucusuymuş gibi daha dikleşmiş duruyordu.</p>
<p class="calibre1">Dört yıl üç haftadan daha mı çirkin, diye düşündü Carter. Öyle sanıyordu</p>
<p class="calibre1">Sullivan, “Bu konuyu çok iyi kaldırıyorsun, Phil," dedi.</p>
<p class="calibre1">Öyle miydi? Carter omuzlarını silkti. “Hazel'ı seviyorum. Ayrıca zaten -artık Victoria çağında değiliz herhalde, değil mi?" Bunu</p>
<p class="calibre1">söyler söylemez, söylediğine kendi de inandı.</p>
<p class="calibre1">“Gawill’in yapamayacağı hiçbir şey yok. Sanmam ki son versin. Özellikle de sonuç almadığını görürse.”</p>
<p class="calibre1">“Sonuç demekle ne kast ediyorsun?”</p>
<p class="calibre1">“Gawill benden korkunç nefret ediyor, bunu sana daha önce de söylemiştim. Beni dövdürmek istiyor -hatta daha da kötüsünü. Adımı lekelemeye, dünya âleme rezil etmeye bayılır biliyorsun, çalıştığım şirkette. Bunun gibi hikâyelerin günümüzde profesyonel bir insana zarar vermeyeceğini düşünebilirsin, ama bazen verebilir.”</p>
<p class="calibre1">Carter Sullivan'ın asıl olarak kendisini, mesleğini düşündüğünü anladı. Aşağılık bir şeydi bu. “Peki, ben bunu yapmayacağım,” dedi. “Gawill yapabilir ama.”</p>
<p class="calibre1">“Evet, yapabilir. Neyi beklediğini bilmiyorum. Şey, seni görmeyi bekliyordu elbette. Bana ne söylediğini biliyor musun?” Sul-livan kısa bir kahkaha attı. “Sana anlattığı zaman deliye döndüğünü söyledi -dört yıldır sürdüğünü söylediği zaman. Beni öldürme tehdidi savurduğunu söyledi.”</p>
<p class="calibre1">Carter dikkatle onu seyretti.</p>
<p class="calibre1">“Bir koruma tutsam iyi olur diye düşünmeye başlıyorum.”</p>
<p class="calibre1">Sullivan bunu sanki kesinlikle yapacakmış gibi söyledi. Carter konuyla, Sullivan’ın can güvenliğiyle hiç ilgilenmediğini kavradı. Bir şeyi daha kavradı: Sullivan’ın sahneden çekilmesini istediğini. Cezaevindeyken, diye düşündü, bir cezaevinin orman kanununda, bir erkek başka bir mahkumun karısıyla yanığını öğrenirse, o mahkum bir gün koridorda esrarengiz bir şekilde ölmüş bulunurdu.</p>
<p class="calibre1">“Bana neden öyle bakıyorsun? Bana inanmıyor musun?” diye sordu Sullivan.</p>
<p class="calibre1">“Şey, evet, inanıyorum galiba.”</p>
<p class="calibre1">“Görüyorsun ya, Phil, senin de bu konuyla ilgin var. Gawill o sert adamlarından birini beni öldürmek üzere yollamaya bayılır -ve işi senin üzerine yıkmaya. Bunu daha önce de söylemiştim. Şimdi yapmaya çalıştığı şeye bak, seni doldurmaya çalışıyor. Bunu görüyorsun, değil mi?”</p>
<p class="calibre1">“Evet, görüyorum.”</p>
<p class="calibre1">Sullivan başka bir şey söyleyecekmiş gibi kaşlarını çatıp odada dolanırken bir sessizlik oldu. Carter oturdu. Nedense kendini güvenli hissediyordu. Sullivan’ın hayatından endişe etmesi hoşuna gitmişti. Sullivan için yeni bir şeydi bu. Carter için ise hiç de yeni değildi. “Bugün Gawill’den haber aldın mı bu arada?”</p>
<p class="calibre1">“Hayır. Neden? Sen aldın mı?”</p>
<p class="calibre1">Carter sakin bir sesle, “Hayır,” diyerek sigarasının külünü bir kül tablasına silkeledi.</p>
<p class="calibre1">Carter gözünü dikmiş ona bakıyordu, başka soru sonnaya korkuyordu sanki. Anlaşılan Sullivan Gawill'in ona başka şeyler de söylemiş olacağından korkuyordu. Carter da Gawill’in bugün ya da dün Sullivan’ı arayarak Philip Carter’a bilgilendirici bir mektup gönderdiğini söylemesinin mümkün olduğunu düşündü.</p>
<p class="calibre1">Sullivan, “Bütün bunları karıştınnasının nedeni,” dedi, “yapmaya çalıştığım şey.” Başını iki yana salladı. “Uğraşmamış da olabilirdim. Gawill’i rezil etmek bana hiç de doyum vennedi. Yaptığım yalnızca buydu.”</p>
<p class="calibre1">Sullivan, onu cezaevinden çıkartmaya çalıştığı için hayatının tehlikede olduğunu söylemeye çalışıyordu. Ama eğer doğruysa, neden bunu tekrar edip duruyordu? Ayrıca Sullivan’ın çabaları Carter’ın cezasını bir gün bile azaltmış değildi.</p>
<p class="calibre1">Carter ayağa kalkarken, “Gawill ile başka bir konuşma yapacağımı sanmıyorum,” dedi.</p>
<p class="calibre1">Sullivan ona Butterworth’ü sordu ve cuma günkü görüşmeden sonra kendisini arayarak görüşmenin nasıl gittiğini anlatmasını istedi. Bundan sonra Carter evden çıktı.</p>
<p class="calibre1">Hazel’a Sullivan’ın Buterworth görüşmesiyle ilgili kendisine bilgi vennek istediğini söyledi.</p>
<p class="calibre1">Hazel, “Bu gece daha neşeli görünüyorsun,” dedi. ‘‘Cuma günü rüya gibi geçer umarım.”</p>
<p class="calibre1">“Bir rüya,” diye tekrarladı Carter. Mutfakta durmuş, Hazel’ın limonlu kekin üstüne krema döküşünü izliyordu. Hazel ’ın üzerinde mutfak önlüğü, tüvit etek, kısa kollu beyaz buluz vardı ve ince siyah bir kurdeleyle saçlarını arkadan bağlamış, birkaç tutamı da kurdeleden çıkarmıştı. Carter yıllar önce New York’ta, sonra Fre-mont ’da, sonra da,burada onu mutfakta seyrettiğini hatırladı. Kaşlarını çattı. Artık bakış açısı biraz gölgelenmişti, çünkü Sullivan’la birlikte olduğunu biliyordu. Etkilenen ahlâki bakış açım değil, diye düşündü, Hazel’ın kötü hiçbir şey yapamayan, yenilmez, göz alıcı bir tannça imajı altüst olmuştu. Carter bunun üstesinden gelebilirdi, tıpkı Sullivan’a söylemiş olduğu gibi. Sızlanma yok, Victoryen tavır yok. Bir lekeydi bu, ama cezaevi de lekeydi -uzun bir leke, isyandaki Whitey olayından ise hiç söz etmeyelim. Cezaevinden kalan yaralar taşıyordu. Şimdi Hazel da taşıyordu.</p>
<p class="calibre1">Hazel’ın kaşları sorgular gibi biraz kalktı ona bakarken, ama sonra başka bir şey yapmak için arkasını döndü. Geçen haftalarda ona birkaç kez, “Sorun nedir, sevgilim?" ya da “Ne düşünüyorsun?" diye sormuş, ama Carter her zaman ona yanıt verecek durumda olmamış ya da bir şey söylemek istememişti. Yüzüne tuhaf bir ifade geldiğinde her zaman kesin bir şey düşünüyor olmadığını biliyordu Carter. Altı yılda yüzü değişmişti yalnızca ve Hazel buna henüz alışamamıştı. Ama, “Tüm dünyanın büyük bir cezaevi gibi olduğunu ve cezaevlerinin yalnızca dünyanın abartılı bir biçimi olduğunu düşünüyorum," yanıtını vererek onu huzursuz ettiğini biliyordu. Tıpkı o geceki gibi ne kastettiğini açıkça anlatamamıştı. Cezaevi olmayan dünyada da kurallar ve yönetmelikler var, demek istiyordu ve zaman zaman bunlar korku ürünleri olmak dışında bir anlam ifade etmiyordu. Herkesin kafasında bazen yüzeyin altında yatan cezaevinden daha da çılgın bir dünya olduğunu hissediyordu. Dünyanın geri kalan kısmı bir insana ne zaman uyuması ve yemek yemesi gerektiğini söylemeden, başkaları bu şeyleri yapmadan insan delirirdi. O akşam buna inanıyordu, çünkü böyle hissediyordu, hatta hâlâ buna inanıyordu, ama Hazel inanmadığı için kendini ne kadar anlatmaya çalışsa bu fikir o kadar saçma geliyordu.</p>
<p class="calibre1">“Sevgilim, bu hafta sonu Elliottlara gideceğimizi unutma."</p>
<p class="calibre1">“Tamam." Pek hatırlamıyordu. Cuma günü Hazel işten çıktıktan sonra Long Island’a gideceklerdi. Roger Elliott bir yatırım danışmanıydı ve Hazel ona paralarının büyük kısmını vermiş, adam da hisse seneti alarak iyi bir yatırım yapmıştı. Otuz yaşlarında olan Priscilla Elliott evde oturup Timmie’den daha küçük olan iki çocuğuna bakıyor, hobi olarak sıkıcı portre ve manzaralar yapıyordu. Evleri çok büyüktü ve geniş yeşil bahçesiyle oldukça kalıcı bir evdi. Sullivan’ın bu hafta sonu Elliott’lara gelmeyeceğini hatırladı Carter. Bu da iyi bir şeydi.</p>
<p class="calibre1">Ertesi gün perşembeydi ve Carter'ın yapacak özel bir işi yoktu. Perşembe günleri l ’den 4’e kadar eve gelen temizlikçi Sandra’yı her zamankinden daha dikkatle kontrol etti. Sandra’ya mutfak raflarını silmesini ve ilaç dolabını temizlemesini söylemeyi hatırladığı için Hazel’ın memnun olacağını düşünüyordu. Sandra Hazel’ın notlarına hiçbir zaman tam bir özen göstermemişti.</p>
<p class="calibre1">Saat 3’ten hemen önce telefon çaldı. Gawill’di arayan. “Merhaba, Phil. Herhalde mektubu almışsındır,” dedi.</p>
<p class="calibre1">“Evet.”</p>
<p class="calibre1">“Bir yanıt hak ettiğimi düşünüyordum -bir telefon ya da mektup.”</p>
<p class="calibre1">“Öyle mi?”</p>
<p class="calibre1">“Aman, Phil. Kasetleri dinlemeye korkuyor musun?”</p>
<p class="calibre1">Carter birden öfkelendi. “Senin kasetlerini ya da herhangi bir kaseti dinlemeye korktuğum falan yok.” “Hazel hakkında” demek ya da onun adını Gawill’e söylemek istemeyerek cümlesini yarım bıraktı.</p>
<p class="calibre1">“Tamam, ne zaman geliyorsun? Bu gece mi?”</p>
<p class="calibre1">“Bu gece boş değilim. İşten eve kaçta geliyorsun?”</p>
<p class="calibre1">“Altı sularında.”</p>
<p class="calibre1">“Geleceğim. Bekle -adres.” Carter adresi yazdı.</p>
<p class="calibre1">Kasetleri ya da Gawill’in elinde başka ne varsa dinleyip bu işten kurtulacağım diye düşündü. Muhtemelen Gawill’in elinde hiçbir şey yoktu.</p>
<p class="calibre1">nSaat 5.40’ta bir taksiye binerek Gawill’in Jackson He-ights’daki zor bulunan adresine gitti ve kırmızı tuğladan, hepsi birbirine benzeyen kasvetli binalardan oluşmuş bir sokakta indi. Binalar yaklaşık sekizer katlıydı. Gawill’in binasındaki giriş holü bebek arabaları doluydu ve her yanı yemek kokuları kaplamıştı. Altıncı kata çıkmak için asansöre bindi.</p>
<p class="calibre1">Gawill kapıyı açar açmaz nazik bir sesle, “Merhaba, Phil,” dedi. Uzun kollu bir tişört giymişti, ağzında sigara vardı. “Girse-ne.”</p>
<p class="calibre1">Carter ucuz, yeni mobilyalarla dolu bir oturma odasına girdi. Duvardaki reprodüksiyonlar gibi kişiliksiz bir havası vardı odanın.</p>
<p class="calibre1">Gawill ona içki içmeyi önerdi, Carter paltosunu çirkin, yeşil bir kanepenin bir koluna attı. Başka bir odaya açılan bir koridor vardı. “Burada yalnız mı yaşıyorsun, yoksa biriyle mi?”</p>
<p class="calibre1">“Ha, yalnızız. Bunu tercih edeceğini sandım.” Gawill mutfaktan elinde iki içki bardağıyla döndü. “İlgilendiğin şeyler tam şurada.” Kanepenin önündeki yuvarlak sehpanın yanına gitti. Sehpanın üzerinde, iki dolu kül tablasının arasında eski bir kahverengi zarf vardı. Zarf ağzına kadar doluydu. Gawill kanepeye oturdu. “Bu notlar,” diyerek zarfın içindekileri çıkardı. “Şey, dediğim gibi, çoğunlukla Sullivan’la ilgili, ama onu ziyarete gelen başka insanlar da yer alıyor.”</p>
<p class="calibre1">Gawill biraz daha mırıldandıktan sonra Carter, “Asıl önemli olan şeyi ver bakayım,” dedi.</p>
<p class="calibre1">“Örneğin bu, 27 Haziran, <span class="calibre2">üç</span> yıl öncesi, ‘Bayan Carter 16.35’te geldi ve 18’de çıktı.’ Sullivan’ın evi burası, karın Long Island’daki okula giderken, herhalde oğluna beşe kadar okuldan çıkamadığını söylüyordur, çünkü bunu hayli düzenli bir şekilde yapıyordu. İşte gene, ‘Bayan C. 16.35’te geldi, 18.20’de çıktı’.” Notlarını karıştırdı. “ ‘S. Bayan C. ile birlikte eve 21.30’da girdi. Kadın gece yarısı ayrıldı, S. onu taksiye bindirdi.' <span class="calibre2">Bir</span> yıl önce.” Gawill Carter’a notu vermek için öne eğildi.</p>
<p class="calibre1">Gawill altı not daha okudu. En sonuncusunda Hazel evden gece 2’de çıkmıştı ve yanında iki kişi daha vardı. Sullivan bir parti veriyordu.</p>
<p class="calibre1">“Ama biliyorsun, <span class="calibre2">geç kalmak</span> sorun değil," dedi Gawill gülümseyerek.</p>
<p class="calibre1">Carter da gülümsemek zorunda kaldı. “Bu konuda heyecanlanacak bir şey göremiyorum -elindeki şeylerden.” Carter sıkıntı ve belli belirsiz bir öfke duydu; öfkenin buraya gelme zahmetine katlandığı için kendisine yönelik olduğunu hissetti.</p>
<p class="calibre1">Gawill şaşınnış ve hayal kırıklığına uğramış görünüyordu. “Demek gönnüyorsun. Peki, belki kasetleri dinlemek istersin.” Ayağa kalkıp daire kapısına yakın dolabın yanına gitti. Ağır görünüşlü bir kutu, onun ardından gene başka bir kutu çıkardı. <sup class="calibre4">İ</sup>kinci kutu kaset doluydu, iki uzun sıra kaset vardı. Gawill ne aradığını bilmiyor gibi uzatıyor ya da biliyor gibi görünmüyordu. Kaset kutusuna eğilerek, “İki kez Sullivan ’ın evine girdim, birincisinde dinleyici takmak, İkincisinde çıkarmak için. Bir bakalım. Marc-hand...” diye mırıldandı. Kaseti geriye koyarak başka birini aldı. “Başka Marchandlar. Bizim çocuklardan biri,” dedi alayla.</p>
<p class="calibre1">Carter sigarasından bir nefes çekti. Gawill’in aklında bir sorun var, bir paranoyak, diye düşündü, Sullivan'ın araştırmaları da ateşe epeyce benzin dökmüş olmalıydı. Carter kanepe yastığındaki not yığınına bir daha baktı. Gawill’in diğer infazcıları hakkında ne kadar başka kahverengi zarfı vardı? Ve bütün bunları elde etmek için ne kadar para ödemişti? Belli ki ucuz bir evde oturacağı ve hep borçlu olacağı kadar çok.</p>
<p class="calibre1">“Ha, işte burada,” dedi Gawill. “Sullivan,”</p>
<p class="calibre1">Kaseti teybe takması birkaç dakika aldı. Carter Sullivan’la kuru temizleyici görevlisi arasındaki ilk birkaç konuşmayı gülümseyerek dinledi. Oğlan bir takım elbise getirmişti, ama Sullivan’ın beklediği beyaz ceketi değil. Bir kapı küt diye kapandı ve sessizlik oldu.</p>
<p class="calibre1">Carter, “Haydi, Greg, hızlandır şunu,” dedi.</p>
<p class="calibre1">Gawill, “Hızlandıramam, kaçırabilirsin,” diyerek yerdeki aletin üzerine eğildi.</p>
<p class="calibre1">Sullivan telefonda bir lokantada yer ayırtıyordu. Saat 9’da iki kişi için.</p>
<p class="calibre1">Gawill araya girdi. “Aleti telefonun hemen yanına koyduk.” Gene uzun bir sessizlik.</p>
<p class="calibre1">Gawill, “Bekle,” diyerek ses gelene kadar kaseti ileri sardıktan sonra arkasına yaslandı. Hazel Sullivan’ın evine gelmişti.</p>
<p class="calibre1">Sullivan, “Nasılsın, sevgilim?" diye sordu.</p>
<p class="calibre1">“İyiyim, ya sen?" diye cevap verdi Hazel. “Ne gündü ama!” “Yemeği 9’da hazır edebilirim ancak, çünkü saat <span class="calibre3">8</span>'de hiçbir şey yoktu. Olur mu, canım?”</p>
<p class="calibre1">“Önemli değil. Bana biraz daha zaman kazandırır. Ayakkabılarımı bile çıkarmayacağım.”</p>
<p class="calibre1">Sullivan biraz güldü. “Çıkarsana. İçki ister misin?”</p>
<p class="calibre1">“Hayır, teşekkürier. Daha istemem.”</p>
<p class="calibre1">“Sevgilim.”</p>
<p class="calibre1">Belki öpüştüler, belki de öpüşmediler. Sessizlikte Carter’a öpüşmüşler gibi geldi.</p>
<p class="calibre1">Gawill, “Şunu bir dinle," dedi.</p>
<p class="calibre1">Carter, “Aman haydi. Bir şey kanıtlamaya çalışıyorsan neden yatak odasına yerleştirmedin?" dedi gülerek.</p>
<p class="calibre1">Sullivan, “Timmie ne yapacak?” diye sordu.</p>
<p class="calibre1">Hazel, “Okul arkadaşlarından birinde kalıyor," cevabını verdi.</p>
<p class="calibre1">Sullivan’dan, “Ah-h, harika," karşılığı.</p>
<p class="calibre1">Sesleri zayıflayarak kesildi.</p>
<p class="calibre1">Gawill, <span class="calibre2">“Şunu</span> dinle," dedi. “Bu kaset geçen ekime ait."</p>
<p class="calibre1">Carter Hazel’ın sesini, ruh hallerini biliyordu. Birçok kez onunla da aynı şekilde konuşmuştu.</p>
<p class="calibre1">Gawill teybi kapattı. “Timmie geceyi okul arkadaşlarından birinde geçiriyor." Anlamlı anlamlı başını salladı.</p>
<p class="calibre1">Carter titreyen ellerini açtı. “Gece geç kalacak olursak böyle yapar."</p>
<p class="calibre1">“Ah, kendine gel. Dün doğmuş çocuk değilsin," dedi Gawill.</p>
<p class="calibre1">Carter alayla gülümsedi. Hayır, değildi. Kaset de geçen ekime aitti. Kasetin etiketinden bunu kendisi de okuyabiliyordu, tabii Ga-will sahte bir tarih almamışsa.</p>
<p class="calibre1">Gawill bardağını alarak bir içki daha doldurdu. “Sullivan'la olduğu akşam üzerleri için sana ipuçları vereyim, böylece gidip... " Gawill bardağı sehpanın üzerine koydu.</p>
<p class="calibre1">“Eee?"</p>
<p class="calibre1">“Eee -onu kendi yatağında boğabilirsin."</p>
<p class="calibre1">Carter’ın alnı terden buz gibiydi. “Anladığım kadarıyla benden daha çok nefret ediyorsan ondan. Bu konuda beni fersah fersah aşarsın."</p>
<p class="calibre1">“Bunu senin yapman gerekir bence. Ahlâki açıdan hakkın var."</p>
<p class="calibre1">Carter güldü. “Hadi hadi. Bu şeref sana ait."</p>
<p class="calibre1">Gawill onun yüzünü inceledi.</p>
<p class="calibre1">Carter sonunda başını bardağına eğdi. Parmaklarını nemli alnından geçirdi. Belli belirsiz ter ona cezaevi hastanesinde morfin almadığı zamanlar gösterdiği semptomları hatırlattı.</p>
<p class="calibre1">“Bir iğneye ne dersin?" diye sordu Gawill. “Banyoda biraz var. Saf.”</p>
<p class="calibre1">Carter arkasına yaslandı, uzun süre cevap vermedi, ama yanıtının ne olacağını biliyordu. “Neden olmasın?”</p>
<p class="calibre1">Gawill, “Banyoda değil, ama getiririm,” diyerek iyi bir evsahibi gibi çevik hareketlerle yatak odasına gitti.</p>
<p class="calibre1">Carter ayağa kalktı. Gawill’in banyoda olduğunu duymuştu. Banyoya gitti.</p>
<p class="calibre1">Gawill kutuyu yere koydu. Dibinde pamuktan bölmelerin içine kırk kadar ampul konmuş küçük bir karton kutuydu bu. Kutu dolu olsaydı, diye düşündü Carter, içinde en az iki yüz kırk ampul olurdu.</p>
<p class="calibre1">Gawill küvetin kenarına hidrotermik bir iğne koyarken, “Her biri on dozluk,” dedi. “Hepsini ister misin bilmiyorum.” İyiliksever bir edayla gülümseyerek banyodan çıktı.</p>
<p class="calibre1">Carter otomatiğe bağlanmış gibi hareket etti, birkaç saniye içinde mal kolunun damarına girmişti bile, gerçi ampul ve yeni iğne cezaevi hastanesindekinden farklıydı. Yarım plastik ampulden biraz daha fazlasını aldı. Carter Gawill’in bu kadar malı nereden aldığını merak etti, ve sormasının fazla diplomatik olmayacağını düşündü. Ama kârlı bir işti ve Gawill’in neden özel detektif ya da sahte fakslar kiralayabildiğini açıklıyordu. Carter bakınca en az altı kat ampul olduğunu gördü ve piyasasında normal fiyata satılırsa kutu ahı bin dolar değerindeydi. Carter oturma odasına geri döndü.</p>
<p class="calibre1">Gawill, “Eve birkaç iğne götürmek istersen,” diye sordu başını banyoya doğru sallayarak, “git al.”</p>
<p class="calibre1">Carter gülümsedi. “Hayır, teşekkürler, Greg.” Uyuşturucu damarlarında dolaşmaya başladı, tanıdık ve güçlü. Carter bir koltuğa rahatça yerleşti.</p>
<p class="calibre1">Gawill ayağa kalkıp ona içkisini verdi. Carter artık içkiyi ne istiyor ne de ihtiyaç duyuyordu, ama gene de aldı.</p>
<p class="calibre1">Gawill, “Gerçekten, Phil, Bay Sullivan’ı ortadan kaldırabilecek ve elini kolunu sallaya sallaya çekip gidecek -hukuki açıdan- tek kişi sensin,” dedi sakin bir tavırla.</p>
<p class="calibre1">Carter kaşlarını çatıp güldü. “Arkamda bir cezaevi sicili varken mi?"</p>
<p class="calibre1">“Bir erkeğin hakkı-”</p>
<p class="calibre1">“Bu kendine özgü yasa yalnızca Teksas’ta geçerli değil midir?”</p>
<p class="calibre1">Gawill koltuğa gömülüp bir eliyle ağzını sıvazladı. “Dostlarımdan biri yapmış gibi görünmesini sağlayabiliriz. O zaman da onlar yapmış olamazlar -anlıyorsun- peki yasalar bu durumda ne yapabilir? Senden kuşkulanabilirler, ama-” Gawill sustu.</p>
<p class="calibre1">Gawill anlamlı konuşmuyordu, ama Carter kendini Sullivan’ın boğazına yandan bir darbe indirirken hayal etti: Cinayet kasıtlı Alex darbesi. “Ben yaparsam benden kuşkulanacaklarını düşünmem gerekir," diyerek saatine baktı. 7’ye çeyrek vardı. Hazel onun nerede olduğunu merak edecekti. Eve not bırakmamıştı. “Ya da yapmasam bile," diye ekledi.</p>
<p class="calibre1">“Bunu bir düşün, Phil. Bir plan kurabiliriz. Nedenin var. Sen bitirene kadar bu ilişki bitmeyecek, bunu biliyorsun."</p>
<p class="calibre1">Carter sakinliğini korudu. Ama korku hissetti, kalbi daha hızlı atıyordu. Cezaevindeki birçok anlardan birine benziyordu bu; ölüm tehdidi altında olduğun zaman ya da gerçekten inen bir darbenin hemen öncesinde -Max’in hücresinde sırtı Squiff’e dönükken bazen hissettiği gibi. “Bu işi sana bırakacağım sanırım," diyerek ayağa kalktı.</p>
<p class="calibre1">“Ah, hayır, ben sana bırakıyorum."</p>
<p class="calibre1">Carter güldü.</p>
<p class="calibre1">Gawill de güldü. Ayağa kalkıp cebine uzandı. Cüzdanını çıkararak içinden bir fotoğraf aldı. “Senin için bir armağan. Tarih arkasında yazıyor."</p>
<p class="calibre1">Carter resmi aldı. Hazel’ın bir fotoğrafıydı, arkadan çekilmişti. Hazel şapkasızdı ve üzerinde manto vardı, Sullivan’ın Otuz Sekizinci Sokak’taki evine benzeyen bir binanın basamaklarını çıkıyordu. Carter resmin arkasını çevirip okudu: “4 Ocak 16.30." Carter, “Hazel genellikle beşe kadar çalışır," dedi. Sonra Gawill’in sözünü kesmesini önleyerek, “Beşten hemen önce onu bürosundan defalarca aradım. Biliyorum," dedi.</p>
<p class="calibre1">“Sullivan da öyle olmalı. Ama ara sıra ayarlama yapıyorlardır. Aşk bir yolunu bulur, öyle derler ya. Bu fotoğrafı inkâr edemezsin, değil mi?"</p>
<p class="calibre1">Carter omzunu silkerek fotoğrafı sehpanın üzerine fırlattı. Hazel’ın üzerinde bu kış çoğunlukla işe giderken giydiği, siyah kürk yakasıyla kolu olan koyu kahverengi manto vardı. Carter kendini kusacakmış gibi hissetti.</p>
<p class="calibre1">Gawill onun omzuna vurarak, ‘Tamam," dedi. “Doğru olduğunu biliyorsun. Tamam, Bay Sullivan’ı mahvetme zevki için seninle yarışacağım, ama bence kazanan sen olacaksın."</p>
<p class="calibre1">“İyi geceler, Greg." Carter kapıya doğru yürüdü.</p>
<p class="calibre1">Grawill ondan önce giderek kapıyı tuttu. “Gene görüşürüz, Phil."</p><div class="calibre5">
<p class="calibre1">129</p></div>
<p class="calibre1">F^^Cam Htk:re</p>
<p class="calibre1">Carter eve döndüğünde Hazel mutfaktaydı.</p>
<p class="calibre1">“Merhaba," diye seslendi. “Neredeydin?”</p>
<p class="calibre1">Carter oturma odasından geçerek mutfak kapısının kenarında durdu. “Dışarıdaydım,” dedi. “Yürüyüş yapıyordum."</p>
<p class="calibre1">Hazel ona şöyle bir bakış attıktan sonra yaptığı işe -bir paket dondurulmuş bezelye açmaya- geri döndü.</p>
<p class="calibre1">Carter o zaman dönüp gidebilirdi, çünkü Hazel sorgulamasının ardını getirmemişti, ama Carter ona bakmaya devam etti, gözlerini birkaç saniye ondan alamadı. Hazel omzunun üzerinden ona tekrar bakınca Carter uzaklaştı. Timmie'nin odasının açık kapısından içeriye baktı. Timmie yüzüstü yere yatmış ev ödevini yapıyordu: çalışma masasına tercih ettiği yerde. Carter oğlunun sağ elinin sargılı olduğunu gördü.</p>
<p class="calibre1">“Merhaba, Timmie. Eline ne oldu?"</p>
<p class="calibre1">“Ha -bu öğleden sonra hentbol oynarken düştüm.”</p>
<p class="calibre1">“Ya. Bir sıyrık mı? Kötü mü?"</p>
<p class="calibre1">“Hayır, kesik. Bir cam parçasına falan çarptım, ama kötü değil.” Timmie bunları söylerken başını kaldırıp bakmadı.</p>
<p class="calibre1">Carter biraz duraksadıktan sonra banyoya gitti. Ellerini sabunla yıkadı, ardından da yüzünü. Kendini çok iyi hissediyordu. Hazel’ın Sullivan’la ilişkisi sürüyor olabilirdi -Hazel bugünlerde çok meşgul bir kadındı- ama eroin yüzünden kendini çok iyi hissediyordu, sanki tüm dünya onun yanındaydı. Gawill’in ilişkiyi bilmesi, her zaman biliyor olması Carter’a tuhaf bir rahatlık verdi, belli ki dünyasını altüst etmemişti, onu fazla sarsmamıştı. Hatta Gawill biraz mizah bile katmıştı: <span class="calibre2">Aşk bir yolunu bulur.</span> Evet, gerçek aşkı engellemek için cezaevinden eve gelmesinden daha fazlası gerekirdi.</p>
<p class="calibre1">Mutfağa dönüp, “Yemekten önce bir içki ister misin?” diye sordu.</p>
<p class="calibre1">“Hayır, teşekkürler. Sen istersen al."</p>
<p class="calibre1">“Hayır, teşekkürler.”</p>
<p class="calibre1">Hazel somon balığı ve bezelyeli güveç yapıyordu. Fırındaki yemeği kontrol ettikten sonra kapağı tekrar kapadı. “Gerçekten neredeydin peki?" diye sordu.</p>
<p class="calibre1">Carter onun meydan okuyuşuna karşı gözlerini kırpıştırdı, ama sakinliğini de bozmadı. Sullivan kadar suçlu davranıyor, diye düşündü ve elbette aynı nedenden ötürü. Carter biraz kendine meydan okur bir tavırla, ne dediğini fark etmeden, “Dışarıda yürüyordum,” dedi. Ama sözlerini havada asılı bıraktı. Arkasını dönüp oturma odasına gitti.</p>
<p class="calibre1">1 8  Butterworth, “David bana sizin hakkınızda çok şey anlattı,”  dedi, ama Carter'ın yanında getirdiği özgeçmişi okumaya devam etti.</p>
<p class="calibre1">Butterworth, üzerinde bazı kırtasiye malzemeleri ve alet yapan bir makineye benzeyen bir model bulunan büyük bir masada oturuyordu. Kırk beş yaşlarında görünüyordu, ama azıcık siyah saçı dışında keldi. Ağzı zayıf olma değil zarif olma anlamında yumuşaktı ve Carter’a tuhaf şekilde Hazel’ın ağzını hatırlatıyordu. Jenkins and Field danışman mühendislerdi ve Carter, Butterworth fazla meşgul olduğu zaman işin bir kısmını yapacağını tahmin etmişti. Butterworth çoğunlukla başka kentlere gönderiliyordu ve işi alırsa onun işinin bir bölümünü kendisi yapacaktı. Yılda on beş bin dolar ve yazın bir aylık tatil veriyorlardı.</p>
<p class="calibre1">“Peki, Bay Carter, isterseniz iş sizindir,” dedi Butterworth.</p>
<p class="calibre1">“Teşekkürler. İstiyorum sanırım.”</p>
<p class="calibre1">Butterworth omzunun üzerinden kapalı kapıya bir göz attı. “David bana sizin... Güney’de cezaevinde kaldığınızı söyledi. Sizin suçunuz olmadığını biliyorum. Suçlu kişi ölen adamdı.”</p>
<p class="calibre1">Carter başını sallayarak, “Evet,” dedi.</p>
<p class="calibre1">Butterworth, “Korkunç bir şey,” diye mırıldandı. “Ama bildiğimi size de söylemek istedim, buradaki hepimiz biliyoruz -hepimiz David’i tanıyoruz, ben öbürlerinden daha iyi tanıyorum ve David sizin iyi bir insan olduğunuzu söylüyorsa, benim açımdan iyi bir insansınızdır.” Gülümsemeye alışkın değilmiş gibi beceriksizce gülümsedi. “Cezaevi müdavimlerine bile bazen ikinci bir şans verilebileceğini düşünüyorum. Birçok insan bunu istemez. Siz öyle değilsiniz anladığım kadarıyla. Bildiğimizi ve sizinle ilgili gizli çekincelerimiz olmadığını bilirseniz bizimle daha iyi çalışacağınızı düşünüyorum.”</p>
<p class="calibre1">Carler binadan sakin bir heyecanla çıktı. Bulduğu ilk telefon</p>
<p class="calibre1">kulübesine girerek Sullivan’ı aradı. “Merhaba, David. Sana teşekkür etmek istedim. İşe alındım.”</p>
<p class="calibre1">Sullivan’ın düzgün tenor sesi, “Ah, harika, harika,” dedi. “Ne zaman başlıyorsun?”</p>
<p class="calibre1">“Pazartesi sabahı.”</p>
<p class="calibre1">“Şimdi çıkmam gerekiyor, benimle konuşmak için bekleyen biri var. Tebrikler, Phil, yakında görüşürüz.”</p>
<p class="calibre1">Hazel onun işe girmesine çok memnun oldu ve o akşam Elliott-ların evinde şampanya açarak kutlama yaptılar. Elliottlar yemekten sonra kilerlerinden en iyi şişelerini çıkarmakta ısrar ettiler. Timmie de bir bardak aldı ve Carter o gece oğlunun ona yeni bir saygıyla baktığını düşündü, çünkü öbür çocukların babalan gibi bir işi vardı onun da. Ama işi Sullivan sayesinde bulmuştu. Timmie bunu da biliyordu. Bay Sullivan için bir artı, bir artı daha.</p>
<p class="calibre1">Carter o gece uyuyamadı. Hazel yorgundu ve Elliott'ların konuk odalarındaki çift kişilik yatakta sıkı bir uyku çekti. Dışarıda uğuldayan bir rüzgâr vardı. Carter ses çıkarmadan pijamasının üstüne takımını giyip aşağıya indi. Çimenlerin üzerinde yürüdü. Rüzgârı yiyince gerilimi azaldı.</p>
<p class="calibre1">Uzun kavakların ve ceviz ağaçlarının üstleri, işkence görmüş ve dayak yemiş bitkin insan başları gibi sallanıyordu. Carter eve baktı ve buraya davet edilmesinin çok tuhaf olduğunu düşündü. O akşam da tuhaf geliyordu ona, ya aslında hiç olmamış ya da yıllar önce olmuş bir şey gibi.</p>
<p class="calibre1">“Phil?"</p>
<p class="calibre1">Hazel'ın sesi onu hazırlıksız yakaladı. Tam arkasındaymış gibi çıkmıştı. Sonra geceliği içinde solgun karaltısını gördü, evin üst sağ köşesindeki uzun pencerede küçücük duruyordu. Birden onu tanımadığını hissetti. Bu onu korkuttu ve şok etti. Kimliğini alıp götüren rüzgâr gibiydi. Ama otomatiğe bağlanmışçasına eve doğru yürürken başını kaldırıp Hazel’a baktı.</p>
<p class="calibre1">Hazel kısık bir sesle, evdeki insanları uyandırmaktan korkarca-sına, “Sorun nedir, sevgilim?” diye sordu.</p>
<p class="calibre1">Carter yatıştırma çabasıyla beceriksizce ona el salladı. Birden, aslında o Sullivan'a ail, diye düşündü. Onu hiç mi hiç tanımıyordu. Bir yerine inme inmiş gibi hareketsiz kaldı.</p>
<p class="calibre1">“İyi misin?"</p>
<p class="calibre1">Hazel’a baktı. “Yukarıya geliyorum.’’</p>
<p class="calibre1">1 9 Carter'ın Jenkins and Field'daki ilk haftasının perşembe ge-</p>
<p class="calibre1"><span class="calibre2">s</span> cesi Sullivan’ı yemeğe davet ettiler. Hazel yemeğe epeyce özen gösterdi -soğuk salatalık çorbası, karışık dana eti, beykın ve peynir, <span class="calibre2">hollandaise</span> soslu kuşkonmaz ve tatlı olarak da limonlu sufle. Hazel iyi günündeydi.</p>
<p class="calibre1">“Ah, en sevdiğim yemek. Harikasın," dedi Sullivan. İlk içki bardağıyla mutfakta dolandı.</p>
<p class="calibre1">Carter nedense tam olarak bunları söyleyeceğini biliyordu, gerçi Hazel onun en sevdiği yemeğin dana eti olduğu hakkında hiçbir şey söylememişti. Hazel bu gece pişirmekten hoşlanıyormuş gibi yapıyordu her şeyi. Her zaman pişirmekten hoşlanırmış gibi yapardı yemekleri -yalnızca bu gece biraz daha fazla. Timmie de Sullivan’ın gelişinden hoşlanmıştı.</p>
<p class="calibre1">Sullivan Hazel’a, “Buna daha ne kadar devam edeceksin?" diye sordu.</p>
<p class="calibre1">“Ne demek istiyorsun? Bu mu?” Hazel turp doğruyordu.</p>
<p class="calibre1">“Ev-vet. Turplarımın küçük lalelere benzemesi gerekmez. Bizimle birlikte oturacak mısın?"</p>
<p class="calibre1">“Ne kadar da kadir bilmez bir adam!" Hazel gülerek Carter’a bir bakış fırlattı.</p>
<p class="calibre1">Sullivan, “Mutfak kölesi," diyerek Carter’a oturma odasına gelmesi için işaret etti.</p>
<p class="calibre1">Timmie de peşlerine takıldı. Carter Sullivan'ın ona baktığını gördü. Bütün dikkatini Sullivan’a vermiş olan Timmie bir an utanmış gibi baktı, sonra Sullivan'ın hafif bir baş hareketiyle mutfağa döndü. Elleri yeni uzun pantolonunun cebindeydi. Sullivan onu iyi yetiştirmiş, diye düşündü Carter. Kendisi oğluyla bunu yapamazdı.</p>
<p class="calibre1">Sullivan, “Gawill’den hiç haber aldın mı?" diye sordu. Sesi alçaktı.</p>
<p class="calibre1">“Hayır.’'</p>
<p class="calibre1">“İyi.'’ Sullivan biraz kaşlarını çatarak mutfağa doğru döndü.</p>
<p class="calibre1">“Timmie’yi sepetlemek istemezdim, ama duymasını da istemiyorum. Peki, umalım ki bu iş burada kalsın. En azından senin için.” Carter, “Ya senin için?” dedi.</p>
<p class="calibre1">Sullivan gülümsedi. “Ben hâlâ buradayım. Hayır, bir süredir gözetleyenim yok -sana anlattığım telefon dışında.”</p>
<p class="calibre1">“Ve -gözetlemeler neydi? Geçmişte?"</p>
<p class="calibre1">“Şey -birincisi, sanırım birkaç kez takip edildim.” Sullivan sigarasını söndürdüğü küllüğe baktı. “Gawill’in takip edildiğimi bilmemi istediğinden eminim. Evimin çevresinde. Beni biraz korkutmak istiyordu, biliyorsun."</p>
<p class="calibre1">“Bunun amacını anladığımdan emin değilim," dedi Carter.</p>
<p class="calibre1">“Beni korkutarak sırtından atmak için. New York’taki otellerde onu soruşturduğum zamanlar. Dört beş yıl önce, biliyorsun. Hiç peşimde adam fark etmedim, ne kadardır -ha, belki bir yıldır.” Carter “belki bir yıl”a inanmadı. “Gawill Fremont’ta Tri-umph’da çalışırken mi takip edildin?” dedi. “Sonra da New Orle-ans’dayken?”</p>
<p class="calibre1">“Evet, ha, mütevazi bir ücretle ya da bir tür karşılık sayesinde New York’taki bir serseriyi evimin karşısına dikmiştir, sonra da beni birkaç blok izlettirmiştir -bir yere gidiyorsam." Omuzlarını silkti. “Pek hoş bir şey değil, ama polise sözünü edecek kadar kaygılanmadım hiç.”</p>
<p class="calibre1">Neden, diye düşündü Carter, Hazel’ın onu sık sık ziyaret ettiğini ifşa etmek istemediği için mi? Carter bardağını sehpaya koyarak kollarını kavuşturdu. Aynı anda her iki başp^mağı birden zonklayınca ellerini gevşetti. “Hazel takibi biliyor mu?”</p>
<p class="calibre1">“Hayır," dedi Sullivan. “Onu kaygılandırmak istemedim."</p>
<p class="calibre1">Ya da evine gelmesini önlemek, diye düşündü Carter. “Şimdi takip edilmiyorsun, öyle mi?”</p>
<p class="calibre1">Sullivan Carter’a gülümsedi. “Gawill artık burada olduğuna göre, belki bir adam tutma ihtiyacı duymuyordur.”</p>
<p class="calibre1">Carter da gülümsedi. “Yani Gawill takibi kendi mi yapıyor? Gözetlemeyi?"</p>
<p class="calibre1">“Eğer öyleyse, çok temkinli. Onu görmedim. Bir daha ondan haber alırsan, bana söyle, olur mu?"</p>
<p class="calibre1">“Olur. Hâlâ bu kadar endişe elmen kötü."</p>
<p class="calibre1">“Adam benim düşmanım. Düşmanın ne yaplığını, hatta ne düşündüğünü öğrenmek iyi olur.”</p>
<p class="calibre1">Her ikisi de birkaç dakika boyunca konuşmadı. Sullivan ona yeni işinin nasıl olduğunu zaten sormuş, Carter iyi olduğunu söylemişti. Sonraki iki hafta boyunca bazı kırtasiye işleri, sonra da iki üç haftalığına Detroit seyahati vardı. Sullivan onun birkaç haftalığına oradan uzaklaşacağına ne şaşkınlık belirtisi ne de ilgi gösterdi, en azından kendini ele vermedi.</p>
<p class="calibre1">Sonra Hazel ile Timmie içeriye girdiler. Hazel ile Sullivan başka konulardan söz ettiler: Priscilla Elliott’un yaptığı ve Hazel’a verdiği yeni suluboya resim. Resim Hazel’ın hoşuna gitmişti. Çerçevelenip sokağa bakan iki pencerenin arasına asılmıştı. Temmuzda Avrupa’ya gitmekten söz ettiler, ama Carter bu konuya bile katılamadı, üstelik gidecek olan kişi Sullivan değil kendisiydi. Timmie yolculuk konusuna merak duydu ve Sullivan’a temmuz ayında Rapallo’da futbol maçları olup olmadığını sordu. Rapallo Hazel'ın gitmek istediği bir şehirdi.</p>
<p class="calibre1">Sullivan, “Rapallo,” dedi, “stadyumu olmayacak kadar küçük bir şehirdir. İyi bir futbol maçı için Genova’yı düşünsen daha iyi olur bence.”</p>
<p class="calibre1">Timmie pufa oturarak Sullivan’a dalgın dalgın baktı, Sulli-van'ın onlarla gelmeyeceğini, babasının geleceğini ve babasının futbol hakkında fazla şey bilmediğini birden hatırlamıştı sanki.</p>
<p class="calibre1">Sullivan yemeği bir başyapıt olarak nitelendirince Hazel’ın başı göğe erdi. Timmie’nin de. Ve o akşam Carter parmaklarını acıtıp durdu; bıçağı ya da fincan sapını fazla sıktı, ta ki acı sonunda dayanılmaz hale gelene kadar. Bir ortopediste görünüp ameliyat olmaya karar verdi. Bu kararı verdiğinde saat 22. 15’ ti. Bir saat sonra Sullivan giderken, fikrini tekrar değiştirdi. Kaldı ki Hazel’ın zorla gönderdiği uzman, kemiği ve kıkırdağı kestikten ve eklemleri kaynattıktan sonra gene de esnekliğin tam olmayacağını ve muhtemelen ağrı da olacağını söylemişti.</p>
<p class="calibre1">Hazel ona gülümseyerek baktı ve “Mutlu musun, sevgilim?” diye sordu.</p>
<p class="calibre1">Carter, “Evet,” dedi, ona sarılıp boynunu öptü. Kalçasını tuttu. Hazel kollarında çok somut bir şeydi, ama gene de eskiden olan bir şey orada yoktu. Hazel’dan mı kendisinden mi gitmişti? Yoksa her ikisinden mi?</p>
<p class="calibre1">Bir sonraki hafta Hazel bir iş yemeğine gitmek zorundaydı.</p><div class="calibre5"><img src="main-1.png" alt="" class="calibre8"/></div>
<p class="calibre1">Elli Yedinci Sokak’taki bir oteldeydi yemek ve Hazel, Carter’ın sıkıcı bulacağını düşündüğü konular konuşulacağından yalnız gitmeyi önerdi. Carter da kabul etti. Jenkins ve Field için evde yapması gereken işler vardı.</p>
<p class="calibre1">“Timmie’yi yemeğe götürürüm, sonra Yirmi <sup class="calibre4">Ü</sup>çüncü Sokak’ta görmek istediği filme gidebilir," dedi Carter. “Westem gibi bir şeydi."</p>
<p class="calibre1">Hazel, “Sonra onu alacak mısın?" diye sordu. “Gece geç saatlerde bir kafeteryaya girip üç soda içmesini istemiyorum."</p>
<p class="calibre1">Timmie son günlerde soda tüketimini artırmıştı. Bir oturuşta üç soda onun için hiç de alışılmadık bir şey değildi.</p>
<p class="calibre1">“Filmin bitiş saatini öğrenip onu alırım," dedi Carter.</p>
<p class="calibre1">Kahvaltıda bu konuşmayı yapmışlardı. Carter filmin <span class="calibre3">6</span>, <span class="calibre3">8</span> ve lO’da oynadığını düşündü ve Timmie’nin yemekten sonra <span class="calibre3">8</span> seansına gitmesine karar verdi. Saat 5’te telefon edip Timmie’ye 6.30’da, her zamankinden biraz daha geç evde olacağını, birlikte yemeğe gideceklerini söyledi.</p>
<p class="calibre1">Carter işten sonra kent merkezine inen bir otobüse bindi ve Yirmi Sekizinci Sokak’ta indi. Bütün gün Sullivan’ı düşünüp durmuştu ve bu gecenin Hazel’ın bilmesi gerekmeyen küçük bir sohbet için iyi bir zaman olduğunu hissediyordu. Sullivan'a dosdoğru neler olduğunu soracaktı, eğer Sullivan doğruyu söylerse daha da iyi olacaktı, ama yalan söylerse Carter bunu anlayacağını sanıyordu. Ve Sullivan evde değilse, şansı böylece yaver gidecekti, ama Carter önceden randevu almak istememişti.</p>
<p class="calibre1">Sullivan'ın evine otuz metre kala Carter Hazel’ı gördü. O da onu gördü, durur gibi oldu, sonra gülümseyerek ona doğru ilerledi.</p>
<p class="calibre1">“Hey, merhaba," dedi her ikisi de, neredeyse aynı anda.</p>
<p class="calibre1">Carter gülerek, “David’e gidiyor olamazsın!" dedi.</p>
<p class="calibre1">“Tam da öyle yapıyorum. Ona bir kitap götürüyorum," diyen Hazel bir kolunda taşıdığı kâğıt ve kitap yığınını gösterdi. “Gelse-ne. Yalnızca bir dakikam var.” Apartmanın basamaklarını çıkmaya başladı.</p>
<p class="calibre1">“Hayır, hayır, böyle iyi. Ben yoluma devam edeceğim.”</p>
<p class="calibre1">Hazel ona baktı.</p>
<p class="calibre1">Carter, “Bir uğrarım diye düşünmüştüm. Önemli bir şey yok," dedi.</p>
<p class="calibre1">“Aptal olma. Eğer buradaysan-"</p>
<p class="calibre1">Carter yoluna devam etti. “Sonra görüşürüz," dedi gülümseyip el sallayarak. Köşeye kadar baston yutmuş gibi, tahta ayaklar üzerinde yürüyormuş gibi yürüdü. Bu gece yemek falan yoktu. Hazel akşamı Sullivan’la geçirecekti. Carter Hazel'ın takındığı hoş ifadeye hayran olmaktan kendini alamadı. Yukarı çıkmış olsaydı, Sulli-van’a, “Bak kime rastladım. İşte kitabın, David," diyecek, doğum sonrası çocuk bakımı, <span class="calibre2">faute de mieux</span> üzerine bir şeyler söyleyecekti. “Elli Yedinci Sokak'taki şeye gitmem gerekiyor, çünkü kokteyl saati çok erken, alabilirsem tabii. Bay bay." Evet, Hazel bu işi çok ustalıkla çözecekti. Carter’ın sokakta gizlenerek ne zaman dışarıya çıkacağını gözlediğinden kuşkulanacağı için Hazel’ın bu gece oradan erken ayrılacağını düşünerek başını geriye attı ve güldü.</p>
<p class="calibre1">Timmie’yi istediği yere götürdü -Yirmi <sup class="calibre4">Ü</sup>çüncü Sokak’taki bir kafeteryaya. Timmie beş porsiyon çeşitli yiyecek, üç tatlı ve iki bardak çikolatalı süt aldı. Buna rağmen zayıftı, boyuna göre kilosu biraz azdı. Yaşına göre uzundu. <sup class="calibre4">İ</sup>ki yıl içinde, diye düşündü Carter, herhalde epey uzayacaktı ve bütün bu yemekler bunun hazırlığıydı. Timmie’yi filme götürdü. Kendisi de girmeye karar verdi. Film düşünceleri için gürültülü ama nedense huzurlu bir ortam sağladı ve film bittiğinde hikâye hakkında en küçük bir fikri bile yoktu.</p>
<p class="calibre1">Eve döndüklerinde Hazel gelmemişti. Carter Timmie'yi yatağına yatırdı ya da hiç değilse bir kitapla yatağına girmesini ve on beş dakikadan fazla okumama sözü vermesini sağladı.</p>
<p class="calibre1">Carter, “Ben biraz dışarıya çıkıyorum," dedi. “Annen her an dönebilir, ama onu bekleme, çünkü uyuman gerekiyor."</p>
<p class="calibre1">Timmie, “Nereye gidiyorsun?" diye sordu.</p>
<p class="calibre1">Carter, “Yürüyüşe," karşılığını verdi. “Fazla kalmam." Bu ona Hazel'la yaptığı konuşmayı hatırlattı.</p>
<p class="calibre1">Carter bir taksiye binerek Gawill’in evine gitti. Gawill evde değilse fark etmezdi. Evdeyse, iyiydi. Carter taksiyi bekletmedi. İnip zili çaldı.</p>
<p class="calibre1">Otomatiğe basılmadı ve Carter’ın da asansöre kadar gitmesine gerek kalmadı, ama daha önce fark etmediği bir diyafondan çatlak sesler duydu. Diyafona bağırdı:</p>
<p class="calibre1">“Merhaba, Gawill, ben Carter. Yukarı gelebilir miyim?"</p>
<p class="calibre1">“Ha, Phil ! Elbette, Phil, yukarı gel."</p>
<p class="calibre1">Carter çıktı.</p>
<p class="calibre1">Gawill kapıyı onun için açmış bekliyordu. İçeriden berbat bir dans müziği ve konuşmalar geliyordu.</p>
<p class="calibre1">Carter, “Parti mi veriyorsun?" diye sordu. “Öyleyse ben gir-"</p>
<p class="calibre1">“Ha, hayır, parti yok,” dedi Gawill. “<sup class="calibre4">İ</sup>çeriye gir, Phil.”</p>
<p class="calibre1">Carter, nedense Gawill’in onu iyi karşılamasına sevinerek içeriye girdi, gerçi Gawill’in tanıştırdığı adama ve yanındaki aptal sarışına tavrı pek soğuktu. Carter bunun belli olmadığını umut etti.</p>
<p class="calibre1">Gawill, “Phil Güney’den eski bir arkadaşımdır," dedi hiç ilgilenmeyen iki arkadaşına.</p>
<p class="calibre1">Erkek otuz beş yaşlarında, iyi kesimli takım elbisesinden fırlayan geniş omuzlu, iri yarı bir adamdı. Sarışın ise yalnızca sarışındı, biraz fazla ağır makyaj yapmıştı ve Carter kadının düzenli bir işi olmadığından kuşkulandı. Yatak odasının dışında Gawill’e uygun bir kıza benzemiyordu.</p>
<p class="calibre1">Sarışın Carter’a, “Güneyli misiniz?" diye sordu.</p>
<p class="calibre1">Carter gülümseyerek, “Hayır," karşılığını verdi. Kadının kahverengi ipek elbisesinin V yakasında derin bir dekolte, çok yüksek topuklu ayakkabılar ve sağ çorabında bir kaçık vardı. “Ya siz?”</p>
<p class="calibre1">“Ha! Ben Connecticutluyum. Köken olarak," diye ekledi. “Dans etmek ister misiniz?"</p>
<p class="calibre1">“Hayır, şimdi değil, teşekkürler." Carter’a göre kız cezaevi sinema salonundaki sarışınların canlanmış, onunla konuşan hali gibiydi. <sup class="calibre4">İ</sup>çgüdüsel olarak uzanıp kadının bileğini tuttu. “Ama oturabilirsiniz, değil mi?"</p>
<p class="calibre1">Koltuğun geniş kolunu kastetmişti, ama kız kucağına oturdu. Carter başta şaşırdı, ama sonra gülümsedi. Kız hayli ağırdı.</p>
<p class="calibre1">Gawill onlara bakarak, “Hey, orada neler oluyor?" dedi keyifli bir gülümsemeyle.</p>
<p class="calibre1">Kızın erkek arkadaşı ona elini uzatarak. “Sanırım biz buradan gidiyoruz," cevabını verdi.</p>
<p class="calibre1">Sarışın Carter’a neşeyle, “Bay," dedi. “Yakında görüşürüz umarım." Nefesi viski ve ruj kokuyordu.</p>
<p class="calibre1">Carter ayağa kalkma nezaketini göstermedi, ama el salladı. “Ben de öyle umarım. İkinizle de lanışlığıma sevindim.”</p>
<p class="calibre1">Kapıda Gawill’le yaptıkları kısa konuşmayı Carter dinlemedi.</p>
<p class="calibre1">Sonra Gawill kapıyı kapattı.</p>
<p class="calibre1">Geri dönerken ellerini ovuşturan Gawill, “Kız bayağı iyi, değil mi?” diye sordu. “Anthony onun kıymetini bilmiyor." Gawill konuşurken kimi zaman gençliğinin New Orleans aksanına dönüyordu.</p>
<p class="calibre1">Carter bir şey söylemedi.</p>
<p class="calibre1">“Peki, bu gece aklında ne var? Bir iğneye ne dersin?”</p>
<p class="calibre1">Carter ayağa kalkarak, “Ne güzel bir fikir," dedi.</p>
<p class="calibre1">Gawill malı almak için odadan çıkınca, Carter olduğu yerde durdu ve ikinci kez Gawill’in malı yatak odasında nereye sakladığını nezaket gereği bilmemesi gerektiğini düşündü. Gawill içeriye gelince Carter teşekkür etti, banyoya girdi ve kutuyu açtı. Açtığı şişenin geriye kalan kısmını kullandı. Şişenin üzerinde plastik ampule bastırılmış lastik bir kapak vardı. Sonra boş ampulu oturma odasına getirdi ve Gawill’in dolu küllüklerinden birine attı. “Çok teşekkür ederim,” dedi.</p>
<p class="calibre1">Gawill, “Senin için geç bir saat değil mi?” yorumunu yaptı.</p>
<p class="calibre1">“Evet, ha, şey, Hazel bu gece meşgul. Bir işyeri yemeği."</p>
<p class="calibre1">“Öyle mi?"</p>
<p class="calibre1">“Evet. Öyle dedi. Sullivan’la birlikte."</p>
<p class="calibre1">Gawill hiçbir duygu belirtisi, hiçbir zafer, şaşırma belirtisi göstermeden, “Aha,” dedi.</p>
<p class="calibre1">“Evet, haklısın,” karşılığını verdi Carter. Bir soluk aldı. “Bu gece dosdoğru karımla ne yaptığını sormak için Sullivan’ı görmeye gidiyordum, ama tam içeriye giriyordum ki Hazel’ı gördüm.”</p>
<p class="calibre1">Gawill, “Görüyor musun?” diyerek bardağına uzandı. İçini çekti. Yorgun, belki biraz sarhoş görünüyordu. “Peki bu konuda ne yapacaksın?"</p>
<p class="calibre1">Carter bir şey söylemedi. Bu konuda düşünmemişti bile.</p>
<p class="calibre1">Gawill kanepede arkasına yaslanarak Carter’a baktı. “Ah, herhalde onu durdurmaya çalışacaksın, ama o vazgeçmeyecek. Bu iki-sininki birçok evlilikten daha yakın bir ilişki.”</p>
<p class="calibre1">Carter kaşlarını çattı ve gözlerini Gawill’e dikip baktı. Öyleyse ben tam bir <span class="calibre2">de</span> trop’um' diye düşündü. Carter birden, “Öyleyse ne cehenneme bunu söylemiyorlar?" diye sordu. “Neden bu gizli saklılar?"</p>
<p class="calibre1">“Şey, her ikisinin de sağladığı avantajlara bak. Karın saygınlığını koruyor -en azından birçok insanın gözünde-, bir kocası ve çocuğu var, muhtemelen herkes onun bir erdem timsali olduğunu düşünüyor, altı yıl kocasının delikten çıkmasını beklemiş. Sullivan da dünyalar iyisi bir insan, biriyle bağlantısı olmayan bir bekâr ve güzel bir mevkii var."</p>
<p class="calibre1">Bu sözler şimdi Carter’ı hiç mi hiç rahatsız etmiyordu. Doğruydu. Ama bu sözleri duymak tam bir rahatlamaydı.</p>
<p class="calibre1">Gawill beklentiyle gülümseyerek doğruldu. “Peki Sullivan’ın orada karşılaştığın zaman Hazel ne dedi?"</p>
<p class="calibre1">Carter da gülümsedi. “Sullivan’a bir kitap bırakacağını ve yemeğe gideceğini söyledi.</p>
<p class="calibre1">Gawill yüksek sesle güldü.</p>
<p class="calibre1">Carter da güldü.</p>
<p class="calibre1">“Peki sen ne yaptın?"</p>
<p class="calibre1">“Ben -ben yalnızca yürüyüp gittim. Yukarıya çıkmadım."</p>
<p class="calibre1">Gawill, “Karının bunu istediğini söyleme sakın."</p>
<p class="calibre1">“Evet, öyle yaptı."</p>
<p class="calibre1">Yeni kahkahalar. Gawill ona ve kendisine birer içki daha koydu.</p>
<p class="calibre1">“Bu gece fırsatı kaçırmışsın -yoksa yaptın mı?" Gawill ona göz ucuyla bakıyordu.</p>
<p class="calibre1">“Ne demek istiyorsun?"</p>
<p class="calibre1">“Yarım saat sonra evini basıp N.O.'da dediğimiz gibi onları diri diri yakmalıydın. Neden yapmadın?"</p>
<p class="calibre1">“Ha-" Carter içkisine baktı. “Ha, cehenneme kadar yolları var."</p>
<p class="calibre1">Konuyu değiştirdiler. Balıkçılıktan ve kurbağa yakalamaktan söz ettiler. Gawill'in yöntemi gözlerine ışık tuttuktan sonra yakalamaktı. Her ikisi de çocukluklarını New Orleans’da geçirmişlerdi.</p>
<p class="calibre1">Saat 1 ’i geçti.</p>
<p class="calibre1">Carter ayağa kalkarak eve gitmesi gerektiğini söyledi.</p>
<p class="calibre1">“Ah, neden <span class="calibre2">gerektiğini</span> anlayamıyorum. Sence Hazel evde midir?"</p>
<p class="calibre1">Carter bu sözlere güldü.</p>
<p class="calibre1">Eve gitmek için taksiye bindi. Paltosunu asarken, banyoda soyunur ve kapıdaki askıda duran pijamalarını giyerken olabildiğince sessizdi. Sonra yatak odasına girdi. Hazel lambayı yaktı.</p>
<p class="calibre1">Uykulu uykulu, “Neredeydin?” diye sordu.</p>
<p class="calibre1">Carter, “Gawill’i görmeye gittim," dedi.</p>
<p class="calibre1">“Gawill mi?" Hazel başını yastıktan kaldırdı. “Neden? Sinemadan sonra mı gittin?"</p>
<p class="calibre1">Demek Timmie kalkmış ya da uyanmış ve ona sinemaya gittiğini söylemişti. “Evet." Carter yıkanmadığını hatırladı ve banyoya geri döndü. Birkaç dakika sonra giysileriyle dönerek dolaba astı. “Peki sen ne yaptın? Yemek nasıldı?"</p>
<p class="calibre1">Hazel ona sarhoş olduğunu düşünüyormuş gibi baktı. Ya da belki yalnızca bıkkın bir bakıştı: Hakikat birazdan ortaya çıkabilirdi.</p>
<p class="calibre1">Bir sigara yaktı, bir nefes çekti ve dumanın arasından, “İyiydi," dedi.</p>
<p class="calibre1">“Demek bir yemek olduğunu söylüyorsun -ah, haydi vazgeç, Hazel."</p>
<p class="calibre1">“Tamam, gitmedim. Akşamı David’le geçirdim. Gawill’den daha hoş bir arkadaşlık herhalde.”</p>
<p class="calibre1">“Ben akşamı Gawill’le geçirdim ama onunla yatmadım."</p>
<p class="calibre1">“Ben de David’le yatmadım -bu gece sana anlatılan hikâyeleri tahmin edebiliyorum- Gawill anlatmış. Bu kadar saldırgan olmana şaşmamalı."</p>
<p class="calibre1">“Ben mi saldırganım?" Carter yatağın ayak ucuna gitti. “Neden bu geceki iş yemeği konusunda yalan söyledin. Neden yalan söylemeye zahmet ettin?"</p>
<p class="calibre1">“Sen neden Gawill ’e gittin?"</p>
<p class="calibre1">“Belki doğruları öğrenmek için."</p>
<p class="calibre1">Hazel küllükte duran sigarasına uzanarak söndürdü. Omuzları sarsıldı. Ağlıyordu.</p>
<p class="calibre1">Carter utanarak huzursuzca kıpırdandı. “Aman, haydi, Hazel. Gözyaşları mı?"</p>
<p class="calibre1">Hazel başını iki yana sallayarak tekrar doğruldu, sanki anlık zayıflığı hiç olmamış gibi ona baktı. Gözleri bile ıslak değildi. “David’i özlüyorum, ona ihtiyacım var. Altı yıl içinde onunla konuşmaya çok alıştım sanırım."</p>
<p class="calibre1">Carter, “Eminim öyledir," dedi.</p>
<p class="calibre1">“Kolay bir insan -senin son zamanlardaki halinden daha kolay.”</p>
<p class="calibre1">“Bununla ne demek istiyorsun?"</p>
<p class="calibre1">“Bu gece uyuşturucu aldın, değil mi? Morfin mi? Herhalde Ga-will’de her şey vardır. İğrenç her şey."</p>
<p class="calibre1">“Evet, aldım."</p>
<p class="calibre1">“Bazen cezaevinde göründüğün gibi görünüyorsun -üzerinde bir tür sahte sakinlik var. Tam bir sarhoşluk."</p>
<p class="calibre1">“Bu geceki taktiklerin," dedi Carter, “bana saldırmak sanırım -kendi yaptıklarını örtmek için. Gawill’e istediğin adı takabilirsin, senin hakkında benden daha çok şey biliyor gibi. Sahteliğe gelince, Sullivan işi burama kadar geldi. O orospu çocuğu gülümsemelerini ve hoş tavırlarını alsın da-"</p>
<p class="calibre1">“İyi bir iş bulmak gibi mi? Kapıyı kapat, Phil."</p>
<p class="calibre1">Son sözlerini söyleyiş şekli Carter’ı söylediği başka her şeyden daha çok yaraladı. Tam olarak kendindeydi, Timmie’nin uykusunu düşünüyordu elbette, Timmie’nin bu konuşmaları duymasını düşünüyordu. Carter kapıyı yavaşça kapattı, ellerini kapı kolunun üstüne koydu ve kadınların müthiş yeteneklerini düşündü: Aynı anda hem Fremont’daki evi çekip çeviren hem de giysi mağazasında kölelik eden Hazel, Timmie’ye iyi anne olan Hazel, okula giden ve master yapan Hazel, Sullivan’ı mutlu eden ve sürekli koşuşturan Hazel, -şimdiye kadar- onu da mutlu eden Hazel.</p>
<p class="calibre1">“Teşekkürler." Carter’a sert bir bakış fırlattı.</p>
<p class="calibre1">Carter birden aslında Hazel’ın ondan hoşlanmadığını, belki cezaevinden çıktıktan sonraki halinden hoşlanmadığını hissetti. Elbette daha önce hoşlanıyordu. Fiziksel olarak yok edilmiş, bir kenara atılmış gibi hissetti kendini. Bu duygu yalnızca birkaç saniye sürdü. Bir elini alnından geçirerek karısına baktı. “Cezaevinin beni değiştirdiğini inkâr edemem. Ama bir canavar yaptığını da sanmıyorum. Sen benden hoşlanmayabilirsin. Bu başka bir konu. Sana güvendim. Bana anlattığın iki haftalık ilişkinin dışında bana bağlı kaldığını sandım. Eğer ben-"</p>
<p class="calibre1">“Bütün bu güzel sözler şu an morfin yüklü olduğun için mi?" Hazel yeni bir sigara yaktı. “Tamam, Phil, cezaevinde başına bir sürü kötü şeyin geldiğini biliyorum -ve bu yüzden sana ilişki konusunda bir şey söylemedim ve seni asla suçlamadım. O iğrenç yere dayanmak için trans halinde ya da <span class="calibre2">bir şey</span> olman gerektiğini anlayabiliyorum. Tam bir bağımlı olsaydın seni suçlamazdım.</p>
<p class="calibre1">Yani ağır bir bağımlı demek istiyorum."</p>
<p class="calibre1">Carter ellerini açtı. “Şimdi bir bağımlıymışım gibi konuşuyorsun. Allah aşkına, Hazel, bu ilk, -kodesten çıktığımdan beri ikinci iğne bu!"</p>
<p class="calibre1">“Ha, ikinci. Evet, birincisinin ne zaman olduğunu biliyorum sanırım. Geçen perşembe, bana yürüyüşe çıktığını söylediğin zaman." Bir an komodine bakarken güzel profilini gördü Carter.</p>
<p class="calibre1">“Uyuşturucu hakkında, uyuşturucu alan iğrenç insanlar hakkında her zamanki fobin. Alkol daha mı iyi? Alkol bu ülkede yasal olduğu için, hepsi bu."</p>
<p class="calibre1">“Öyleyse uyuşturucu neden yasal değil?"</p>
<p class="calibre1">“Belki çok fazla insan bundan para kazandığı için."</p>
<p class="calibre1">“Uyuşturucuyu toplumsal bir gelenek olarak savunuyorsun -yemekten önce bir içki gibi mi?"</p>
<p class="calibre1">“Tamam, savunmuyorum!"</p>
<p class="calibre1">“Aldığın ilaçlar morfin dolu. Dr. MacKensie’ye bunu sordum. Timmie de fark ediyor. Onunla eskisi gibi oynayamıyorsun ve on bir yaşındaki bir çocukla oynamak altı yaşındakilerle oynamaktan daha kolaydır diye düşünür insan oysa."</p>
<p class="calibre1">“Hiç de değil. Timmie de rahat değildi -bunu biliyorsun- cezaevinden çıktığımdan beri. Onu suçlamıyorum. Zaman alır. Benim yüzümden okulda yaşadıklarını anlıyorum."</p>
<p class="calibre1">“Peki benim neler yaşadığımı anlıyor musun? Bir kadının kocasının cezaevinde olmasından gurur duyacağını mı sanıyorsun? Babasının cezaevinde olduğunu bilmek çocukların gözünde o babayı yüceltir mi sanıyorsun?"</p>
<p class="calibre1">“Sevgilim, bütün bunların farkındayım. O allahın belası şey olduğu için üzgün olduğumu söylemekten başka ne diyebilirim? Asıl konuyu konuşmamak için kıvırtıyorsun."</p>
<p class="calibre1">Hazel sessizleşti. Konunun ne olduğunu biliyordu.</p>
<p class="calibre1">Carter, “Hangimizi istiyorsun, Sullivan’ı mı beni mi?" diye sordu.</p>
<p class="calibre1">“David’i özlüyorum. Onu görmeden yaşayamıyorum sanki -onunla konuşmadan."</p>
<p class="calibre1">“Ve onunla yatmadan?"</p>
<p class="calibre1">Hazel buna cevap vermedi.</p>
<p class="calibre1">“Bu da işin bir kısmı, değil mi?"</p>
<p class="calibre1">“Öyleydi. Denedim -yani- onunla yatmak en önemli kısmı değil."</p>
<p class="calibre1">Carter araya girdi. “Belki senin için değildir."</p>
<p class="calibre1">“Ne anlatmak istediğimi anlayamıyorsun sanırım -hayat bazı öğleden sonraları ara sıra onu bir saat kadar görebilmek, konuşabilmek."</p>
<p class="calibre1">“Gawill buna inanıyor. Sullivan’ın evine girerken resimlerini çekmiş. Yeni resimler."</p>
<p class="calibre1">“Tamam, demek şimdi sen de öğrendin. Umarım bu Gawill'in seferlerindeki rüzgârı yok eder -bir seferi varsa."</p>
<p class="calibre1">“Senin için hayat demekse, vazgeçmeyeceksin o zaman, değil mi?" diye sordu Carter. “Yoksa geçmiş zaman kipi mi kullanıyordun?"</p>
<p class="calibre1">“Sen kadınları anlamıyorsun. Ya da beni. Hiç anlamadın."</p>
<p class="calibre1">Carter sigarasını söndürdü. “Klişelerle konuşmaktan vazgeç. Sullivan’ la konuşmaktan hoşlanmam anlayabilirim, arkadaşlığı anlayabilirim. Ne yazık ki bir kadının adam istediği zaman iyi bir arkadaşla yatarak pastanın üzerine biraz krema eklemesini anlayamıyorum. Sullivan’ın bunu istemesini kesinlikle anlayabilirim. Bir erkek istemez mi? Benimle evli olduğunu anlamıyor musun? Bu çok mu zor?"</p>
<p class="calibre1">“Sen cezaevindeyken oldu. Sen de cezaevinde pek masum değildin herhalde? Sana bu konuda hiçbir şey sormadım, sordum mu?"</p>
<p class="calibre1">Carter gülümsedi. “Cezaevinde çiftler yoktur. Başka bir erkeği arzulamıyorsan tabii. Bunlardan çok vardır."</p>
<p class="calibre1">“Sen ve Max gibi mi?"</p>
<p class="calibre1">“Max'e ne olmuş?"</p>
<p class="calibre1">“Max’e ne olmuş?"</p>
<p class="calibre1">Carter yanaklarını kan bastığını hissetti. “Ondan hoşlanıyordum, evet. ama senin söylediğin anlamda değil.”</p>
<p class="calibre1">“Hiç mi aklına gelmedi."</p>
<p class="calibre1">Carter’ın gözleri kısıldı, o anda Hazel’dan nefret etti. Bu çok alçakça, iğrenç, kancıkçaydı. “Bu soruya yanıl bile vermeyeceğim."</p>
<p class="calibre1">“Belki bu da yeterince bir yanıttır. Her neyse, Max fazla erken öldü belki.”</p>
<p class="calibre1">“Kes şunu Hazel, işleri daha da kötüleştiriyorsun."</p>
<p class="calibre1">“Ha, işleri ben kötüleştiriyorum.”</p>
<p class="calibre1">“Beni cezalandırmak istiyorsun -düşündüklerimi hafifletmek istiyorsun. Tabii ki aklımdan geçti, belki Max’in de. Başka hiçbir şey olmadığı için cezaevinde olup bitenler konusunda bir nutuk atmamı ister misin? Bunu yapmayacağım. Max’i Sullivan’la nasıl kıyaslayabilirsin? Max o iğrenç yerde sahip olduğum en hoş şeydi, Sullivan’la yatmanı düşünmekten ya da yatıp yatmadığını merak etmekten daha hoş ve daha iyi. O günlerde kuşkularımdan sana söz etmiştim. Doğruyu söylemek gerekirse Sullivan’la seni hiç düşünmemek için morfin aldım. Böylece bütün bu yıllar boyunca onunla yattığını kabul etmeyecektim -çünkü bu beni bitirebilirdi."</p>
<p class="calibre1">“Uyuşturucu aldın, tamam.”</p>
<p class="calibre1">Hazel’ın gerginliği ona ilk anlattığında Max’i kıskanmasını hatırlattı. Max’in onun için önemini içgüdüsel olarak anlamıştı -ve kuşkusuz Max de kavramıştı. Ama Max ölmüştü ve Carter onun bir tek fiziksel dokunuşunu hatırlayamıyordu, o öğleden sonra Max ’in ranzaya yatması için omzunu itmesinin dışında. Carter hiçbir zaman <span class="calibre2">Max i seviyorum</span> diye düşünmemişti, gene de bir süre sırf orada olduğu için duygusal olarak ona bağımlı olmuştu, tıpkı Hazel’a bağımlı olduğu gibi. Aynı anda hem basit hem de karmaşıktı. Carter gözlerini kırpıştırarak Hazel’a baktı.</p>
<p class="calibre1">“Ne düşünüyorsun?" Şimdi Hazel’ın güzel yüzü yalnızca güzel ve bomboştu, düşüncelerinin yağmurunu bekleyen kuru bir tarla gibi.</p>
<p class="calibre1">“Bu gece kullandığın bütün o sözlerin -acıtarak söylediğin her şeyin- David için savaşmanın bir parçası olduğunu düşünüyorum. Ondan vazgeçmeyeceksin, değil mi?”</p>
<p class="calibre1">Hazel yastığa iyice gömüldü, huzursuzca kıpırdandı. “Bilmiyorum.”</p>
<p class="calibre1">Carter ona doğru bir adım attı. “Biraz dürüstlüğü hak ediyorum. Evet ya da hayır de.”</p>
<p class="calibre1">“Yapamam." Gözleri kapalıydı.</p>
<p class="calibre1">“Seni istiyorum, Hazel. Seni geri istiyorum."</p>
<p class="calibre1">“Bu gece artık bu konuda konuşacak durumda değilim.”</p>
<p class="calibre1">Carter kendini sersemlemiş gibi hissetti. “Sullivan -beni evine çağırdı, iki hafta dört gün sürdüğünü söylemek için. <sup class="calibre4">İ</sup>yi prova. Doğruyu itiraf edecek cesareti bile yok. Cesareti olmayan erkeklerden hoşlanır mısın?”</p><div class="calibre5">
<p class="calibre1">145</p></div>
<p class="calibre1">FHÖNCam Hüre</p>
<p class="calibre1">“Tamam, zayıf. Bunu biliyorum."</p>
<p class="calibre1">Carter, “Korkakça hareket ediyor," dedi. “Hâlâ devam ediyor, öyle değil mi?"</p>
<p class="calibre1">“Tam olarak değil, tam olarak değil. Bırak da uyuyayım," dedi Hazel, gözleri hâlâ kapalı, kaşları çatık.</p>
<p class="calibre1">Carter o gecelik konuyu kurcalamaktan vazgeçti. Morfine kafasını takmamıştı, Hazel'a takmıştı, soğuk bir keyifle böyle düşündü. Ona ültimatom çekmedim, diye düşündü, “ya ondan vazgeç ya da şunu bunu yaparım" dememişti. Hazel'ın ültimatoma ihtiyacı olduğunu sanmıyordu. Carter bornozunu astığı gardrobun yanından uzaklaşırken Hazel’a baktı. Hazel’ın yüzü yatağın kenarına dönüktü, gözleri kapalıydı.</p>
<p class="calibre1">2 1 Gawill’in sesi, “Merhaba, Phil. Ben Greg," dedi. “Nasıl gidiyor?"</p>
<p class="calibre1">Carter otomatik olarak boş oturma odasına baktı, gerçi Tim-mie'nin kapısı kapalı olarak odasında olduğunu biliyordu. “İyidir,” dedi.</p>
<p class="calibre1">“Karınla konuşmuş olabilirsin diye düşündüm -o gece."</p>
<p class="calibre1">“Hayır." Carter yarısı bitmiş sigarasından bir nefes aldı.</p>
<p class="calibre1">“Aman, haydi, Phil. Benimle konuşabilirsin. Orada kimse yok, değil mi? Belki çocuk vardır."</p>
<p class="calibre1">“Hayır," diye tekrarladı Carter.</p>
<p class="calibre1">“Hazel’ın olmadığını biliyorum." Gawill bariton sesiyle sözcükleri yaya yaya konuşuyordu. Her yerde hazır ve nâzır Gawill.</p>
<p class="calibre1">Hazel o gece biraz geç kalacak, ama her an kapıdan içeriye girebilir, diye düşündü Carter. Ama anlaşılan Gawill birilerine evi gözetletiyordu. Carter da eve yeni gelmişti. “Kafanda neler var. Greg?" diye sordu.</p>
<p class="calibre1">“Karın o herifi görmeye devam ediyor mu? Sana hiç söz verdi mi?"</p>
<p class="calibre1">Carter telefonu küt diye kapatmak istedi. Ama hiçbir şey söylemeden, öfkeyle sol eliyle sıklı yalnızca.</p>
<p class="calibre1">“Neden benimle konuşmadığını bilmiyorum, Phil."</p>
<p class="calibre1">“Çünkü söyleyecek bir şeyim yok, gerçekten. Kusura bakma.” Telefonu kapattı.</p>
<p class="calibre1">Sonra mutfağa giderek kendisine bir viski koydu ve hemen kafasına dikti. Salı akşamı Hazel’la konuştuktan sonra bir gelişme olmamıştı. Günlerden perşembeydi. Aralarında sessiz bir düşmanlık havası vardı, Carter Timmie’nin bunu fark edip etmediğini merak etti ve büyük ihtimalle ettiğine karar verdi. Carter aslında Hazel’ın bir şey söylemesini bekliyordu ve Hazel başka bir şey söylemiyordu. Başka bir uydurma işin çıkması -Phyllis Millen'la bir akşam ya da işyerindeki biriyle işlerin üzerinden geçme falan- bir hafta, belki biraz daha sürerdi ve Hazel geceyi Sullivan’la geçirirdi. Belki şu anda da onun yanındaydı, bu öğleden sonra 5’ten önce başlamış olan heures fr/eues’lerinden<a id="footnote1"></a><sup class="calibre4"><a href="#bookmark0">1</a></sup> sonra biraz geç kalmıştı. Tamam, aslında Hazel sorusuna yanıt vermişti, Sullivan’ı görmeye ve onunla yatmaya devam edecekti. Bunun tersi, ciddi düşünceleri olsaydı, şimdiye kadar söylemiş olurdu. Hazel Carter'ın onu çok sevdiği için katlanacağını düşünüyordu. Durum da böyleydi zaten.</p>
<p class="calibre1">Carter salı gecesindeki konuşmalarından sonra düşündüğü şeyi yapmaya biraz daha yaklaştı. Sullivan'la konuşacaktı. Hazel’ı görmemesini isteyecekti, yoksa -yoksa ne? Bu noktada hukuk araya girip Sullivan’ın haklarını koruyabilir ve Hazel’a bir koruma verebilirdi. Carter gülümsedi. Elindeki tek şey iyi bir boşanma zeminiydi. Ama Hazel yanında olmayacaktı. Komik bir dünyaydı bu.</p>
<p class="calibre1">Hazel eve geldi, elindeki içkiye baktı, “İyi akşamlar,” dedi.</p>
<p class="calibre1">“Sana da. Bir içki ister misin?"</p>
<p class="calibre1">“Biraz önce içtim, sağ ol. Sosyoloğumuz Bay Piers bugün fırtına gibi gelip beni içmeye götürmek için ısrar etti. Bu gece incelemem için altmış sayfalık bir dosya daha verdi.” Teksirde çoğaltılarak zımbalanmış bir metni sehpanın üzerine attıktan sonra doğrulup gerindi ve gülümsedi. “Afedersin. Kaskatı olmuşum. Bu gece yemek için o Çin lokantasına gidebilir miyiz? Timmie orayı seviyor. Bu akşam yaşadıklarımdan sonra yemek pişirecek halde değilim.”</p>
<p class="calibre1">“Tamam. Elbette.” Carter Timmie’ye güzel haberi vermeye gitti. Bir Çin yemeği.</p>
<p class="calibre1">Ne var ki o akşam kendini önceki iki akşamdan biraz iyi hissetti, çünkü bir karara vannıştı. Yararsız ve saçma olabilirdi, ama Sul-livan'a karısıyla yatmamasını söyleyecekti. En azından Sullivan’dan bir tür yanıt, bir söz, yarım ağız bir söz ya da “cehenneme kadar yolun var" karşılığını alacaktı. Kesin bir randevu almak için Sullivan’a telefon etmeyi düşündü ve Sullivan’ın ertelemek için mazeretler uyduracağını düşünerek etmemeye karar verdi: Hazel’ın ona salı geceki konuşmalarını anlattığından Carter'ın hiç kuşkusu yoktu.</p>
<p class="calibre1">Cuma günü bürodan çıkınca İkinci Cadde otobüsüyle doğruca Sullivan’ın evine gitti. Hafif bir yağmur yağıyordu ve serin havada belli belirsiz bir bahar kokusu vardı. Carter Sullivan’ın zilini çaldıktan sonra saatine baktı: 7'ye <span class="calibre3">6</span> var. Çok erken gelmiş bile olabilirdi. Ya da Hazel onunla birlikte, diye düşündü Carter ve karamsar bir şekilde gülümsedi. Otomatiğin sesini duydu. Küçük ve yavaş asansör yerine merdivenlerden çıktı. Sullivan’ın üçüncü katında merdivenlerden inen bir adam neredeyse ona çarpıyordu. Sert çarpışma Carter’ın öfkesini su yüzüne çıkardı. Adam özür falan mırıldanmadı. Paltosunun eteği uçuşa uçuşa merdivenlerden indi. Kapı güm diye kapandı.</p>
<p class="calibre1">“Ha, Phil! Phil!" dedi Sullivan zorlukla. Açık kapının önünde duruyor, kapıya yaslanıyordu.</p>
<p class="calibre1">Carter kaşlarını çattı. Geri kalan basamakları çıkarken, “Ne oldu?" diye sordu.</p>
<p class="calibre1">“İçeriye gir." Sullivan kravatını gevşetti, yakasını açtı. “Aman Allahım. İçeriye gir. Hayatımı kurtardın. Haydi bir içki içelim." Otunna odasının köşesindeki servis arabasına yöneldi.</p>
<p class="calibre1">Carter kapıyı arkasından kapattı. “Hayatını mı kurtardım?"</p>
<p class="calibre1">“Özür dilerim, buna ihtiyacım var." Sullivan viskiyi başına dikti. “O adam -aşağıya koşan adamı gördün mü?"</p>
<p class="calibre1">“Evet."</p>
<p class="calibre1">“Gawill’in arkadaşlarından biri. Zili çaldı. Kim olduğunu bilmiyordum. Onu içeriye aldım. Sigortam konusunda -ya da herhangi bir şey- görüşmeye geldiğini söyledi." Sullivan dudaklarını yaladı. Dudakları bile bembeyaz görünüyordu ve yüzü ölü gibi, kanı çekilmiş gibi duruyordu. “Bir bıçak çekip beni kovaladı. Gömleğimin önünden yakaladı."</p>
<p class="calibre1">Carter Sullivan'ın ceketindeki bir düğmenin sallandığını, gömleğinin önünün buruşmuş olduğunu gördü.</p>
<p class="calibre1">Sullivan, “Zili çaldığını duymamış olsa,” dedi, “işim bitikti.” Sullivan zavallı görünüyordu. Hazel’la yatan adam bu ciğeri beş para etmez korkak, diye düşündü Carter bir an ve Sullivan ’a doğru yürüdü. Sullivan onun niyetini bilmiyordu, ta ki Carter tam yanına gelene kadar. Carter eliyle boynunun yan tarafına bir darbe indirdi. Sullivan sendeledi. Bundan sonra Carter, cezaevindeki isyanda Max’i hücresinde ölü bulduktan sonra olduğu gibi kendini kaybetti, gerçi şimdi ne Max’i ne de başka bir şeyi düşünüyordu. Ancak Sullivan yerde iki büklüm, acıyormuş gibi midesini tutarak ama hareket etmeden yattığı zaman, Carter onu gerçekten görüp durdu. Durarak rahat nefes alana kadar birkaç saniye bekledi, sonra Sullivan’a tükürdü, tekmeledi ama isabet ettiremedi.</p>
<p class="calibre1">Carter kapının yanına gitti, ama sonra geri döndü. Sullivan’ın öldüğü konusunda hiç kuşkusu yoktu. Sullivan’ın yanındaki koltukta Yunan mermer ayağı gördü. Sırf yeri orası olmadığı için fark etmişti. Sonra kapıyı kapatıp merdivenlerden indi. Normal bir hızla inerken bunun farkındaydı. Gawill’in adamı kimdi, diye merak etti. Gawill’in evinde sarışınla birlikte gördüğü kel adam mı?</p>
<p class="calibre1">Kaldırımda bir an bayılacakmış gibi oldu ve durup derin derin nefes aldı. Düşünme, Allah aşkına, dedi kendi kendine. Yaptığın şeyi düşünme. Boş ver gitsin. Bu sözleri düşündü, boş ver gitsin, ama bir anlam yüklemeden ya da hiçbir plan yapmadan. Başını kaldırıp köşeye doğru yürüdü ve kuzeye yöneldi. Evle arasında yalnızca on blok vardı ve canı yürümek istiyordu. Bir bara uğrayıp viski-sodasını hemen içti.</p>
<p class="calibre1">Eve gelince Hazel, “Merhaba, Phil,” dedi neşeyle. “Bugün ne oldu biliyor musun? İnanılmaz bir şey.”</p>
<p class="calibre1">“Ne?" Yeni aldığı <span class="calibre2">Woıld-Telegıam'ı</span> kanepenin üstüne fırlattı. “Terfi ettim.”</p>
<p class="calibre1">“Ha. Tebrikler.”</p>
<p class="calibre1">Hazel hâlâ gülümseyerek ona bir bakış attı. “Ve kutlamak için birkaç güvercin yavrusu aldım. Vitrinde gördüm ve dayanamadım. Bir güvercin yavrusuna bakabilir misin?”</p>
<p class="calibre1">“Sanırım. Sen bir içkiye ne dersin?”</p>
<p class="calibre1">“Evet, kesinlikle.” .</p>
<p class="calibre1">Her şey son derece düzgün, son derece hoş geçti, ta ki saat 9’dan hemen önce telefon çalana dek.</p>
<p class="calibre1">Bir erkek sesi, “Bayan Carter orada mı?” diye sordu.</p>
<p class="calibre1">Carter, “Evet, bir dakika,” dedi. “Sana, Hazel.”</p>
<p class="calibre1">Hazel yemek hazırladığı mutfaktan gelerek telefonu aldı.</p>
<p class="calibre1">Carter bir sigara yaktı. Ne olduğunu biliyordu.</p>
<p class="calibre1">“Allahım!” dedi Hazel. “Yo... yo... Kesinlikle hayır... Hayır, bilmiyordum.” Carter’a baktı, o da şaşkın bir bakışla karşılık verdi. “Sanırım üç gün önce, belki dört gün, ama daha bu sabah onunla konuştum... Ah-” Koltuğun kenarına oturdu. “Tamam... Tamam, elbette. Teşekkür ederim.” Telefonu kapattı, ahizeyi elinden düşürdü, sonra yerine koydu.</p>
<p class="calibre1">Carter, “Ne oldu?” diye sordu.</p>
<p class="calibre1">“Anneciğim, sorun nedir?” Timmie kitaplarını bırakarak yerden kalktı ve annesine doğru gitti.</p>
<p class="calibre1">“David ölmüş.”</p>
<p class="calibre1">Timmie, “Ölmüş mü?” dedi. “Bir arabada mı?”</p>
<p class="calibre1">Hazel titreyen bir sesle, “Öldürülmüş,” dedi. “Gawill, o olmalı. Gawill ya da arkadaşlarından biri. O iğrenç orospu çocuğu!” Yumruğunu koltuğun koluna güm diye vurdu.</p>
<p class="calibre1">Carter ona sek viski getirdi.</p>
<p class="calibre1">Hazel bardağı mekanik bir tavırla aldı, ama içmedi. “Daha birkaç saat önce olmuş, öyle dediler. Lafferty’lerle yemek randevusu vardı, onu almaya gelmişler. Binanın içine girmişler ve bir komşu saat altı sularında bir insanın yere düşmesi gibi tuhaf bir gürültü duyduğunu söylemiş. Bu yüzden Bay Laffetry yöneticiye kapıyı açtırmış ve onu bulmuşlar.” Sesi gözyaşlarıyla çatallaştı.</p>
<p class="calibre1">Carter, “Nasıl öldürülmüş?” diye sordu.</p>
<p class="calibre1">“Başına bir şeyle vurulmuş. Mermer Yunan eşyalardan biriyle olduğunu düşünüyorlar,” dedi Hazel.</p>
<p class="calibre1">Carter boğazını temizledi. Hazel’la mutfak arasında duruyordu. “Oraya gitmek ister misin?”</p>
<p class="calibre1">“Hayır. Yarın benimle konuşabileceklerini söylediler. Lafferty onlara beni aramalarını söylemiş. Bütün arkadaşlarını arıyorlar sanırım, ama Gawill’i arayana kadar bu fazla işe yaramaz.” Telefona uzanarak bir numara çevirdi.</p>
<p class="calibre1">“Polis Sullivan’ın evinde mi?” diye sordu Carter. <sup class="calibre4">İ</sup>lk kez parmak izlerini düşündü. Mermer şeyin üzerindeki. Ve büyük olasılıkla kapı kolundaki.</p>
<p class="calibre1">Hazel ona cevap vermedi. “Merhaba, ben Bayan Carter. Size şunu söylemek istiyorum -David’in bir düşmanı olduğunu biliyorum. Gregory Gawill. Long Island’da oturuyor. Adresini biliyorum. Bir dakika. Phil, Gawill’in adresi nedir?"</p>
<p class="calibre1">Carter'ın bir an düşünmesi gerekti, ama biliyordu. “Yüz Kırk Yedinci Sokak numara on yedi seksen sekiz , Jackson Height.”</p>
<p class="calibre1">Hazel, “Yüz Kırk Yedinci Sokak numara on yedi seksen sekiz , Jackson Height,” diye tekrarladı dikkatle.</p>
<p class="calibre1">Onları Gawill’in üstüne salmanın kendi üstüne salmak olacağını biliyordu Carter. Merdivenlerden inen adam ona bakmış olmalıydı. Ama gerekirse adamı teşhis edemeyeceği kafasına dank etti. Ayırt edici bir görünüşü yoktu. Bugün eve biraz geç gelmişti. Bunu nasıl açıklayacaktı. <span class="calibre3">6</span> yerine <span class="calibre3">6</span>. 10 falan. Her durumda Sulli-van’ın evine hiç gitmediği hikâyesinden şaşmayacaktı, parmak izleri bu hikâyeyi yalanlayana kadar.</p>
<p class="calibre1">Hazel telefonda, “Çok karmaşık bir iş,” diyordu. “David adamın sahtekâr olduğunu her zaman biliyordu ve Gawill de ondan hoşlanmıyordu.” Sustu ve karşısındakini dinledi. “Tamam ... Buy-run. Bu gece geç saatlerde sizi tekrar arayabilir miyim? Orada biri olacak mı... Ha... Tamam. Buyurun. İyi akşamlar.” Telefonu kapattı. “Doğruca Gawill’in evine gidiyorlar. Telefon etmeyecekler.”</p>
<p class="calibre1">“Ne zaman olmuş?"</p>
<p class="calibre1">“Beş ile yedi arasında diye düşünüyorlar. David’in genellikle beş buçuğa kadar eve dönmediğini söyledim. Öyle görünüyor ki biri onu eve kadar izlemiş. Gawill'in kendisi olduğunu sanmam -öyle değil mi?” Yanıtı biliyormuş gibi beklentiyle Carter'a baktı.</p>
<p class="calibre1">Carter, mantıklı sözlerine rağmen şimdiden acıdan deliye dönmüş görünüyor, diye düşündü. Kendi başına bir şey, ölümcül bir şey gelmiş olsa yüzünde aynı ifade olmazdı. Carter hemen başını iki yana salladı. “Bilmiyorum. Sanırım Gawill olabilir." Parmak izleri bunu gösterir, demeye başladı.</p>
<p class="calibre1">Timmie Hazel’a gözlerini dikmiş gibi duruyordu, ağzı hafifçe açıktı. Babası yeni öldürülmüş bir çocuk gibi, diye düşündü Carter.</p>
<p class="calibre1">Hazel Carter’a, “Pek şok olmuş gibi durmuyorsun,” dedi.</p>
<p class="calibre1">“Şok oldum!” Carler kollarını açtı. “Ne yapmam gerekiyor. Elbette şok oldum. Bu gece tekrar arayacaklar mı?”</p>
<p class="calibre1">“Bilmiyorum. Sanmıyorum." Saatine baktı. “Bu gece Laffertyleri arayacağım. Ben-" Yavaşça doğruldu, elini boğazına götürdü.</p>
<p class="calibre1">“Hazel? Baygınlık mı geldi?" Carter ona yöneldi.</p>
<p class="calibre1">“Hayır. Midem bulandı. Sanırım uzanacağım. Ama telefon çalarsa..."    ,</p>
<p class="calibre1">Carter başını salladı. “Şu içkinden biraz içsen. Bir zararı olmaz."</p>
<p class="calibre1">“Hayır teşekkürler." Banyoya gitti.</p>
<p class="calibre1">Telefon o gece tekrar çalacaktı, Carter bundan emindi. Elini Timmie’nin omzuna koymak istedi. Timmie şimdi koltuğun kenarında diz çökmüş, Hazel’ın oturmuş olduğu boş yere gözünü dikmişti. “Timmie, belki sen de yatağa yatmalısın."</p>
<p class="calibre1">Timmie’nin yanıtı burnunu çekme ve gözyaşlarına boğulma oldu. Başını iskemlenin minderine dayadı. Sonra birden ayağa kalktı. “Radyoyu aç! Belki kimin yaptığını söylerler. TV!"</p>
<p class="calibre1">Carter televizyonu açtı. Ama 10 haberlerinde hiçbir şey duymayacağını biliyordu.</p>
<p class="calibre1"></p>
<p class="calibre1"></p>
<p class="calibre1">22 l0.30’da telefon çaldığı zaman Carter açtı.</p>
<p class="calibre1"><span class="calibre3"><sup class="calibre4">22</sup></span> “Ben Dedektif Ostreicher. Bay Carter siz misiniz?"</p>
<p class="calibre1">“Evet."</p>
<p class="calibre1">“Bu gece mümkünse sizinle ve eşinizle biraz konuşmak istiyoruz," dedi hoş, boğuk ses.</p>
<p class="calibre1">“Evet, elbette."</p>
<p class="calibre1">“On dakika içinde geliriz."</p>
<p class="calibre1">Hazel kapı ağzında geceliğiyle duruyordu.</p>
<p class="calibre1">Carter, “Polis. Bizimle konuşmaya geliyorlar," dedi.</p>
<p class="calibre1">“Başka bir şey söylediler mi?"</p>
<p class="calibre1">“Hayır."</p>
<p class="calibre1">Hazel yatak odasına döndü. Işığı sönüktü.</p>
<p class="calibre1">Carter küllüğü boşalttı ve kanepenin üzerindeki gazeteleri düzeltti.</p>
<p class="calibre1">Polis on dakika içinde geldi. Dedektif Oslreicher iyi yarı, yirmili yaşlarında görünen, mavi gözlü bir adamdı. Yanında koyu renk saçlı, gene genç bir polis memuru vardı. Hazel koyu mavi sabahlığıyla oturma odasına gelerek kanepeye oturdu. İki polis de paltolarını çıkardıktan sonra oturdular ve bir not defteriyle keçe uçlu kalemlerini ellerine aldılar.</p>
<p class="calibre1">Önce Carter’ın adını, yaşını, mesleğini ve işyerini, sonra Hazel’ınkini sordular.</p>
<p class="calibre1">Ostreicher sakin bir ses tonuyla, “Bugün beşle yedi arasında neredeydiniz, Bay Carter?" diye sordu, kalemini hazır tutuyordu. “Bunlar Bay Sullivan’ın bütün arkadaşlarına sorduğumuz rutin sorular."</p>
<p class="calibre1">“İşyerindeydim, sonra eve geldim," dedi Carter. “Altı civarında evdeydim."</p>
<p class="calibre1">“Tam olarak neler yaptığınızı söyler misiniz? İşyerinizin İkinci Cadde Kırk Yedinci Sokak’ta olduğunu söylemiştiniz."</p>
<p class="calibre1">“Evet. İkinci Cadde otobüsüne bindim."</p>
<p class="calibre1">“Saat kaçtı?"</p>
<p class="calibre1">“Yaklaşık -beş otuz, sanırım." Birkaç dakika daha erken olduğunu hatırladı Carter. “Otobüs kalabalıktı. Birkaç dakika bekledim. Sonra durağımdan önce indim -Otuz Dördüncü Sokak'ta- ve eve yürüdüm. Gazete aldım."</p>
<p class="calibre1">“Neden orada indiniz?"</p>
<p class="calibre1">“Otobüs çok kalabalıktı. Altı bloku yürümek daha iyi diye düşündüm."</p>
<p class="calibre1">“Eşiniz eve geldiğinde siz burada mıydınız, Bayan Carter?"</p>
<p class="calibre1">“Evet."</p>
<p class="calibre1">Bu doğru mu? Altı civarında mı geldi?"</p>
<p class="calibre1">Hazel yavaşça başını salladı. “Evet."</p>
<p class="calibre1">Fark etmiş olsaydı <span class="calibre3">6</span>. 10 da diyebilirdi, diye düşündü Carter, ama belki fark etmemişti.</p>
<p class="calibre1">“Bay Sullivan’ı en son ne zaman gördünüz, Bay Carter?"</p>
<p class="calibre1">Carter otomatik olarak Hazel’a döndü. “Bize yemeğe geldiği zaman mıydı?"</p>
<p class="calibre1">Hazel, “Evet. Yaklaşık on gün önce," dedi.</p>
<p class="calibre1">Hazel onu daha sonra da görmüştü ve biraz sonra bunu patlatacaklar, diye düşündü Carter. Sinirli sinirli avuçlarını ovuşturdu ve dizlerinin arasında yavaşça ellerini kavuşturdu, pembe başparmakları yukarıdaydı. İskemlede oturuyordu.</p>
<p class="calibre1">“Ya siz, Bayan Carter?"</p>
<p class="calibre1">“Ben onu gördüm -salı günü.”</p>
<p class="calibre1">Ostreicher, “Salı akşamı mı?" diye sordu.</p>
<p class="calibre1">“Evet."</p>
<p class="calibre1">“Ih -kocanız yanınızda olmadan Bay Sullivan’la görüşme alışkanlığınız var mıydı, Bayan Carter?"</p>
<p class="calibre1">Hazel başını iskemlenin arkasına yasladı. “Gawill’in size ne söylediğini biliyorum, onun için lafı dolandırmayalım."</p>
<p class="calibre1">“Bu doğru mu, Bayan Carter?"</p>
<p class="calibre1">“Bir kısmı doğru."</p>
<p class="calibre1">“Bir ilişkiniz var mıydı?"</p>
<p class="calibre1">“Bir ilişkimiz vardı, evet."</p>
<p class="calibre1">“Kocanızın rızasıyla mı?" Ostreicher Carter’a baktı.</p>
<p class="calibre1">Carter ifadesini değiştirmedi ya da değiştirmediğini sandı. Sehpanın ortasındaki bir yere gözünü dikti.</p>
<p class="calibre1">“Tam olarak kocamın rızasıyla değil, hayır."</p>
<p class="calibre1">“Ve bu konuyu tartıştınız -salı gecesi, öyle mi?"</p>
<p class="calibre1">“Evet. Salı gecesi geç saatte -eve döndüğüm zaman."</p>
<p class="calibre1">Ostreicher’den Carter’a bir bakış daha. “Kocanız o gece ya da başka zaman Bay Sullivan’a tehditler savurdu mu?"</p>
<p class="calibre1">Hazel, “Hayır," dedi.</p>
<p class="calibre1">Ostreicher Carter’a baktı. “Bay Carter, Bay Sullivan’a karşı samimi duygularınız neydi? Ona karşı ne hissediyordunuz?"</p>
<p class="calibre1">Carter ellerini açtı. “Ben... " Birden söyleyecek söz bulamadı. Ama Ostreicher bekliyordu. “Yıllar önce kısa bir ilişki yaşadıklarını biliyordum. Daha bu hafta ilişkinin az çok devam ettiğini öğrendim." Korkunç bir şey gibi görünüyordu, ama Carter Gawill’in söylemiş olduğunu, Carter’ın onu ziyaret ettiği saat ve tarihleri verdiğini ve kasetleri anlattığını biliyordu. “Demek istiyorum ki -neler hissettiğimi anlayacak zamanım bile olmadı- onun hakkında neler hissettiğimi, öyle değil mi?"</p>
<p class="calibre1">“Onu görmeye kalkışmadınız, Ssalı gecesinden sonra onu görmediniz mi? Gawill bana salı gecesini anlattı," diye ekledi Ostreic-her.</p>
<p class="calibre1">“Hayır."</p>
<p class="calibre1">“Konuşacak mıydınız?"</p>
<p class="calibre1">Carter ona baktı. “Henüz karımla konuşmamız bitmemişti.</p>
<p class="calibre1">Onun niyetini öğrenmek istiyordum," dedi Carter.</p>
<p class="calibre1">“Bu mahrem sorulan sorduğum için özür dilerim, ama salı gecesi nasıl bir konuşma yaptınız?" Ostreicher bir ona bir öbürüne baktı.</p>
<p class="calibre1">Carter birden Timmie’nin pijamalarıyla kapının yanında durduğunu fark edince ayağa kalktı. “Timmie, yatağına gitsen iyi olur." Ona doğru yöneldi. “Haydi. Sabah sana her şeyi anlatırız."</p>
<p class="calibre1">Timmie, “David’i kimin öldürdüğünü biliyor musunuz?" diye sordu.</p>
<p class="calibre1">“Henüz bilmiyoruz. Sonra konuşuruz, evlat." Timmie’nin omzuna vurup isteksizce onu odasına götürdü ve kapısına kapattı.</p>
<p class="calibre1">Carter geri dönünce, Ostreicher, “Konuşmanız nasıl sonuçlandı, Bay Carter?" diye sordu.</p>
<p class="calibre1">“Bu -karım ilişkinin hâlâ devam ettiğini kabul etti," dedi Carter. “Az çok." Hazel’a baktı.</p>
<p class="calibre1">“Ona bitirmesini söylediniz mi?"</p>
<p class="calibre1">“Tam olarak değil."</p>
<p class="calibre1">Hazel, “Bana ne yapmak niyetinde olduğumu sordu," dedi, “ben de ona bilmediğimi söyledim -ki bu doğruydu."</p>
<p class="calibre1">Ostreicher, “Bay Sullivan’a âşık mıydınız, Bayan Carter?" diye sordu.</p>
<p class="calibre1">Hazel çok hafif bir sesle, “Sanırım öyle. Evet," dedi.</p>
<p class="calibre1">“Bunu kocanıza da söylediniz mi?"</p>
<p class="calibre1">“Az çok," dedi Hazel.</p>
<p class="calibre1">“Evliliğinizi bitirme niyetiniz var mıydı?"</p>
<p class="calibre1">Hazel başını iki yana salladı. “Biliyorsunuz bir çocuğumuz var."</p>
<p class="calibre1">“Evet, biliyorum -bu durumda bu hafta durum pek çözülmemiş haldeydi."</p>
<p class="calibre1">“Sanırım öyle."</p>
<p class="calibre1">Ostreicher Carter’a beklentiyle baktı.</p>
<p class="calibre1">“Evet," dedi Carter.</p>
<p class="calibre1">Ostreicher not defterinde bir sayfa çevirdi, birkaç sayfa daha çevirdi ve notlarına baktı. Sonra hızlı hızlı, “Bay Carter, parmak izinizi almak zorundayız," dedi.</p>
<p class="calibre1">Üniformalı polis memuru evrak çantasından gereken malzemeleri çıkarıyordu.</p>
<p class="calibre1">Carter, demek ki, diye düşündü, Sullivan’ın evinde başka bir şeyle karşılaştıracak kadar iyi bir parmak izi almışlar.</p>
<p class="calibre1">“Gawill cezaevindeyken başparmaklarınızın yaralandığını söyledi," diyen Ostreicher Carter’ın parmak uçlarına bastırıyordu.</p>
<p class="calibre1">“Evet." Saat 6’dan beri başparmakları ağrıyordu ve yemekten önce iki Pananod almıştı. Ostreicher’ın parmaklarını bastırmasından korkuyordu.</p>
<p class="calibre1">“Başparmaklarınızla siz yapın -iyice yuvarlayabilirseniz," dedi Ostreicher.</p>
<p class="calibre1">Carter ikinci kez yapmak zorunda kalmamak için çok sıkı bastırdı.</p>
<p class="calibre1">“Bay Sullivan’ın evinden bir parmak izi aldık, ama ne yazık ki fazla iyi değil. Onun mermer ayakla öldürüldüğünü sanıyoruz ve mermer fazla parmak izi tutmaz -en azından izin olduğu yer pür-tüklü. Kapı kollarındaki izler bulaşmış, pek yardımı olmayacak. Elimizdeki parmak izi orta parmağa ait," diyerek kâğıt üzerinde Carter’ın işaret parmağının yanındaki izi gösterdi.</p>
<p class="calibre1">Carter bir şey söylemedi. Sullivan ’ın boynunun yan kısmına vurduğunu biliyordu -ilk darbe. Anlaşılan, görünürde hiç çürük yoktu ya da fazla önemsenmemişti.</p>
<p class="calibre1">Ostreicher Gawill konusuna geri döndü. Carter onu ne kadar zamandır tanıyordu? Onun hakkında ne düşünüyordu? Carter’ın hapse girmesine neden olan dolandırıcılık işine karışmış olabilir miydi? Carter salı akşamı neden kendi isteğiyle onu görmeye gitmişti?</p>
<p class="calibre1">Carter Gawill’in Sullivan konusunda karısına suçlamalar getirdiğini ve kendisinin de Gawill’in elinde bir kanıt olup olmadığını öğrenmek istediğini söyledi.</p>
<p class="calibre1">“Peki var mıydı?"</p>
<p class="calibre1">“Eee -biraz," dedi Carter. “Övündüğü kadar değil. Herhalde biraz kaçık olduğunu anlamışsınızdır."</p>
<p class="calibre1">“Nasıl kaçık?"</p>
<p class="calibre1">“Paranoyak. Sullivaı.’dan nefret ediyordu, Sullivan’ın ona karşı yaptıklarını büyütüyordu -Sullivan’la karım arasındaki ilişkiyi büyütmeye çalıştığı gibi tıpkı.” Carter bunları söylerken içinde komik bir duygusal yükselme hissetti ve kendisini tetikte olması için uyardı. Bir ilişki nasıl büyütülebilirdi? Ya devam ediyor olurdu, ya da olmazdı. “Demek istiyorum ki Gawill Sullivan’ı öldürmem için beni kışkırtmaya çalışıyordu. Bu konuda o kadar açıktı ki, komik görünüyordu. Salı gecesi ona, ‘Bu zahmete katlanmayacağım. Sen beni yenersin, çünkü ondan benden fazla nefret ediyorsun,’ dedim."</p>
<p class="calibre1">Ostreicher dikkatle dinledi, o kadar dikkatle ki, yazmayı unuttu, ama öbürü yazıyordu. “Zahmet etmeyeceğim, dediniz."</p>
<p class="calibre1">“Bunun gibi bir şey. Gawill’in size bunu söylemediğinden eminim, öyle değil mi? Bu işi bana yıkmak istiyor, bundan eminim."</p>
<p class="calibre1">“Evet, kesinlikle öyle. Şey, tıpkı sizin onun üstüne yıkmak istediğiniz gibi." Ostreichcr çok hafifçe gülümsedi.</p>
<p class="calibre1">Cartcr Hazel’a baktı. Hazel’ın yüzü gergindi, ama başını iskemlenin arkalığına yaslamışlı.</p>
<p class="calibre1">Ostrcicher tekrar başladı. “Gawill’e göre Bay Sullivan’ı öldürme<span class="calibre3">k</span>le lehdil etmişsiniz. Salı gecesi bunu yapacağınızı söyledi. Ona bunları söylediniz mi?"'</p>
<p class="calibre1">“Eee, bu doğru değil." Carter derin bir soluk aldı. “Gawill’in size bunu söylediğinden eminim. Buna inanmanızı istediğinden eminim." Carter Hazcl’a baktı. “Karıma sorun. Salı gecesi öfkeli olup olmadığımı ya da tehditler savurup savurmadığımı sorun.'' Carter &lt;!yağa kalkıp mutfağa yöneldi. “Afcdersiniz. Bir bardak su alacağım. İsteyen var mı?"</p>
<p class="calibre1">Kimse istemedi.</p>
<p class="calibre1">Hazel, “Kocam kesinlikle hiçbir tehditte bulunmadı," dedi.</p>
<p class="calibre1">Carter onun sesini çok iyi duydu. Odaya döndüğünde Ostreicher, “Güney’deki bu olaydan önce cezaevine girmişliğiniz var mı?" dedi.</p>
<p class="calibre1">“Hayır," cevabını verdi Carter.</p>
<p class="calibre1">“Ve Gawill’e göre altı yıl yattınız."</p>
<p class="calibre1">Carter, “Gawill bu konuda haklı,” dedi. “Altı yıl."</p>
<p class="calibre1">Ostreicher memura baktı, o da başını kaldırdı. “Bakalım parmak izleri bize ne gösterecek."</p>
<p class="calibre1">Genç memur başını sallayarak, “Evet, efendim," dedi.</p>
<p class="calibre1">Her ikisi de ayağa kalktı. Ostreicher gülümsedi. “İyi geceler, Bay Carter." Hazel’a döndü. “İyi geceler, Bayan Carter."</p>
<p class="calibre1">Hazel ayağa kalktı. “Yarın bizi arayacak mısınız? Ya da biz sizi arayabilir miyiz?"</p>
<p class="calibre1">Ostreicher başını salladı. “Yarın sizi arayacağız, eminim."</p>
<p class="calibre1">Hazel, “Gawill’in arkadaşlarını kontrol edecek misiniz?" diye sordu.</p>
<p class="calibre1">“Ha, hepsini, hiç meraklanmayın. Gawill'in bu gece için çok sağlam bir kanıtı var."</p>
<p class="calibre1">Hazel, “Evet. Olduğuna emindim," dedi. “Sorma zahmetine bile katlanmadım."</p>
<p class="calibre1">“Altıdan ona kadar iki arkadaşıyla içki içip yemek yemiş. Bu gece lelefonda ikisiyle de konuştum, lokanta sahibini de aradım, ama elbette hepsiyle bizzat konuşacağız."</p>
<p class="calibre1">Hazel hafif ve acı bir gülümsemeyle, “Gawill’in yaptığını sanmıyorum," dedi, “ama bir dolu kuşkulu arkadaşı var."</p>
<p class="calibre1">“Evet, ne demek istediğinizi anladım," dedi Ostreicher. Elini salladı, genç memurla birlikte kapıya gittiler.</p>
<p class="calibre1">Carler onları uğurladı.</p>
<p class="calibre1">Hazel yatak odasına giderken durdu ve Carter'a şöyle bir baklı. ‘'Parmak iziyle -yarın öğrenebiliriz. öyle değil mi?"</p>
<p class="calibre1">Carter başını salladı. “Yeterince iyiyse."</p>
<p class="calibre1">Carler küllüğü boşalltı, su bardağını yıkayıp kaldırdı. Her şey Gawill’in kiralık katilinin bu akşam Gawill'Ie konuşup konuşmadığına bağlı, diye düşündü. Ama Gawill herhalde onunla telefonda konuşmamıştı. Aslında her şey her zamanki gibi paraya bağlıydı: Gawill’in katili parayı almamışsa yarın haber gazetelerde çıkınca Gawill’e Sullivan’ı öldürdüğünü söyleyebilirdi. Ama önceden almışsa, “Ben yapmadım, ama Carter'ın merdivenlerden çıktığını gördüm," diyebilirdi. İkisinin arası bir şey daha mümkündü: Ga-will’in katili cinayet için parayı almıştı (belki beş bin dolar, belki on), sonra da polis izini bulunca gerçek hikâyeyi anlatırdı: Cinayeti o işlememişti, ama Carter’ın daireye girdiğini görmüştü. Carter hiç zamanı olmadığını düşündü -ya da en küçük bir kesinlik şansı.</p>
<p class="calibre1">23 Hazel kahvaltı masasında pişmanlıkla, “Polise arayabileceğimiz bir numara sormamakta ne büyük aptallık ettik,” dedi.</p>
<p class="calibre1">Masada reçel yoktu ve Carter da getirmek için kalkmadı. Her ikisi de yağda yumurtalarını bitirmeden bıraktılar. Yalnızca Timmie her zamanki kahvaltısı şekerli puf böreği, yumurta, tost ve kahveli sütünü yavaş ve ciddiyetle yedi bitirdi. Uyanır uyanmaz onları ayrıntılı bir sorguya çekti ve aldığı yanıtlar onu tatmin etmedi.</p>
<p class="calibre1">Her zamanki cumartesi alışverişi vardı. Carter alışverişe gönüllü oldu, belli ki Hazel telefona yakın olmak istiyordu. Sullivan’ı kimin öldürdüğü bulunana ve katil gereğince cezalandırılana -parmaklığın ardına konulana ya da öldürülene- kadar huzur bulmayacak, diye düşündü Carter. Sullivan’ı öldürmekle ne elde etmiş olabilirdi? Hiç düşünmemişti kuşkusuz. Kendi başına alışveriş listesi yapmaya başladı. Hazel’a hafta sonu için ne istediğini sormanın bir yararı yoktu. Hazel Laffertyleri aramak için oturma odasına geçti. Hazel onlarla konuşurken, Carter da bulaşıkları yıkadı. Hazel uzun süre konuştu ve ancak Carter alışveriş arabasıyla kapıdan çıkarken konuşmayı bitirdi.</p>
<p class="calibre1">Carter kapıyı tekrar kapadı. “Laffertyler yeni bir şey söyledi mi?”</p>
<p class="calibre1">Hazel ruj sürmemişti, yüzü solgundu. “Ha -Gawill'in dışında başka düşmanları da olabileceğini söylüyorlar.”</p>
<p class="calibre1">“Bu doğru olabilir, çünkü Sullivan bir avukattı.”</p>
<p class="calibre1">“Varsa bile, kim olduklarını bilmiyorum. Laffertyler de öyle.” Hazel ayağa kalktı. Yavaşça mutfağa doğru yürüdü, ama Carter öbür yöne de gitmiş olabilirdi, diye düşündü, çünkü son derece amaçsız ve rüyadaymış gibiydi.</p>
<p class="calibre1">Carter, “Kırk beş dakika kadar sonra dönerim,’’ deyip çıktı.</p>
<p class="calibre1">Döndüğünde polis aramış ve Carter’ın kendilerini aramasını istemişti.</p>
<p class="calibre1">“Ne dediler?" diye sordu Hazel'a. Mutfak masasının kenarında durmuş, iki büyük alışveriş torbasını boşaltıyordu.</p>
<p class="calibre1">Hazel, “Parmak izlerinden sonuç çıkmamış,’’ dedi.</p>
<p class="calibre1">Carter kaşlarını çattı. “Nasıl sonuç çıkmamış?"</p>
<p class="calibre1">“Ellerindeki pek kesin değil. Birçok insana ait olabilir."</p>
<p class="calibre1">Cuma günü işyeriyle ev arasında ne yaptığımı daha ayrıntıyla inceleyecekler, diye düşündü Carter. Aldığı her şeyi yerlerine kaldırdı: dondurulmuş portakal suyu, tuvalet kâğıdı, yumurtalar, bey-kın, ertesi gün için büyük bir biftek -buzdolabının alt kısmına kaldırdı, çünkü Hazel donmasından hoşlanmıyordu-, kuzu eti, soğuk tahıl, diş fırçası, Kleenex, brüksellahanası ve kıvırcık salata.</p>
<p class="calibre1">Hazel, “Polisi aramayacak mısın?" diye sordu. Henüz giyinme-mişti, kanepeye oturmuş, Carter’ın almış olduğu Times’a bakıyordu. T/mes’da David Sullivan’la ilgili hiçbir şey yoktu.</p>
<p class="calibre1">“Evet, yalnızca aldıklarımı kaldırmak istemiştim." Carter telefona gitti. Hazel numarayı oradaki küçük not defterine yazmış ve altını üç kez çizmişti.</p>
<p class="calibre1">“Bütün gazetelerin içinde hiç değilse renkli bir gazete de mi alamadın?"</p>
<p class="calibre1">“Renkli gazetelerin ön sayfalarında hiçbir şey görmedim," dedi Carter, ki bu doğruydu. Long Island’da bir uçak kazası olmuştu ve o gün bütün gazetelerde bu vardı. Carter numarayı çevirdi. Telefonu açan kişiye, “Ben Philip Carter," dedi. “Detektif Ostreicher ile konuşmak istiyorum."</p>
<p class="calibre1">Carter hemen Detektif’e bağlandı.</p>
<p class="calibre1">Ostreicher, “Günaydın, Bay Carter," dedi. “Aradığınız için teşekkür ederim. Sanırım karınız parmak izlerini anlatmıştır, pek iyi değil. Eee, bu sabah işyerinizdeki sekreterle konuştuk ve bürodan beş yirmi sularında çıktığınızı söyledi."</p>
<p class="calibre1">“Şey, olabilir. Ne demiştim, beş buçuk mu?"</p>
<p class="calibre1">“Evet," dedi Ostreicher ve bekledi.</p>
<p class="calibre1">Carter da bekledi.</p>
<p class="calibre1">“Kız saati tam olarak bildiğini söylüyor, çünkü beş buçuğa kadar bürodan çıkmamış ve beş otuz beşe kadar falan oyalanmak zorunda kalmış, mektupları postaya götürmüş -bunu söylüyorum çünkü, herkesin zamanını tam olarak saptamak zorundayız, anlıyorsunuz değil mi, çünkü elimizde bir şey yok. Karınız bu sabah sizin altıyı on geçe de gelmiş olabileceğinizi söyledi, tam olarak hatırlamıyormuş."</p>
<p class="calibre1">Birkaç saniye boyunca bir sessizlik daha oldu.</p>
<p class="calibre1">Ostreicher Hazel’a söylediğinden daha geç gelmiş olabileceğini telkin etmiş midir, diye merak etti Carler, yoksa Hazel kendiliğinden mi söylemişti? Hazel gözünü ayırmadan onu seyrediyordu.</p>
<p class="calibre1">Carter, “Haklı olabilir,’’ dedi. “Saatime bakmamıştım." Bir içki içmek için bir yere uğradığını söyleyebilirdi ama Ostreicher barmeni soruşturabilirdi ve Carter’ ın uğradığı bar Otuz Sekizinci Sokak’ın biraz güneyindeydi. “Karakola gelmemi falan ister misiniz?"</p>
<p class="calibre1">“Ha, hayır, teşekkürler. Büyük ihtimalle bu hafta sonu sizinle tekrar konuşacağız. Burada olacak mısınız? Kentte?"</p>
<p class="calibre1">Carter olacağını söyledi.</p>
<p class="calibre1">Telefonu kapatıp Hazel’a baktı. “Bana gene eve geliş saatimi sordular," dedi. “Altı mı? Eve geldiğimde altıyı on mu geçiyordu? Hatırlamıyorum, ya sen?"</p>
<p class="calibre1">Hazel, “Ben altıyı biraz geçeydi diye düşünüyorum. Tam olarak hatırlamıyorum," dedi hafif bir sesle. Hazel cumartesi sabahları genellikle yapacak bir şey bulurdu: yazacak mektuplar, Yirmi Üçüncü Sokak’taki kütüphaneye gitmek. Ama şimdi kollarını kavuşturmuş oturuyordu.</p>
<p class="calibre1">Carter, “İşlere başlama zamanı geldi," diyerek Jenkins and Field broşürlerinin durduğu telefon sehpasına gitti. Yeniden tasarlaması gereken Dertoit’teki fabrikayla ilgili malzemelerdi bunlar.</p>
<p class="calibre1">Hazel yatak odasına gitti.</p>
<p class="calibre1">Ve o cumartesi hiçbir şey olmadı.</p>
<p class="calibre1">Pazar günü Phyllis Millen onları bir kokteyl partiye davet etmişti, ama Hazel pazar günü saat 2 civarında telefon ederek iptal etti. Hazel'la Phyllis uzun bir konuşma yaptılar, artık olay gazetelere yansımıştı. <span class="calibre2">Times, Herald-Tribune, Sunday News,</span> hepsi de Bayan Hazel Carter'ın David Sullivan’la bir ilişkisi olduğu iddia ediliyor, şeklinde yazıyordu; ama bu bilgi bütün gazetelere göre Gregory Gawill 'den gelmişti ve Gawill, Sullivan’ ın can düşmanıydı. Basına Hazel’ın ilişkiyi bizzat kabul ettiğini açıklamaması polisin, detektif Ostreicher’ın bir inceliği, diye düşündü Carter. Ama öyle ya da böyle, başka bir gün ortaya çıkacak, o zaman da bütün gazetelerin yazdığı gibi kuşkunun parmağı (pazar günü hiçbir yönü göstermiyor, Gawill’i bile göstermiyordu) kendisine yönelecekti. Carter Hazel'ın Phyllis’le konuşmasını dinlemedi. Yatak odasına gitti ve masasına oturup çalıştı. Detroit’e gidemeyeceğini düşünerek birlikte çalışacağı Detroitli mimar için sebatla notlar aldı vc taslak şemalar çizdi. Hazel’ın dün öğleden sonra Sullivan’ın Mas-</p><div class="calibre5">
<p class="calibre1">161</p></div>
<p class="calibre1">F l lÖNCam Hul:re sachusetts’deki ailesine telgraf çekişini düşündü. Polis Sullivan-lar’a haber vennişti elbette, ama Hazel da bir taziye telgrafı çekmek istemişti. Carter, “Onlarla karşılaşmış mıydın?" diye sordu. “Ha, evet. İki kez. Bir yaz ben buradayken bir hafta sonu New York'a geldiler, bir keresinde de ben Stockbridge'e gidip onları ziyaret ettim." Bunu Carter’a nonnal bir sesle, kayıtsızca söylemişti, Carter da kendini kaybolmuş, bir kenara bırakılmış gibi hissetmişti. Cezaevindeyken Hazel ona yaptığı ya da yapacağı bir şeyi biraz geç olarak anlattığı zaman bunu sık sık yaşardı. Sullivan’ın ailesiyle tanışmasına ilişkin bir şey söylediğini hatırlıyor gibiydi, ama ziyarete gittiğini anlatmışsa bile unutmuştu. Şimdi Sullivan'ın ölümü konusunda üzüntüsünü ifade eden bir gelinin özenine sahipmiş gibi geliyordu Carter'a.</p>
<p class="calibre1">O akşam 22. l 5’te telefon çaldığı zaman Carter pek farkına varmadı, o kadar sık çalıyordu ki. Ama bu kez arayan polisti, yatak odasında olan Carter Hazel’ın gergin “Evet... evet"lerinden anlıyordu bunu. Yavaşça otunna odasına geçti.</p>
<p class="calibre1">“Elbette. Çok iyi... İyi." Telefonu kapattı. “Polis buraya geliyor," dedi Carter'a.</p>
<p class="calibre1">“Bir şey öğrenmişler mi?"</p>
<p class="calibre1">“Söylemediler." Hazel ayağa kalktı.</p>
<p class="calibre1">Timmie odasından koridora çıktı. “Yatmasam olur mu, anne?"</p>
<p class="calibre1">Hazel eliyle saçlarını geriye itti. “Evet. Tamam. İstersen odanda uyuma, ama polis buradayken içeriye ginnemelisin, sevgilim."</p>
<p class="calibre1">“Neden?"</p>
<p class="calibre1">Hazel başını iki yana salladı ve ağlayacakmış gibi baktı. “Çünkü sana söyledikleri her şeyi anlatacağız, söz veriyorum."</p>
<p class="calibre1">Ve ilişki konusunda da, diye düşündü Carter, yoksa Timmie zaten biliyor ve nonnal bir şey olarak mı görüyordu? Timmie Car-ter’a, “mahrem" derken ne demek istediler? diye sonnuştu gazeteleri yutar gibi okurken, Carter da Hazel ile David’in çok yakın arkadaş oldukları anlamına geldiğini söylemişti. Ama Timmie içgüdüsel olarak biliyor olmalı, diye düşündü Carter. Timmie’yi tekrar odasına götürdü.</p>
<p class="calibre1">Ona, “Polisler gittikten sonra çikolatalı süt yapacağız ve sana söyledikleri her şeyi anlatacağım," dedi. Elini Timmie’nin sırtından çekerek omzuna vurdu. “Görüşürüz, evlat." Carter otunna odasına döndü. Hazel koltuğun kenarında duruyordu. Carter kolunu onun beline dolayıp kendine çekti, rahatlatmak için düşünmeden yapılmış bir hareketti bu, ama Hazel geri çekildi.</p>
<p class="calibre1">“Afedersin. Sinirliyim," dedi.</p>
<p class="calibre1">Yatak odasına gitti.</p>
<p class="calibre1">Sonra zil çaldı.</p>
<p class="calibre1">Ostreicher ile genç memurdu gelen.</p>
<p class="calibre1">Ostreicher, “Aman, bütün günü Gawill ve arkadaşlarıyla geçirdik," dedi. “Onların da parmak izlerini aldık elbette."</p>
<p class="calibre1">Carter gergin bir tavırla oturup dinledi. Ostreicher Gawill konusunda rapor vermeye gelmemişti, bundan emindi.</p>
<p class="calibre1">Hazel, “Parmak izlerinden ne çıktı?" diye sordu.</p>
<p class="calibre1">Ostreicher gülümseyerek, “Yalnızca bir parmak izi var," dedi. “Bay Anthony O’Brien’ın da olabilir, kocanızın da olabilir, şeyin de olabilir -adı neydi? Charles Ewart’ın." Ostreicher polis memuruna baktı, o da başını salladı. Ostreicher’ın gözlerinin altında koyu renk halkalar vardı.</p>
<p class="calibre1">Memur, “Christopher Ewart," dedi. Not defteri kucağında olmasına rağmen not almıyordu, kollarını kavuşturmuştu.</p>
<p class="calibre1">Carter, Gawill’in evinde sarışınla birlikte olan adamın adı Ant-hony’di diye hatırladı: futbol oyuncusu ya da atlet olabilecek, kaslı bir adam. Merdivenlerden aşağıya koşan o olabilir, diye düşündü Carter, gerçi uçan yağmurluğun altında kel olup olmadığını görememişti aslında. O gece Sullivan olayını duyar duymaz merdivenlerden koşarak inen kişinin bir şekilde suçlanacağını ya da en azından cinayet zanlısı olabileceğini biliyor olduğu aklına gelince istemeden yüzünü buruşturdu.</p>
<p class="calibre1">Ostreicher, “Gawill iki arkadaşıyla cuma gecesi yemek yemiş," dedi, “New Jersey’li iki kişi bunlar. Biri Yunanlı. Manhattan’daki bir Yunan lokantasında yemek yemişler. Her ikisiyle de görüştük. Gawill tanıdıklarıyla pek sık görüşmüyor anlaşılan. Her ikisinin de işi ve aileleri var, ayrıca zaten parmak izleri hiç uymadı." Not defterinden büyükçe bir fotoğraf çıkardı. “Elimizdeki tek şey bu, diyebiliriz -somut olarak- şuradaki çizgi ve üzerindeki spiral kabarıklıklar. Kavisler."</p>
<p class="calibre1">Carter Ostreicher'ın ona uzattığı fotoğrafı aldı ve Hazel da Car-ter’ın omzunun üzerinden bakmak için ayağa kalktı. Bir parmak izinin yaklaşık üçte biriydi, dış kenara doğru kısa, yatay bir çizgi geçen bir orta parmak. Kesik kesikti.</p>
<p class="calibre1">“Binlerce insanın parmak izi olabilir," dedi Ostreicher. “Parmak izi bir ipucu, bir kılavuzdur. Buna benzer parmak izi <span class="calibre2">olmayan </span>insanları sorguya çekme zahmetine girmeyiz." Bir an gülümsedi.</p>
<p class="calibre1">Hazel, “Ya O’Brien?" diye sordu. “O kim?"</p>
<p class="calibre1">“Jackson Heights'da bir barmen. Gawill’in arkadaşı. O’Brien’a ve oda arkadaşına göre cuma günü Jackson Heights’deki dairesine 1 7’de gelmiş, sonra oda arkadaşı beş on beş civarında dışarıya çıkmış ve O'Brien'a göre yediye kadar dairede kalarak duş yapmış ve biraz uyumuş, sonra dışarıya çıkıp oralarda bir hamburger yemiş ve sinemaya gitmiş. Filmi görmüş, tamam, ama kimse kesin olarak hamburgecide olduğunu ya da cuma günü sinemaya gittiğini söyleyemiyor. Perşembe günü de gitmiş olabilir. Film Perşembe günü de oynuyordu ve O’Brien perşembe öğleden sonra izinliydi, ama perşembe gecesi çalışıyordu, cuma öğleden sonra çalışıyor ama cuma gecesi çalışmıyordu. Bu arada sabıkası yok." Ostreicher bir sigara yaktı.</p>
<p class="calibre1">Hazel, “Ama ondan kuşkulanıyorsunuz, öyle mi?" diye sordu.</p>
<p class="calibre1">Ostreicher boğazını temizleyerek Hazel’a baktı. “Herkesi sorgulamak zorundayız Bayan Carter. Sullivan’ın tanıdığı birkaç kişi var, -aslında içlerinden birinin parmak izi uyuyor- bunları şimdiye kadar kuşkulu, sorgulanabilir ve uzak bir ihtimal olarak gördük." Teslim olmuş bir şekilde gülümsedi. “Bu bir tutku cinayeti -ya bu işi yapan kişinin ya da bu işi yapması için onu tutan kişinin. Her avukat mahvetmek üzere olduğu insanlar tarafından nefret edilir, Bay Sullivan’ın böyle bir davası vardı, ama kimse böyle bir şey için bir avukatı öldürmez, avukatı tutan kişiyi öldürür, öyle değil mi?" Ostreicher ceketinin düğmesini çözdü. “Geriye bir tek Gawill kalıyor -bir de siz, Bay Carter."</p>
<p class="calibre1">Hazel, “Peki, örneğin O’Brien’ın hikâyesi konusunda ne yapacaksınız? Kanıtı konusunda?" diye sordu.</p>
<p class="calibre1">Ostreicher, “İzlemeye devam edeceğiz," dedi. “Birkaç başka kişiyle birlikte izlemeye devam edeceğiz. Banka hesaplarındaki para hareketlerini izleriz, insanların kendilerini izleriz, kimlerle görüştüklerini, konuştuklarını. Her zamanki işler. Birkaç gün içinde bir şey bulmamız gerekir," diye sözünü bitirdi daha neşeli bir tavırla.</p>
<p class="calibre1">Hazel, “Ya Ewart adlı adam?" diye sordu.</p>
<p class="calibre1">“Ewart çuma günü lokantada Gawill ve öbür ikisinin yanındaymış. O da New Jerseyli, bir otomobil satıcısı. Ondan sırf parmak izi uyuyor diye söz ettim. Ama adam olay sırasında başka yerde olduğunu kanıtlıyor. Beşten yaklaşık altıya kadar New Jersey’de arabasını servise sokmuş. Garajı kontrol ettik. Sonra Manhattan’daki lokantaya gitmiş." Ostreicher içini çekerek boşluğa baktı. “Gawill birini kiralamış olabilir. Yarın sabah banka hesaplarına bakacağız."</p>
<p class="calibre1">Carter, “Bir şey bulacağınız kadar aptal olduğunu hiç sanmıyorum," dedi.</p>
<p class="calibre1">“Biz gene de bakacağız." Ostreicher bir anda parlayıp sönen gülümsemesiyle güldü. “Bay Carter, sağ elinizi mi kullanırsınız?"</p>
<p class="calibre1">Carter, “Evet," dedi. Parmak izinin bir sağ elin ortaparmağı olduğunu biliyordu.</p>
<p class="calibre1">“Bir el öbüründen daha mı güçlü, başparmaklarınız nedeniyle?"</p>
<p class="calibre1">“Hayır." Sol başparmağı daha az ağrıyordu, ama bu elini daha güçlü kılmamıştı.</p>
<p class="calibre1">Ostreicher iskemlede arkasına yaslanarak, “İkinize de tekrar sormak zorundayım," dedi, “geçen hafta yaptığınız konuşmaların sonucunda geleceğiniz konusunda bir plan yaptınız veya bir karara, bir anlaşmaya vardınız mı" ve Hazel’a doğru bir baş sallamasıyla, “sizinle," ardından Carter’a başını sallayarak “sizin ya da Bay Sullivan’ın geleceği?"</p>
<p class="calibre1">Önce Hazel cevap verdi. “Bir anlaşmaya varmadık. Belki bu varmaktan daha kötüdür."</p>
<p class="calibre1">“Her zaman değil, size söylemiştim, Gawill’e göre Bay Carter deliye dönmüş, ama Gawill’in bana anlattığı her şeye inandığımı düşünmeyin." Carter’a döndü. “Durumla ilgili olarak Bay Sullivan’la konuşmayı düşündünüz.mü?’’</p>
<p class="calibre1">Carter yavaşça, “Şey, evet," dedi. “Salı gecesi onu görmeye çalıştım, Gawill bunu size söylemiş olmalı. O akşam karımı kaldırımda gördüm -onu görmeye giderken." Dikleşti ve sakin olmaya çalışarak, “İlişkinin hâlâ devam ettiğinin doğru olup olmadığını ve -bunu artık bildiğim için- bu konuda ne yapacağını sormak için Sullivan’la konuşmak istedim gerçekten de. Ama o gece onu hiç görmedim."</p>
<p class="calibre1">“Hayır. Gawill bunu söyledi." Ostreicher hafifçe gülümsedi. “Bundan sonra Bay Sullivan’ı görmeye çalıştınız mı?"</p>
<p class="calibre1">“Hayır."</p>
<p class="calibre1">“Neden?"</p>
<p class="calibre1">“Çünkü, karımı ona giderken görmek belki istediğim yanıtın bir kısmıydı," dedi Carter. “Konuşmak istediğim takdirde karımla konuşmayı tercih ederdim."</p>
<p class="calibre1">“Öyle mi? Neden?" Ostreicher yanıtlarla ilgilenmiyormuş gibi donuk, otomatik bir tavırla sormuştu. Ya da Carter’ın son yanıtına inanmıyordu.</p>
<p class="calibre1">“Çünkü Sullivan’ın ne istediğinin ya da ne yaptığının, evli bir kadınla ilişki kurmasının ona kalmış bir şey olduğunu düşündüm, ama karıma ne yapmak niyetinde olduğunu sorma hakkım vardı, çünkü o benim kanm."</p>
<p class="calibre1">Ostreicher başını sallayarak, inanmadığını gösteriyor gibi duran o küçük gülümsemesiyle baktı. “Ne yapmak niyetindeydiniz, Bayan Carter?"</p>
<p class="calibre1">Carter Hazel’ın yüzüne canı yanmış gibi bir ifadenin yerleştiğini gördü. İnsan nasıl başkasının pastasını alıp da yiyebilirdi?</p>
<p class="calibre1">Hazel, “Doğrusu bilmiyorum," dedi. “Salı gecesi kafam karışıktı. Sanırım David’den vazgeçerdim, evet."</p>
<p class="calibre1">“Ama bunu kocanıza söylemediniz."</p>
<p class="calibre1">“Hayır. Açıkça söylemedim."</p>
<p class="calibre1">Ostreicher içini çekti. “Salı gecesi bunu Bay Sullivan’la konuştunuz mu?"</p>
<p class="calibre1">Hazel, “Hayır,’’ dedi.</p>
<p class="calibre1">“Evin önündeki kaldırımda kocanızı gördüğünüzü söylemediniz mi?"</p>
<p class="calibre1">Hazel başını hızla iki yana salladı. “Hayır." Birden Carter’a baktı. “Bay Ostreicher’a Gawill’in uyuşturucularından söz etmen gerekmez mi? Elinde uyuşturucu olduğunu?"</p>
<p class="calibre1">Ostreicher, “Uyuşturucu mu?" diye sordu.</p>
<p class="calibre1">Carter, “Evet," dedi. “Bana biraz uyuşturucu -eroin- önerdi, ben de aldım, iki kez. Hastanede morfin almam gerekiyordu -cezaevinde- başparmaklarım için. Gawill’de bir miktar vardı."</p>
<p class="calibre1">“Ne kadar?"</p>
<p class="calibre1">“İki yüz plastik ampulden fazla görünüyordu. Sıvı halde. Her</p>
<p class="calibre1">birinde on doz var, Gawill öyle söyledi."</p>
<p class="calibre1">Ostreicher kaşlarını çattı. “Şimdi yok. Evini aradık. Neden aldınız, Bay Carter?"</p>
<p class="calibre1">Carter derin bir soluk aldı. “Parmaklarımdaki ağrıyı kesiyor. Ayrıca hoşuma gidiyor."</p>
<p class="calibre1">“İki kez aldığınızı söylediniz. Sürekli kullanma alışkanlığında mısınız? Her gün?"</p>
<p class="calibre1">"Hayır. Aldığım haplar iş görüyor ve aslında içinde morfin var." Hazel’a baktı. “Günde dört, bazen altı kez alıyorum, sanırım bu miktar iki üç doz morfine eşdeğer.</p>
<p class="calibre1">“Gawill’in evinde bu kadar çok uyuşturucu bulundurmasını tuhaf bulmadınız mı?" diye sordu Ostreicher. “Sanıyorum evinde aldınız. Sizce nereden edinmiş olabilir?"</p>
<p class="calibre1">“Tuhaf olduğunu ben de düşündüm. Ama takıldığı insanları düşününce-" Carter omuzlarını silkti. “Gawill’e hiç soru sormadım, çünkü onu görmeye gitmemin nedeni bu değildi."</p>
<p class="calibre1">“Nereden edindiği konusunda bir tahminde bulunmaya çalışmadınız mı?"</p>
<p class="calibre1">“Hayır. Umrumda değildi." Carter bu yorumu Hazel’ın da Ost-reicher’ın da onaylamadığını sezdi. Eroin bulundurmak yasadışıydı ve Carter bunu bildirmemekle kalmayıp kendisi de kullanmıştı. “Gawill’den bilgi sızdırmaya çalışıyordum. Onunla çelişmek istemiyordum -gerçekten."</p>
<p class="calibre1">“Bunu bana daha önce söyleyebilirdiniz," dedi Ostreicher, ve not alan meslektaşı Charles’ a baktı. “O halde devrede uyuşturucu satıcıları var demektir. Pis bir çete ve sürüsüne bereket." Yeni bir hareket sahasından canı sıkılmış gibi başını iki yana salladı, ama telefona gitmedi.</p>
<p class="calibre1">Carter Ostreicher’ın kendisinden çok şüphelendiğini, hep şüphelenmiş olduğunu düşündü ve bundan o kadar emindi ki acele etmesi gerekmiyordu. Yutkunarak Hazel’a baktı.</p>
<p class="calibre1">Hazel kollarını dizlerine dolayarak öne eğilmiş, gözünü yere dikmişti. Birden başını kaldırıp Ostreicher’a baktı. “Kimin yaptığını bulmanın ne kadar süre alacağını düşünüyorsunuz?"</p>
<p class="calibre1">Ostreicheı cevap vermeden önce biraz oyalandıktan sonra aynı eski yanıtı verdi: “Belki bir iki gün. Belki daha da az. Yarın Ga-will’in banka hesaplarına bir bakalım da. Sizinkine de bakmamız</p>
<p class="calibre1">gerekecek, Bay Carter."</p>
<p class="calibre1">Carter başını salladı. Ostreicher kalkarken o da doğruldu.</p>
<p class="calibre1">Ostreicher, “Ve elbette uyuşturucu konusunda Gawill'i sıkıştıracağız. Grasso bir şeyler biliyor olabilir. Gawill'in patronu. Aslında Gawill'in Sullivan cinayetini planladığını ya da bununla bir ilgisi olduğunu bilmiyor gibi görünüyor, ama belki Gawill bu konuda çok dikkatli davranmıştır. Gawill ve Grasso çok yakınlar -kişisel olarak yani. Arkadaşlar." Ostreicher çenesini sıvazlayarak bir an duvara baktıktan sonra Carter’a dönüp gülümsedi. “Bu gece biraz daha çalışacağız. Grasso’nun evine ve O’Brien'a da bakacağız. Ne tür bir muhafaza içindeydi?"</p>
<p class="calibre1">Carter, “Orta boyda karton bir kutu," dedi. “Ampuller pamuk katmanlar arasına konulmuş."</p>
<p class="calibre1">Ostreicher, “Büyük ihtimalle şimdi mayonez kavanozlarında-dır," diye mırıldandı, “ya da gümüş cilalı içki kavanozlarında." Kıkırdadı. “Gidiyoruz, Charles."</p>
<p class="calibre1">Daire kapısı kapanır kapanmaz Timmie içeriye girdi. Carter ona söz verdiği çikolatalı sütü yapmak için mutfağa giderken Hazel da sorularına yanıt vermeye çalıştı. Asıl sorunun yanıtı hâtâ eksikti. Ama Timmie O'Brien’la çok ilgiliydi. Çikolatalı sütünü alarak kanepeye oturdu. “Belki O’Brien’ın yaptığını biliyorlar da çok <span class="calibre2">kesin</span> bir şey için bekliyorlar.”</p>
<p class="calibre1">Hazel yorgun argın Carter'a baktı. “Bu gece başka ne yapabiliriz bilmiyorum."</p>
<p class="calibre1">Carter da söyleyecek bir söz bulamamıştı. Timmie’nin seyrettiği dedektif filmlerinde dedektifler bildiklerini saklarlardı, ta ki suçlu insan kucaklarına düşene kadar. Şimdi böyle bir durum olduğunu düşünüyordu. Carter, “Şimdi bir şey söylemek için çok erken, Timmie," dedi.</p>
<p class="calibre1">Carter yatakta Hazel’a sarılmaya, uyurken onu kollarında tutmaya çalıştı, ama Hazel yavaşça, hiç uykusu gelmemiş bir insanın gerginliğiyle kollarından sıyrılarak, “Afedersin, yapamam. Şu anda dokunulmaya tahammül edemiyorum," dedi.</p>
<p class="calibre1">“Hazel, seni seviyorum." Carter’ın eli Hazel'ın omzunu sıktı. “Birlikte uyusak olmaz mı?"</p>
<p class="calibre1">Ama Hazel için olmazdı ve ikisi de uzun süıc uyuyamadı.</p>
<p class="calibre1">2 4 “Biraz konuşabilir miyiz, Bayan Carter?"</p>
<p class="calibre1"><sup class="calibre4">2</sup>• Bir flaş patladı.    .</p>
<p class="calibre1">“Bayan Carter," dedi sinirli görünüşlü muhabir gülümseyerek, “yalnızca bir soru. Sullivan hakkında."</p>
<p class="calibre1">Carter, “Çekin gidin," dedi.</p>
<p class="calibre1">Üç kişiydiler ve ikisinde fotoğraf makinesi vardı.</p>
<p class="calibre1">Hazel, “Bana dokunmayın," diyerek kolunu sinirli görünüşlü gencin elinden kurtardı.</p>
<p class="calibre1">Carter kollarını ona doladı ve hızla Hazel’ın altı metre kadar ötedeki arabasına gittiler.</p>
<p class="calibre1">Hazel, “Bin. Seni işyerine götüreceğim," dedi.</p>
<p class="calibre1">Carter arabaya bindi. Kapıyı muhabirin birinin elinin üstüne kapamak zorunda kaldı.</p>
<p class="calibre1">Hazel arabayı sürdü gitti.</p>
<p class="calibre1">Carter, “Daha önce gelmemiş olmaları bir mucize," dedi.</p>
<p class="calibre1">“Dün arayıp durdular -üç dört kez. Sana söylemedim."</p>
<p class="calibre1">Carter hiçbir şey söylemedi. Hazel’ın utandığını, öfkelendiğini ve konuşmaya kalkarsa öfkesini muhabirler kadar kendisinden de çıkaracağını biliyordu. Ama birkaç dakika sonra Carter hafif bir sesle, “Beni büroya kadar bırakmak zorunda değilsin. Artık onlardan kurtulduk," dedi.</p>
<p class="calibre1">Hazel da mümkün olan ilk fırsatta kaldırıma yanaşıp arabayı durdurdu.</p>
<p class="calibre1">Carter dışarıya çıkarken, “Teşekkürler," dedi. “Görüşürüz, sevgilim." “Başını dik tut" ya da hatta söyleme isteği duyduğu “seni seviyorum"un bir yararı yok. Hazel Sullivan’la ilişkisi artık bürodaki herkes tarafından bilindiği için utanıyordu, gazete ve radyolar bu sabah kocasının eski bir mahkum olduğunu açıkladığı için utanıyordu.</p>
<p class="calibre1">Carter işyerine girdi ve resepsiyondaki Elizabeth’i görünce gerildi, polise cuma günü l7.30’da değil l7.20’de çıktığını söyleyen kızıl saçlı kızı yani. Carter, “Günaydın, Elizabeth," dedi.</p>
<p class="calibre1">“Günaydın, Bay Carter. Eee-" Masasından kalktı. İnce uzundu, yüksek topuklu giyince neredeyse Carter kadar uzundu. Genç yüzü ciddi ve endişeliydi. “Polise söylediklerimden rahatsız olmadınız umarım. Beni çok dikkatle sorguya çekiyorlardı. Hatırladığımı ve doğru sandığım şeyleri söyledim yalnızca."</p>
<p class="calibre1">Carter hafifçe gülümseyerek, “Hayır, gayet iyi yapmışsın," dedi. “Endişelenecek bir şey yok." Odasına girdi.</p>
<p class="calibre1">Uzun boylu, gri saçlı olan Bay Jenkins yeşil halı kaplı koridorda yürüyordu. “Günaydın, Bay Carter."</p>
<p class="calibre1">Carter, “Günaydın, efendim," dedi.</p>
<p class="calibre1">Bay Jenkins durdu. “Bir dakikanız var mı?"</p>
<p class="calibre1">Carter onun odasına girdi, Bay Jenkins de kapıyı kapattı.</p>
<p class="calibre1">Bay Jenkins, “Bu korkunç olaya çok üzüldüm," dedi. “Ne olacak şimdi?"</p>
<p class="calibre1">“Bilmiyorum." Carter Bay Jenkins’in gözlerine baktı. “Ne var ki beni buraya aldığınız zamanki sıkıntılarınızı biliyorum, bu yüzden istifa etmemin daha iyi olacağını düşünürseniz, hemen istifa edebilirim, Bay Jenkins."</p>
<p class="calibre1">Bay Jenkins biraz utanmış durarak, “Şey, henüz böyle bir şey düşünmüyorum," dedi. “Ama bu perşembe Detroit’e gitmeniz gerekiyordu. Polis olayı çözmemişse gidemezsiniz, değil mi? Anladığım kadarıyla sizinle konuşmaları devam ediyor." Birkaç saniye içinde Carter'ın cinayeti işleyip işlemediğine karar verecekmiş gibi baktı ona.</p>
<p class="calibre1">“Doğru. Ama düşüncelerimi yazarsam, belki Bay Butterworth benim yerime gidebilir diye düşündüm."</p>
<p class="calibre1">Bay Jenkins içini çekerek kollarını sabırsız bir tavırla açtı. “Peki, bir bakalım, bir bakalım ... Kimin yaptığı hakkında bir fikrin var mı?"</p>
<p class="calibre1">Carter duraksadı. “Sanırım Gawill’in çevresinden biri, eskiden beri Sullivan'ın düşmanıdır. Ama bilmiyorum, Bay Jenkins."</p>
<p class="calibre1">Bay Jenkins bir an hiç Konuşmadan ona baktı. Carter onun, karısının öldürülen adamla “yakın" olduğunu ve öldürülen kişinin işe Carter'ı tavsiye etmesinin ve sözümona çok iyi arkadaşlar olmalarının tuhaf bir durum olduğunu düşündüğünü biliyordu.</p>
<p class="calibre1">Carter kendi odasına dönüp 'ie kapısını kapattığı zaman, Bay Jenkins’in en can alıcı soruyu, “Siz tamamen masumsunuz, değil mi? Bu işle bir ilginiz yok, değil mi?" sorusunu sonnaması kafasına dank etti. Bay Jenkins’in böyle bir soruyu sonnamasının bir tek nedeni olabilirdi. O da Carter’ın suçlu olabileceğini düşünmesi.</p>
<p class="calibre1">Carter o sabah Butterworth’le zor bir konuşma yapmaya hazırlanmıştı, ama nedense Buttcr.vorth odasında değildi. Detroil’teki fabrikayla ilgili notlarını daktiloya çekmeye başladı. Aklı sık sık Timmie’ye, On Dokuzuncu Sokak’taki okulunda öbür çocuklar tarafından soru yağmuruna tutulan, göz dikip bakılan, babasının hapiste olmasından dolayı alay edilen Timmie’ye kayıyordu; elbette çocuklar Timmie’nin annesinin başka bir adamla yattığı hikâyesini kaçırmazlardı. Hazel bir keresinde, “Timmie New York’ta olduğumuz için çok daha iyi, çünkü buradaki çocuklar cezaevi işi hakkında hiçbir şey bilmiyor," demişti. Şimdi her şey patlak verecekti.</p>
<p class="calibre1">Saat 1 l ’i biraz geçe Carter’ın telefonu çaldı.</p>
<p class="calibre1">“Bay Carter, ben Ostreicher. Birkaç dakikalığına emniyete gelebilir misiniz acaba? Önemli bir şey..."</p>
<p class="calibre1">Carter Elizabeth ’e bir süre dışan çıkması gerektiğini ve öğleden önce dönebileceğini ama emin olmadığını söyledi. Kızın konuşmayı dinleyip polisi görmeye gideceğini bilip bilmediğini merak etti. Büyük ihtimalle öyleydi.</p>
<p class="calibre1">Ostreicher’in çalıştığı bölge emniyet müdürlüğü doğu Ellilerdeydi. Carter beş blok yürüdü. Orta yaşlı bir polis memuru onu koridordaki bir odaya aldı.</p>
<p class="calibre1">Masasından doğrulan Ostreicher, “Buyrun, Bay Carter," dedi.</p>
<p class="calibre1">Büyük, dosyalar sıralanmış odada Gawill, O’Brien ve Carter’ın tanımadığı iki adamla bir kadın vardı. Carter Gawill’e başıyla selam verdi ama karşılık görmedi. Gawill suratını asarak iskemleye çöker gibi oturmuş ve parmaklarn.ı karnında kavuşturmuştu.</p>
<p class="calibre1">“Bay Carter, sanırım Bay Gawill’i tanıyorsunuz. Bu Bay O’Brien, bunlar da Bay ve Bayan Ferres ile Bay Devlin. Sullivan’ın apartmanında oturuyorlar."</p>
<p class="calibre1">Carter selam vererek, “Nasılsınız?" diye mırıldandı. Şapkasını çıkarmıştı. Bay Sullivan’la aynı binada oturan insanlar ona dikkatle bakıyordu.</p>
<p class="calibre1">Ostreicher, “Bay Sullivan’ın evinde Bay Carter’ı gördüğünüzü hatırlıyor musunuz? Herhangi bir zamanda?" diye sordu.</p>
<p class="calibre1">Önce kadın cevap vererek başını iki yana salladı. “Hayır."</p>
<p class="calibre1">Adamlar da olumsuz yanıt verdi.</p>
<p class="calibre1">Ostreicher, “Cinayet sırasında oradalardı," dedi, “bu sabah buraya gelme nezaketini gösterdiler -cuma akşamüstü Bay Sullivan ’ın evine birinizin girdiğini görmüş olabilirler diye." Ostreicher sırayla Gawill, O’Brien ve Carter’a baktı. Ses tonu her zamanki gibi hoş ve canlıydı. “Altı ya da birkaç dakika öncesi olduğunu sandığı bir saatte birinin yere düşmesine benzer bir ses duyan Bayan Ferres’ti. Bundan sonra hiçbir şey duymadı, ne koşan ayak sesleri ne de başka bir şey.”</p>
<p class="calibre1">Carter O’Brien’ın gözlerinden kaçındı ve O'Brien'ın da kendisine bakmaktan kaçındığını sezdi. O'Brien çok parlak mavi şeritli takım elbise giymişti ve saçları briyantinden pırıl pırıl parlıyordu.</p>
<p class="calibre1">Ostreicher, “Bay Carter, Bay O'Brien ’ı daha önce görmüş müydünüz?” diye sordu. Hâlâ masasının ardında ayakta duruyordu.</p>
<p class="calibre1"><a id="bookmark0"><sup class="calibre4"><a href="#footnote1">1</a></sup></a></p>
<p class="calibre1"> Fr. Keyif saatleri. (ç.n.)</p>
</body>
</html>
