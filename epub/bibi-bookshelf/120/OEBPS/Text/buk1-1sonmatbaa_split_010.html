<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_5">V</h1>

  <p class="ortayazi">Annem elektrik faturasını ödeyemediği için mum ışığında oturduğumuz pek çok gece hatırlıyorum. Gaz faturasını<br class="chapter" />
  ödeyemediği için sıcak banyo yapamadığımı ya da<br class="chapter" />
  aynı nedenden ötürü telefonun çalışmadığını<br class="chapter" />
  hatırlıyorum –bu hizmetlerin üçünden ayna<br class="chapter" />
  anda yararlanabildiğimiz vaki değildi galiba.<br class="chapter" />
  Fakat annem elinden geleni yapıyordu.</p>

  <p class="normal"><span class="ideitalik">Bukowski</span> ile üçüncü görüşmemden sonra bana vurulmuş olduğunu anladım. Ben yokken kapıma notlar, şiirler, hatta küçük hediyeler bırakıyordu. İyi bir mizah anlayışı olan, zekice ve kafasına koyduğu her şeyi yapma potansiyeline sahip güzel bir hatun aklını başına almaya yetmişti. Oldukça baştan çıkarıcı bir paketti, fakat o çekici görünüm altında fokurdayan kargaşanın gerçek doğasını gizliyordu.</p>

  <p class="normal">Çok huzurlu bir çocukluk geçirmemekle birlikte, hayatımın ilk on bir yılı o kadar da fena sayılmazdı. Rose ve Laurits Miller’in ortanca çocuklarıydım. Babam İrlanda, Danimarka ve Alman kökenliydi. Pennsylvania’nın Bradford kasabasında doğmuş, fakat Michigan, Detroit’de büyümüştü. Babası karısını ve yedi çocuğunu terk etmiş azgın bir alkolikti. Annem Babaanne Miller’e sevgiyle, “Ma Barker” derdi.</p>

  <p class="normal">Babam kendini Ernest Hemingway tarzında erkek-gibi-erkek gören zeki, yakışıklı ve çapkın bir adamdı. Ordunun kadrolu elemanıydı, Kore savaşına katılmış ama çatışmaya girmemişti. Hizmetinin büyük kısmını Japonya’da, Stars and Stripes gazetesi için çalışarak geçirmişti.</p>

  <p class="normal">Annem tatlı ve saf bir küçük kasaba kızıydı, o da Bradford’luydu babam gibi. Annemin annesi ile babası Orta İtalya’dan gelmiş gururlu göçmenlerdi. Tuscanny’nin doğusunda, Adriyatik Denizi sahiline yakın Sarnona adında küçük bir ortaçağ kasabasından. Görünüme, namusa, asalete ve Katolik Kilisesi’ne önem veren iyi, dürüst ve çalışkan insanlar. Annem babamı Bradford’daki akrabalarını ziyarete geldiğinde tanımıştı. Babam öğle yemeği yemek için annemin Nunzio Amcası’nın işlettiği restorana gelmişti. Annem orada garson olarak çalışıyordu. Babam onun egzotik görünümüne ve utangaç, iyi-kız tavırlarına vuruldu, annem de bu yakışıklı kötü-oğlana -ve kısa bir süre sonra evlendiler.</p>

  <p class="normal">İlk olarak ağabeyim Larry doğdu, ardından ben, dört yıl sonra. İki yıl sonra da kız kardeşim Tracy. Annem ile babam ben beş yaşındayken boşandılar. Tokyo’da yaşıyorduk o zaman. Babam orada görevliydi. Bizi terk etti, kendi babasının da yaptığı gibi –bu kez Japon metresi uğruna.</p>

  <p class="normal">Ezilen fakat yıkılmayan annem bizi uçağa koyduğu gibi Amerika’ya getirdi ve sonunda Kaliforniya’nın San Fernando Vadisi’ne yerleşti. Gururlu ve hiç kuşku yok ki kaygılı bir kadın olan annem her zaman Vadi’nin en güzel orta sınıf mahallesinde oturmamızı sağladı. Genellikle personel için inşa edilmiş müştemilatlarda ya da tek yatak odalı küçük dairelerde yaşıyorduk.</p>

  <p class="normal">Annem bazen, sekreter maaşı yetmediği için, mahalledeki şımartılmış banliyö kadınlarının evlerine temizliğe gider, yine de ay sonunu çıkaramazdı. İmkânlarımız kısıtlıydı ve ben bunun farkındaydım. Derinde bir yerde utanç ve aşağılık kompleksi duyardım. Annemin iyi giyinmemiz ve iyi beslenmemiz için her zaman elinden geleni yapmasına rağmen, okuldaki zengin çocuklarının mayonezli sandviçimde salam olmadığını fark edeceklerinden ya da ayakkabımın ayağımdan çıkacağından ve tabanındaki deliklerinden korunmak için yerleştirdiğim mukavvanın görüneceğinden endişe ederdim.</p>

  <p class="normal">Annem elektrik faturasını ödeyemediği için mum ışığında oturduğumuz pek çok gece hatırlıyorum. Gaz faturasını ödeyemediği için sıcak banyo yapamadığımı ya da aynı nedenden ötürü telefonun çalışmadığını hatırlıyorum –bu hizmetlerin üçünden ayna anda yararlanabildiğimiz vaki değildi galiba. Fakat annem elinden geleni yapıyordu.</p>

  <p class="normal">Küçük yaşta diğer çocuklardan farklı olduğumun fazlasıyla farkındaydım ve bir süre sonra küçük bir kompleks geliştirdim. Neyse ki çekici bir çocuktum, başka çocukları mıknatıs gibi çekerdim, bu da beni okulda popüler kılıyordu. Ayrıca algıladığım eksikliğimi atletizmde yıldızlaşarak telafi etmeye çalıştım. Her zaman takım kaptanıydım ve birkaç kez sınıf başkanlığına seçildim. Fakat sınıf arkadaşlarımın nerede yaşadığımı öğrenecekleri korkusuyla annelerinden beni evimizin bulunduğu yerden bir blok ötede indirmelerini isterdim. Ve, tabii ki, arkadaşlarım hiçbir zaman bana yatıya gelemezlerdi.</p>

  <p class="normal">O kadar da kötü değildi aslında. Çocukluğuma dair güzel anılarımdan biri evden hiç eksik olmayan müzik sesiydi. Annem pop müziğe bayılırdı, en çok da Broadway müzikallerini severdi.</p>

  <p class="normal">Kendimi saatlerce yatak odasına kilitleyip pikapta çaldığım plaklara eşlik ederdim. Dokuz yaşındayken el fenerini yatağın üzerine duvara yuvarlak bir ışık yansıtacak biçimde yerleştirme tekniğini geliştirdim. Binlerce hayranımın karşısında olduğumu hayal ederek <span class="ideitalik">My Fair Lady</span>’den “<span class="ideitalik">Wouldn’t it be Loverly</span>”yi söylerdim. On bir yaşına geldiğimde <span class="ideitalik">My Fair Lady, West Side Story, The Flower Drum Song</span> gibi müzikallerin bütün şarkılarının sözlerini ezbere biliyordum. Yerel parktaki tiyatro kulübüne yazıldım. En büyük başarım May Alcott’un <span class="ideitalik">Küçük Kadınları’</span>nda Amy’yi canlandırmak oldu. Oturduğumuz apartmanda çocukları toplayıp, “Hadi, bir gösteri hazırlayalım,” diyen çocuktum. On bir yaşında Ann Margaret’i <span class="ideitalik">Bye, Bye Birdie</span>’de gördüğümde yazgım mühürlenmişti. Uzun, kızıl saçları bile vardı, benim gibi. O andan sonra hayatta ne yapmak istediğimi biliyordum. Maalesef bütün bu düşler bir yıl sonra buharlaşacaktı, on ikinci doğum günümden kısa bir süre sonra.</p>

  <p class="normal">Orta bire gidiyordum. Kendimi kaybolmuş hissediyor, hangi gruba dâhil olacağıma karar veremiyordum. Ayrıca küçük yaşta gelişen göğüslerimin gördüğü ilgi yüzünden mahcubiyet duyuyordum –kafa karıştırıcıydı.</p>

  <p class="normal">İlkokuldan beri en yakın arkadaşım olan Janet yağlı saçlılardan hoşlandığına karar verip o gruba katıldı. Fakat ben deri ceketli yağlı saçlı oğlanlardan da kabarık saçlı kabadayı görünümlü kızlardan da haz etmiyordum. Elit zengin kızlar beni kendi gruplarına katılmaya davet ettiler, fakat ağzımda gümüş kaşıkla doğmadığımı öğrenmelerinin zaman meselesi olduğunu bildiğim için bu beni tedirgin etti. Sörfçüler de hoşlanıyorlardı benden, fakat onlar da bana göre değildi.</p>

  <p class="normal">Sosyal fobi geliştirmeye başladım. Kimlik bunalımım yabancılaşma duygularına yol açtı. Okula gitmek istememeye başladım. Kendini ve çocuklarını hayatta tutmak için zaten büyük mücadele veren zavallı annem bununla nasıl baş edeceğini bilemedi. İsteksizliğim kendini bir tür depresyonla belli ediyordu. Bazı günler yataktan çıkmak istemiyor, okula gitmeyi reddediyordum. Her gün değil, fakat okul yönetiminin devreye girmesini gerektirecek sıklıkta. Annem yalvarırdı bana yataktan kalkmam için, yine de bazı sabahlar kalkamazdım. Benim için mazeret kâğıtları yazardı, fakat okul yönetimi bir süre sonra duruma uyandı. Anneme bir uyarı postalayıp kızını denetim altına almasa sonuçlarının iyi olmayacağını bildirdiler –ve şaka etmiyorlardı.</p>

  <p class="normal">Okul idaresi sonunda mahkemeden karar çıkartıp beni devletin himayesine verdi. (Bütün yaptığım arada sırada evde kalıp pembe dizi seyretmekten ibaretti Tanı aşkına!) Uzun lafın kısası, beni evden alıp nereye yerleştireceklerine karar verinceye kadar bir ıslah evine naklettiler.</p>

  <p class="normal">Babam ile yeni karısı beni almayı önerdiler, fakat bu da çok geçmeden bir felakete dönüştü (ürpertici ayrıntıları başka bir kitaba saklayacağım). Sonunda Santa Monica’da bir kızlar yurdunda buldum kendimi. On altı yaşıma kadar orada yaşadım.</p>

  <p class="normal">İlk kocam Pete ile kızlar yurdunda tanıştım. Bakireydim ve henüz on beşime basmamıştım –Pete yirmi iki yaşındaydı, fakat gündüzleri kampusta onunla zaman geçirmeme izin veriliyordu. Bir yıldan uzunca bir süre birlikte olduktan sonra hamile kaldım. Yoğun baskı üzerine onunla evlendim –on altı yaşında ve yedi aylık hamileydim.</p>

  <p class="normal">Kızım Stacey’yi doğurduktan altı ay sonra babasını terk ettim ve kızımla birlikte annemin yanına yerleştik. Georgia’yı o zaman tanıdım.</p>

  <p class="normal">Georgia Los Angeles’ta yeniydi ve kuzenim Butch ile çıkıyordu. Gerorgia annem ve babamla aynı küçük Pennsylvania kasabasından geliyordu. Butch’u teyzemin Bradford’daki berber salonunda çalışırken tanımıştı. Çıkmaya başlamalarından kısa bir süre sonra Butch oyunculukta ün ve servet sahibi olma düşüyle Los Angeles’e taşınmaya karar verdi.</p>

  <p class="normal">Kalbi kırık ve yalnız kadın Georgia iki küçük kızını da alarak arabasına atladığı gibi Butch ile birlikte olmak için Hollywood’a sürdü. Ağabeyim Larry ile Butch iyi arkadaştılar. Hafta sonları birlikte Georgia’nın küçük Hollywood evinde verdiği eksantrik sanatçılardan geçilmeyen partilerine gidiyorlardı. Bir hafta sonu beni de davet ettiler. Uyuşturucu ve alkol serüvenim o zaman başladı.</p>

  <p class="normal">Ülkede devrim rüzgârı esiyor, toplumsal değişim yaşanı-yordu. Kuşağımın büyük bir kısmı kendilerini 60’ların girdabının doğurduğu kırgın karşı-kültüre ait hissediyorlardı. Benden çok daha yaşlı aydın kanun kaçaklarıyla görüşürken kendimi pek cool ve fingirdek buluyordum. Hayatın anlamını ararken zihinlerimizi genişletiyorduk.</p>

  <p class="normal">Charles <span class="ideitalik">Bukowski</span>’yi tanıdığımda kısa ömrümde pek çok travma yaşamıştım. Henüz halledemediğim pek çok sindirilmemiş psikolojik sorunum vardı ve her şeye bir anlam vermeye çalışıyordum –alkol ve uyuşturucu da alevleri körüklüyordu.</p>

  <p class="normal">Ben o zaman kişisel öngörüden yoksun olsam da, <span class="ideitalik">Bukowski</span> Cupcakes O’Brien olarak bilinin cazibeli, genç bir kızılla anlamlı bir ilişki yaşayabilme olasılığının çok düşük olduğunu idrak edecek kadar bilgeydi kuşkusuz.</p>
</body>
</html>
