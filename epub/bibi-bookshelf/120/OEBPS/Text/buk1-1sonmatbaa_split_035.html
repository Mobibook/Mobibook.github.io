<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_30">XXX</h1>

  <p class="ortayazi">Hayatımda sevdiğim ve güvendiğim herkesin<br class="chapter" />
  bana nasıl ihanet ettiğini düşündüm<br class="chapter" />
  –şimdi listeye <span class="ideitalik">Bukowski</span> de<br class="chapter" />
  dâhil olmuştu.</p>

  <p class="normal">Ertesi gün cumartesiydi. Stacey ile yine Echo Park gölüne gittik, sonra anneme uğradık. Annem durumun farkındaydı, Stacey’yi o gece ona bıraktım.</p>

  <p class="normal">Carlton Yolu’na döndüğümde <span class="ideitalik">Bukowski</span>’nin dairesine uğradım. İç çamaşırıyla yatağa uzanmıştı.</p>

  <p class="normal">“Hemen döneceğim,” dedim. “Şampanyanın kalanını alacağım.”</p>

  <p class="normal">Daireme çıktığımda kapıya yapıştırılmış tahliye bildirisini buldum. Gözlerime inanamadım. Bildiriyi alıp koşarak <span class="ideitalik">Bukowski</span>’nin dairesine indim.</p>

  <p class="normal">“Şuna bak,” dedim, bildiriyi sallayarak. “Tahliye bildirisi!”</p>

  <p class="normal">Onun da benim kadar hiddetleneceğini sanmıştım. Fakat bildiriye bakmadı bile. Tişörtü ve şortuyla kayıtsızca buzdolabına gidip bir bira daha aldı.</p>

  <p class="normal">“Faturalarını zamanında ödemezsen olacağı budur,” dedi, sonra biradan sıkı bir yudum aldı.</p>

  <p class="normal">“Hank, bunun seninle ilgisi var mı?” diye sordum.</p>

  <p class="normal">“Yok tabii ki, ne sanmıştın?”</p>

  <p class="normal">“Kahretsin! Bu senin işin!” dedim. “Ev sahibinin telefon numarasını ver bana… Kira borcum o kadar da fazla değil.”</p>

  <p class="normal">“Telefon numarası yok bende, yavrucuğum.”</p>

  <p class="normal">“Hayır, var. Buraya ilk taşındığımda adamla arkadaş olduğunu söylemiştin.”</p>

  <p class="normal">“O zaman arkadaştık, şimdi değiliz. Kentten taşındı. Yeni numarası yok bende. Kirayı posta kutusuna yatıyorum. Brad de çeklerini posta kutusuna gönderiyor.”</p>

  <p class="normal">“Yalan söylüyorsun Hank. Senden nefret ediyorum!”</p>

  <p class="normal">Gözyaşlarına boğuldum ve kendimi dışarı attım. Ne yapacağımı bilmiyordum. Brad ile Tina’nın dairesini gittim. Kapıyı Brad açtı. Bana soğuk davrandı, içeri davet etmedi. Başını kapıdan çıkarıp bana telefonunu kullanmak isteyen bir yabancıymışım gibi baktı. Tahliye bildirisinden haberi olup olmadığını sorduğumda bana hiçbir şey bilmediğini ve yapabileceği bir şey olmadığını söyledi. Ev sahibinin telefon numarasını istedim. Bana bön bön baktıktan sonra başını salladı ve, “Bende numarası yok,” deyip kapıyı kapattı.</p>

  <p class="normal">Sam’in dairesine gittim. O da benimle konuşmaktan korkuyor gibiydi, gözlerini kaçırıp durdu. Ev sahibiyle nasıl irtibat kurulabileceğini bilmediğini iddia edip Brad ile konuşmamı önerdi.</p>

  <p class="normal">Daireme dönüp ağladım sinirimden. Ne oluyordu bana? Her şeyin ve herkesin kontrolünü yitiriyordum. Alacakaranlık Kuşağı’nın bir bölümündeymişim gibi hissediyordum kendimi. Herkes bana başka gezegenden gelmiş uzaylı muamelesi yapıyordu. En büyük hayranım, koruyucum, kahramanım <span class="ideitalik">Bukowski</span> bile bana ihanet etmişti. Hayatımda sevdiğim ve güvendiğim herkesin bana nasıl ihanet ettiğini düşündüm –şimdi listeye <span class="ideitalik">Bukowski</span> de dâhil olmuştu. Dört dörtlük bir kendime acıma partisi veriyordum. Şampanyayı bitirip ağlayarak uyudum.</p>

  <p class="normal">Ertesi sabah ne yapacağımı düşünerek uyandım. Pekâlâ, diye geçirdim içimden, çek git. Bununla boğuşmanın anlamı yok. <span class="ideitalik">Bukowski</span>’nin de komplonun bir parçası olduğundan emindim. <span class="ideitalik">Göstereceğim ona</span>, diye düşündüm. <span class="ideitalik">Gideceğim ve asla dönmeyeceğim. Pişman olacak.</span> “Hepsinin canı cehenneme!” diye homurdandım.</p>

  <p class="normal">Giyinip anneme gittim. Ona olanları anlattıktan sonra yanına taşınıp taşınamayacağımı sordum. Çok sevinmedi, fakat kabul etti. Carlton Yolu’na dönüp giysilerimizi poşetlere doldurmaya başladım. <span class="ideitalik">Bukowski</span> geldiğimi görmüştü, hemen yukarı çıktı.</p>

  <p class="normal">“Ne yapıyorsun, Cups?”</p>

  <p class="normal">“Ne yapıyorum sence?” diye tersledim.</p>

  <p class="normal">“En güzel bavullarını çıkarmışsın,” dedi, kahverengi kâğıt poşetleri kast ederek. “Avrupa’ya mı gidiyorsun? Hep Eiffel Kulesi’ni görmek istediğini biliyorum.”</p>

  <p class="normal">“Siktir git Hank! Gayet iyi biliyorsun ne yaptığımı ve bundan sen sorumlusun!”</p>

  <p class="normal">“Hey, hayır, yanılıyorsun, yavrucuğum,” dedi. “Benim tahliye bildirisiyle bir ilgim yok. Gerçekten, yanılıyorsun.”</p>

  <p class="normal">Beni ikna edecekti az kalsın.</p>

  <p class="normal">“Bak,” diye ekledi, “paranı daha idareli kullanmayı öğrenmelisin.”</p>

  <p class="normal">“Öyle mi?” dedim. “Öyleyse sen de hayatını bensiz idare etmeyi öğrenmelisin! Çekil yolumdan… kendini beğenmiş göt!”</p>

  <p class="normal">Poşetleri kollarımın altına sıkıştırdım, onu yana itip kapıya yürüdüm.</p>

  <p class="normal">“Hey, Kızıl, gitme,” diye seslendi arkamdan, kıs kıs gülerek.</p>

  <p class="normal">Onu dikkate almayıp arabama doğru gittim.</p>

  <p class="normal">“Kızıl, geri dön. Hadi, lütfen. Konuşalım bunu. Belki yardım edebilirim,” diye bağırdı, peşimden arabaya gelerek.</p>

  <p class="normal">Poşetleri Camaro’nun arka koltuğuna fırlatıp gazladım.</p>

  <p class="normal">Annemin evinde üç gergin ve ayık gün geçirdim. <span class="ideitalik">Bukowski</span> birkaç kez aradı, fakat onunla konuşmayı reddettim. Annem onun telefonlarına yanıt vermem için yalvardı bana. Telefonda sesi çok hüzünlü geldiği için ona acıdığını söyledi. Annem <span class="ideitalik">Bukowski</span>’yi seviyor, benim üzerimde iyi bir etkisi olduğunu düşünüyordu –ha ha ha! <span class="ideitalik">Bukowski</span> ona eski dairemden eşyalarımın çoğunu toplayıp kendi dairesine koyduğunu söylemişti. <span class="ideitalik">Onun olsunlar</span>, diye geçirdim içimden.</p>

  <p class="normal">Üçüncü gün ağabeyim Larry, Norbert adında bir iş arkadaşıyla birlikte eve uğradı. Norbert sessiz, siyah saçlı ve ona Johnny Carson’ın Art Fern karakteri havası veren bir ikinci el araba satıcısı bıyığı olan bir Arjantinliydi. Gençti, ben yaşlarda. Fazla uzun boylu sayılmazdı, fakat tatlı ve saygılı bir tipti. Daha önce iki kez karşılaşmıştık –ilkinde Larry’yi işten aldığımda, ikincisinde Larry onu <span class="ideitalik">Bukowski</span> ile beni ziyaret etmek için Carlton Yolu’na getirdiğinde. Larry, Norbert’in benim yanımdayken sessiz kalmasının bana duyduğu hayranlıktan kaynaklandığını söylemişti. Beni çok güzel buluyor ve yemeğe çıkarmak istiyordu.</p>

  <p class="normal">Larry ile arkadaş olmasına rağmen Norbert uyuşturucu takılmıyordu. Sanat Pazarı’nda çalışarak kazandığı parayla USC’de diş hekimliği okuyordu.</p>

  <p class="normal">Norbert’i fiziksel olarak çekici bulmuyor, fakat bana hayranlıkla bakması hoşuma gidiyordu. Beni karşı koyulmaz çekiçilikte bulan birinden nasıl hoşlanmazdım?</p>

  <p class="normal">Annemin mutfak masasında oturmuş kahve eşliğinde sohbet ediyorduk. Uyuşturucu konusu açıldı tabii ki.</p>

  <p class="normal">“Var mı bir şey, Pam?” diye sordu Larry.</p>

  <p class="normal">“Hayır –iki gündür bir şey almadım.”</p>

  <p class="normal">“Neden Feelgood’dan bir randevu almıyorsun? Seni ben götürür, vizite ücretini de öderim,” diye önerdi Larry.</p>

  <p class="normal">“Hap almadan da kendimi gayet iyi hissediyorum,” dedim. “Hem, bir iş bulup buradan çıkmam gerek. Beni boğuyor,” dedim, annemi kast ederek.</p>

  <p class="normal">“Hadi, ben daha yeni gittim, yoksa kendim yapardım,” dedi Larry.</p>

  <p class="normal">“Ya Georgia?”</p>

  <p class="normal">“İyi bir şey bulunmuyor onda artık. Geçenlerde bok aldım ondan, bir ton da para verdim.”</p>

  <p class="normal">Larry’nin bana kabul ettirinceye kadar konuyu kapatmayacağını biliyordum. Onunla mücadele edecek güçten yoksundum.</p>

  <p class="normal">“Pekâlâ, yarın doktoru ararım,” dedim.</p>

  <p class="normal">Bunun üzerine gittiler. Bir dakika sonra kapı çalındı. Norbert. Larry’yi arabada bırakmıştı.</p>

  <p class="normal">“Şey… bir akşam birlikte çıkabilir miyiz?” dedi, sesi bir ortaokul talebesinin sesi gibi çatlak.</p>

  <p class="normal">O kadar utangaç ve asabiydi ki. Geri dönüp benimle konuşarak çok büyük cesaret gösterdiğini idrak ettim.</p>

  <p class="normal">“Elbette, çok isterim,” dedim.</p>

  <p class="normal">“Yarına ne dersin? Müsait misin?”</p>

  <p class="normal">“Sanıyorum,” dedim.</p>

  <p class="normal">“Harika!” dedi ve yüzü kocaman bir gülümsemeyle aydınlandı. “Yedi uygun mu sence?”</p>

  <p class="normal">“Uygun.”</p>

  <p class="normal">Ertesi gün annem benim için küçük bir stüdyo bulduğunu söyledi. Monon Sokağı’nda, onun evinden bir blok ötedeydi. İlk ayın kirasını ve depozitini kendi ödemişti. Önceden fikrimi almamış olmasına rağmen çok sevindim. Ben annemin evinden çıkmak için sabırsızlanıyor, o da benden bir an önce kurtulmak istiyordu.</p>

  <p class="normal">Binaya yürüdük ve yeni ev sahibimle tanıştım. Yaşlanmaya yüz tutmuş bir eşcinseldi, bu da beni rahatlattı –özelikle Rodney Drive’daki sapık ev sahibimle yaşadıklarımdan sonra. Bana küçük daireyi gösterip istediğim zaman taşınabileceğimi söyledi.</p>

  <p class="normal">O akşam Norbert beni yemeğe çıkarmaya geldi –anneme çiçek bile getirmişti. Arabada Yamashiro’da yer ayırttığını söyledi –Hollywood Hills’de lüks bir restorandı Yamashiro.</p>

  <p class="normal">Pek çok nedenden ötürü tuhaf bir akşamdı. Oldukça sofistike ve romantik bir restorandı. Ben oraya uygun giyinmemiştim, ayrıca o tür yerlerde kendimi rahat hissedebilecek özgüvenden yoksundum. Önce hangi çatalı kullanmam gerekiyordu? İçinde limon bulanan su çanağıyla ne yapmalıydım –içmeli miydim?</p>

  <p class="normal">Norbert’in restoran seçimi benimle ciddi bir ilişki düşündüğüne işaret ediyordu. Bu beni rahatsız etti, çünkü duygusal anlamda ilgimi çekmiyordu. Havadan sudan konuştuk, daha çok ben. Yemekten sonra harikulade Japon bahçesinden yürümeyi teklif etti. Çevre ve manzara soluk kesici ve aşırı romantikti. Yazık ki ben bir şey hissedemiyordum.</p>

  <p class="normal">Eve dönmek için sabırsızlanıyordum, hem de orada annem olmasına rağmen. Norbert fazlasıyla normal ve uyumlu biriydi benim için.</p>

  <p class="normal">Sonunda arabayı evin önüne çekti ve beni kapıya kadar geçirdi. Ona güzel akşam yemeği için teşekkür edip yanağından öptüm. Hemen içeri attım kendimi, rahatladım fakat biraz da suçluluk duydum. Çocuk aşıktı bana. Bu istediğim son şeydi herhalde –bunun bir şekilde benim suçum olup olmadığını düşündüm. Onu umutlandıracak bir şey yapmamış, fakat yine de kendimi yapışkan bir durumda bulmuştum.</p>

  <p class="normal">Ertesi gün annem bir arkadaşıyla birkaç günlüğüne gideceklerini söyledi. Las Vegas’a gidip Tom Jones’u seyredeceklerdi. Vegas’tan döndüğünde yeni daireme taşınmış olacağını söylediğimde ne kadar rahatladığı yüzünden okunuyordu.</p>

  <p class="normal">“Tom’a fırlatmak için ekstra bir külot alsaydın yanına,” dedim, orta yaşlı kız arkadaşıyla giderken.</p>

  <p class="normal">Kocaman bir Oldsmobile ile gittiler. Arabanın ardından bakarken içimden, <span class="ideitalik">yaşlı hatunlar artı büyük arabalar eşittir kötü bir karışım</span>, diye geçirdim. Diğer şoförler için kaygılanıyordum, onlar için değil.</p>

  <p class="normal">O akşam Stacey ile “Biyonik Kadın” seyrederken telefon çaldı. Annemin aradığını sanıp cevap verdim.</p>

  <p class="normal">“Hey, Kızıl, nasılsın?” <span class="ideitalik">Bukowski</span> idi.</p>

  <p class="normal">“Çok iyiyim, en azından bir dakika öncesine kadar öyleydim,” dedim.</p>

  <p class="normal">“Hadi, bebeğim, bana güzel davran,” dedi. “Kötü davranma. Lütfen, konuşalım. Özledim seni, küçük Kızıl. Sen özlemedin mi beni?”</p>

  <p class="normal">Sonra “Mean to me” şarkısını söylemeye başladı. “Mean to me –why must you be so mean to me?” diye mırıldandı.</p>

  <p class="normal">Sarhoştu besbelli.</p>

  <p class="normal">“Hank, meşgulüm şu anda, kapatmam gerek,” dedim, sıkıldığımı belli etmek için ahizeye esneyerek.</p>

  <p class="normal">“Ne zaman döneceksin?” diye sordu. “Eşyalarını dairede bıraktın.”</p>

  <p class="normal">Çoğunun onda olduğunu bildiğim için acele etmek gibi bir niyetim yoktu.</p>

  <p class="normal">“Tasalanma,” dedim. “Söz konusu olan benim eşyalarım, senin değil.”</p>

  <p class="normal">“Ama tasalanıyorum, senin için de tasalanıyorum,” dedi. “Sensiz aynı değil, yavrucuğum.”</p>

  <p class="normal">“Alabilecek durumda olduğumda alırım,” dedim. “Benim için tasalanma.”</p>

  <p class="normal">Kapattım. Telefon hemen çaldı.</p>

  <p class="normal">“Lütfen, bebeğim,” dedi. “Bu gece seni görmeye gelebilir miyim? Birkaç dakikalığına? Yüzünü özledim.”</p>

  <p class="normal">“Hayır,” dedim ve kapattım.</p>

  <p class="normal">Bir süre oturup telefonun tekrar çalmasını bekledim, fakat çalmadı.</p>

  <p class="normal">Stacey’yi yatırıp kanepeye yerleştim. Akşam haberlerini izlerken ön balkondan bir gürültü sesi geldi. Korku içinde kalakaldım, yüreğim ağzımda. Sonra kapı çalındı.</p>

  <p class="normal">“Cups, evde misin?” dedi <span class="ideitalik">Bukowski</span>. “Kapıyı aç. Benim, Blubber Boy.”</p>

  <p class="normal">Kapıya koşup zincirini açmadan hafifçe araladım.</p>

  <p class="normal">“Eve git, Hank,” dedim yüksek bir fısıltıyla. “Ben yataktayım. Stacey’yi uyandıracaksın.”</p>

  <p class="normal">“Sadece bir dakikalığına içeri al beni,” dedi. “Bak sana pikabını ve Stacey’nin oyuncaklarını getirdim. Kapıyı aç da onları bırakayım hiç olmazsa. Orada bırakırsam biri bu güzelim şeyleri çalabilir.”</p>

  <p class="normal">“İyi geceler, Hank,” dedim, kapıyı neredeyse kırmızı, yuvarlak burnunun üzerine kapatarak.</p>

  <p class="normal">Işıkları söndürüp arabasına dönüşünü seyrettim. Gözden kaybolduğunda getirdiği şeyleri içeri aldım. Yirmi dakika kadar bekledikten sonra uyumanın güvenli olduğuna karar verdim.</p>

  <p class="normal">Gece yarısına doğru dışarıdan hışırtılar duydum tekrar. Yine mi, diye geçirdim içimden. <span class="ideitalik">Bukowski</span>’ydi gerçekten. Birkaç koli eşya getirmişti. Bu kez kapıyı çalmadı. Kolileri ön balkona bırakıp gitti. Bunu ne kadar sürdüreceğini merak ettim. Komşuların şikâyet edeceğinden ve annemin evden çıkarılacağından endişe ettim. Yirmi dakika sonra telefon çaldı.</p>

  <p class="normal">“Hey, Kızıl, bir sorunum var,” dedi <span class="ideitalik">Bukowski</span>. “Hasır koltuğunu arabama sokmaya çalışıyordum, sıkıştı. Yarısı kapının dışında kaldı. Kımıldatamıyorum. Şimdi de yolcu tarafındaki pencere kırıldı. Ne yapacağım?”</p>

  <p class="normal">“Ambülans çağır,” dedim ve kapattım.</p>

  <p class="normal">Yorulmuştum bu oyundan. Telefonu prizden çekip kanepede uyudum.</p>

  <p class="normal">Çok şükür, diye geçirdim içimden. Bu kadının pragmatik <span class="ideitalik">Bukowski</span>’yle hiç şansı yok.</p>

  <p class="normal"></p>

  <p class="normal">Ertesi gün ağabeyim Larry’yi arayıp Norbert ile birlikte cumartesi günü taşınmama yardım edip edemeyeceklerini sordum.</p>

  <p class="normal">“Var mı bir şey?” diye sordu.</p>

  <p class="normal">“Evet, cumartesi günü veririm,” vaadinde bulundum, yardımını sağlama almayı umarak.</p>

  <p class="normal">Cumartesi sabahı Larry ile Norbert erkenden gelip eşyalarımı arabalarına yerleştirmeye koyuldular. İkisinin de Wolkswagen’i vardı, benim de gayrı resmi de olsa bana ait bir Camaro’m. Zavallı arabayı o kadar yıpratmıştım ki annem kendine bir Dodge Dart satın alıp hasarlı Kızıl Bomba’nın anahtarlarını bana vermişti.</p>

  <p class="normal">Yeni dairemi giderken bir garaj satışı dikkatimi çekti. <span class="ideitalik">Bukowski</span>’nin eski sevgilisi Linda King parçalamadan önce sahip olduğu eski Royal daktilosuna benzer bir daktilo çarptı gözüme. Kaldırıma yanaştım. Harikuladeydi –parlak siyah, tuşları eğimli, 1930 yapımı –üstelik gayet iyi durumda görünüyordu. Arabaya atlayıp çocuklarla yeni dairemde buluştum. Eşyaları boşalttıktan sonra anneme döndük.</p>

  <p class="normal"><span class="ideitalik">Bukowski</span>’yi aradım.</p>

  <p class="normal">“Selam, benim,” dedim. “Eşyalarımı bıraktığın için teşekkür ederim.”</p>

  <p class="normal">“Hey, yavrucuğum, şimdi oturmuş seni düşünüyordum.” Onu nihayet aradığım için mutlu olmuştu. “Nasılsın, bebeğim?” diye sordu.</p>

  <p class="normal">“Çok iyiyim,” dedim. “Bugün yeni daireme geçiyorum. Tahmin et? Sokaktaki garaj satışında eski ve harikulade bir daktilo gördüm. Onu satın almak istedim, ama param çıkışmıyor. Yirmi dolara satıyorlar, çok iyi durumda.”</p>

  <p class="normal">“Şimdi gelmemi mi istiyorsun?” diye sordu.</p>

  <p class="normal">“Çok iyi olur. Sana yeni dairemi gösteririm.”</p>

  <p class="normal">“Birazdan oradayım,” dedi.</p>

  <p class="normal">Kalan eşyalarımı yüklerken <span class="ideitalik">Bukowski</span>’nin bana doğru sürdüğünü gördüm. Caddenin ortasına koşup asfalta yattım. Benden birkaç santimetre uzakta durdu. Ayağa fırlayıp şoför penceresinden onu selamladım.</p>

  <p class="normal">“Merhaba,” dedim, yanağına bir öpücük kondurarak. Yolcu kapısına koşup arabaya bindim.</p>

  <p class="normal">“Oo –ne komedi. Kızıl, seni gerçekten özledim.”</p>

  <p class="normal">Fazla duygusallaşmamasını umdum. O noktada bana olan duygularıyla nasıl baş edebileceğimi bilemiyordum. İlişkimizin gittiği yöne dair her zamankinden daha çelişkiliydim. Garaj satışının yönünü işaret ettim.</p>

  <p class="normal">“İşte!” dedim, <span class="ideitalik">Bukowski</span> kaldırıma yanaşırken. Arabadan inip daktilonun yanına gittik. “Çok güzel, değil mi?”</p>

  <p class="normal">“Ne kadar?” diye sordu <span class="ideitalik">Bukowski</span> satışı yöneten kadına.</p>

  <p class="normal">“Yirmi dolar,” dedi kadın.</p>

  <p class="normal">“Alıyoruz!” diye haykırdım.</p>

  <p class="normal"><span class="ideitalik">Bukowski</span> daktiloyu arabaya koydu ve yeni daireme gittik –Silver Lake’in iyi bir mahallesinde tek odalı bir apart. Büyütülecek bir yer değildi –tek oda, küveti bulunan küçük bir banyo ve küçücük bir mutfak– fakat binanın mimari yapısı çok hoştu. İnsanların çok daha küçük oldukları yüzyıl başında inşa edilmiş eski bir Tudor. <span class="ideitalik">Bukowski</span> daktiloyu yukarı taşıyıp sehpanın üzerine koydu. Benim için parıltılı bir mücevherden farksızdı makine.</p>

  <p class="normal">“Harikulade değil mi?” diye sordum.</p>

  <p class="normal">“Evet, gayet hoş,” dedi. “Ne yapacaksın onunla?”</p>

  <p class="normal">“Büyük Amerikan romanını yazacağım,” dedim.</p>

  <p class="normal">“Güzel, yap bunu,” dedi.</p>

  <p class="normal">O esnada Larry ile Norbert kalan eşyalarımla geldiler.</p>

  <p class="normal">“Benim gitmem gerek,” dedi <span class="ideitalik">Bukowski</span>. “Beni arabama geçirir misin?”</p>

  <p class="normal">Dar merdivenden caddeye indik. Arabasına yürürken beni kendine çekti.</p>

  <p class="normal">“Biliyorsun, bebeğim, ne zaman istersen gelip benimle yaşayabilirsin,” dedi, Humphrey Bogart tonlamasıyla.</p>

  <p class="normal">“Bunun için biraz geç,” dedim, “hem, Stacey ne olacak?”</p>

  <p class="normal">“Daha büyük bir yere geçebiliriz,” dedi. “Biraz para kazanmaya başladım. Bankadaki hesabımda on bin dolar var. Ben yırttım. Bunu bilmiyor musun? Kurşun kalemle çizilmiş bir bıyığı olan yağlı bir domuz boku çuvalı değilim,” dedi, Norbert’i kast ederek.</p>

  <p class="normal">“Bu aralar yapacak çok işim var. Düşünmem gerek, Hank,” dedim, uzaklaşarak.</p>

  <p class="normal">“Pekâlâ, düşün. Ara beni. Sana o epik romanı nasıl yazacağına dair birkaç tüyo veririm.”</p>

  <p class="normal">Beni bırakıp arabasına bindi.</p>

  <p class="normal">“Seni hâlâ seviyorum, yavrucuğum,” dedi, sonra gazladı.</p>

  <p class="normal">Başından beri izlediği taktik bu muydu? Bana yardım etmeyerek ona taşınmamı sağlayacağını mı düşünmüştü? Benim daireden tahliye edilmemde nasıl bir rol oynamıştı? Hangi güdüyle yola çıkmış olursa olsun, geri tepmişti. Ona güvenebileceğimden emin değildim artık.</p>

  <p class="normal">İzleyen haftayı yeni daireme yerleşerek geçirdim. Bir süre sonra koli boşaltma işi beni delirtmeye başladı. Çıkmaya karar verip <span class="ideitalik">Bukowski</span>’yi ziyaret etmek için Carlton Yolu’na sürdüm.</p>

  <p class="normal">Balkona yaklaştığımda ön kapısı açıldı. <span class="ideitalik">Bukowski</span> yana çekildi ve evden iki çekici hatun çıktı. Onları yolcu ederken kaldırımda beni fark etti.</p>

  <p class="normal">Kadınlar yirmili yaşların sonunda ya da otuzlu yaşların başında görünüyorlardı. Erdemli ve sosyetik bir biçimde gayet hoştular ikisi de. Biri esmerdi, diğeri sarışın. <span class="ideitalik">Bukowski</span> ile ilgilenmek için fazla rafine ve bakımlı bir halleri vardı, ya da tersi. Basit fakat zevkli giyinmişlerdi. Birlikte okula gittiğim ayrıcalıklı kızları çağrıştırdılar bana. Üzerlerine haftanın farklı günleri işlenmiş havalı külotlar giyen; kendilerine ait odalarında pembe dantel yatak örtüsü ve yastıkların üzerine doldurulmuş hayvanlar bulunan kubbeli yatakları olan türden.</p>

  <p class="normal">Bir kıskançlık sızısı hissettim, oysa huyum değildir. Onlara merhaba dedim, fakat beni dikkat almadan yanımdan geçip gittiler.</p>

  <p class="normal">Hâlâ o iki kadını düşünüyordum ki <span class="ideitalik">Bukowski</span>, “Hey, Kızıl, içeri gel,” dedi.</p>

  <p class="normal">Kapıyı açtı benim için. Şaşkınlıkla etrafıma bakındım. Daire parıldıyor, her yer çam esanslı yüzey temizleyicisi kokuyordu.</p>

  <p class="normal">“Kimdi o kadınlar, yeni temizlikçilerin mi? Nereden buldun onları, Kız Öğrenci Birliği’nin hizmetçi servisinden mi?”</p>

  <p class="normal">“Hayır, iki hayranım sadece,” dedi kıkırdayarak.</p>

  <p class="normal">“Senin hayran profiline uydukları söylenemez,” dedim</p>

  <p class="normal">“Bayılıyorlar bana, bebeğim,” dedi böbürlenerek. “Evimi temizliyorlar. Bana yemek ve kaliteli şarap getiriyorlar. Bir tür tanrısal yaratık olduğumu sanıyorlar.”</p>

  <p class="normal">“Ne kadar şanslısın,” dedim, umursamadan. “Bira var mı?”</p>

  <p class="normal">“Onun yerine bir bardak şaraba ne dersin?”</p>

  <p class="normal">Temiz bardaklarımızda şarap içtik ve konuştuk ve konuştuk ve içmeye devam ettik.</p>

  <p class="normal">Annemden bir blok ötede yaşamaya başladığımdan beri Stacey annemle çok daha fazla zaman geçirmeye başlamıştı –bu yüzden daha geç saatlere kadar özgür olabiliyordum. Geceyi onunla geçirmeye karar verdim.</p>

  <p class="normal">Romantik bir akşam geçirdik, seks iyi ve yumuşaktı. Her zamankinden daha iyi olmasına dikkat ettim. Hâlâ bana âşık olduğuna güvenim tamdı, fakat onu o kadınlarla görmek beni edilgen kılmıştı.</p>

  <p class="normal">Onu başka bir kadına kaybedebileceğimi idrak ettim, fakat nasıl ilerlemek istediğimden emin değildim. Ondan tamamen feragat etmek istemediğimi biliyordum, ancak benim için duygularını hesaba katınca sadece arkadaş kalmak gibi bir alternatif söz konusu değildi. Ona karşı adil olmadığımı da biliyordum, fakat kafam karışıktı. Durum başımı ağrıtmaya başlamıştı. Düşünmemek daha kolaydı.</p>

  <p class="normal">Ertesi sabah Stacey’yi okula götürmek için erken kalktım. <span class="ideitalik">Bukowski</span> yataktaydı hâlâ. Çıkmadan önce geceden kalan bardakları yıkayıp yanağına bir veda öpücüğü kondurdum.</p>

  <p class="normal">İzleyen bir ay boyunca <span class="ideitalik">Bukowski</span> bana uğruyor ya da ben onu görmeye gidiyordum. Artık arada sırada Norbert ile görüşüyordum ve <span class="ideitalik">Bukowski</span>’nin de başka kadınlarla görüştüğünden emindim. Norbert Stacey’nin okulundan iki blok uzaklıkta oturuyordu, bazen Stacey’yi bıraktıktan sonra ona uğruyordum. Yarı zamanlı bir işi vardı ve okula gidiyordu, programı benim kaprislerimle çelişiyordu.</p>

  <p class="normal">Hayatımdaki bütün duygusallığa rağmen erkeklerden soğumaya başlamıştım. Âşık bir erkek insanın bütün zamanını alan bir işten farksızdı –ve ilgine sahip olmak için birbirleriyle rekabet eden iki erkek insanı düpedüz tüketiyordu. Yakında bir yerden patlak vereceğini biliyordum.</p>

  <p class="normal">Kasım ayındaydık. <span class="ideitalik">Bukowski</span>’yi ziyarete gittim yine, habersiz. Kapıyı çaldım ve beni sarılıp öperek karşıladı. İçeri girmemle çam kokulu yüzey temizleyicinin kokusunu almam bir oldu. Daire pırıl pırıldı. Kadınların tekrar geldiği barizdi.</p>

  <p class="normal">“Tanrım, Hank,” dedim. “Ne oldu sana? Nasıl bu kadar temiz olabiliyor burası? Biraz ürpertici doğrusunu istersen. Temizlikçi kadın mı geldi yine?”</p>

  <p class="normal">“Adı Linda ve temizlikçim değil.”</p>

  <p class="normal">“Bu konağı geçen sefer temizleyen kadın mı?”</p>

  <p class="normal">“Evet, onlardan biri.”</p>

  <p class="normal">“Hangisi?” diye sordum. “Sarışın olan mı esmer olan mı?”</p>

  <p class="normal">“Sarışın olan,” dedi, “çok hoş bir insan. Bir sağlıklı beslenme dükkanı var ve benimle ilgilenmek istiyor, bu da senin için söyleyebileceğimden çok daha fazlası.”</p>

  <p class="normal">“Ben seninle ilgilenmiyor muyum?” dedim, yanına sokularak.</p>

  <p class="normal">“Evet, bebeğim, ama o şekilde değil.”</p>

  <p class="normal">Banyoya girdim, orası da parıldıyordu. Lavaboda kıl ya da diş macunu yoktu. Çöp taşmamıştı. Klozet göz kamaştırıyordu.</p>

  <p class="normal">Oturma odasına döndüğümde, “Sen bu hatuna dikkat et, Hank,” dedim. “Klozetini bile temizlemiş. Seni fena istiyor!”</p>

  <p class="normal">“Beni isteyen pek çok kadın var, bebeğim. Sen neden istemiyorsun?”</p>

  <p class="normal">“Seni seviyorum, Hank,” dedim, “fakat klozetini temizleyecek kadar değil. Gerçek aşk diye buna derim!”</p>

  <p class="normal">Her zamankinden daha çelişkili hissediyordum kendimi. Bu sarışının en az ikinci ziyaretiydi. <span class="ideitalik">Bukowski</span>’yi ciddiye aldığı kesindi. Ve zekiydi –öyle anlaşılıyordu. <span class="ideitalik">Bukowski</span>’nin onunla ilgilenecek birine ihtiyaç duyduğunu biliyordu –anneye duyduğu gereksinim üzerinden çalışıyordu. Aynı zamanda çekiciydi ve kendine ait bir işi vardı –ya da işsiz değildi en azından. Fakat en kötüsü, Bukowki onu koruyordu! İşim hiç kolay değildi.</p>

  <p class="normal"><span class="ideitalik">Bukowski</span> çizgili koltuğunda otururken mutfağa gittim. Buzdolabından bir bira alıp daktilosunun başına oturdum. “Domestik Fahişe” adında bir şiir yazmaya başladım. Daktilo ederken bir yandan da dizeleri sinir, tekdüze bir biçimde yüksek sesle okuyordum</p>

  <p class="normal">&nbsp;</p>

  <p class="ortayazi">Domestik fahişe kapıma gelir<br class="chapter" />
  elinde paspas ve kova<br class="chapter" />
  kahverengi duvarlarımı siler<br class="chapter" />
  sünger ve çam kokulu deterjanla<br class="chapter" />
  ben biramı içerken.</p>

  <p class="ortayazi"><br class="chapter" />
  Kulübemin tozunu alır, yatağımı yapar,<br class="chapter" />
  ballı yemekler pişirir bana<br class="chapter" />
  ne işi var benim gibi bir pislikle<br class="chapter" />
  para da istemiyor</p>

  <p class="ortayazi"><br class="chapter" />
  Onun sorunu içki, diye düşünenler olabilir,<br class="chapter" />
  ama sadece hoş bana kalırsa.<br class="chapter" />
  başkalarına göre bir gün gelecek<br class="chapter" />
  bedelini ödeyeceğim.</p>

  <p class="normal">Sayfayı daktilodan çekip <span class="ideitalik">Bukowski</span>’nin yanına gittim.</p>

  <p class="normal">“İşte sen ve yeni kız arkadaşın için bir şiir,” dedim çocuksu bir tavırla, sayfayı yüzünde salladıktan sonra kucağına bırakarak. “Gördün mü, ben de şairim.”</p>

  <p class="normal">Kanepeye oturup ayaklarımı sehpanın üzerine uzattım. Bölgemi işaretleyip sahip çıktığımı hissediyordum.</p>

  <p class="normal">“Yeni arkadaşından bahset bana biraz,” dedim.</p>

  <p class="normal">Ondan söz etmek için bu kadar istekli oluşu şaşırttı beni. Son şiir okumasında tanıştığı çok hoş bir kadın olduğunu söyledi. Beni sadece arkadaş olduklarına temin etti, fakat ikna olmadım. Sonra Meher Baba’nın müridi olduğunu söyledi.</p>

  <p class="normal">“Kimin?” dedim.</p>

  <p class="normal">“Onları da seviyor,” dedi.</p>

  <p class="normal">“Kimi? “diye sordum.</p>

  <p class="normal">“Rock grubu, The Who’yu,” dedi. “Onların liderleri de Meher Baba’nın müridi.”</p>

  <p class="normal"><span class="ideitalik">Bukowski</span> bana Baba’yı anlatmaya koyuldu. Orda Doğu kökenli bir ruhani liderdi. Birkaç yıl önce ölmüştü ve pek çok koyu takipçisi vardı. Linda’da onlardan biriydi. Adam konuşmaz ve sıklıkla oruç tutardı. Müritleri ilahi güçlerle kutsandığına inanıyorlardı ve güzel tarafı şuydu ki, ruhani bağlantıyı kesintiye uğrattığı için müritlerinden cinsellikten kaçınmalarını istiyordu.</p>

  <p class="normal">Çok şükür, diye geçirdim içimden. Bu kadının pragmatik <span class="ideitalik">Bukowski</span> ile hiç şansı yok. <span class="ideitalik">Bukowski</span> katolikliğini yeniden keşfeden biri olarak örgütlü dinleri ya da tapınılan ruhani liderleri izleyen insanlara kuşkuyla yaklaşırdı. Her ne kadar onunla hiçbir zaman teolojik bir tartışmaya girmediysem de, herhangi bir dini örgüte katılma ihtiyacı içinde olan birine küçümseyerek yaklaşacağını bilecek kadar görüşleri hakkında fikir sahibiydim. Ruhaniyetten yoksun olmamakla birlikte, ona daha agnostik ya da ateist olarak tanımlardım. Fakat seks yok –unut gitsin! Endişeye mahal kalmamıştı, ya da ben öyle sanıyordum.</p>

  <p class="normal">Her ihtimale karşı gitmeden önce tensel doyuma ulaşmasını sağladım.</p>

  <p class="normal">“Seni hâlâ seviyorum, küçük Kızıl,” dedi, ben gitmek üzere giyinirken.</p>

  <p class="normal">“Herkesin taşımak zorunda olduğu kendi çarmıhı var,” dedim, alnına bir veda busesi kondurarak.</p>
</body>
</html>
