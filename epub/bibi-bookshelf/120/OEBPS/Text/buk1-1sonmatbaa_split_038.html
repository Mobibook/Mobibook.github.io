<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_33">XXXIII</h1>

  <p class="ortayazi">“Daha fazla katlanamam. Duyuyor musun?<br class="chapter" />
  Bugünden geçerli olmak üzere bitti!<br class="chapter" />
  Tamam mı?”</p>

  <p class="normal">16 Ağustos 1977’de <span class="ideitalik">Bukowski</span> aradı, öğle vakti.</p>

  <p class="normal">“Hey, Kızıl, nasıl gidiyor, bebeğim?”</p>

  <p class="normal">“İyiyim, Hank. Sen nasılsın?”</p>

  <p class="normal">“Doğum günümü kutlamayacak mısın?”</p>

  <p class="normal">“Hay Allah, doğru ya,” dedim. “Doğum günün kutlu olsun, Hank!”</p>

  <p class="normal">“Bak, son zamanlarda benden uzak durmaya çalıştığını biliyorum, ama bugün seni gerçekten görmek istiyorum.”</p>

  <p class="normal">“Bilmiyorum, Hank…” dedim.</p>

  <p class="normal">“Hadi, yavrucuğum, bugün benim doğum günüm. Yap bir güzellik şu ihtiyara. Doğum günüm için istediğim tek şey seni görmek. Yaşlı bir bunağa bu kadarını çok mu göreceksin? Doğum günlerimin sayısı giderek azalıyor. Hiç olmazsa öğle yemeğine çık benimle. Doğum günüm, tanrı aşkına. Seni fazla tutmayacağım, söz veriyorum. Hadi, Musso’ya gidelim.”</p>

  <p class="normal">“Peki,” dedim.</p>

  <p class="normal">“Yirmi dakika sonra alacağım seni.”</p>

  <p class="normal">Tam zamanında geldi ve Vols’uyla Musso &amp;Frank’e gittik.</p>

  <p class="normal">Haplanmayı kesmiştim, fakat arada sırada içki içiyordum. Alkol hiçbir zaman asıl sorunum olmamıştı. Haplardı beni mahveden.</p>

  <p class="normal">Öğle yemeği ve bir şişe şampanya söyledik, sonra bir şişe daha, sonra bir şişe daha. Muhabbet hafif ve arkadaşçaydı –başka erkeklere dair sorularla delmedi beni bu kez –ben de onun kişisel hayatına dair bir şey sormadım.</p>

  <p class="normal">Annemle birlikte yaşıyor olmaktan yakındım. İş aradığımdan fakat garsonluğa dönme düşüncesinin beni dehşete sürüklediğinden. O bana son zamanlarda çok yazdığından söz etti ve Carlton Yolu’ndaki komşulara dair bilgilerimi güncelledi. Biraz güldük, iyi zaman geçirdik ve iki saat kadar sonra oradan ayrıldığımızda çakır keyiftik.</p>

  <p class="normal">Eve giderken <span class="ideitalik">Bukowski</span> bana dairesine uğraması gerektiğini söyledi. Bir şey almak istiyordu. Yolumuzun üstüydü, fazla önemsemedim. Binanın önüne park ettiğinde bana içeri gelmemi söyledi. Keyfim yerindeydi, anneme dönmemi gerektirecek bir durum da yoktu, bu yüzden kabul ettim.</p>

  <p class="normal">Elimden tutup beni dairesine götürdü. Doğru yatak odasına gitti ve beni yatağın kenarına oturttu. Evlilik teklif etmeye hazırlanıyormuş gibi önümde diz çöktü. Bu da neyin nesi, diye geçirdim içimden. Yüzünde ciddi bir ifade oluştu. Elimi tutmaya devam ediyordu.</p>

  <p class="normal">“Bak, yavrucuğum, ben bu şekilde devam edemeyeceğim. Bu deliliğe bir son vermeliyiz. Anlıyor musun?”</p>

  <p class="normal">“Hı?” diye yanıtladım.</p>

  <p class="normal">“Sana bugünden geçerli olmak üzere ilişkimizi bitirmek zorunda olduğumuzu söylüyorum. Benim canıma okuyorsun. Düşünemiyorum. Yiyemiyorum. Uyuyamıyorum. Buna bir son vermeliyiz!”</p>

  <p class="normal">O anda kapı çalındı. <span class="ideitalik">Bukowski</span>’nin açmasını beklemeden içeri boynunda fotoğraf makinesi asılı, güneş gözlüklü bir adam girdi. Otuz yaşlarında görünüyordu, uzun siyah saçları ve sakalı vardı.</p>

  <p class="normal">“Selam, Hank. Ne varmış burada?” dedi hoş bir Alman aksanıyla, beni kast ederek.</p>

  <p class="normal">Adam beni süzdükten sonra, “Sen kimsin ve <span class="ideitalik">Bukowski</span>’yi nereden tanıyorsun?” dedi.</p>

  <p class="normal">Sorusunu yanıtlamak üzereyken <span class="ideitalik">Bukowski</span> ayağa kalkıp adamı oturma odasına götürdü.</p>

  <p class="normal">“Şimdi olmaz, moruk,” dedi <span class="ideitalik">Bukowski</span>. “Uygun bir zaman değil.”</p>

  <p class="normal">“Pekâlâ, sonra gelirim,” dedi adam.</p>

  <p class="normal">“Evet, öyle yap,” dedi <span class="ideitalik">Bukowski</span>, adamı bana tanıştırmadan ve neredeyse ön kapıdan dışarı iterek. Daha sonra adamın <span class="ideitalik">Bukowski</span>’nin özel fotoğrafçısı Michael Montfort olduğunu öğrenecektim.</p>

  <p class="normal"><span class="ideitalik">Bukowski</span> veda konuşmasına döndüğünde hâlâ yatağın kenarında oturuyordum.</p>

  <p class="normal">“Dediğim gibi, Cups,” dedi, sonra durakladı. “Kalbimi söküp değneğin ucunda sallamana izin verdim. Ama bitti. Daha fazla katlanamam. Duyuyor musun? Bugünden geçerli olmak üzere bitti! Tamam mı?”</p>

  <p class="normal">Öylece baktım ona. Neden söz ettiğini dair en ufak bir fikrim yoktu. Açıkça dillendirilmemiş olsa da, benim zihnimde ilişkimiz biteli birkaç ay oluyordu ve ben bunu onun da bildiğini varsaymıştım. Sesindeki yoğunluk ve içerdiği aciliyet dumura uğratmıştı beni. Duygusal fermanı tuhaf ve yersizdi bir şekilde.</p>

  <p class="normal">Gözlerine bakmaya devam ettim ve bir süre sonra, “Tamam,” dedim.</p>

  <p class="normal">“Güzel,” dedi. “Şimdi gidelim.”</p>

  <p class="normal">Tuhaf ve sessiz bir yolculuk oldu. Eve vardığımda şampanyanın etkisiyle hafif sarhoştum hâlâ, doğru yatağa girdim. Akşam sekiz gibi uyandım ve yatak odamdaki televizyonu açtım. İki doktor Elvis Presley’in ölümü hakkında basın toplantısı yapıyordu. Düş görüyorum sandım, televizyonu kapatıp uyumaya devam ettim.</p>

  <p class="normal">Neydi o buluşma? <span class="ideitalik">Bukowski</span>’yi hiç bu kadar gergin görmemiştim. Farklı biriydi sanki –sesi bile farklıydı. O meşhur <span class="ideitalik">Bukowski</span> kadansı gitmişti –o hafif peltekliği bile yok olmuştu. Onu tanıdığım onca zaman zarfında –düne kadar– sahte bir yüz takınmıştı sanki. Benim bildiğim <span class="ideitalik">Bukowski</span> değildi o adam.</p>

  <p class="normal">Neden bu kadar ayrıntılı bir numaraya ihtiyaç duyduğunu anlamaya çalıştım –fakat hiçbir anlam veremedim. Ona umut verecek biçimde davrandığımı düşünmüyordum. Benimle birebir bir ilişki sürdürmek istediğini açıkça söylemesine rağmen ona bunun muhtemelen gerçekleşmeyeceğini başından söylemiştim –kapıyı tamamen kapatmak istemediğimi itiraf etmeliyim. Onu arada sırada ziyaret etmemden hoşnut görünüyordu ve bu denli ıstırap çektiğini hiçbir zaman belli etmemişti. <span class="ideitalik">Bukowski</span> ile birlikte yaşayarak mutlu olamayacağımı bilmeme rağmen onun dostluğunu bütünüyle kaybetmek istemiyordum. Şimdi bunun mümkün olamayacağını idrak ediyordum.</p>

  <p class="normal">“Kapanış” sözcüğü pop kültür diline yerleşmemişti henüz, fakat yapmaya çalıştığı buydu –onu terk edişimin ıstırabını kapatmak. Fakat bunu o zaman fark etmediğim için ilişkimizde gücü elimde bulundurduğum, onu kontrol ettiğim için egosunun zedelendiğini düşünmüştüm.</p>

  <p class="normal">Kontrolü eline geçirme çabasıyla son sözü kendisinin söylediğini düşünmek ona iyi gelmiş olmalıydı. Onun bağımlılığına dönüşmüştüm. Benin kendi bağımlığımdan kurtulmaya çalıştığım gibi o da kendininkinden kurtulmaya çabalıyordu. Böylesinin ikimiz için de daha iyi olduğunu hissettim.</p>
</body>
</html>
