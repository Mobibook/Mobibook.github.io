<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_29">XXIX</h1>

  <p class="ortayazi">“… uyuyun biraz.<br class="chapter" />
  Balkondan bağırmayı da kesin.”</p>

  <p class="normal">1976 Eylül’ünde <span class="ideitalik">Bukowski</span> ile ilişkimiz giderek gerilmeye başlamıştı. Yılın üçte ikisi geride kalmıştı ve hâlâ işim, gelirim ve gururum yoktu. <span class="ideitalik">Bukowski</span>’ye ve zayıflama haplarına bağımlılığım doruk noktasına ulaşmıştı. <span class="ideitalik">Bukowski</span> ve annem kendimi mahvetme yolunda ilerlemeye devam etmemi kolaylaştırıyordu ve ben bunu sonuna kadar kullanıyordum. Bana komplo kurup kurmadıklarını bilmiyorum, fakat kısa bir süre sonra <span class="ideitalik">Bukowski</span>’nin usanmaya başladığını öğrenecektim.</p>

  <p class="normal">Seks kediciği vahşi bir kaplana dönüşüyordu. Benim için ne kadar çok şey yaparsa sevgimi ondan o kadar esirgiyordum. <span class="ideitalik">Bukowski</span> denetimi yitiriyordu ve sevgisini daha sert göstermenin zamanının geldiğine karar vermiş olmalıydı. Ağustos ve Eylül aylarının kiralarını henüz ödememiştim. Geçmişte bana parayı seve seve ödünç verirdi. Her zaman ona borcumu ödemeye çalışırdım –çoğunu en azından. Bu ay farklı olacaktı.</p>

  <p class="normal">Hap almak için Georgia’ya giderken <span class="ideitalik">Bukowski</span>’ye uğradım. Sıcak ve harikulade bir ikindiydi. En sevdiği beyaz elbisemi giymeye özen göstermiştim –vücudumun hatlarını vurgulayan spagetti çizgili dekolte elbisem. Kapıyı çalmadan içeri girdim. Daktilosunun başındaydı, şiir yazdığını düşündüm.</p>

  <p class="normal">“Selam, Hank,” dedim en tatlı ve seksi sesimle.</p>

  <p class="normal">Başını makineden kaldırmadan yazmaya devam etti.</p>

  <p class="normal">“Ne yazıyorsun?” diye sordum, ona arkadan yaklaşarak.</p>

  <p class="normal">Ellerimi omuzlarına koydum, ona masaj yapmaya niyetlenirmiş gibi. Sırtına sinek konmuş gibi omuzlarını silkip beni uzaklaşırdı.</p>

  <p class="normal">“Bak, Cups, biraz meşgulüm şu anda,” dedi, sinir olmuş gibi.</p>

  <p class="normal">“Oo, affedersin,” dedim, işimin zor olduğunu idrak ederek. “Ne yazıyorsun?” diye sordum yine.</p>

  <p class="normal">“Bak, kabalık etmek istemiyorum,” dedi, daktilodaki kâğıdı omzuyla kapatmaya çalışarak. “Bir şeyin ortasındayım ve John’a bugün ulaştıracağıma dair söz verdim.”</p>

  <p class="normal">“Pekâlâ, bu gece geleceğim.”</p>

  <p class="normal">Kapıya vardığımda aklımda ne olduğunu söylemeye karar verdim.</p>

  <p class="normal">“Şey, işsizlik çekim gelinceye kadar bana iki yoz dolar borç verebilir misin? İki aydır kiramı ödemedim.”</p>

  <p class="normal">“Hayır, yavrucuğum, bu kez sana yardım edemem. Sıfırı tükettim,” dedi, makineye dönerek.</p>

  <p class="normal">“Hadi, Hank, bu seferlik. Yemin ediyorum, bir daha istemeyeceğim. Lütfeeen, sana geri ödeyeceğim.”</p>

  <p class="normal">“Hayır, param yok. Lütfen, Cups, bunu bitirmem gerek,” dedi, yazmaya dönerek.</p>

  <p class="normal">“Pekâlâ, görüşürüz, Hank,” dedim ve çıktım.</p>

  <p class="normal"><span class="ideitalik">Kahretsin! Neydi derdi? Kızıl cazibemi yitirmeye mi başlamıştım?</span> Ertesi gün tekrar denemeye karar verdim. Biraz gergin bir zamanına denk gelmiş olmalıydım.</p>

  <p class="normal">Georgia’ya vardığımda kapısı sonuna kadar açıktı. Yatağına oturmuş ayak tırnaklarına elma şekeri kırmızısı oje sürüyordu. Yaz tatili bitmiş, çocuklarımız okula başlamışlardı. Uçuşan sineklerin dışında ev derli toplu görünüyordu. Bill işe gitmeden önce temizlik yapmış olmalıydı. Georgia onu son gördüğümde olduğundan çok daha tutarlıydı.</p>

  <p class="normal">“Vay, kim gelmiş,” dedi, “pis moruğun esin perisi. N’aber Erato?”</p>

  <p class="normal">“Hey, George, nasılsın?” dedim.</p>

  <p class="normal">“Düşü yaşıyorum, bebeğim,” dedi, başparmağını boyarken. Sonra başını mutfağa doğru sallayarak, “Buzdolabında iki bira olacak,” dedi.</p>

  <p class="normal">Biraları alıp yatağına gittim ve ona birasını verdim.</p>

  <p class="normal">“Neyin var senin?” dedi. “Altına yapmış gibi bir halin var. Her zamanki fıkır fıkır, mezuniyet balosu kraliçesi halin gitmiş.”</p>

  <p class="normal">“Hank yüzünden. Nesi var bilmiyorum. Tuhaf davranıyor son zamanlarda,” dedim, yatağın yanına bir iskemle çekerek.</p>

  <p class="normal">“Belirtiler ne?”</p>

  <p class="normal">“Bana kızgınmış gibi davranıyor. Ondan borç istedim, vermeyi reddetti. Tavrı gayet kesindi.”</p>

  <p class="normal">“Tanrım, o bir erkek,” dedi. “Bir erkek için hiçbir şey kesin değildir, her zaman aç ve abazandırlar. Kucağına otur, kulağına sevgi sözcükleri fısılda ve aletini usulca okşa. Sonra ona bir sandviç yap. Fikrini değiştirecektir.”</p>

  <p class="normal">“Bunun işe yarayacağından emin değilim. Her zamanki gibi davranmıyor –bir şey değişti,” dedim. Sonra şaşkınlığımı üzerimden atıp oraya geliş nedenimi açtım. “Hap var mı? Reçetemi bir haftadan önce yaptıramıyorum.”</p>

  <p class="normal">Elini yastığın yanında duran çantasına daldırıp bir şişe çıkardı. Avucuna yeşil ve beyaz boncuklarla dolu on şeffaf kapsül döktü.</p>

  <p class="normal">“Benim de biraz paraya ihtiyacım var,” dedi. “Yirmi dolara on tane veririm.”</p>

  <p class="normal">Çantamda para arandım. Dokuz adet bir dolarlık banknot ve iki dolar bozuk para bulabildim. Ona parayı verip üstünü çekimi aldığımda tamamlayacağıma söz verdim. Kapsüllerden bir tane ağzıma atıp birayla yuttum.</p>

  <p class="normal">“Biliyor musun, yaşlı hergele geçen hafta bana telefon etti. Seni arıyordu.”</p>

  <p class="normal">“Ne dedi?” diye sordum.</p>

  <p class="normal">“Ne yaptığımı sordu. Mücevherlerimi parlattığımı ve bonbon yediğimi söyledim. Başka ne yapabilirdim ki? Bunu epey komik buldu. Sonra senin burada olup olmadığını sordu. Seni haftalardan beridir görmediğimi söyledim. Belki bu yüzden kızgındır yaşlı ayı.”</p>

  <p class="normal">“Belki,” dedim, pek inanmayarak.</p>

  <p class="normal">Konuyu değiştirip Bill’i ve çocukları sordum. Beni her şeyin yolunda gittiğine temin etti. Biramı bitirdikten sonra Stacey’yi almaya gittim.</p>

  <p class="normal">Ertesi sabah uyandığımda aklıma ilk gelen şey kira oldu. Uygun bir kıyafet seçtim yine –bu kez dar bir bluz ile dapdar bir kot şort, Ann-Margaret tarzı. Yalın ayak gitmektense büyük silahlara gerek olduğuna karar vardim. Kıyafetimi seksi sivri topuklularımla tamamladım. Saçımı ve makyajımı kontrol ettikten sonra <span class="ideitalik">Bukowski</span>’yi ziyaret ettim.</p>

  <p class="normal">Öğle sularıydı. Bu kez içeri girmeden önce kapıyı çaldım. Bir elinde bira bir elinde katı yumurtayla en sevdiği koltuğunda oturuyordu.</p>

  <p class="normal">“Selam, yazını zamanında teslim edebildin mi?” diye sordum.</p>

  <p class="normal">“Evet, ettim,” dedi.</p>

  <p class="normal">Yumurtanın yarısını ısırdıktan sonra biradan bir yudum içti ve, “Bak, Kızıl,” dedi, “para konusunda üzgünüm, fakat artık sana destek olamam. Benim maddi durumum da hiç iyi değil.”</p>

  <p class="normal">“Sana inanmıyorum, Hank. Sen artık beni sevmiyorsun!” dedim, topuğumu eprimiş halıya vurarak.</p>

  <p class="normal">Beni arkadan görebilmesi için mutfağa yürüdüm. Bir bira alıp oturma odasına döndüm. Kucağına oturacağıma karşısına dikildim. Biramdan bir yudum alıp yukarıdan ona baktım.</p>

  <p class="normal">“Senin neyin var bilmiyorum,” dedim, “ama değiştin. Beni cezalandırmaya mı çalışıyorsun? Geçmişte her zaman bana yardım ettin. Şimdi neden böyle davranıyorsun?”</p>

  <p class="normal">“Hey, sakin ol,” dedi, kıs kıs gülerek. “Senin iyiliğin için yapıyorum. Bunu anlayamıyor musun? Paranı daha idareli kullanmayı öğrenmelisin.”</p>

  <p class="normal">“Geçen ay kız kardeşimi ziyarete gittiğimi biliyorsun,” dedim. “Kira parası yolculuğa gitti. Kız kardeşim trafik kazası geçirdi, bana ihtiyacı vardı. Hadi, bu seferlik, lütfeeen. Yemin ediyorum bu son olacak.”</p>

  <p class="normal">“Bu kez sana yardım edemem, Cups. Neden benim yanıma taşınmıyor musun?” dedi, gözlerime bakarak.</p>

  <p class="normal">Biramı bitirip boş şişeyi sehpanın üzerine çarptım.</p>

  <p class="normal">“Mantıklı konuşmuyorsun!” diye bağırdım.</p>

  <p class="normal">Ön kapıdan hışımla çıktım ve daireme gittim. Duymasını umarak kapımı çarptım. Köpürüyordum. Bir hap attım ve unuttum. Daha sonra Stacey’yi aldım, akşam yemeği için anneme gittik.</p>

  <p class="normal">Carlton Yolu’na döndüğümüzde hava kararmıştı. <span class="ideitalik">Bukowski</span>’nin dairesinin önünden geçerken Stacey hiç düşünmeden balkonuna çıktı. Işıkları yanıyordu, daktilosunun sesini duydum.</p>

  <p class="normal">“Hayır, Stace,” dedim, elinden tutarak. “Ona kızgınım. Ondan hoşlanmıyorum artık. Bana kötü davranıyor. Yukarı çıkalım.”</p>

  <p class="normal">Daireme girdiğimde pencereden baktım ve daktilonun başında olduğunu gördüm. Her şey yolundaymış gibi yazmaya devam edebiliyordu. Ona baktıkça kayıtsızlığına daha çok öfke duydum. Maddi açıdan çok zor durumdaydım ve umursamıyordu. Sakinleşmek için bir şişe şampanya açıp balkonda içmeye başladım.</p>

  <p class="normal">“Ne yapıyorsun orada Anne?” diye sordu Stacey.</p>

  <p class="normal">“Aya ve yıldızlara bakıyorum,” dedim, yanağını okşayarak. “Otur, bebeğim.”</p>

  <p class="normal">“Hank’i görebiliyorum, Anne. Görüyor musun?” dedi, parmağıyla mutfağı işaret ederek.</p>

  <p class="normal">“Evet, görüyorum,” dedim, öfkemin giderek arttığını hissederek.</p>

  <p class="normal">Büyük bir bardak şampanyayı içtikten sonra mantarı alıp mutfak penceresine fırlattım.</p>

  <p class="normal">“Al bunu, orospu çocuğu!” diye bağırdım balkondan.</p>

  <p class="normal">“Evet, al bunu oyospu çocuğu!” dedi Stacey, beni taklit ederek.</p>

  <p class="normal">“Hıyarın tekisin, biliyorsun değil mi?” diye bağırdım.</p>

  <p class="normal">“Evet, hıyayın tekisin, Hank,” dedi Stacey, gülerek.</p>

  <p class="normal">“Pioneer Tavuk’sun,” dedim, saçmalamaya başladığımın farkında.</p>

  <p class="normal">“Evet, sen bir…taşlıksın,” dedi Stacey.</p>

  <p class="normal"><span class="ideitalik">Bukowski</span> yerinden kalktı, pencereyi kapattı ve tekrar iskemlesine oturup yazmaya başladı. Tuşları örselerken dudaklarında bir gülümseme belirdi ve başını bir yandan ötekine salladı. Stacey ile bağırmaya devam ettik.</p>

  <p class="normal">Avluda biri, “Kesin artık!” diye bağırdı.</p>

  <p class="normal">Azimliydik.</p>

  <p class="normal">“Annen hamburger ve baban puding,” diye bağırdım, iyice zırvaladığımı fark ederek.</p>

  <p class="normal">“Evet, yüzün patates püyesini andıyı…”</p>

  <p class="normal">Stacey cümlesini bitiremeden iki el silah patladı.</p>

  <p class="normal">O da neydi, diye geçirdim içimden. Sonra birinin ateş ettiğini idrak ettim. Hemen Stacey’ye eğilmesini söyleyip onu eve soktum.</p>

  <p class="normal">“İyi misin, bebeğim?” diye sordum, yere çömelerek.</p>

  <p class="normal">“Ben iyiyim, sen iyi misin, Anne?” diye sordu hıçkırarak.</p>

  <p class="normal">“Sanıyorum,” dedim, kendimi kontrol ederek.</p>

  <p class="normal">Bacağımda ıslak bir nokta fark ettim.</p>

  <p class="normal">“Tanrım,” diye bağırdım. “Vuruldum! Yere yat, Stacey!” Cephede yaralı bir asker gibi balkona doğru süründüm. “Hey, Hank, çabuk gel!”</p>

  <p class="normal">“Hank,” diye bağırdı Stacey, “buyaya gel, Annem yayalandı! Çabuk, çabuk!”</p>

  <p class="normal">Birkaç saniye sonra <span class="ideitalik">Bukowski</span> oturma odamdaydı.</p>

  <p class="normal">“Neyin var, yavrucuğum,” diye sordu, soğukkanlılıkla.</p>

  <p class="normal">“Vuruldum galiba. Bacağıma bak!”</p>

  <p class="normal">Ben korkudan bakamıyordum. <span class="ideitalik">Bukowski</span> eğilip bacağımı incelerken başımı çevirdim. Yaptığı işin keyfini çıkarıyor gibiydi.</p>

  <p class="normal">“Tanrım, Kızıl, yok bir şeyin. Pantolonuna bir şey dökmüşsün.”</p>

  <p class="normal">Gülmeye başladı. Bacağıma bakmaya cesaret edebildiğimde pantolonuma döktüğüm şampanyanın bıraktığı koyu lekeyi gördüm. Hepimiz rahatlayıp kahkahayı bastık.</p>

  <p class="normal">“Bu kadar gürültü yapıp birinin sizi öldürmek istememesini bekleyemezsiniz,” dedi. “Doğu Hollywood’da değil, yavrucuğum.”</p>

  <p class="normal">Bu arada Brad ve asayiş bekçisi Sam geldiler. Sam düşmana ateş açmak üzere tüfeğini yanına almıştı.</p>

  <p class="normal">İkisi de bir şey diyemeden <span class="ideitalik">Bukowski</span> olanları anlattı.</p>

  <p class="normal">“Her şey yolunda. Aşırı tepki gösterdi, hepsi bu.”</p>

  <p class="normal">Brad bize sessiz olmaması söyledi ve başlarını sallayarak gittiler. <span class="ideitalik">Bukowski</span> o gece onun dairesinde kalmak isteyip istemediğimi sordu.</p>

  <p class="normal">“Hayır, sağ ol, iyiyiz,” dedim.</p>

  <p class="normal">“Pekâlâ, siz ikiniz, uyuyun biraz, balkondan bağırmayı da kesin.”</p>
</body>
</html>
