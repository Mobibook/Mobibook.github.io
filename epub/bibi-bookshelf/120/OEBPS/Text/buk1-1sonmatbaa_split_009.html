<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_4">IV</h1>

  <p class="ortayazi">“Ve 1973 yılının<br class="chapter" />
  ‘Bayan Pussycat’i oldum,”<br class="chapter" />
  dedim.</p>

  <p class="normal">İki gün sonra <span class="ideitalik">Bukowski</span> aradı. Pazartesi akşamı dokuz sularıydı.</p>

  <p class="normal">“Gelebilir miyim?” diye sordu.</p>

  <p class="normal">Kızımı yatırmak üzereydim, bu yüzden bir saat beklemesini söyledim.</p>

  <p class="normal">Adresimi verdim. Ondan sadece beş dakika uzaklıkta oturuyor olmam hoşuna gitti. Los Angeles’ta pek çok aşk ilişkisi taraflardan biri okyanus kıyısında, diğeri batı yakasında oturduğu için başlamadan biter –birkaç saatlik bir uzaklık söz konusu. Fakat, en azından coğrafi olarak, <span class="ideitalik">Bukowski</span> ile uyumluyduk.</p>

  <p class="normal">Stacey’yi yatırıp iyi geceler öpücüğünü verdikten sonra ortalığı topladım. Karısı ne zaman bir yere gitse beni kıstırmaya çalışan “gerçek” bir pis moruğun evinin arkasındaki misafir evinde yaşıyordum. Sapıktan sürekli kaçmaya çalışmak zorunda olmaktan nefret ediyordum, fakat iyi bir semtte tek yatak odalı temiz bir daireydi. (Stacey yatak odasında yatıyordu, ben oturma odasındaki kanepede.) Kirası ucuz, ayrıca anneme ve iş yerime yakındı.</p>

  <p class="normal">Stacey’nin oyuncaklarını topladıktan sonra tabakları kaldırdım. Dairem dünyanın en tertipli ya da zevkli yeri sayılmazdı, fakat <span class="ideitalik">Bukowski</span>’nin dairesiyle kıyaslanınca House and Garden dergisine aitti. Kapının hafifçe çalındığını duyduğumda ancak mini eteğimin üzerine temiz bir tişört giyecek ve saçımı tarayacak zamanım olmuştu.</p>

  <p class="normal">Stacey’nin odasının kapısını kapatıp çıplak ayaklarımla usulca kapıya doğru yürüdüm. Tedirginlik duymaya başladım. <span class="ideitalik">Bukowski</span> ile rahattım, fakat bu ziyaretten ne umduğunu bilmiyordum. Kızım varken evime nadiren erkek davet ederdim –ve kızım evdeyken kesinlikle kimseyle sevişmezdim. Benim açımdan biraz sohbet ettikten sonra Carlton Way’e dönecekti.</p>

  <p class="normal">Kapıyı açtığımda <span class="ideitalik">Bukowski</span> aralarında kuş, kano ve dağ motifleri de bulunan yeşil desenli korkunç bir polyester gömlekle karşımda duruyordu. Gülümsüyordu ve iki elinde de bir altılık paket vardı. İçeri girerken altılık paketlerden birini bana verdi.</p>

  <p class="normal">“Ne? Gül getirmedin mi?” dedim şakacıktan.</p>

  <p class="normal">“Bahçem bahara kadar akim –bu yüzden en iyi ikinci şeyi getirdim,” dedi farkında olmadan kafiye yaparak.</p>

  <p class="normal">“Hey, gerçekten şairsin sen.”</p>

  <p class="normal">Güldü ve parmağımı dudaklarıma götürerek yatak odasını işaret ettim. <span class="ideitalik">Bukowski</span>’nin dairesi gibi benim dairemde de hol yoktu –bir odadan ötekine geçiyordun.</p>

  <p class="normal">“Uyuyor,” dedim.</p>

  <p class="normal">“Anlıyorum,” dedi. “Benim de bir kızım var.”</p>

  <p class="normal">Peşimden mutfağa geldi. İki bira alıp gerisini buzdolabına koydum. Küçük mutfak masamda biralarımız ve sigaralarımızla oturduk. Gözlerimi gömleğinden alamıyordum.</p>

  <p class="normal">“Benim için giyinip süslenmişsin bakıyorum,” dedim.</p>

  <p class="normal">Mahcup oldu, yere baktı, sonra gülümsedi. Fark etmiş olmam onu hoşnut etmişti. Gömlek yeni alınmış gibiydi. O gece giyecek güzel bir şeyi olsun diye gündüz satın aldığını biliyordum bir şekilde. Gururum okşandı.</p>

  <p class="normal">Masa küçük, mutfağın ışığı fazla parlaktı. <span class="ideitalik">Bukowski</span> biraz gergin görünüyordu, bu yüzden muhabbeti ben başlattım.</p>

  <p class="normal">“Kızından bahset bana biraz,” dedim.</p>

  <p class="normal">“Adı Marina, on bir yaşında annesiyle birlikte sahil tarafında yaşıyor. Fırsat buldukça onu görmeye gidiyorum. Babasının farklı olduğunu biliyor, fakat onu sevdiğimi ve elimden geleni yaptığımın da farkında. Harikulade bir dişiye dönüşmekte olduğunu görmek çok tuhaf –ve daha şimdiden babasından akıllı.” Derin düşüncelere dalmış gibi uzaklara baktı, sonra, “Tamam… hepsi bu,” dedi.</p>

  <p class="normal">“Annesiyle evlenmiş miydin?”</p>

  <p class="normal">“Frances evlenmek istemedi. O özgür bir ruh ve çok iyi bir insandır.”</p>

  <p class="normal">“Nasıl tanıştınız?”</p>

  <p class="normal">“Benim hayranımdı. Yazılarımı seviyordu, bir süre yazıştık. Sonra beni tanımak istediğini söyledi. Hassas biri olduğumu sanmıştı herhalde,” dedi kıs kıs gülerek. “O da şair. Birlikte yaşamaya başladık ve hamile kaldı. Evlenmek istemedi –akıllı kadındır.”</p>

  <p class="normal">“Çok kadın hayranın var mı?” diye sordum.</p>

  <p class="normal">“Bazı kadınlar kitaplarımı okur ve beni tanımak istediklerini sanırlar.”</p>

  <p class="normal">Onu çok az okumuş olmakla birlikte, yazılarından yola çıkarak ona “hassas” sıfatını yakıştırmazdım.</p>

  <p class="normal">Bir kahkaha attı. Sesi beklemediği kadar yüksek çıktı. Yatak odasında doğru bakıp eliyle ağzını kapattı.</p>

  <p class="normal">“Özür dilerim,” diye fısıldadı.</p>

  <p class="normal">“Uykusu ağırdır,” dedim. “Hem, uyansa bile görmemesi gereken bir şey görmeyecek.”</p>

  <p class="normal">Ne demeye çalıştığımı anladı mı diye gözlerine baktım. Anlamıştı.</p>

  <p class="normal">“Bu akşam seni aradığımda,” dedi <span class="ideitalik">Bukowski</span>, “yıllardan beri ilk kez bir kadını aradım. Genellikle bana gelirler.”</p>

  <p class="normal">“Bunu iltifat olarak mı almalıyım?” dedim.</p>

  <p class="normal">“Değil mi?”</p>

  <p class="normal">“Bazen bacağımı çekiyorsun gibi geliyor bana.”</p>

  <p class="normal">“Asla öyle bir şey yapmam,” dedi. “Klişelerden nefret ederim.”</p>

  <p class="normal">Birasından bir yudum aldıktan sonra eğilip masanın altından bacaklarıma baktı.</p>

  <p class="normal">“Ama bacağını itmek isterim bir ara,” dedi.</p>

  <p class="normal">Birden alnı kırıştı ve hüzne boğuldu. Bira şişesini masanın üzerine koyup gözlerini kapattı. Omuzları çöktü. Tavrı bir anda bütünüyle değişti.</p>

  <p class="normal">“Neyin var?” diye sordum.</p>

  <p class="normal">“Özür dilerim, yok bir şeyim. İyiyim,” dedi, derin bir iç çekerek.</p>

  <p class="normal">“Söylediğim bir şey yüzünden mi? Anlat bana.”</p>

  <p class="normal">“Hayır, hayır, yok bir şey. Bacakların bana birini hatırlattı, hepsi bu.”</p>

  <p class="normal">“Frances mi?”</p>

  <p class="normal">“Hayır, Jane… ilk aşkım olduğu söylenebilir sanırım. Onun da bacakları muhteşemdi. Öldü. Şaraba çok düşkündü. Pekâlâ… bu kadar yeter. Konuyu değiştirelim. Açtığım için beni bağışla,” dedi efkârla.</p>

  <p class="normal">Ona bir bira daha getirdim. Birayı açtıktan sonra elimi omzuna koydum. O kadar üzgün görünüyordu ki. Gözlerinde biriken yaşlardan o kadının anısını ona çok acı verdiği belli oluyordu. Şefkatimi kazanmak için rol kesti ise şayet, başarılı olmuştu. Birbirimizi daha iyi tanıdıkça bana Jane’den daha çok söz edecekti. Fakat o gece konunun kapanmasına izin verdim.</p>

  <p class="normal">“Özür dilerim,” dedi bir kez daha.</p>

  <p class="normal">Istırabı aşikârdı. Hissettiklerini ben de hissedebiliyordum –boğucu bir elem ve vicdan azabı. Herhangi bir şeyi bu kadar derinden hissedebilen bir erkek tanımamıştım –özellikle kadınlar söz konusu olduğunda. Kadın hayranlarının onu neden tanımak istediklerini anlamaya başlıyordum. Kolay değildi hassas bir erkek bulmak.</p>

  <p class="normal">Birasının kalanını konuşmadan içti. Bir süre sonra başını kaldırıp bana baktı.</p>

  <p class="normal">“Ya sen?” dedi.</p>

  <p class="normal">“Ben mi?”</p>

  <p class="normal">“Kocalar? Erkek arkadaşlar filan?”</p>

  <p class="normal">“Stacey’nin babasıyla evliydim,” dedim. “Fakat bir yıl sürdü. Çok gençtik evlenmek için. Aslında ben çok gençtim. On beşimde ve bakireydim onu tanıdığımda –o yirmi iki yaşındaydı. Bir yıl sonra hamile kaldım. Onun Mormon ailesinin ve benim “komşular ne diyecek” annemin baskılarına dayanamayıp onunla evlendim. Stacey doğduktan kısa bir süre sonra da terk ettim.”</p>

  <p class="normal">Sonra son iki erkek arkadaşımdan söz ettim ona. Önce beni aktris Cindy Williams için terk eden senarist Bob. Bob, Georgia’nın Hollywood’a beş yıl önce ilk geldiğinde oturduğu evin arkasındaki misafir evinde yaşıyordu. Gündüzleri yazar, geceleri forklift sürücüsü olarak çalışırdı. Gece yarısı işten çıktıktan sonra Georgia’nın evindeki partilere katılırdı. Ben on yedi yaşındaydım, Bob yirmi beş. İlk görüşte birbirimize vurulduk. Senaryo yazarlığında şansı açılıncaya kadar birlikte yaşadık. Birkaç yıl sonra MGM bir senaryosunu satın aldı. Ondan ayrıca Dean Martin için bir senaryo yazmasını istediler. Adı Bay Rocco idi. Başrollerinde Dino ile daha sonra çok izlenen Laverne ile Shirley dizisiyle ünlenecek olan Cindy Williams vardı. Bob ile Cindy Bay Rocco’nın setinde karşılaştılar ve birbirlerine âşık oldular. Bu da Bob ile ilişkimi bitirdi, sevgili olarak en azından. Kısa bir süre sonra çalışmaya başladığım Pussycat Sinemaları’nın müdürüyle çıkmaya başladım. Sonunda oradan kovulmama neden oldu. Çalışanların birbirleriyle çıkma yasağını çiğnemiştim.</p>

  <p class="normal">“Ne yapıyordun Pussycat Sineması’nda ?” diye sordu <span class="ideitalik">Bukowski</span>. O kadar üzgün görünmüyordu artık. Porno film oynatan sinemalar herkesin neşesini yerine getirebilir.</p>

  <p class="normal">“Şekerleme tezgâhında çalışıyordum.”</p>

  <p class="normal">“Porno sinemalarında şekerleme mi satılıyor?” diye sordu.</p>

  <p class="normal">“Bugüne dek bir porno sinemasına gitmediğini söyleme bana.”</p>

  <p class="normal">“Bana göre değil,” dedi. “Açık kalp ameliyatı izlemek gibi gelir bana. Ben her şeyi görmek istemem. Perdenin ardında ne olduğunu tahmin etmeyi severim.”</p>

  <p class="normal"><span class="ideitalik">Bukowski</span> o güne dek tanıdığım porno seyretmemiş ilk erkekti sanıyorum. Birlikte olduğumuz süre zarfında evinde bir kez olsun pornografik bir neşriyata rastlamadım.</p>

  <p class="normal">“Sen romantiksin demek!”</p>

  <p class="normal">“Bütün bu sertliğin altında eski kafalı orospu çocuğunun teki yatıyor, bebeğim. Şimdi şu şekerlemeleri sattıktan sonra neler olduğunu anlatmayı bitirir misin?”</p>

  <p class="normal">Anlattım. On dokuz yaşındaydım ve iş arıyordum. Los Angeles <span class="ideitalik">Times</span>’da şekerleme tezgâhında çalışacak bir kız arandığına dair bir ilan gördüm. Sinemanın adı yazmıyordu, sadece adresi vardı, Hollywood’da Western Bulvarı’ndaydı. Başvuru formunu doldurmak için oraya gittiğimde porno sineması olduğunu görünce şaşırmıştım. Fakat çok da umurumda değildi, işe ihtiyacım vardı. Filmleri seyredecek değildim, şekerleme satacaktım alt tarafı. Birkaç hafta sonra kodamanlardan biri telaş içinde çıkageldi, Sunset Bulvarı’ndaki merkez ofiste ona geçici olarak yardım edecek birini arıyordu. Danışma görevlisi istifa etmişti, acilen telefonlara bakacak birine ihtiyacı vardı. Vine Miranda adında havalı ve gay bir adamdı. Beni tezgâhın arkasında gördü ve bir günlüğüne onunla merkez ofise gelip gelmeyeceğimi sordu. Sonra bana orada sürekli kalmamı teklif etti. İşim; telefonlara bakmayı, dosyalamayı, faturaları almak için bütün sinemaları aramayı ve her birinin günlük hâsılatını hesaplamayı içeriyordu.</p>

  <p class="normal">“Ve 1973 yılının ‘Bayan Pussycat’i oldum,’ dedim. “Asıl Bayan Pussycat evlenince işi ondan devraldım. Hamileydi sanıyorum.”</p>

  <p class="normal">O da talihin bir cilvesi olmuştu benim için, Bayan Pussycat’in Vince’ı arayıp o andan itibaren geçerli olmak üzere istifa ettiğini söylemesi. Vince’in bir kez daha paçası tutuştu çünkü Bayan Pussycat’in o hafta sonu San Diego’daki normal sinemaya gidip askerlerle birlikte fotoğraf çektirmesi gerekiyordu.</p>

  <p class="normal"><span class="ideitalik">Bukowski</span> güldü yine. Dalgalar yayarak bana benimle birlikte olmaktan hoşnut olduğunu bildiren güzel bir gülüşü vardı.</p>

  <p class="normal">O kıs kıs gülerken ona nasıl yeni sinemaların açılışına gidip kurdeleyi kestiğimi anlattım. Bir keresinde Hollywood’un onursal valisi Johnny Grant benimle röportaj yapmıştı. Bazen <span class="ideitalik">Daily Variety</span> ya da <span class="ideitalik">The Hollywood Reporter</span> gibi magazin yayınlarında aslında gay olan erkeklerle birlikte olduğuma dair haberler çıkardı. Umursamazdım –yeter ki birilerine hayrım dokunsun.</p>

  <p class="normal">“İyi işmiş,” dedi.</p>

  <p class="normal">“Kovuluncaya kadar,” dedim.</p>

  <p class="normal">Ona bir bira daha verdim. Sonra oturma odasına geçmeyi önerdim. Kanepeye oturdum, radyoyu açıp sesini kıstım. Linda Rontsadt “Track of My Tears,” söylüyordu.</p>

  <p class="normal">“Sevdim bu şarkıcıyı,” dedi. “Adı ne?”</p>

  <p class="normal">“Linda Ronstadt. Geçen gece de bir parçasını dinlemiştin, hatırladın mı?”</p>

  <p class="normal">“Linda, evet,” dedi ve gözlerinin önünden bir bulut geçti sanki. “Linda adında bir kadından yeni ayrıldım.”</p>

  <p class="normal">Bana bunu ilk kez söylüyor olmasını tuhaf buldum. Biraz dil döktükten sonra onu Linda King ile beş yıl süren ilişkisini anlatmaya ikna ettim. Çok güzel ve çok kötü zamanlar geçirdiklerini, bir zamanlar ona çok âşık olduğunu söyledi. Sonunda kötü zamanlar güzel zamanlara ağır basmaya başlamıştı. Çabuk alevleniyordu Linda. Bütün o dramdan uzaklaşmaya ihtiyacı vardı.</p>

  <p class="normal">“Ne zaman ayrıldınız?” diye sordum.</p>

  <p class="normal">“Onun bittiğini bildiğinden emin değilim,” dedi. “Aramaya devam ediyor, ama onu hayatımdan çıkarmak istiyorum.”</p>

  <p class="normal">“Bunu ona söylemen gerekmez mi sence?”</p>

  <p class="normal">İç geçirdi. Alnı kırıştı, canı sıkılmıştı yine. Bana bakıp elini elimin üzerine koydu. Bir süre kaldık öyle. Saate baktım. Sabahın üçü olmuştu. Saate baktığımı gördü fakat gitme telaşına girmedi. Geç olmuştu, yorgundum.</p>

  <p class="normal">“Biraz yan yana uzanabilir miyiz?” diye sordu. “Sana biraz sarılabilir miyim?”</p>

  <p class="normal">Ne düşüneceğimi bilemeden öylece baktım ona. Tedirgin olmaya başlamıştım. Hamle yapmak niyetinde miydi? Sonra o hüzünlü gözlere baktım. O kadar tatlı ve savunmasız görünüyordu ki. Hayır diyemedim. Fakat kendimi sağlama almak için gerçeği biraz süsledim.</p>

  <p class="normal">“Tamam, ama öpüşmek yok. Kusura bakma, ağzımda çürük bir diş var ve sana karşı mahcup olmak istemem.”</p>

  <p class="normal">“Dişçiye gitmelisin,” dedi.</p>

  <p class="normal">“Gideceğim,” dedim, yastıkları kanepeden alarak. “Doktorumun bulunduğu binada bir dişçi var. Önümüzdeki hafta B-12 iğnesi yaptırmak için randevu aldım. O zaman baktıracağım.”</p>

  <p class="normal">Çekyatı açıp ışıkları kıstım. Radyoyu açtım, fakat televizyonu sessize alıp açık bıraktım. Yan yana uzandık. Ben yüzümü televizyona döndüm, o bana arkadan sarıldı. Çekmecede iki kaşık gibi uyduk birbirimize. Bana usulca sarılıp saçımı okşadı. Bir süre kaldık öyle, ikimiz de uyuya kalıncaya dek. O kadar güzeldi ki ıstırap vericiydi. Bana olan duygularını hissedebiliyordum. Kendimi güvende hissettim.</p>

  <p class="normal">Uyandığımda beşi geçiyordu. Döndüm ve karanlıkta ona baktım.</p>

  <p class="normal">“Hank,” diye fısıldadım dürterek. “Stacey uyanmadan gitmen gerekiyor.”</p>

  <p class="normal">“Gideceğim.”</p>

  <p class="normal">“Ne zaman?”</p>

  <p class="normal">“Birazdan.”</p>

  <p class="normal">“Hemen, Hank. Kızımın uyanıp annesinin yatağında yabancı bir erkek görmesini istemiyorum.”</p>

  <p class="normal">İkimiz de bacaklarımızı şiltenin kenarından sarkıttık. Ayağa kalkıp peşimden ön kapıya yürüdü. Kapıda uyanamamış bir halde durdu ve yanağını okşayıp dudaklarına bir öpücük kondurdum.</p>

  <p class="normal">“Seni tekrar görebilir miyim, Cups?” diye sordu.</p>

  <p class="normal">Karşımda duran adamı çözmekte zorlanıyordum. Birbirleriyle tezat oluşturan pek çok farklı yanı vardı. Zarif bir berduşu tanımak gibiydi, onun hakkında daha çok şey öğrenmek istiyordum. Benimle duygusal bir ilişkiye girmek istediği aşikârdı. O noktada bir sonraki safhaya geçmek istediğimden emin değildim. Fakat bu mahcup, edilgen, hassas adamın kalbini kırmak istemiyordum ve verebileceğim tek cevabı verdim. Evet.</p>
</body>
</html>
