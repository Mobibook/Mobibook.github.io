<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_20">XX</h1>

  <p class="ortayazi">Kızıl bir kadına yapabileceği<br class="chapter" />
  en yüksek iltifattı.</p>

  <p class="normal">1976 Nisan’ında birlikteliğimizin beşinci ayını doldurduk. O süre zarfında birbirimizi mükemmeliyetten uzak iki insan olarak kabul etmeyi öğrenmiştik ve ilişkimizin geleceğinin belirsiz olduğunun farkındaydık.</p>

  <p class="normal"><span class="ideitalik">Bukowski</span> benim kusurlarıma felsefi yaklaşıyordu. Bense, mantıksız kıskançlığı dışında, onun bir erkek olarak sınırlılığını kabullenmiştim. Yeterince fırtına ve zaman zaman saçmalık boyutuna ulaşan ateşli tartışmalar yaşamıştık, fakat birbirimize bağımlılığımız ve aramızdaki güçlü bağ kuşku götürmezdi.</p>

  <p class="normal">Ben kendi oyuğumu bulmak için mayın tarlasında yürümeye devam ediyordum –bir tür kişisel tatmine ulaşma çabası ki ayaklarım yere bastığı müddetçe benden kaçmayı sürdürecekti. <span class="ideitalik">Bukowski</span>’ye tek kelime bile söylemeden annemin evine gidiyor, orada birkaç gün kalıp kendimi toparlamaya çalışıyordum. Bazen Carlton Yolu’na döndüğümde <span class="ideitalik">Bukowski</span>’nin gitmiş olduğunu keşfediyordum. Her seferinde bana “iş” için gittiğini söylüyordu ve her seferinden ona inanıyordum. Fakat ben birkaç günlüğüne gittiğimde o dağılıyordu. Aşırı duygusal tepkiler veriyordu. Hırpalayıcı bir devamlılıkla coşkudan umutsuzluğu gidip geliyordu, bir manik depresif gibi.</p>

  <p class="normal">Nisan ayında bir gün, hafta sonunu annemde geçirdikten sonra eve döndüğümde, <span class="ideitalik">Bukowski</span>’ye uğradım.</p>

  <p class="normal">Kapıyı açtım ve, “Kimse var mı!” diye seslendim.</p>

  <p class="normal"><span class="ideitalik">Bukowski</span> elinde bir şişe birayla mutfaktan çıktı. Şişeyi sehpanın üzerine bıraktı ve beni kucaklayıp havaya kaldırdı.</p>

  <p class="normal">“Cups… Bebeğim, neredeydin?”</p>

  <p class="normal">“Birkaç gün için anneme gittim. Genellikle annemde olduğumu artık bilmen gerekir.”</p>

  <p class="normal">“Özledim seni, yavrucuğum.”</p>

  <p class="normal">Sonra alnına vurdu ve, “Hasiktir!” dedi.</p>

  <p class="normal">Beni kanepeye bıraktı ve, “Sana bir sürprizim var, ama bekle, önce John’u aramam gerek,” dedi.</p>

  <p class="normal">Yanıma oturup John Martin’i aradı.</p>

  <p class="normal">“Selam, benim,” dedi ahizeye. “Senden bir şey rica edeceğim. Cupcakes döndü ve geçen gün sana eklemeni söylediğim o şiirleri çıkarmanı istiyorum. Kitap baskıya gitti mi?”</p>

  <p class="normal">Durakladı, sonra, “Baskıyı durdur o zaman, aksi taktirde aşk hayatım sona erebilir. Böyle bir şey olmasını istemeyeceğini biliyorum.”</p>

  <p class="normal">John’u dinlerken dizimi sıktı.</p>

  <p class="normal">“Evet, ciddiyim. Döndü… birlikteyiz yine ve çok güzel. Hadi, yap bana bu iyiliği. Hayırlı bir iş için.”</p>

  <p class="normal">İç çektikten sonra, “Harikasın. Teşekkürler, bu iyiliğini unutmayacağım” dedi.</p>

  <p class="normal">“Neydi bu?” diye sordum o telefonu kaparken.</p>

  <p class="normal">“Kahretsin, direkten döndüm,” diye homurdandı kendi kendine. “Sana bir sürprizim olduğunu söyledim ya, seveceğinden emin olmak istedim. Sırf senin için bir şiir kitabı yazdım, bebeğim.”</p>

  <p class="normal">“Sahi mi, Hank?” dedim, kollarımı boynuna dolayarak. “İyi de, bu telefon konuşmasının benimle ilgisi neydi?” diye sordum, geri çekilerek.</p>

  <p class="normal">“Sen bana hiçbir şey söylemeden gidince John’u arayıp kitaba iki tane kötü şiir eklemek istediğimi söyledim. Aslında sana övgü olacaktı, sonra mersiye olması gerektiğine karar verdim. İçine biraz kötülük katmak geldi içimden. Bunun senin canını sıkacağını biliyordum, senden intikam almak istedim. Ama artık istemiyorum, bebeğim. İnan bana, canın gerçekten sıkılacaktı, özellikle seni köpekbalığıyla kıyasladığım şiiri okuduğunda.”</p>

  <p class="normal">“Köpekbalığı mı? Bu hiç hoş değil, Hank. Beni neden köpekbalığıyla kıyasladın?”</p>

  <p class="normal">“Dedim ya, beni giderek incittin, bu yüzden ben de senin canını yakmak istedim. Tasalanma, son anda yakaladım. Şimdi bir öpücük ver bana.”</p>

  <p class="normal">“Kafanı ısırıp koparacağımdan korkmuyor musun?”</p>

  <p class="normal">“Ver o dişleri bana, bebeğim.”</p>

  <p class="normal">Öpüştük ve yitirdiğimiz zamanı telafi ettik.</p>

  <p class="normal">Kitap birkaç hafta sonra geldi. Kızıl başlıklı harikulade ciltlenmiş bir kitaptı. Kitabın baskısı 180 adetle sınırlanmış, bunların 40’ı <span class="ideitalik">Bukowski</span>’nin özgün çizimleriyle süslenmişti. Kapağında özgün çizimlerden biri bulunan kitaba şöyle yazdı: “Pamela Brandes’a –bana bu şiirleri yazdıran ve hayatta nadiren gelen duyguları yaşatan kıza.” Sonra Charles <span class="ideitalik">Bukowski</span> diye imzalayıp imzası niteliğindeki küçük adamı çizdi; bir elinde sigara, bir elinde çiçek, başının sağ tarafında kalp biçiminde güneş ve sol üstte bir kuş.</p>

  <p class="normal">Okumaya oturmadan önce beni en sevdiğim tavuk taşlığı yemeğimden satın almak üzere Hollywood Ranch Market’a götürdü. O karides tava söyledi. O akşam hiç kavga etmemeyi başardık.</p>

  <p class="normal">Daha sonra, <span class="ideitalik">Bukowski</span> mutfakta daktilosunu örselerken, heyecanla yatağa uzanıp Kızıl’ı okumaya koyuldum. Dört şiirden oluşuyordu. İlk şiiri okuduktan sonra doğruldum ve diğer üçünü okudum. <span class="ideitalik">Sen bunlara aşk şiiri mi diyorsun</span>? -Diye geçirdim içimden. <span class="ideitalik">Bukowski</span>’nin bütün yazıları gibi şiirler çiğ ve hakikiydi, yapmacıksız. Küfür ve bedensel işlevlerle baharatlanmış.</p>

  <p class="normal">Şiirleri birkaç kere daha okudum. <span class="ideitalik">Bukowski</span> gibi romantizm acemisi birinden geldikleri düşünülürse Kızıl bir kadına yapabileceği en yüksek iltifattı. <span class="ideitalik">Bukowski</span> bana olan sevgisini özel bir biçimde ifade etmişti. Fakat ben erkeklerin sevgilerini daha geleneksel yollardan ifade etmelerine alışıktım, <span class="ideitalik">Bukowski</span>’nin tumturaklılıktan uzak gösterisini nasıl anlamlandıracağımı bilemiyordum. Yeat ya da Byron tarzında daha romantik bir şeyler beklemiştim. Aileme ve arkadaşlarıma gururla okutabileceğim bir şey, fakat bunun asla gerçekleşmeyeceğini biliyordum.</p>

  <p class="normal">Hayal kırıklığına uğramış olmama rağmen bunu ona hiçbir zaman belli etmedim. Toy ve bencil olabilirdim, fakat tamamen düşüncesiz de değildim. Derin anlamlar içeren o şiirlerin altında yatan güzelliğin değerini fark etmek uzunca bir zaman alacaktı. Şimdi onları nostaljik bir gülümsemeyle okuyor ve <span class="ideitalik">Bukowski</span>’nin bana hediyelerin ün güzelini verdiğini idrak ediyorum.</p>
</body>
</html>
