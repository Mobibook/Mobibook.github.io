<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_7">VII</h1>

  <p class="ortayazi">“… fakat huzurlu ve güvenliydi o lacivert yatak odası,<br class="chapter" />
  sadece ikimiz, okyanusta bir salda<br class="chapter" />
  yüzen iki kazazede misali.”</p>

  <p class="normal"><span class="ideitalik">Bukowski</span> ertesi gün öğle sularında aradı. Yeni uyanmıştım.</p>

  <p class="normal">“Hey, Cups, bana gel,” dedi. “Sana bir sürprizim var.”</p>

  <p class="normal">“Duş bile yapmadım henüz.”</p>

  <p class="normal">“Sonra yaparsın,” dedi. “Hemen gelmen gerekiyor.”</p>

  <p class="normal">O kadar heyecanlı ve ısrarlıydı ki üzerime bir kot ve tişört geçirdim, saçımı taradım, çantamı kaptım ve arabaya doğru yürümeye başladım. Yarı yolda ev sahibim Bay Walters arka kapısından dışarı fırladı. Altmış yaşlarında ürpertici bir tipti. Dökülen saçını çok kötü tarayan bir Bela Lugosi’yi anımsatırdı bana. Aşikâr olanı beklemektense aklından geçeni ben dillendirdim.</p>

  <p class="normal">“Kirayı geciktirdiğimi biliyorum,” dedim. “Fakat kazadan sonraki gelir kaybımı henüz telafi edemedim.”</p>

  <p class="normal">Eylülde Hollwood Bulvarı’nda biri bana arkadan çarpmış, birkaç hafta işe gitmemiştim. İşverenim bana maaşımı ödemeye devam etmişti, fakat bahşiş gelirimi kaybetmiştim. Ayrıca ben yokken işe aldıkları kadın yüzünden çalışma saatlerim de azalmıştı, zorlanıyordum ekonomik olarak. Aralık kirası gelip çatmış, iki aylık kira borçlanmıştım.</p>

  <p class="normal">“İçeri gel bir dakika,” dedi Bay Walters, kapıyı açık tutarak.</p>

  <p class="normal"><span class="ideitalik">Bukowski</span>’nin beni beklediğini biliyordum, fakat ev sahibinin ne istediğini görmekten başka çarem yoktu. Daireyi boşaltma ihtarnamesi sunacaktı muhtemelen.</p>

  <p class="normal">İçerisi sessizdi –ne televizyon, ne radyo, ne de karısı. Beni neyin beklediğini tahmin edebiliyor, fakat nasıl engelleyeceğimi bilemiyordum.</p>

  <p class="normal">Oda cenaze evinin bekleme salonunu andırıyordu –karanlık ve zevksiz döşenmiş. Sarımsak kokuyordu içerisi. Beni kadife kanepeye götürdü. Oturdum, hemen yanıma kayıverdi. Sehpanın üzerinden bir dergi aldı, açtı ve sayfaları tek tek çevirmeye başladı.</p>

  <p class="normal">Uzanıp saçlarımı omuzlarımdan geriye attı. Midem bulandı, kuyruk sokumuma kadar ürperdim.</p>

  <p class="normal">Bay Walters fotoğraflardan birine baktı, arkadan almış bir kadın.</p>

  <p class="normal">“Bunu sevdin mi?” diye sordu, fotoğrafı önümde tutarak.</p>

  <p class="normal">Hayalarına bir tekme yerleştirip koşmak geldi içimden, fakat fiili saldırıdan tutuklanıp kendimi kodeste ya da en iyi olasılıkla sokakta bulmak istemiyordum. Acilen yapmam gereken bir şeyi hatırlamış gibi yerimden fırladım.</p>

  <p class="normal">“Ah,” dedim, “gitmem gerek, randevuma geç kalacağım.”</p>

  <p class="normal">Arka kapıdan dışarı koşup Bay Walters’ı elinde porno dergisiyle otururken bıraktım.</p>

  <p class="normal"><span class="ideitalik">Bukowski</span>’ye giderken dört sigara içtim yolda, topu topu on dakika uzakta oturuyordu. Ev sahibini düşündükçe aynı sözcükler geliyordu aklıma: “sapık pezevenk.” Tanrım, o kadar bezgindim ki bu tür tacizlerden. Erkekler yaşlarına ve çekicilik düzeylerine bakmaksızın genç ve bekâr bir kadına asılabileceklerini düşünüyorlardı –özellikle çocuklu dullara. Tiksinçti. Kusmak istiyordum.</p>

  <p class="normal"><span class="ideitalik">Bukowski</span>’nin evinin önüne park ettiğimde iki adam iğrenç şiltesini dışarı taşıyorlardı. <span class="ideitalik">Bukowski</span> evin önündeydi, bana kapıyı açtı. Yeni bir bisiklet edinmiş küçük bir çocuk gibi gülümsedi bana. Başını kaldırıp çatık kaşlarımı görünce gülümsemesi kayboldu.</p>

  <p class="normal">“Hey, gülümse, Cups. Sarhoş bir rahibeyi ezmiş gibi görünüyorsun.”</p>

  <p class="normal">Bir sigara daha yakıp ona ev sahibiyle yaşadıklarımı özetledim.</p>

  <p class="normal">“Gidip ağzını burnunu kırmamı ister misin?” diye sordu.</p>

  <p class="normal">“Hayır… yaşayacak bir yere ihtiyacım var,” dedim.</p>

  <p class="normal">“Bana taşın,” dedi.</p>

  <p class="normal">“Bir kızım var, hatırladın mı?” dedim, ciddiyetinden emin olmadan.</p>

  <p class="normal">“Bir yolunu buluruz,” dedi.</p>

  <p class="normal">Sigaramı yere fırlatıp topuğumla ezdim.</p>

  <p class="normal">“İçeri gir, yavrucuğum, sana bir sürprizim var,” dedi, elini dirseğimin arkasına koyup beni yavaşça dairesine yönlendirerek. Doğru yatak odasına götürdü beni.</p>

  <p class="normal">Yatağın üzerinde naylon kaplı bir şilte duruyordu. Yatağa yaklaştım, eğildim ve şilteye baktım. Gül ve sarmaşık desenleri vardı üzerinde.</p>

  <p class="normal">“Çok güzel,” dedim. “Ne kadar düşüncelisin. Bunu benim için mi yaptın?” diye sordum, içimden “Hmm,” diye geçirerek.</p>

  <p class="normal">“Evet, ne diyorsun?” dedi.</p>

  <p class="normal">“Şampanyayla vaftiz edelim derim.”</p>

  <p class="normal">Cüzdanını çıkarıp içinden bir yirmilik çekti.</p>

  <p class="normal">“Ben naylonu çıkarırken sen gidip bir şişe şampanya alır mısın?” dedi. “Çabuk dön,” diye ekledi.</p>

  <p class="normal">Hillhurst-Sunset kavşağındaki Safeway’e sürdüm, beni tanıyorlardı orada, kimlik soracaklarından endişe etmeme gerek yoktu. Şoför ehliyetim yoktu ama on dokuz yaşındayken West Hollywood’da P.J’s adında bir gece kulübünde kokteyl garsonu olarak çalışabilmek için Hollywood Ranch Market’ten satın aldığım sahte bir kimliğim vardı. (O iş iki saat sürdü. İlk günümde o kadar heyecanlıydım ki bir tepsi dolusu kokteyli masalarımdan birine oturan yarım düzine iş adamının üzerine boca ettikten sonra beni kovmalarına fırsat vermeden ön kapıdan koşup kaçmıştım.) Bir şişe kaliteli şampanya yerine iki şişe ucuz şampanya satın almaya karar verdim –adam başı bir şişe.</p>

  <p class="normal">On dakika sonra döndüğümde <span class="ideitalik">Bukowski</span>’ye para üstünü ve şampanyayı verdim.</p>

  <p class="normal">Yorgun ve sıkıntılı görünüyordu.</p>

  <p class="normal">“N’oldu?” diye sordum.</p>

  <p class="normal">“Şampanya ve para üstüyle geleceğini söyledim ona,” dedi.</p>

  <p class="normal">“Kime söyledin?”</p>

  <p class="normal">“Linda aradı,” dedi, eski kız arkadaşı Linda King’i kast ederek. “Delirmiş gibiydi, atıp tuttu. Hamile olduğunu düşünüyor.”</p>

  <p class="normal">İfadesini okumaya çalıştım ve onu incelemekte olduğumu gördü. Ben mutfakta iki temiz bardak aranırken o şampanyayı açtı.</p>

  <p class="normal">“Tasalanma, benden değil,” dedi. “O şerefe nail olabilecek dört-beş erkek saydı.”</p>

  <p class="normal">“Neden aradı?”</p>

  <p class="normal">“Kim bilir?” dedi. “Söyledim sana –aklını yitirmiş. Bana işkence etmeyi seviyor.”</p>

  <p class="normal">Gerçekten Linda mı onu aramıştı, yoksa müstakbel genç sevgilisiyle böbürlenmek için o mu Linda’yı aramıştı, emin olamadım. Kötü bir insana benzemiyordu –ama ilişkilerinin marazi işkence oyunları içerip içermediğini merak ediyordum. Bu düşünce beni biraz tedirgin etti, fakat hemen aklımdan sildim. <span class="ideitalik">Bukowski</span> beni Linda ile ilişkisinin kesinlikle bittiğine ikna etti, sırf benim için yeni bir şilte satın almıştı üstelik.</p>

  <p class="normal">Şampanyalar konduktan sonra <span class="ideitalik">Bukowski</span> biraz gevşedi. Bardaklarımızı tokuşturduk. Gerçekten birkaç bardak içmeye ihtiyacım vardı havaya girebilmek için.</p>

  <p class="normal">“Güllere ve sarmaşıklara!” dedi bardağını kaldırarak.</p>

  <p class="normal">“Güllere ve sarmaşıklara!” diye tekrarladım, sonra, “Dikensiz saplara!” diye ekledim.</p>

  <p class="normal">Bir duş yaptım, sonra yatak odasına girdim, üzerimden su damlıyordu. <span class="ideitalik">Bukowski</span> temiz bir çarşafın üzerine uzanmış, üzerine de bir çarşaf çekmişti. Çarşafın yükselmeye başlaması çok sürmedi. Aynanın karşısına geçip kendimi seyrettim. Zaten düz olan karnımı içeri çektim. Ne kadar kilo kaybedersem kaybedeyim, kendimi fazla şişman buluyordum. Fakat şimdi geçmişe bakınca, harikulade, neredeyse kusursuz, şehvetli bir vücudum olduğunu idrak ediyorum. 38-24-36 ölçülerinde ve sadece 1.64 boyunda olmama rağmen, mükemmel bir orantıya sahiptim –ve hepsi doğaldı. Aynı dönemde Penthouse dergisinin fotoğrafçılarından biri bana fotoğraf çekimi önermiş, fakat reddetmiştim. Fiziksel özelliklerim yanımda yatan şair için büyük bir esin kaynağı oluşturacaktı.</p>

  <p class="normal">Pencereden güneş ışığı sızıyordu. Stacey için endişe etmeme gerek yoktu, okul çıkışında en iyi arkadaşı Nina’nın evine gidecek, sonra annem onu oradan alacaktı.</p>

  <p class="normal">Hayır, iki saat sonra işe gitme zamanı gelinceye dek endişe etmemi gerektirecek hiçbir şey yoktu.</p>

  <p class="normal">Yatağa girip <span class="ideitalik">Bukowski</span>’ye sokuldum. Elini usulca göğsüme götürdü. O beni okşarken ellerine baktım. Tırnaklarının uzun ve bakımsız olduğunu gördüm. Geri çekildim.</p>

  <p class="normal">“Şu tırnaklar için bir şey yapman gerekecek,” dedim.</p>

  <p class="normal">“Hemen geliyorum,” dedi.</p>

  <p class="normal">Yataktan fırladı. Üzerinde boxer şort ve beyaz tişört vardı. Sonra banyodan gelen çıt çıt makasının sesini duydum. Her zaman bir erkeğin tırnaklarının cinsel hayatına ya da eksikliğine dair çok şey söylediğini hissetmişimdir. Ne kadar uzun ve bakımsızsalar hayatında o kadar az cinsellik var demektir. <span class="ideitalik">Bukowski</span> için epey olmuştu anlaşılan.</p>

  <p class="normal">O banyodayken şifonyerin üzerindeki Olay Yağı şişesini fark ettim. Eski sevgilerinden biri bırakmış olmalıydı. Ben asla krem ya da losyon kullanmam, fakat beklerken denemeye karar verdim. Döndüğümde kollarıma losyon sürüyordum. Bana ellerini gösterdi. Temizdiler, tırnaklar kısa kesilmiş. Bir kadını memnun etmek için ne gerekiyorsa yapan türde bir erkekti. Çok hoştu –fakat ürkütücü aynı zamanda. Bazen aşırı geliyordu.</p>

  <p class="normal">Şapşal bir ruh hali içinde ve biraz asabiydim. O çarşafların arasına girdikten sonra da kayıtsızca kollarıma losyon sürmeye devam ettim. Temiz ellerimi vücudumun başka yerlerinde denedi. İfademi görmek için başını kaldırdı. Tepki vermeden kollarıma losyon sürmeye devam ettim, sıkılmış görünerek.</p>

  <p class="normal">“Hey, sana bir törpü getireyim mi? Ya da yemek için bir elma falan?” dedi.</p>

  <p class="normal">Güldüm, sonra gevşeyip bıraktım kendimi. Gürültülü bir Doğu Hollywood akşamıydı; polis sirenleri, itfaiye arabaları, otobüsler, trafik ve pencerenin önünden gelen genel gürültü. Fakat huzurlu ve güvenli hissettim kendimi o lacivert yatak odasında, sadece ikimiz, okyanusta bir salda yüzen iki kazazede misali. O kadar tatlı ve müşfikti ki gevşeyip onunla birlikte yüzdüm. Yaklaşımı biraz tuhaftı önce, fakat sonra doğru düğmelere basmayı becerdi. Beklediğimden çok daha iyi bir sevgiliydi. Bu özeldi ve ikimiz de bunun bilincindeydik.</p>

  <p class="normal">Bittikten sonra uzanıp sigara keyfi yaparken muhabbet ettik. Sonra giyindi ve Pioneer Tavuk’a gidip yiyecek bir şeyler aldı. Döndüğünde kolları paket doluydu.</p>

  <p class="normal">“O kadar aç mısın? “diye sordum.</p>

  <p class="normal">“Ne istediğinden emin olamadım,” dedi, “bu yüzden her şeyden aldım.”</p>
</body>
</html>
