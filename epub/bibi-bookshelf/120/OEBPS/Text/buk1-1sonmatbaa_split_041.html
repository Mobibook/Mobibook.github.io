<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_36">XXXVI</h1>

  <p class="ortayazi">Özenle koruduğu o mahrem iç dünyasına<br class="chapter" />
  girmeme izin verdi…</p>

  <p class="normal">Bu arada hayat benim ve yeni ailem için pürüzsüz bir biçimde akıyordu. Hepimiz rahat ve kestirilir bir rutinin içine güzelce yerleşmiştik. Hayatımdaki tek dram zaman zaman kardeşlerin arasındaki anlaşmazlıklara hakemlik yapmaktan ibaretti. Çocukluğumdan beri özlemini çektiğim amaç duygusuna ve istikrara kavuşmuştum nihayet.</p>

  <p class="normal">Evliliğimizin ikinci yılında David işimi değiştirmemi istedi. Beni satış temsilciliği yapmaya teşvik etti. “Asıl para orada,” dedi.</p>

  <p class="normal">Kariyer değişikliği yapma konusunda kararsızdım, çünkü esasen çekingen bir yapıya sahiptim ve işin bana uygun olmadığını düşünüyordum. Ayrıca o güne dek büroda karşılaştığım satış temsilcileri bende iyi bir izlenim uyandırmamışlardı. Çoğu yalaka, insanın elini büyük memnuniyetle sıkan, benim için fazlasıyla agresif tiplerdi. Böyle bir iş dalında başarılı olabileceğimi gerçekten düşünmüyordum. İşimden mutsuz değildim, fakat kendime meydan okumayı seviyordum ve yeni bir adım atmanın zamanının geldiğini hissediyordum. Denemeye karar verdim.</p>

  <p class="normal">Bir başka tapu şirketinde satıcı temsilciliği pozisyonu için başvuruda bulundum ve işi aldım. Birkaç yıl sonra şirketimin Los Angeles bölgesindeki en üretken müşteri temsilcisi konumuna geldim, pek çok da ödül aldım. Sonunda Fortune dergisinin en büyük ilk 500 şirketi arasında bulunan bir şirketin müdür yardımcılığına yükseldim.</p>

  <p class="normal">Bütün bu dönem zarfında zaman zaman <span class="ideitalik">Bukowski</span>’yi düşünüp iyi olduğunu umdum. Bazen David ile Santa Anita hipodromuna giderdik. <span class="ideitalik">Bukowski</span>’yi kulüp binasında otururken ya da bahis kuyruğunda gördüğümü hayal eder, bana nasıl tepki vereceğini merak ederdim. Kendimi ona koşup sarılırken görürdüm. Benimle gurur duyardı diye düşünürdüm. Belki bir bira içip eski günlerimizden söz eder, gülerdik. Sonra, 1987’de Barsineği filmi gösterime girdi. Aynı yıl People Dergisi’nde ona dair bir makale okudum. Sonunda medyada kabul görmesi ve ticari başarı sağlaması beni memnun etti. Makale karısı Linda ile San Pedro’daki evlerinde yaşadıklarını yazıyordu. Bizim gibi iki aykırı karakterin sonunda orta sınıf banliyölerinde yaşamasındaki ironiye güldüm.</p>

  <p class="normal">Yedi yıl evli kaldıktan sonra David ile 1988’de boşandık, fakat dost kaldık. Birbirimize sevgimizi hiç yitirmemiştik ve 1994’te tekrar denemeye karar verdik. Çocuklarımız büyümüş, kendi yollarına gitmişlerdi. Onların telaşı olmaksızın bu kez yürütürdük belki.</p>

  <p class="normal">Satış bölümünde başarılı kariyerimi sürdürüyordum, David de popüler bir reklam şirketinin yönetim kurulundaydı.</p>

  <p class="normal">9 Mart 1994’te arabamla bir müşteri görüşmesine gidiyor-dum, radyo haber kanalı KFWB’ye ayarlıydı.</p>

  <p class="normal">“Pornografik şair Charles <span class="ideitalik">Bukowski</span> bugün San Pedro’da kan kanserinden hayatını kaybetti,” dedi sunucu. “Kendini Pis Moruk ilan eden şair yetmiş üç yaşındaydı.”</p>

  <p class="normal">İçimden bir hüzün dalgası aktı ve gözlerim yaşardı. Sonra sunucuya öfkelendim.</p>

  <p class="normal">“Pornografik şair mi? Bu mu? Buna mı indirgediniz onu? Otuz yıl boyunca öykü, roman, şiir, hatta senaryo yazdı, ve söyleyecek başka bir şey bulamıyor musunuz?!” diye bağırdım radyoya.</p>

  <p class="normal">Yirmi üç yaşında <span class="ideitalik">Bukowski</span> ile tanıştığımda ben de düşmüştüm aynı hataya –neredeyse yirmi yıl önce. Şimdi ne kadar yanıldığımı idrak ediyorum. Kim yazıyor bu haberleri, diye geçirdim içinden –on dokuz yaşında bir stajyer mi?</p>

  <p class="normal">Sonra adamı düşündüm. İnanamıyordum göçtüğüne. Mümkün görünmüyordu. Onun gibi adamlar ölmezdi. Bir gün dünyayı terk edeceği hiç aklıma gelmemişti.</p>

  <p class="normal">Elem doldu yüreğime. Ona ve bana öğrettiklerine ne kadar değer verdiğimi hiçbir zaman söylememiştim <span class="ideitalik">Bukowski</span>’ye. Arkadaşım, sevgilim, akıl hocam olmuştu. Bana ve kızıma karşı o kadar sabırlı ve şefkatli davranmıştı. Zihnimin arkasında hep onu tekrar göreceğimi düşünmüştüm. Artık mümkün olmayacaktı.</p>

  <p class="normal">Anılar üşüştü. Stacey’ye arkadaşının doğum günü partisine giderken giymesi için elbise satın aldığı günü hatırladım. Stacey’nin tek bir parti elbisesi vardı, o da artık ona küçük geliyordu, benim de ona yeni bir elbise satın alacak param yoktu. <span class="ideitalik">Bukowski</span> kimseye bir şey demeden sessizce gidip ona çok güzel fırfırlı sarı bir elbise satın almıştı. Elbiseyi Stacey’nin o gün kaldığı annemin evine götürmüş, teslim etmiş ve hiçbir şey söylemeden gitmişti. Annem söylemeseydi hiçbir zaman haberim olmayacaktı.</p>

  <p class="normal">Ona her ihtiyaç duyduğumda yardımıma gelişini düşündüm –nerede olduğuma ve başıma ne tür bir bela sardığıma bakmaksızın –vaaz vermeden ve yargılamadan.</p>

  <p class="normal">Sarılmayı ne kadar sevdiğini düşündüm, tanıdığım bütün erkeklerden daha fazla. Bazen çok yumuşak ve müşfik olabilirdi. <span class="ideitalik">Kabuğu sert, içi yumuşak bir meyve gibi</span>, diye geçirirdim içimden.</p>

  <p class="normal">Bana kalmam için yalvardığı halde gittiğim gece hüzünlü gözlerindeki yaşları ve yüzündeki ıstıraplı ifadeyi de hatırladım –aklımdan hiç çıkmayacak bir görüntü.</p>

  <p class="normal">Ölümünden yıllar sonra benim yüzümden ne kadar acı çektiğini öğrenecektim. <span class="ideitalik">Bukowski</span>’ye dair <span class="ideitalik">Born into This</span> belgeselinin yapımcısı John Dullaghan ve <span class="ideitalik">Bukowski</span>’nin biyografisi Çılgın Bir Yaşamın Kollarında Tutsak’ın yazarı Howard Sounes benimle temas kurduktan sonra idrak ettim bana karşı duygularının ne denli güçlü olduğunu –şaşırtıcı bulduğum bir keşif.</p>

  <p class="normal">Görgü ve duyarlılık eksikliğimden ötürü <span class="ideitalik">Bukowski</span>’ye acı çektirdiğim için pişmanım, fakat gitme kararım için değil. Israrına boyun eğip kalabilirdim. Ben güle oynaya kendimi mahvetme yolunda ilerlerken benimle birlikte olmaya devam etmekten mutluluk duyardı eminim. Hayat asla tekdüze olmazdı. Fakat tekdüzelikti bana gereken. Onu sevmeme rağmen, kızımı daha çok seviyordum. Onun istikrarlı, kestirilebilir bir anneye ve ortama ihtiyacı vardı –<span class="ideitalik">Bukowski</span>’yle yarattığım zehirli yaşam tarzına değil. İkimizin de çok fazla kuşkusu ve güvensizlikleri vardı –hepimiz için korkunç bir durum olurdu. “Arthur ile Marilyn”den “Sid ile Nancy” tarzında trajik bir sona giderdik, bundan hiç kuşkum yok. Ayrıca, şu anda sahip olduğum kişisel tatmin ve özsaygı duygusunu da hiçbir zaman elde edemezdim diye düşünüyorum. <span class="ideitalik">Bukowski</span> benden daha olgun ve ihtiyaçlarına daha duyarlı birini hak ediyordu –ve herkesin dediğine göre o kişiyi dul eşi Linda Lee’de bulmuştu.</p>

  <p class="normal">Charles <span class="ideitalik">Bukowski</span>’yi hayatımın o döneminde bir erkeği sevebileceğim kadar sevdim. Zaman zaman toy ve düşüncesiz davranmış olsam da, olağanüstü bir adamla birlikte olduğumun her zaman farkındaydım. Ona dâhi diyenler var, buna ben de katılırım. Eşsiz bir biçimde karmaşık, harikulade bir eksantrikti. Sözü berraklık ve kolaylıkla dizme yeteneğiyle hayatı kor halinde bir tutkuyla yaşadı –gücünü genellikle aşktan ve öfkeden alarak. Ruhunu açmaktan korkmadan, çoklarının ele alınmayacak kadar mahrem ve tabu buldukları konularda çiğ bir dürüstlükle yazdı. Onu farklı kılan hayatın müstehcen yanına dair mizah, vakar ve zarafetle yazarak milyonlarca insanı etkilemesiydi –ben de bunlardan biriydim.</p>

  <p class="normal">İlişkimiz iki yıldan kısa sürdü, fakat hayatımın sonuna kadar değer vereceğim bir deneyimdi. Zaman zaman delilik sınırında –silah, alkol ve siyaset gibi– patlayıcı bir bileşim gibiydik. Fakat ilişkimizin bütün deliliğine rağmen, pek çok şefkatli ve yakıcı anlarımız oldu. Özenle koruduğu o mahrem iç dünyasına girmeme izin verdi ve bana güvenerek edilgen yüreğine ve ruhuna bakmama izin verdi –sadece seçilmiş birkaç kişiye tanınan bir ayrıcalık. Charles <span class="ideitalik">Bukowski</span>’yi sevme ve onun tarafından sevilme ayrıcalığının benim için ne kadar özel bir armağan olduğunu ancak şimdi idrak edebiliyorum –ve bunun için ona her zaman müteşekkir olacağım.</p>

  <p class="normal">Belki umurunda bile değildi, fakat bu dünyadan onu ne kadar sevdiğimi ve taktir ettiğimi bilerek ayrılmış olmasını umarım. Onu zihnimde canlandırabiliyorum şimdi, göksel krallığında hardal renginde çizgili tahtına kurulmuş, etrafını ona tapan melekler kuşatmış, bir elinde bira bir elinde sigara, tanrıları ardında bıraktığı harikulade (fakat) düşmüş çılgın meleklere dair hikâyeleriyle eğlendirirken şahane vakit geçiriyor.</p>
</body>
</html>
