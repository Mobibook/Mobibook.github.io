<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_24">XXIV</h1>

  <p class="ortayazi"><span class="ideitalik">Bukowski</span> elimi tuttu kiliseye girerken.<br class="chapter" />
  Oturacak yer kalmadığı için ayakta duran kalabalığın<br class="chapter" />
  arasından süzülerek ilerlemeye başladık<br class="chapter" />
  ve tezahürat koptu.</p>

  <p class="normal">Hâlâ kendime gelememiştim, fakat uçaktan inmeyi başardım. İki elime ikişer kesekâğıdı aldım, kalanını beni belimden kavrayan <span class="ideitalik">Bukowski</span> taşıdı.</p>

  <p class="normal">JFK havalimanında kocaman gülümsemesi olan tombulca bir tip karşıladı bizi. İki kesekâğıdı aldıktan sonra önce <span class="ideitalik">Bukowski</span>’nin sonra benim elimi sıktı.</p>

  <p class="normal">“Merhaba,” dedi. “Ben Harold. Sizi otele götüreceğim.”</p>

  <p class="normal">“Sağ ol, Harold,” dedi <span class="ideitalik">Bukowski</span>.</p>

  <p class="normal">“Tanrım,” dedim, “Saunadaymış gibi hissediyorum kendimi.”</p>

  <p class="normal">“Haziranda New York’a hoş geldiniz,” dedi Harold. “Irving Berlin’in şarkısındaki gibi değil.”</p>

  <p class="normal">Ne kadar sıcak ve nemli olduğuna inanamıyordum. Kaliforniya’da büyümüş biri olarak hiçbir zaman böyle bir nem yaşamamıştım. Sauna gibiydi gerçekten –boğucuydu. Uzun beyaz pamuklu elbisemi giymekle iyi yapmıştım. Fakat zavallı <span class="ideitalik">Bukowski</span>’nin üzerinde ağır bir kot ve uzun kollu polyester gömlek vardı. Beş dakika sonra ikimiz de ter içinde kaldık.</p>

  <p class="normal">Queens’den Manhattan’a doğru yol alırken saat gece yarısına geliyordu. Yolda bir yerde durup Brian adında hipsteri aldık. <span class="ideitalik">Bukowski</span>’yi bir güzel yağladı ve bana kibar davrandı, ancak Harold ile tek kelime bile etmedikleri dikkatimi çekti. New York sahnesinin iki rakip şairi olmalıydılar.</p>

  <p class="normal">Manhattan’ın ışıkları uzaktan göründüğünde binaların yüksekliğine şaştım. Onlara bakmak bile başımı döndürüyordu. İnsanların o korkunç gökdelenlerde yaşadıklarına inanamıyordum, hem de iç içe.</p>

  <p class="normal">Otele vardıktan sonra Harold bizi arabadan indirdi, kesekâğıtlarımızı elimize verdi ve gitti. Kaldırımda dururken Brian bize Chelsea’nin ünlü sanatçıların kaldığı efsanevi bir otel olduğunu anlattı.</p>

  <p class="normal">“Sizin odanız 1010 numara,” dedi, “Janis Joplin’in New York’ta iken kaldığı oda.”</p>

  <p class="normal">Georgia şimdi beni bir görebilse, diye geçirdim içimden.</p>

  <p class="normal">Brain’in Chelsea hakkında söylediklerinden sonra heyecanlandım. Lüks bir otelde kalıp kendimi şımartmak için sabırsızlanıyordum. Fakat kapıdan içeri girdiğimizde fantezilerim buhar olup uçtu. Çok güzel bir görünüme sahip olmakla birlikte–yüksek tavanlar, dövme demir sarmal bir merdiven ve duvarlarda muhteşem tablolar– mekânın soğuk, steril bir duygusu vardı. Karanlık ve küflü, hatta ürpertici.</p>

  <p class="normal">Kaydımızı yaptırdıktan sonra Brian bize iyi geceler diledi ve asansöre binip onuncu kata çıktık. Uçaktan sonra en çok asansöre binmekten nefret ederim –ve bu özellikle korkutucuydu. Ferforje kafes 1880 yılında inşa edilmiş gibiydi. Asansör gıcırdıyor ve sallanıyordu çıkarken, varmak bilmedi. O sinir bozucu tırmanış boyunca <span class="ideitalik">Bukowski</span>’ye sımsıkı tutundum. Onuncu kata varıncaya kadar aralıksız güldü.</p>

  <p class="normal">Nihayet odaya girdiğimizde daha da az etkilendim. Yavan ve kasvetliydi –Carlton Yolu’nda evimizde olmaktan farkı yoktu, hem de cehennem sıcağında. Klima yoktu ya da çalışmıyordu. Kesekâğıtlarından birini alıp yelpazelenmeye başladım.</p>

  <p class="normal">“Bekle, Kızıl,” dedi <span class="ideitalik">Bukowski</span>. “Hemen döneceğim.”</p>

  <p class="normal">Odadan çıktı ve ben yatağın kenarında heykel gibi oturdum. Üzerime bir sıçan ya da bir sapık sıçrar korkusuyla hareket etmeye korkuyordum.</p>

  <p class="normal"><span class="ideitalik">Bukowski</span> on beş dakika kadar sonra döndü. Ter içinde kalmıştı ve iki buz gibi altılık paket taşıyordu.</p>

  <p class="normal">Soğuk bir içkinin tadını böyle çıkardığımı hatırlamıyorum.</p>

  <p class="normal">Ertesi sabah bir taksiye atlayıp St. Mark Kilisesi’ne gittik. Okuma Bowery’de neredeyse iki yüz yıl önce inşa edilmiş St. Mark Kilisesi’nde yapılacaktı. Binanın önünde taksiden indiğimde görkemi karşısında huşu duydum. Siyah dövme demir parmaklıkla çevrilmişti ve ortasında beyaz bir saatli çan kulesi vardı. Parmaklığın ardında beyaz mermer heykeller görebiliyordum. Harikulade kilise ilaç gibi gelmişti bana Chelsea Otel’in yavanlığından sonra.</p>

  <p class="normal">Brian, her zamanki hipliğiyle bizi kilisenin önünde karşıladı. <span class="ideitalik">Bukowski</span> şairi hiç andırmazken, Brian’ın andırması tuhafıma gitti. Fakat insanlar <span class="ideitalik">Bukowski</span>’yi görmek için para ödüyorlardı.</p>

  <p class="normal"><span class="ideitalik">Bukowski</span>’nin gergin olduğunu görebiliyordum. Alnı boncuk boncuk terlemişti, cildi solgun ve gergin görünüyordu. Nefret ederdi okumalardan. Genellikle kusardı okumadan önce. St. Mark’ın görkemli döşemesine kusmaması için dua ettim.</p>

  <p class="normal">“Hey,” dedi Brian, “içeri girmeden öne sana gerçekten cool bir şey göstereyim.”</p>

  <p class="normal">Bizi kilisenin arka tarafındaki mezarlığa götürdü. Brian orada gömülü ünlülerin mezarlarını işaret etti. <span class="ideitalik">Bukowski</span>’nin kusmamak için mücadele verdiğini görebiliyordum, fakat tutamadı. Ünlü New York’lulardan birinin üzerine kustu.</p>

  <p class="normal">“İyi misin, Hank?” diye sordum.</p>

  <p class="normal">“İyiyim, Kızıl,” dedi. “Gerçekten, iyiyim.”</p>

  <p class="normal">Kilisenin ön tarafına yürüyüp içeri bir göz attık. Hınca hınç doluydu içerisi. İnsanlar kapı eşiklerinde duruyorlardı. İçeriden uğultu geliyordu, sabırsızlanmaya başlamışlardı.</p>

  <p class="normal">“Bu taraftan,” dedi Brian, bizi arka kapıdan sokarak.</p>

  <p class="normal">Kısmen tadilat görmüş bir bodrumu andıran bir odaya girdik. İçerideki kalabalığı düşününce birden midem bulandı ve özgüvenimi yitirdim. Oğlu minikler beysbol liginde oynayan bir anne gibi, özellikle <span class="ideitalik">Bukowski</span> için kaygılanıyordum. Makyajımı kontrol ettim, sonra saç fırçamı çıkarıp saçımı fırçalamaya başladım, ben de sahneye çıkacakmışım gibi. <span class="ideitalik">Bukowski</span>’ye baktım. Duvara yaslanmıştı, iki büklüm olmuş midesini tutuyordu.</p>

  <p class="normal">“Hadi, Hank, gösteri zamanı,” dedi Brian.</p>

  <p class="normal"><span class="ideitalik">Bukowski</span> doğruldu, sonra yüzünde kusmuk izi var mı diye aynaya baktı.</p>

  <p class="normal">“Orada bira var, değil mi?”</p>

  <p class="normal">“Her şey hazır,” dedi Brian. “Hadi, gidelim.”</p>

  <p class="normal"><span class="ideitalik">Bukowski</span> elimi tuttu kiliseye girerken. Oturacak yer kalmadığı için ayakta duran kalabalığın arasından süzülerek ilerlemeye başladık ve tezahürat koptu. Sahneye yaklaştığımızda <span class="ideitalik">Bukowski</span> elimi bıraktı. Brian beni ön sırada bir iskemleye oturttu.</p>

  <p class="normal">Otelde biraların hepsini içmiştik, bu yüzden başım hafif dönüyordu ve kendimi heyecana kaptırmıştım. <span class="ideitalik">Bukowski</span> okurken onu yüzümde gururlu kız arkadaş gülümsemesiyle seyrettim –özelikle bana yazdığı aşk şiirlerini okurken. “İri Halka Küpeler” ve “Vaat” en çok sevdiklerimdi. İnsanlar bana bakıyorlardı <span class="ideitalik">Bukowski</span> okurken, mahcubiyet duydum biraz, fakat ilgi görmek heyecan vericiydi aynı zamanda.</p>

  <p class="normal"><span class="ideitalik">Bukowski</span> akşamın son şiirini de okuduktan sonra seyirci çıldırdı. Okuma bir buçuk saat sürmüştü. Sonra arka kapıdan çıkıp doğru otele gittik.</p>

  <p class="normal">Takside elini sıkıp, “Müthiştin, Hank. Seninle gurur duyuyorum, bebeğim,” dedim.</p>

  <p class="normal">Gülümsedi ve “Fena değildi,” dedi. Performansından memnun kaldığını görebiliyordum.</p>

  <p class="normal">Odaya gittiğimizde başarılı okumayı sıcak bira içerek kutladık. Keyfimiz çok yerindeydi. Küçük çocuklar gibi kıkırdayarak yatağa yığıldık.</p>

  <p class="normal">Sonra biri kapıyı çaldı. Ses bizi şaşırtmış, keyfimizin içine etmişti. <span class="ideitalik">Bukowski</span> başını salladı, omuzları sarktı.</p>

  <p class="normal">“Kim olabilir ki?” diye fısıldadım.</p>

  <p class="normal">İki kez daha çalındı kapı.</p>

  <p class="normal">“Kahretsin! Kim o?” diye seslendi <span class="ideitalik">Bukowski</span>.</p>

  <p class="normal">“Biziz, Dick Willams ile Jane Miller,” dedi bir erkek sesi.</p>

  <p class="normal"><span class="ideitalik">Bukowski</span> gidip kapıyı açtı.</p>

  <p class="normal">Harvard kılıklı bir çift vals yaparak içeri girdi.</p>

  <p class="normal">“Ne istiyorsunuz?” diye gürledi <span class="ideitalik">Bukowski</span>.</p>

  <p class="normal">“Seni görmek, tabii ki,” dedi Dick gülerek.</p>

  <p class="normal"><span class="ideitalik">Bukowski</span> gülmedi ama.</p>

  <p class="normal">Dick yatağa ilişti, Jane de iskemleye oturdu. Sonra Dick bize şiirinden ve o başyapıtını oluştururken Jane’in onu nasıl desteklediğinden söz etmeye başladı. Hayatımda okumadığım kitaplardan, duymadığım yazarlardan konuştu. İnsanda bir güzel marizleme arzusu uyandıran şu küstah, akademik entelektüellerden biriydi.</p>

  <p class="normal">On dakika sonra <span class="ideitalik">Bukowski</span>, “Pekâlâ, beni gördünüz. Artık gidebilirsiniz,” dedi.</p>

  <p class="normal">Kapıyı açıp eliyle çıkmalarını işaret etti. İlk kez kabalığından ötürü gözüme girdi.</p>

  <p class="normal">Gitmelerinin ardından soyunup yatağa girdik. Kütük gibi uyuduk ikimiz de. Ertesi sabah dinlenmiş uyandık. Bütün bir gün hiçbir şey yememiştim, midemde tutabileceğimi sanmıyordum. Ağzıma bir hap atıp bir şişe sıcak birayla yuttum. Ben giyinirken <span class="ideitalik">Bukowski</span> bir şeyler yemeye gitti. Yarım saat sonra bira ve bir şişe Smirnoff Votka ile döndü.</p>

  <p class="normal">Bir an önce dışarı çıkıp New York’u gezmek istiyordum.</p>

  <p class="normal">“Hey, Empire State Binası’nı görmeye gidelim,” dedim.</p>

  <p class="normal">“Hayır, Empire State Binası’nı görmek istemiyorum.”</p>

  <p class="normal">“Peki, Coney Adası’na ne dersin, yakın mı?”</p>

  <p class="normal">“Hayır, Coney Adası’na da gitmek istemiyorum.”</p>

  <p class="normal">“Peki, Özgürlük Anıtı’na ne dersin?” dedim.</p>

  <p class="normal">“Hayır. Özgürlük Anıtı’nı da görmek istemiyorum.”</p>

  <p class="normal">“Peki…”</p>

  <p class="normal">“Yorgunum, yavrucuğum,” dedi. “Bu okumalar beni bitiriyor. Hadi, güzelim, keyfimize bakalım.”</p>

  <p class="normal">“Sen eğlenmeyi bilmiyorsun,” dedim. “New York’tayız ve ünlü yerlerin hiçbirini göremiyorum. Hiç olmazsa şu sauna ortamını terk edip yürüyüşe çıkabilir miyiz?”</p>

  <p class="normal">“Pekâlâ, Kızıl, yürüyüşe çıkabiliriz,” dedi, yorgun, sıkıntılı fakat aynı zamanda kızgın bir ses tonuyla. “Gidelim.”</p>

  <p class="normal">“Dur,” dedim, “bir dakika.”</p>

  <p class="normal">Telefonu alıp santrali aradım. Santralden Eyton Ribner’in telefon numarasını istedim. Eyton’ı Pasadena Sanat Ve Tasarım Koleji’nde fotoğraf öğrencisiyken poz verdiğim zamandan tanıyordum. Yakın zamanda model fotoğrafçılığı yapmak üzere New York’a taşındığını duymuştum.</p>

  <p class="normal">“Queens’de yaşıyor sanıyorum,” dedim.</p>

  <p class="normal">Santral, “Emin olduğunuzda tekrar ararsınız!” dedi ve telefonu kapattı.</p>

  <p class="normal">“Feci kaba bir kent bu,” dedim kapıda yılgın bir nöbetçi gibi bekleyen <span class="ideitalik">Bukowski</span>’ye.</p>

  <p class="normal">Polaroid makinemi kaptım ve otelden çıktık. Dışarısı sıcak ve nemliydi hâlâ. Ben en serin kıyafetimi giymiştim –mavi bluz, bermuda kot ve parmak arası terlik– fakat yine de terliyordum. <span class="ideitalik">Bukowski</span>’de kot pantolonu ve beyaz tişörtüyle bana eşlik ediyorduk.</p>

  <p class="normal">23. Cadde’de bir blok kadar yürüdük. Bir gazete bayii gördüm, dergilerin bulunduğu yere gidip kapaklarına bakmaya başladım. <span class="ideitalik">Village Voice</span>’u arıyordum –<span class="ideitalik">Bukowski</span>’nin okumasına dair bir yazı olabileceği düşüncesiyle.</p>

  <p class="normal">Ben dergilere bakarken tezgâhın arkasındaki yaşlı adam, “Hey, kızım, ya satın al ya da devam et,” diye bağırdı.</p>

  <p class="normal">Yerimden sıçradım, şoke olmuştum. Kabalık New York’ta olağandı ve ben bir yetişkin dozuna maruz kalıyordum.</p>

  <p class="normal"><span class="ideitalik">Bukowski</span>’ye baktım, fakat “Ne bekliyordun?” der gibi omuz silkmekle yetindi.</p>

  <p class="normal">Yürürken bir ağırlığın altında ezildiğimi hissettim. Herkes gergin ve korkmuş görünüyordu. Hava bile kirli ve öfkeliydi.</p>

  <p class="normal">“Hadi, Kızıl, odamıza dönelim.”</p>

  <p class="normal">“Hank,” dedim tatlılıkla, “benim için biraz gezemez misin?”</p>

  <p class="normal">Bir süre gezindik. Birkaç fotoğraf çektik. Ben “İsa Seni Seviyor,” tabelasının önünde onun bir pozunu çektim. O benim “Yarı Fiyatına” tabelasının altında bir pozumu çekti.</p>

  <p class="normal">“Ciddiyim, Kızıl. Odaya dönmem gerek. Çok sıcak.”</p>

  <p class="normal">Caddenin ilerisinde bir mobilyacı gördüm, vitrinde harikulade deri koltuklar ve üzeri kapanan yazı masaları sergilemişlerdi. Kendimi bildim bileli benim için başarının ölçüsü kiraz ağacından bir masa ve deri koltuk olmuştu.</p>

  <p class="normal">Dükkânın vitrinine koşup hayranlıkla deri koltukları seyretmeye koyuldum. Göz ucuyla <span class="ideitalik">Bukowski</span>’nin dönüp aksi istikamete yürüdüğünü gördüm. Beni orada bırakabileceği hiç aklıma gelmemişti, ama bıraktı. Başımı kaldırdığımda gitmişti.</p>

  <p class="normal">Korku içindeki New York’luların arasına karışıp geri yürümeye başladım. Los Angeles’te olsaydım erkekler bana asılırdı, fakat kızıl büyüsü bu gruba tesir etmiyordu. Yürüyen ölülerden farkları yoktu. Benden korkuyorlardı neredeyse.</p>

  <p class="normal">Ertesi gün Los Angeles’a uçacağımı düşündüm ve kaygılanmaya başladım. Sonra Valium reçetesi geldi aklıma. Çantayı açıp buruşuk reçeteyi buldum.</p>

  <p class="normal">Birkaç blok yürüdükten sonra 8. Cadde’de küçük bir eczane buldum.</p>

  <p class="normal">Dükkândaki her şey eskiydi sanki. Kirli pencerelerden içeri süzülen kasvetli ışık her şeyi hastalıklı bir sarıya boyuyordu. Dükkânın arka tarafına gittim ve beyaz ceket giymiş yaşlı adamı buldum. Reçeteyi eline tutuşturdum. Pek umudum yoktu. Ayrıca o ana kadar karşılaştığım kabalıklardan sonra kibar olmasını beklemiyordum.</p>

  <p class="normal">“Ne bu?” diye sordu, buruşuk reçeteyi düzelterek.</p>

  <p class="normal">Sesinin yumuşaklığı beni şaşırttı. Bütün gün karşılaştığım yabancıların arasında bana kaba davranmayan ilk insan.</p>

  <p class="normal">“Yarın Los Angeles’a uçacağım,” dedim. “Uçağa binebilmek için Valium almam gerek. Uçmaktan korkuyorum.”</p>

  <p class="normal">“Çök üzgünüm, hanımefendi,” dedi, “fakat bunu Los Angeles’ta yaptırmanız gerekirdi.”</p>

  <p class="normal">“Zamanım olmadı,” dedim.</p>

  <p class="normal">“Size yardımcı olmak isterdim,” dedi, “fakat reçetenizi kabul edemem.”</p>

  <p class="normal">“Neden?”</p>

  <p class="normal">“Eyalet dışından olduğu için,” dedi.</p>

  <p class="normal">“Fakat doktorumu arayabilirsiniz,” dedim.</p>

  <p class="normal">“Üzgünüm,” dedi, “eyalet dışından reçeteleri kabul edemiyoruz. Ayrıca okunamıyor bile.”</p>

  <p class="normal">“Yapabilseydiniz ücreti ne olurdu?” diye sordum.</p>

  <p class="normal">“On iki dolar,” dedi. “Fakat bu reçeteyi kabul edemem. Üzgünüm, canım. Sen en iyisi uçakta içki iç.”</p>

  <p class="normal">Reçeteyi elinden alıp dışarı çıktım.</p>

  <p class="normal">Odama döndüğümde <span class="ideitalik">Bukowski</span> votka içiyordu. Bir bira açıp eczanede yaşadıklarımı anlattım.</p>

  <p class="normal">“Sürekli, ‘ben bu reçeteyi kabul edemem’ deyip durdu. Sanki Thrifty’s’de geçerliymiş gibi. Fakat yapsaydı on iki dolara patlayacaktı. On iki dolar! Los Angeles’ta taş çatlasa altı dolardır. İnsanlar nasıl hayatta kalabiliyorlar bu berbat kentte.”</p>

  <p class="normal"><span class="ideitalik">Bukowski</span> bir şey söylemeden dinledi. Sıcaktan ve yorgun-uktan tamamen bitkin düşmüş görünüyordu.</p>

  <p class="normal">Odanın içi saunadan farksızdı hâlâ. Gittim ve bacaklarımı açıp ata biner gibi pencerenin kenarına oturdum. Pencerelerde tel yoktu, sağ bacağım içeride, sol bacağımı dışarı çıkarıp sallamaya başladım.</p>

  <p class="normal">“Hey, yavrucuğum, oradan insan iyi edersin,” dedi.</p>

  <p class="normal">“Ben iyiyim,” dedim. “Burası daha serin. Sen de denemelisin.”</p>

  <p class="normal">Aşağı baktım ve başım döndü. Dengemi yitirip pencerenin dışına doğru yığıldım. İleri geri titriyordum, sonra iki elimle pencerenin iç kısmına tutunup sağ bacağımdan destek alarak kendimi yukarı çektim. <span class="ideitalik">Bukowski</span> bana yardım etmek için yerinden fırladı. Kendimi o kadar korkutmuştum ki göğsümü tutarak yatağa koştum.</p>

  <p class="normal">“Tanrım, yavrucuğum,” dedi <span class="ideitalik">Bukowski</span>, “ramak kalmıştı. Daha önce birçok kadın yitirdim, ama böylesi ilk olacaktı. Annene ne derdim? .”</p>

  <p class="normal">Ölümden dönmenin adrenalinine rağmen sıcak, attığım hap ve alkol beni birden bitirdi. <span class="ideitalik">Bukowski</span> bana sarılmak için döndüğünde yataktan aşağı yuvarlandım. Yerde uyuya kaldım.</p>

  <p class="normal">Ertesi sabah eve doğru yola çıktık. Uygar Los Angeles’a dönmek için sabırsızlanıyordum. <span class="ideitalik">Bukowski</span> gibi ben de nefret ettim New York’tan.</p>
</body>
</html>
