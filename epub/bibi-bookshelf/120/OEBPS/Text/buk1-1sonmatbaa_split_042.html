<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_37">XXXVII</h1>

  <p class="ortayazi">Teşekkürler</p>

  <p class="normal">Norman Mailer bir keresinde, “Kitap yazmak insanın çocuk doğurmaya en fazla yaklaşabilme biçimidir,” demiş. İkisini de yapmış biri olarak buna yüzde yüz katılıyorum. İkisinin arasındaki koşutluklar inanılmaz.</p>

  <p class="normal">Ebeveynlik gibi, bu kitabı yazmak anestezi olmaksızın hayatımda gönüllü olarak giriştiğim en muazzam işti. Nihai olarak bir sevgi emeği olmakla birlikte, zaman zaman moral bozucu, duygusal olarak ıstırap verici ve zor bir işti. İnsanlar genellikle yazmanın bütünüyle tek başına yapılan bir iş olduğunu sanırlar; evet, son ürün benim sorumluluğumdur –nihai metnin üzerinde adım ve edebi DNA’m ile, fakat hamilelik döneminde benden entelektüel olarak çok daha üstün pek çok insandan yardım aldım ve bu insanların çoğunu dost olarak görme ayrıcalığına sahip olduğumu ve kitabı bütünüyle sahiplenmenin doğru olmayacağını hissediyorum.</p>

  <p class="normal">Bu anıları yazmak aynı zamanda hayatımın en aşağılayıcı deneyimlerinden biriydi ve İngilizce kompozisyon ve yaratıcı yazı yöntemi hakkında ne kadar az bilgi sahibi olduğumu başından bilmiş olsaydım, bu kitap bugün elinizde olmazdı. Neyse ki, kibir saadettir ve benim, doğrudan ve dolaylı olarak, bu bebeğin yaratılışına önemli katkı yapmış pek çok zeki insana ulaşma olanağım vardı. Onlara teşekkür etmek istiyorum.</p>

  <p class="normal">Bana işleri ve sırlarıyla hem kişisel hem de mesleki olarak güven duyan aile, arkadaş ve müşterilere özel bir teşekkür ve minneti borç bilirim. Sizin sarsılmaz sadakat ve desteğiniz bana bu kitabı yazmak için gerekli zamanı sağladı. Hepinizi çok seviyorum.</p>

  <p class="normal">Takıldığımı hissettiğim zamanlarda özellikle başvurduğum (yük olduğum) beş sevgili (ve sabırlı) arkadaşım var. Her ne kadar üst dudaklarına sıcak ağda yaptırmayı yeğleyeceklerinden emin olsam da, istendiğinde, fevkalade yoğun programlarından zaman ayırıp bana samimi ve yapıcı eleştirilerini sunmaktan imtina etmediler. Adları şöyle: Dan Jordinelli, Patty Barr, Alice Hartwell, Angela ve Barbara Cardinal. Teşekkür ederim, dostlarım.</p>

  <p class="normal">Söz sarrafı ve olağanüstü editör Jeff Menell’e de burada teşekkür etmek isterim. Bu beyefendinin desteği olmaksızın bu kitap bir yayıncının posta odası görevlisini aşamazdı. İngiliz diline olan tutkunuzdan ötürü teşekkür ederim.</p>

  <p class="normal">Her ikisi beni ustalıkla hazırlanmış yapıtlarına dahil etmiş olan film yapımcısı John Dullaghan ve yazar Howard Sounes’e teşekkürü borç bilirim. John, <span class="ideitalik">Born into This</span> adındaki güçlü belgeseli, Howard ise <span class="ideitalik">Charles Bukowski: Locked in the Arms of a Crazy Life (Çılgın Bir Yaşamın Kollarında Tutsak)</span> adındaki şaşırtıcı derecede iyi araştırılmış büyüleyici biyografisi ile Charles <span class="ideitalik">Bukowski</span>’nin hayatını konu alan iki mükemmel yapıt. Onlarla yaptığım kişisel söyleşilerde ikisi de Buk ile ilişkime dair şaşırtıcı kişisel açıklamalarda bulunarak hayatımın kapanmış o bölümünü tekrar ziyaret etmemi sağlayarak beni bu kitabı yazmaya yönlendirdiler.</p>

  <p class="normal">“<span class="ideitalik">Bukowski</span>”ye ilişkin her şey için önemli bir kaynak oluşturan <span class="ideitalik">Bukowski</span>.net sitesinin yaratıcısı Michael Phillips’e teşekkür borçluyum. Onun sitesi olmasaydı muhtemelen Alman <span class="ideitalik">Bukowski</span> <span class="ideitalik">Topluluğu</span>’nun –<span class="ideitalik">Bukowski</span>-Gesellschaft.de– kurucusu Roni Braun’u tanıma olanağı bulamayacaktım. Roni’ye bana ilişkimiz sırasında Buk’un yazdığı paha biçilmez ve çoktan kaybolmuş mektup ve şiirlerin kopyalarını sağladığı için çok büyük minnet borçluyum. (Bu kopyalar Michael Monfort’un devasa <span class="ideitalik">Bukowski</span> koleksiyonunun arasından çıktı.) Buk’un sesini ve gerçek ruhunu günlük temelde canlı tuttuğu için teşekkür ederim.</p>

  <p class="normal">Dostum, akıl hocam ve “cilacım” Melanie Villines’e sonsuz teşekkürler. Senin olağanüstü yeteneklerin, ancak azizlerde bulunan sabrın ve müthiş sezgilerin olmaksızın bu kitabı yazamazdım. Bana bu kitabın tamamlanması için gerekli bir yıl zarfında yazmaya ve cesarete dair senden önce gelen bütün akademisyenlerden daha çok şey öğrettin. Ruhani ve profesyonel rehberlikten ve cesaretten tut, diplomatik edebi öğüte varıncaya dek, yolun her adımında sözcüklerimin parıltılı ve okunur olmasında yardım sağladın; bu kitabın yaratılışına yaptığın katkı paha biçilmezdi ve sana ne kadar teşekkür etsem azdır.</p>

  <p class="normal">Modern ve Rönesans Adamı Alman film yapımcısı Thomas Schmitt’e insanın içine işleyen “Charles <span class="ideitalik">Bukowski</span> –Doğu Hollywood 1976” başlıklı üç belgeselinden bölümler kullanmama izin verdiği için teşekkür etmemiş olsam büyük kabalık etmiş olurum. Senin katkın hikâyemi canlı tuttuğu gibi kişisel ve değerli anılarımı korumamı da sağladı, bu yüzden sana sonsuza dek minnet borçlu kalacağım (umarım).</p>

  <p class="normal">Son olarak, Sun Dog Press’ten Al ve Judy Berlinski’ye en derin sevgilerimi ve minnetimi sunmak isterim. Black Sparrow Press’in efsanevi yayıncı ikilisi John ve Barbara Martin’i çağrıştıran sayısız müşterek yetenekleriniz, cana yakınlığınız ve mizah anlaşınız ilk yayınlanma deneyimimi son derece keyifli hale getirdi. Bu kitaba gösterdiğiniz profesyonel bağlılık ve kişisel incelik benim için tahmin edemeyeceğiniz kadar değerli. Bana şans tanıdığınız için size teşekkür ederim.</p>

  <div class="calibre1" id="calibre_pb_43"></div>
</body>
</html>
