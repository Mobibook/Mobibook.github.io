<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_21">XXI</h1>

  <p class="ortayazi">İç çekiş.</p>

  <p class="normal"><span class="ideitalik">Bukowski</span> çok iç çekerdi. Benim için iç çekmenin bir anlamı vardır –hüzünlenmişimdir, yorgunumdur, bunalımdayımdır, yılgınımdır. Fakat <span class="ideitalik">Bukowski</span> genel ilkeler doğrultusunda iç çeken bir adamdı. Hayatta olmaya verdiği tepkiydi. İç çekiş.</p>

  <p class="normal">Birlikte olmaya başladığımızda uzun uzun iç çektikten sonra neyi olduğunu sorardım.</p>

  <p class="normal">“Hiçbir şey,” derdi. “Ve her şey –bütün lanet dünya.”</p>

  <p class="normal">Ben de onu neşelendirmeye çalışırdım.</p>

  <p class="normal">“Hadi,” derdim. “O kadar da kötü değil. Dışarı çıkıp bir şeyler yapalım.”</p>

  <p class="normal">İç çekiş.</p>

  <p class="normal">“Yürüyüşe çıkalım.”</p>

  <p class="normal">İç çekiş.</p>

  <p class="normal">“Yemeğe çıkalım.</p>

  <p class="normal">İç çekiş.</p>

  <p class="normal">“Arabayla gezelim.”</p>

  <p class="normal">İç çekiş.</p>

  <p class="normal">“Şampanya içelim.”</p>

  <p class="normal">İç çekiş.</p>

  <p class="normal">“Hipodroma gidelim.”</p>

  <p class="normal">“Tamam. Gidelim.”</p>

  <p class="normal">Nisan ayıydı ve Los Angeles havalimanına birkaç kilometre uzaklıktaki Inglewood’da bulunan Hollywood Park Hipodromu’nda atlar koşmaya başlamıştı.</p>

  <p class="normal">Hipodroma gitmeden önce <span class="ideitalik">Bukowski</span> bir <span class="ideitalik">Yarış Bülteni</span> satın alıp atları inceledi. Evden sabah on bir gibi çıktık ve öğleden önce hipodromdaydık. İlk koşuya bir saat kadar bir süre vardı –<span class="ideitalik">Bukowski</span> için bülteni inceleme, atlara ve jokeylere dair notlar alma süresi.</p>

  <p class="normal">Bahislerini oynamak için son ana kadar beklerdi genellikle. <span class="ideitalik">Bukowski</span>’nin seçimleri pek çok faktöre dayanırdı –fakat esasen diğerleri bahislerini oynadıktan sonra olasılıklardaki değişiklere göre oynardı. Herkesin nasıl oynadığını gördükten sonra genellikle farklı bir ata oynardı.</p>

  <p class="normal"><span class="ideitalik">Bukowski</span>’nin hipodromdaki ciddiyetini gülünç bulurdum. O yarış bültenini karmaşık bir algoritma formülünü çözmeye çalışan bir matematikçi gibi incelerken ben onu hayranlıkla seyrederdim. Çok zahmetli bir iş gibi gelirdi bana. Hipodrom benim için gevşeyip iyi zaman geçirilecek bir yerdi. Hollywood Park’ın 1970 yılında kimse için klas bir yer olmadığını teslim ediyorum. Çoğunluğunu sosyal yardımla yaşayan umutsuz işsizlerin ve hayalperestlerin oluşturduğu kasvetli bir yerdi. Bir bahar gününde açık havada olmak, bira içmek, harikulade atları ve parlak ipeklileri çekmiş jokeyleri seyretmek güzeldi yine de.</p>

  <p class="normal"><span class="ideitalik">Bukowski</span> ile tamamen farklı tarzlarda oynardık. Onunki bilimseldi. Her ne kadar ben de olasılıkları ve jokeyleri dikkate alsam da, benimki sezgiseldi. İkimiz de koşu aralarındaki yarım saatlik beklemeden nefret ederdik. Ben genellikle tuvalete ya da bir bira almaya giderdim. İçsel pusulam eksik doğduğum için genellikle kaybolurdum ve <span class="ideitalik">Bukowski</span> zamanının çoğunu beni arayarak geçirirdi. Bir keresinde benim yüzümden sürpriz bir ata oynama fırsatını kaçırmış ve at birinci gelmişti.</p>

  <p class="normal">Fakat kazanan bir ata oynama fırsatını kaçırsa bile asla şikâyet etmez, beni başımı alıp gittiğim için azarlamazdı. Atlara oynama konusunda ciddi olmakla birlikte, her şeyi belli bir çerçeve dâhilinde tutmayı başarırdı. Bir attan çok kazanmışsa, bir sonraki koşuda daha büyük oynamazdı.</p>

  <p class="normal">Çoğu kumarbazın aksine derinde bir yerde kaybetme isteği yoktu. Her zaman kazanmak için oynar, gün boyunca küçük kazançlar elde etmek onu tatmin ederdi. Sonunda hepsi üst üste toplanırdı. Kaybettiğinden çok kazanırdı genellikle. <span class="ideitalik">Bukowski</span> yapı olarak çok rekabetçi bir insandı ve hipodromdaki rakibi işletmeydi.</p>

  <p class="normal">Bazen, iki koşu arasında, ben bir yerlere gidip kaybolmamışsam, bana Jane’den ve onu ilk kez nasıl hipodroma getirdiğinden söz ederdi. Doktorlar ona içkiyi bırakmazsa öleceğini söylediklerinde <span class="ideitalik">Bukowski</span> Jane’e zamanını nasıl geçireceğini sormuştu. Jane de ona, “Hipodroma gidebilirsin,” demişti.</p>

  <p class="normal"><span class="ideitalik">Bukowski</span> içkiyi bırakmamış ve atlara oynamayı zamanla sevmişti. En gözde eğlence biçimiydi ve bahislere yazıya yaklaştığı gibi yaklaşırdı –kararlılık, tutarlılık ve disiplinle.</p>

  <p class="normal">Tabii ki bunlar bende hiç olmayan ve beni cezbeden niteliklerdi. Her zaman onun istikrarının bir parçasının bana da bulaşacağını umardım. Fakat ben fazla hercaiydim, sürekli bir yerlere koşup duruyordum.</p>

  <p class="normal">Koşuların arasında bazen <span class="ideitalik">Bukowski</span>’ye dönüp, “Hemen geliyorum,” derdim.</p>

  <p class="normal">İç çekiş. .</p>
</body>
</html>
