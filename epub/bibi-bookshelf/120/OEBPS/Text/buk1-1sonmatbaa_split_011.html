<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_6">VI</h1>

  <p class="ortayazi">Cimri değildi,<br class="chapter" />
  tutumluydu sadece.</p>

  <p class="normal">Benim evimde sabahladığı geceden iki gün sonra ön kapıma sıkıştırdığı notunu buldum. İçeriğine bakılırsa bana âşık olmuş gibiydi. Benden karşılık almaması peşime daha ısrarla düşmesine neden olmuştu. İzleyen birkaç gün boyunca başka notlar bıraktı. Onları kapıma ya da posta kutuma bırakıyordu. Beni birkaç kez aramış, fakat hiçbirinde evde bulamamıştı. Benim için kaygı duyuyordu. İyi olup olmadığımı merak ediyor, onu aramamı istiyordu. Bir gün eve geldiğimde kapımda bir Alman Demir Haç nişanı sallanıyordu. Gurur okşayıcıydı, biraz da tedirgin edici. Yersiz, çılgın bir tonu vardı bütün bunların.</p>

  <p class="normal">Her sabah Stacey’yi okula götürüyor, sonra eve dönüp öğlene kadar uyuyordum. Sık sık anneme gidip birkaç gün onda kalıyordum, günlerce ya da haftalarca uyuşturucu ve alkol kullandıktan sonra. Kişiliğimdeki bölünme hayatımda üç dört gün çılgın takılıp üç dört gün uzaklaşmaya dayalı bir örüntü yaratıyordu. İki ayrı hayat yaşıyordum, bu da <span class="ideitalik">Bukowski</span>’yi çileden çıkarıyordu. Akşamları yapmam gereken işleri yapıyor, çoğunlukla amfetamin reçetesi yazdırabileceğim yeni bir doktor arıyordum. Stacey’yi okuldan aldıktan sonra bir yerden yiyecek bir şeyler alıp anneme gidiyordum. Annem altıya çeyrek kala gibi eve geldiğinde Alpine Inn’deki işime gidiyordum.</p>

  <p class="normal"><span class="ideitalik">Bukowski</span>’nin notlarını genellikle sabahın iki buçuğunda işten eve döndüğümde buluyordum. Notları mutfak çekmecesine koyuyor, hafta boyuncu onu pek düşünmüyordum. Kira borcum yüzünden dairemden kovulacağımdan endişe ediyordum daha çok.</p>

  <p class="normal">İşten eve geldiğimde saatlerce uyuyamıyordum. Bazen Stacey’yi okuldan alıp anneme götürme saati gelinceye kadar uyanık kalıyordum. Bir çocuk için sağlıklı bir yaşantı değildi ve bunun farkındaydım. Fakat bu durumla ilgili olarak kendimi suçlu hissettikçe içim daralıyor, sıkıntımı azaltmak için daha çok kaçma isteği duyuyordum. Haz peşinde koşmayı bırakırsam daha iyi bir insan ve anne olmakla kalmayıp para da biriktirebileceğimi biliyordum –kiram da dahil olmak üzere faturalarımı ödeyebilecektim en azından.</p>

  <p class="normal">Nafaka almıyordum, ama hakkım olmadığından değil. Stacey’nin babası bana nafaka vermiyordu, onu arayıp yalvardığımda bile. Tekrar evlenmişti ve bana kendi harcamalarını ancak karşılayabildiğini söylüyordu. Çalışmadığını, bana verebilecek parası olmadığını iddia ediyordu.</p>

  <p class="normal">Daha iyi bir işi bulmam gerektiğini biliyordum. O günlerde ne zaman daireme girsem kira borcumdan ötürü suç işliyormuş gibi hissediyordum kendimi. Ne zaman kapım çalınsa yüreğim ağzıma geliyordu. Ne zaman evden çıksam ev sahibi beni ön penceresinden izliyordu.</p>

  <p class="normal">Hafta sonu <span class="ideitalik">Bukowski</span>’den yeni şiirler ve mesajlar buldum. Beni aklından çıkaramadığını söylüyordu çoğunda. Kafam çok doluydu, ne düşüneceğimi bilemiyordum doğrusunu söylemek gerekirse. Beni takıntı yapmış gibiydi. Ateşini biraz söndürmek için aramıza bir süre için mesafe koymam gerektiğini düşünüyordum.</p>

  <p class="normal">Pazartesi, tatil günümde, öğlen bir gibi evine uğramaya karar verdim. Bir hafta olmuştu ziyaretime geleli. Yüzü parladı kapıyı açıp beni gördüğünde.</p>

  <p class="normal">“Sen nereye kayboldun, Küçük Kızıl?” dedi, beni heyecanla oturma odasına alarak.</p>

  <p class="normal">“Çalışıyorum,” dedim, “ve Stacey ile ilgileniyorum.”</p>

  <p class="normal">“O kadar mı?”</p>

  <p class="normal">“Hemen hemen.”</p>

  <p class="normal">“Zamanını tekeline alan bir erkek arkadaş falan?”</p>

  <p class="normal">“Son zamanlarda değil.”</p>

  <p class="normal"><span class="ideitalik">Bukowski</span> buzdolabından iki şişe Michelob kapıp masanın üzerine koydu. Daktiloya kâğıt takılıydı ve makinenin yanına sayfalar istiflenmişti.</p>

  <p class="normal">“Çalışmana engel olmuyorum umarım,” dedim, daktiloyu fiskeleyerek.</p>

  <p class="normal">“Dün gecenin vurgunu bunlar,” dedi, başıyla masanın üzerindeki sayfaları işaret ederek.</p>

  <p class="normal">“Balık avlamaktan söz eder gibisin,” dedim.</p>

  <p class="normal">“Bir anlamda öyle,” dedi. “Ağı atarsın ve ne geldiğine bakarsın.”</p>

  <p class="normal">“Önceden bir şey tasarlamaz mısın? Yazmaya başlar ve ne geldiğine bakarsın, öyle mi?”</p>

  <p class="normal">“Hemen hemen,” dedi. “İyiyse tatlı, sıcak bir bira sıçmığı gibi gelir.”</p>

  <p class="normal">“Güzel bir benzetme,” dedim.</p>

  <p class="normal">“Doğu bir benzetme, canım,” dedim.</p>

  <p class="normal">Beni kollarına alıp sıkıca sarıldı. Sonra öpmeye başladı. <span class="ideitalik">Bukowski</span>’nin öpüşmeye gerçekten taptığını öğrenmem çok sürmeyecekti. Sabaha kadar öpüşebilirdi. Bana “öpüşme manyağı” olduğunu söyledi. O günkü girişkenliği beni savunmasız yakalamıştı. Beni görmek gerçekten mutlu etmişti onu.</p>

  <p class="normal">Beni yatak odasına doğru götürdü. Kapıda durduğumuzda lacivert duvarlara baktım, sonra kırık dökük yatağına. Daha kapıdan seks kokuyordu yatak.</p>

  <p class="normal">Beni kendine çekti ve sertliğini karnımda hissettim. Geri çekildim, yatağa baktıktan sonra yüzüne baktım.</p>

  <p class="normal">“Yeni bir şilte satın aldığında bana haber ver,” dedim. “O zamana kadar, aklından bile geçirme.”</p>

  <p class="normal">Bana daha iyi bakabilmek için bir adım geri çekildi. Miyop olduğundan odaklanmak için biraz uzaklaşma ihtiyacı hissederdi. Beni inceliyor, ciddi olup olmadığını anlamaya çalışıyordu.</p>

  <p class="normal">“Ciddi misin?” dedi.</p>

  <p class="normal">“Kesinlikle, tamamen, bütünüyle,” dedim, elinden tutup onu oturma odasına götürerek.</p>

  <p class="normal">Köhne kanepesine oturup bir süre konuşmadan biralarımızı içtik. Az önce ona söylediğim şeyi sindirmeye çalıştığını görebiliyordum.</p>

  <p class="normal">“Sapasağlam bir şilteyi ziyan etmek israf gibi geliyor bana,” dedi.</p>

  <p class="normal">Cimri değildi, tutumluydu sadece. Çok gerekmedikçe katiyen para harcamazdı. Giysi dolabı yoktu zaten. Bir şey satın alması gerektiğinde, yeni bir gömlek falan, genellikle Sunset Bulvarı’nda Zody’s adındaki indirimli mağazadan ucuz bir şey alırdı. Mobilyası bir arka sokaktan alınıp getirilmiş gibiydi. Daha çok söğüş et, yumurta ve ekmekle beslenirdi. İçerdi, evet, ama genellikle en ucuz bira ve şarap. Bazen kendi sigarasını bile sarardı. Bir şey satın aldığında, çok sevdiği 67 model Volkswagen’i de dâhil olmak üzere, ücretini nakit öderdi. Bana karşı bile aşırı cömert olduğu söylenemezdi. Eski şiltenin daha yıllarca kullanabileceğini düşündüğü için gönlü ondan kurtulmaya razı olmuyordu. Onunla hiçbir zaman maddi durumunu konuşmamıştım, fakat yoksulluk sınırında yaşadığını tahmin ediyordum. Zorunluluktan değil de seçtiği için bu şekilde yaşadığını düşünemiyordum.</p>

  <p class="normal">“Umarım sen ve şilten çok mutlu olursunuz,” dedim.</p>

  <p class="normal">Oturma odasında oturup bira içmeye devam ettik.</p>

  <p class="normal">“Sen farklısın, Cups,” dedi. “Yazarlığımdan hiç söz etmiyorsun. Diğer kadınlar, başka şeyden konuşmak istemiyorlar.”</p>

  <p class="normal">“Çok kadın var demek ki?” dedim.</p>

  <p class="normal">“Beni arıyorlar, mektup yazıyorlar, şiir dinletilerine geliyorlar,” dedi. “Başka erkeklerin bilmediği bir şey bildiğimi sanıyorlar galiba.”</p>

  <p class="normal">“Ne biliyorlar sence?”</p>

  <p class="normal">“Hassas olduğumu ve kadınları tatmin etmeyi bildiğimi belki,” dedi.</p>

  <p class="normal">Yüzümü hiç tatmin olup olmadığımı anlamak istercesine dikkatle inceledi. Sınıyordu beni. Bu konuya daha önce hiç değinmemiştik. Cinsel iştahımı kabartmaya çalıştığını hissettim. Hiçbir şekilde belli etmek niyetinde değildim.</p>

  <p class="normal">“Filozofsun sen daha çok, sapık bir filozof, aklı uçkurunda bir filozof, ama filozof yine de.”</p>

  <p class="normal">Güldü, ağzının köşelerinde eksik dişlerinin boşluğu belirdi.</p>

  <p class="normal">“Beni belli ettiğinden daha fazla okumuş olduğuna dair bir his var içimde,” dedi.</p>

  <p class="normal">İkinci gecemizde bana verdiği <span class="ideitalik">Pis Moruğun Notları</span> kitabına girişmemiştim hâlâ. Bu da canımı sıkıyordu. Bana bir öykü derlemesini vermiş olması güzeldi, ama şimdi onu okumak zorundaydım. Bir sonraki görüşmemizde bana bir şeyler soracaktı mutlaka. Kitaba şöyle bir göz atmış ve üstün bir yeteneği olduğuna hâlâ ikna olmamıştım. Biraz daha okumak gerekecekti. Bahis açılırsa söyleyecek olumlu bir şeyler bulabileceğimden emindim.</p>

  <p class="normal">Telefon çaldı ve <span class="ideitalik">Bukowski</span> kalkıp telefona cevap verdi. Gelip onunla tiksinç şiltesinin üzerinde istediği her şeyi yapmaya can atan kadın hayranlarından biriydi muhtemelen.</p>

  <p class="normal">Kalktım ve o telefonu dinlerken el salladım. Elini, “Gitme,” anlamına gelecek şekilde salladı, fakat gitmiştim bile.</p>
</body>
</html>
