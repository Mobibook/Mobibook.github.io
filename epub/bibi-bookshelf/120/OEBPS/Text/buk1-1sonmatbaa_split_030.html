<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_25">XXV</h1>

  <p class="ortayazi">“Kaçık orospu çocuğunun tekisin.<br class="chapter" />
  Seni bir daha asla görmek istemiyorum!<br class="chapter" />
  Sen çatlaksın, <span class="ideitalik">Bukowski</span>!”</p>

  <p class="normal">New York’tan döndükten kısa bir süre sonra <span class="ideitalik">Bukowski</span> bana bir şiir okuması daha olduğunu söyledi.</p>

  <p class="normal">“Bu seferki nerede? “diye sordum.</p>

  <p class="normal">“Altın Ayı’da,” dedi, o ad onun için hiçbir şey ifade etmiyormuş gibi.</p>

  <p class="normal">Bir müzik fanatiği olarak Altı Ayı’nın Huntington Beach’de pek çok ünlünün –Bob Dylan, Jimi Hendrix, The Doors ve Janis Joplin gibi– çaldığı prestijli bir gece kulübü olduunu biliyordum.</p>

  <p class="normal">“Vay canına, ünleniyorsun, Babişko! Harika!”</p>

  <p class="normal">“Hayır, harika değil. Nefret ediyorum okumalardan, ama kirayı ödüyorlar.”</p>

  <p class="normal">“Nasıl nefret edersin okumaktan? Seyirci sana bayılıyor… New York’ta bayıldılar en azından.”</p>

  <p class="normal">“Seyirci bana bayılmıyor, ben de seyirciye bayılmıyorum. İnsanlar bana üç gözlü bir panayır ucubeymişim gibi bakıyorlar. İnsan numarası yapan maymun muamelesi yapıyorlar. ‘Böyle buyurun, hanımlar beyler. Şaşırtıcı <span class="ideitalik">Bukowski</span>’yi görün. Yarı insan, yarı maymun. Annesi King Kong’un tecavüzüne uğramıştı.’ Kahretsin, nefret ediyorum orospu çocuklarından.”</p>

  <p class="normal">İçim sızladı onun için çünkü söylediğinde gerçeklik payı olduğunu biliyordum. New York seyircisi kalabalık ve heyecanlı olmakla birlikte bir miktar küçümseme de söz konusuydu. <span class="ideitalik">Bukowski</span>’nin Altın Ayı’da yapacağı okumayı neden iple çekmediğini anlayabiliyordum.</p>

  <p class="normal">“Benimle gelir misin?” diye sordu <span class="ideitalik">Bukowski</span>.</p>

  <p class="normal">“Ne zaman okuma?”</p>

  <p class="normal">“Bu Cuma,” dedi.</p>

  <p class="normal">Stacey Cuma günü anneannesinde kalacaktı, bu yüzden <span class="ideitalik">Bukowski</span>’ye gelebileceğimi söyledim. Beni kucağına çekip öptü.</p>

  <p class="normal">“İyi ki varsın, yavrucuğum,” dedi, bana sıkı sıkı sarılarak.</p>

  <p class="normal">Altın Ayı’ya bir saat erken gittik. <span class="ideitalik">Bukowski</span> beni idareciyle tanıştırdı, bıçkın bir tip gibi geldi bana. Güven vermeyen bir görünümü vardı, hemen olumsuz tepki verdim adama. İkimize de gayet saygılı davranmasına rağmen ona güven duymadım.</p>

  <p class="normal">Zamanımız olduğu için <span class="ideitalik">Bukowski</span> ile yandaki bara girip birkaç içki içtik.</p>

  <p class="normal">“Bu kez daha yavaş iç, Hank. Geçen sefer sonuna doğru sarhoş olup sözcükleri biraz yuvarlamaya başladın.”</p>

  <p class="normal">Üçer tane içtikten sonra gece kulübüne döndük. <span class="ideitalik">Bukowski</span> yine kusacak gibi oldu ve arka taraftaki kuliste volta atmaya başladı.</p>

  <p class="normal">“Kızıma iyi bak benim için,” dedi idareciye.</p>

  <p class="normal">“Tasalanma, adamım. Prenses muamelesi yapacağız ona. Hesabı bana ait. Ne içmek istersin, tatlım?”</p>

  <p class="normal">O anda <span class="ideitalik">Bukowski</span>’nin adı duyuruldu ve derin bir soluk alıp sahneye çıktı. Seyirciler alkışlayıp uludular. “Sakin olun, bebeler. Hepinizi aynı anda haklarım,” dedi <span class="ideitalik">Bukowski</span> onları kışkırtarak.</p>

  <p class="normal">Bu kalabalığı daha da heyecanlandırdı. Yuhalayıp küfredenler oldu. Kontrolden çıkmışlardı. Sonunda <span class="ideitalik">Bukowski</span> okumaya başlayınca sustular. Bu arada garson kız on dakikada bir bana bir şey isteyip istemediğimi soruyordu. Özel hizmetçim gibiydi. İçkiler geliyor, ben de dikiyordum.</p>

  <p class="normal"><span class="ideitalik">Bukowski</span> okumayı bitirdiğinde ben perişan durumdaydım. Bir şekilde Bay Altın Ayı’nın <span class="ideitalik">Bukowski</span> ile hesap görmekte olduğu kulisi bulabildim.</p>

  <p class="normal">“Harikaydın, bebeğim,” diye yağladım <span class="ideitalik">Bukowski</span>’yi. “Bu New York’tan bile iyiydi!”</p>

  <p class="normal">“Evet, evet, teşekkür ederim, Cups,” dedi <span class="ideitalik">Bukowski</span>, beni durdurmaya çalışarak. Nefret ederdi iltifattan.</p>

  <p class="normal">“Pekâlâ, nerede kalmıştık?” diye sordu Bay Ayı. “Sana ne kadar vermem gerektiğini söylemiştin? İki yüz dolardı, değil mi?”</p>

  <p class="normal">“İki yüz dolar mı?” diye bağırdım. “Ona beş yüz dolar vaat ettin. Onu kazıklamaya mı çalışıyorsun? Sende güven telkin etmeyen bir şey olduğunu hissetmiştim. Seni görür görmez anlamıştım! Gözlerin kötü bakıyor!”</p>

  <p class="normal">“Hey, Kızıl, sakin ol!” dedi <span class="ideitalik">Bukowski</span> bana. “Adam şaka yapıyor sadece.”</p>

  <p class="normal"><span class="ideitalik">Bukowski</span> parasını aldı ve beni arka kapıdan çıkardı. Yol boyunca kafasını ütüledim. Western ile Carlton Yolu kavşağına geldiğimizde <span class="ideitalik">Bukowski</span> beni ayıltıp susturmaya karar verdi. Carlton’dan dönmek için yavaşlayacağına gaza bastı. Virajı kaldırımı kıl payı sıyırarak saatte seksen kilometre hızla aldı.</p>

  <p class="normal">“Ne yapıyorsun, Hank? Yapma, beni korkutuyorsun!”</p>

  <p class="normal">Manyak gibi gülerek aynı şekilde sürmeye devam etti. Binanın önüne yanaşıp park edeceğine caddenin ortasında yüksek hızla daire çizmeye başladı. Kendi etrafımızda birkaç tur attık. Sonra caddenin karşı yakasındaki Pizza Pete’in otoparkına girip dönmeye devam etti. Kusacak gibi hissediyordum kendini. O arada sürekli, “Kes, Hank! Öldüreceksin bizi!” diye bağırıyordum.</p>

  <p class="normal">Koltuğuma gömülüp bir ayağımı kontrol paneline, ötekini ön cama bastırdım.</p>

  <p class="normal">“Çatlak orospu çocuğu! Hemen durdur arabayı!”</p>

  <p class="normal">Sonra ağlamaya başladım. Ani bir fren yapıp durdu –sağ ayakkabımın topuğu Volks’un camını delip geçti. Topuklu giymiş olduğuma sevindim. Bileğimin kesilmesini engelledi muhtemelen.</p>

  <p class="normal">Arabanın sallantısı kesilince <span class="ideitalik">Bukowski</span>, “Hadi, ağlama. Eğlenceli değil miydi ama? Hoşuna gitmedi mi?” dedi.</p>

  <p class="normal">Arabadan fırladığım gibi bağırmaya başladım: “Kaçık orospu çocuğunun tekisin. Seni bir daha asla görmek istemiyorum! Sen çatlaksın, <span class="ideitalik">Bukowski</span>!”</p>

  <p class="normal">Avluyu koşarak kat edip daireme depar attım. Epey sürdü uykuya dalmam. O manyak sürüş gösterisinden sonra titrememi durduramadım bir türlü.</p>

  <p class="normal">Ertesi gün <span class="ideitalik">Bukowski</span> daireme geldiğinde yaptığından ötürü pişmanmış gibi davrandı. Ona hiçbir zaman uzun süre kızgın kalamazdım, o da benim maskaralıklarıma müsamaha gösterirdi. Onu bağışladım ve hayat her zamanki gibi devam etti.</p>

  <p class="normal">O yaz Los Angeles her zamankinden daha sıcaktı, belki ikimizin de kliması olmadığı için bana öyle geldi. Sık sık temiz hava almak için yürüyüşe çıkıyorduk. Bir gece Carlton Yolu’nda Western Bulvar istikametinde yürürken küçük dökük bir evde “Medyum, 5 dolar,” tabelasını fark ettim.</p>

  <p class="normal">“Hey, Hank –bak, falcı. El falımıza baktıralım.”</p>

  <p class="normal">“Ben geleceğimi biliyorum ve hiç iyi görünmüyor.”</p>

  <p class="normal">“Hadi. Eğleniriz biraz. <span class="ideitalik">Lütfen</span>.”</p>

  <p class="normal">“Hepsi sahtekârdır bunların. Kazıklanmanın âlemi yok.”</p>

  <p class="normal">“<span class="ideitalik">Lütfen,</span>” diye yalvardım.</p>

  <p class="normal">“Kahretsin, peki.”</p>

  <p class="normal">Kapıyı çaldık, on beş yaşlarında tombul bir kız açtı.</p>

  <p class="normal">“Medyumu görmeye geldik,” dedim, <span class="ideitalik">Bukowski</span> karısıyla alışverişe çıkmış bir adam gibi geride dururken.</p>

  <p class="normal">“Olur, bir dakika,” dedi kız. Sonra öteki odaya bağırdı. “Anne, fal baktırmak isteyenler var.” Bize döndü ve, “Bir dakika bekleyin,” dedikten sonra yan odaya geçti.</p>

  <p class="normal">Birkaç dakika sonra orta yaşlı, bezgin görünümlü bir kadın parmak arası terliklerini sürüyerek odaya girdi.</p>

  <p class="normal">“İsterseniz başka zaman gelelim?” dedim.</p>

  <p class="normal">“Yo, oturun,” dedi, bizi <span class="ideitalik">Bukowski</span>’nin masasını andıran bir masaya yönlendirerek.</p>

  <p class="normal">Masanın üzerindeki dergileri kenara ittikten sonra koyu Bronx aksanıyla, “Pekâlâ, önce kim baktıracak?” diye sordu.</p>

  <p class="normal">“Önce sen baktır, Hank,” dedim.</p>

  <p class="normal">“Avucunu ver bana,” dedi kadın.</p>

  <p class="normal"><span class="ideitalik">Bukowski</span> sağ elini uzattı ve kadın avucunu incelemeye başladı.</p>

  <p class="normal">“Hmm,” diye homurdandı. “Görüyorum ki içkiyi çokça seviyorsun. Bu iyi değil,” diye uyardı.</p>

  <p class="normal">“Hey, kadın, avucumu oku, yüzümü değil.”</p>

  <p class="normal">İkimiz de güldük, fakat medyum ciddiyetini hiç bozmadı.</p>

  <p class="normal">“Görüyorum ki genç kızlardan hoşlanıyorsun. Bu da iyi değil. Kalbin kırılacak.”</p>

  <p class="normal">Bu noktada ikimiz de kadının sahtekârı bile oynayamadığına karar verdik.</p>

  <p class="normal">Hank elini çekip, “Tamam, bu kadar yeter. Çıkalım buradan, Cups,” dedi.</p>

  <p class="normal">Kolumu tutup kapıya doğru yürüdü.</p>

  <p class="normal">“Hey, bana beş dolar borcunuz var, bayım.”</p>

  <p class="normal"><span class="ideitalik">Bukowski</span> cüzdanından bir beşlik çekip masanın üzerine bıraktı.</p>

  <p class="normal">“Tanrım, Kızıl,” dedi, kaldırıma ulaştığımızda. “Paramızı çöpe atacağımızı söyledim sana.”</p>

  <p class="normal">Dairemize döndük, vantilatörü çalıştırdık, birkaç soğuk bira aldık ve yarının ne getireceğinden hiç kaygı duymadan sıcağı alt etmek için elimizden geleni yaptık.</p>

  <p class="normal"><span class="ideitalik">Que sera, sera</span>.</p>
</body>
</html>
