<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_10">X</h1>

  <p class="ortayazi">Yönümü bulmaya ihtiyacım vardı<br class="chapter" />
  ve <span class="ideitalik">Bukowski</span>’nin bilge rehberliği sayesinde<br class="chapter" />
  bulabileceğimi düşünüyordum.</p>

  <p class="normal">Birkaç gün sonra daireme döndüğümde ev sahibimin karısını eşyalarımı karıştırırken buldum.</p>

  <p class="normal">“Ne yaptığınızı sanıyorsunuz siz?” dedim. “Bu ay sonunda çıkacağımı söyledim size.”</p>

  <p class="normal">Bayan Walters yatağın üzerinde duran bir yığın eşyayı kucakladığı gibi kapıya doğru yürüdü. Kitaplar, plaklar, atkılar, parfümler; yığının en üstünde de Stacey’nin bana Noel hediyesi olarak verdiği gerdanlık duruyordu. Gerdanlığa uzandım, fakat Bayan Walters kolumun altından geçip arka kapıya doğru koştu.</p>

  <p class="normal">“Bana kira borcun var,” dedi, “bunları almaya hakkım var.”</p>

  <p class="normal">Gittiğinde ağlamak geldi içimden. Ya o gerdanlık bizim aile yadigârımız olsaydı? Tabii ki çok daha kötü olurdu ve muhtemelen onu da bir şekilde yitirirdim zaten, diye düşündüm.</p>

  <p class="normal">Yoksul olmaktan o kadar usanmıştım ki; kirayı düşünmekten, köle gibi çalışmaktan, kendi hayatımı denetleyemediğim duygusundan.</p>

  <p class="normal"><span class="ideitalik">Bukowski</span>’nin yan dairesine taşındığımda bütün bunların değişeceğini umuyordum. Durulacak, Stacey ile daha çok ilgilenecek, hayatımı derleyip toplayacaktım. Yönümü bulmaya ihtiyacım vardı ve <span class="ideitalik">Bukowski</span>’nin bilge rehberliği sayesinde bulabileceğim düşünüyordum.</p>

  <p class="normal">Ertesi hafta <span class="ideitalik">Bukowski</span> Alpine Inn’e uğradı. Ay sonu yaklaşmıştı ve Roz o gece izinliydi, bu yüzden bara tek başıma bakıyordum. <span class="ideitalik">Bukowski</span>’nin önüne bir bira koydum.</p>

  <p class="normal">“Sağ ol, Kızıl,” dedi.</p>

  <p class="normal">Sonra Tracey’nin Albuquerque’ye dönüp dönmediğini sordu. Noel’i izleyen gün üçümüz Hollywood’da Sneak Inn adında bir piyano bara gitmiştik ve Tracey neredeyse özgün yorumları kadar güzel bir sesle Patsy Cline şarkıları söylemişti. Çok iyi vakit geçirmiştik. <span class="ideitalik">Bukowski</span>’nin Tracey’e neredeyse benim kadar taptığını fark edebiliyordum. Sekiz ay sonra, Tracey’i Albuquerque’de ziyaret etmeden önce, <span class="ideitalik">Bukowski</span> Kızıl’ın bir kopyasını imzalayıp benden Tracey’ye vermemi istedi. Şöyle yazmıştı: “Tracey’ye –seni hep Pam, ben ve sen bir süre içtiğimiz gecede olduğun gibi hatırlayacağım. O an, o gece, ömrümde gördüğüm en güzel kadındın. Seni hâlâ öyle hatırlıyorum. Sevgiyle, Charles <span class="ideitalik">Bukowski</span>.”</p>

  <p class="normal">Rita, patron, barın arkasına süzülüp kulağıma, “Seninle konuşmam gerek,” diye fısıldadı.</p>

  <p class="normal"><span class="ideitalik">Bukowski</span>’ye baktım, izin istedim ve Rita’nın peşinden mutfağa girdim. Beni neyin beklediğini biliyordum.</p>

  <p class="normal">“Pam, üzgünüm,” dedi Rita, “fakat işine son vermek zorundayız.”</p>

  <p class="normal">Bir açıklama talep etmedim, o da bir açıklamada bulunmadı. Bilmek istemiyordum zaten. İşsizlik maaşı alabilecektim! Yaşasın! Haftada seksen dolar işsizlik ücreti, haftada beş lanet gün çalışarak ancak o kadar kazanıyordum zaten.</p>

  <p class="normal">Bara döndüğümde <span class="ideitalik">Bukowski</span>’ye olanları anlattım.</p>

  <p class="normal">“Kıyafetini geri vermen gerekiyor mu?” diye sordu, dirndl’ımı işaret ederek.</p>

  <p class="normal">“Sanıyorum,” dedim. “Gerçi bu gece eve giderken giyebileceğim başka bir kıyafet yok yanımda.”</p>

  <p class="normal">“Bir dakika,” dedi, sonra kalkıp dışarı çıktı.</p>

  <p class="normal">Bir dakika sonra elinde fotoğraf makinesiyle döndü.</p>

  <p class="normal">“Bunu hatırlayabilmek için bir fotoğrafa ihtiyacım var,” dedi.</p>

  <p class="normal">Eliyle rustik duvarın önünde poz vermemi işaret etti.</p>

  <p class="normal">“ ‘özgürlük’ de,” dedi.</p>

  <p class="normal">Gülümsedim ve gerçekten parıldadığımı hissettim. Bir süre çalışmayacaktım!</p>

  <p class="normal"><span class="ideitalik">Bukowski</span> fotoğrafı bastırdıktan sonra bana gösterdi –dirndl’lı mutlu bir kızıl.</p>

  <p class="normal"><span class="ideitalik">Bukowski</span> 1994’de öldüğünde arkadaşlarından biri bazı eşyalarına göz atması için çağrıldı –çok önemli olmadığına karar verilmiş şeyler. Arkadaşı eşyaların arasında benim 1975’te çekilmiş dirndl’lı fotoğrafımı buldu. <span class="ideitalik">Bukowski</span> neredeyse yirmi yıl saklayacak kadar değer vermişti hatırasına.</p>

  <p class="normal">Noel’den iki gün sonra <span class="ideitalik">Bukowski</span> Carlton Yolu’ndaki yeni daireme taşınmama yardım etti. Tek yatak odalı, yatağı duvardan açılan geniş bir daireydi. Oturma odasının küçük bir balkonu vardı, balkondan <span class="ideitalik">Bukowski</span>’nin penceresinden içeri baktığımda onu mutfak masasının üzerindeki daktilosunu örselerken görebiliyordum.</p>

  <p class="normal">Yeni yıla yeni bir dairede, yeni bir erkekle ve işsiz başlıyordum. Kendimi toparlayıp hayatımla ne yapacağıma karar vermenin zamanı gelmişti.</p>
</body>
</html>
