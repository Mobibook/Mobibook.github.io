<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_19">XIX</h1>

  <p class="ortayazi">“Bakalım… basurum var,<br class="chapter" />
  evde hamam böcekleri var,<br class="chapter" />
  bir de sen varsın.”</p>

  <p class="normal">Yalnız olduğumuzda çok daha iyi geçiniyorduk Hank ile. Başkaları olduğunda sonunda mutlaka tartışıyorduk. Yalnız takılmayı yeğlememize rağmen bu her zaman mümkün olmuyordu. İnsanları sevmediğini iddia eden biri için <span class="ideitalik">Bukowski</span>’nin çok fazla ziyaretçisi oluyordu. Arkadaşları, akrabaları, komşuları ve bazen hayranları sürekli ve önceden aramadan gelebiliyorlardı. Bazen bir yerde buluşmak ya da onu kendi evlerine gelmeye ikna etmek için aradıkları olurdu. Bu davetsiz misafirleri savuşturmanın bir yolu yoktu.</p>

  <p class="normal">Bir akşam <span class="ideitalik">Bukowski</span> ile kanepeye yeni uzanmıştık ki kapı sertçe vuruldu. <span class="ideitalik">Bukowski</span> parmağını dudaklarının üzerine koyup başını salladı. Gelen her kimse gidene kadar hiç ses çıkarmadan beklemeye karar vermiştik.</p>

  <p class="normal">“Hadi,” dedi çok aşina bir ses, “orada olduğunuzu biliyorum. İkinizin de arabası ön tarafta.”</p>

  <p class="normal">Ağabeyim Larry. Muhtemelen parası bitmişti ve uyuşturucu, alkol, sigara ya da yiyecek bir şeyler peşindeydi. <span class="ideitalik">Bukowski</span>’in bezgin gözlerine baktım ve iç çektikten sonra kalkıp kapıya gittim. Larry içeri girdi, kanepeye yürüdü ve <span class="ideitalik">Bukowski</span>’nin yanına oturdu.</p>

  <p class="normal">“N’aber, moruk? İzin var, değil mi?” diye sordu Larry,</p>

  <p class="normal"><span class="ideitalik">Bukowski</span>’nin Pall Mall paketine uzanıp bir sigara alarak.</p>

  <p class="normal">Larry’nin speed etkisi altında olmadığını fark ettim, bu ziyareti korkunç geçmeyecekti hiç olmazsa.</p>

  <p class="normal">Buzdolabından birkaç bira aldım ve tek birayla yetinip gitmesini umdum. Fakat <span class="ideitalik">Factotum</span>’u yeni bitirmişti ve kitabın her bölümünü <span class="ideitalik">Bukowski</span> ile tartışmaya kararlıydı.</p>

  <p class="normal"><span class="ideitalik">Bukowski</span> kitaplarından söz etmekten nefret ederdi ve konuyu sürekli değiştirmeye çalışmasını gülünç buldum. Fakat Larry vazgeçecek gibi görünmüyordu.</p>

  <p class="normal">“Kız arkadaşın kamışına kâğıttan şapka yaptı mı gerçekten?” diye sordu Larry.</p>

  <p class="normal">Samimiydi, ifadesinde istihza yoktu, <span class="ideitalik">Bukowski</span>’ye Volks’unun kilometrede ne kadar yaktığını soruyordu sanki.</p>

  <p class="normal">O sırada telefon çaldı. <span class="ideitalik">Bukowski</span>’nin yüzünde “tam zamanında” ifadesi belirdi. Ahizeyi kaldırdı.</p>

  <p class="normal">“Hayır, moruk. Sanmıyorum,” dedi. Bir süre dinledikten sonra, “Konuğumuz var,” dedi. Bir süre daha dinledi. Sonra, “Birkaç dakikalığına belki,” dedi.</p>

  <p class="normal">Kapattıktan sonra Brad’in dairesine gidip eskiden bu sitede oturan birine merhaba dememizi istediğini söyledi. Çocuk eskiden şimdi benim kiraladığım dairede oturuyordu ve <span class="ideitalik">Bukowski</span>’nin sevdiği biriydi. Brad iyi bir malı olduğunu belirtip hepimizin uğraması gerektiğini söylemişti.</p>

  <p class="normal">“Ben bütün bir öğleden sonrayı Brad’de geçirmek istemiyorum,” dedim.</p>

  <p class="normal">“Steve’i severim,” dedi <span class="ideitalik">Bukowski</span>. “İyi çocuktur. Hiç olmazsa bir merhaba demem gerekir.”</p>

  <p class="normal">Larry’nin artık eve gitme zamanının geldiğini idrak etmesini bekliyordum, ama kalkıp <span class="ideitalik">Bukowski</span>’nin peşinden dışarı çıktı. Hiç istemiyordum Brad’e gitmeyi. Fakat mesele çıkarmaktansa gitmeye karar verdim –Brad ve arkadaşına yapacağımız ziyaretin kısa süreceğini ve Larry’nin evine gideceğini umuyordum.</p>

  <p class="normal">Brad’in dairesine gittiğimizde ön kapısı açıktı. “Girin,” diye seslendi.</p>

  <p class="normal">Odaya girdik. Brad, Steve ve Steve’in kız arkadaşı olduğunu tahmin ettiğim bir hatunla köşeli kanepede oturuyordu. Brad’in karısı Tina striptiz kulübünde çalışıyordu ve geç saate kadar dönmeyecekti.</p>

  <p class="normal"><span class="ideitalik">Bukowski</span> içeri girip Steve’in yanına gitti ve, “Hey, dostum, seni görmek güzel,” dedi elini sıkarak.</p>

  <p class="normal">“Seni görmek de öyle. Uzun zaman oldu. Bu nişanlım, Mary. Mary, bu Charles <span class="ideitalik">Bukowski</span>.”</p>

  <p class="normal">“Steve bana sizden çok söz etti. Nihayet Büyük <span class="ideitalik">Bukowski</span>’yi tanıdığıma memnun oldum,” dedi Mary, ışıldayarak.</p>

  <p class="normal"><span class="ideitalik">Bukowski</span> beni ve Larry’yi Steve’e tanıştırdıktan sonra birer bira alıp oturduk. Biramı içerken çok hoş genç çifti seyrettim.</p>

  <p class="normal">Otuzlu yaşlardaydılar. İkisi de siyah saçlıydı –Steve’inki kızınkinden daha uzun. Üzerlerinde kot pantolon ve tişört vardı. Çekici, liberal, seçkin bir görünümleri vardı –tarz ve klas. Steve’in yakışıklılığını hesaba katınca, <span class="ideitalik">Bukowski</span>’nin ondan hoşlanmasına şaştım.</p>

  <p class="normal">Muhabbet önce Steve ve kariyeri üzerine döndü. Steve müzisyendi, bu da beni rahatlattı –müzikten konuşurken kendimi rahat hissederdim. Steve tanınmış bir grupla çalmıyordu, fakat yine de başarılı sayılırdı. Çok fazla iş çıkmadığından yakındı, fakat yakında yerel bir barda daha sık çalmayı umuyordu.</p>

  <p class="normal">Sonra edebiyattan söz açıldı, bu da beni rahatsız etti –edebiyat hakkında fazla bilgim yoktu. Havada yazar adları uçuşmaya başladı –Hemingway, Fitzgerald, Faulkner, Mailler, Updike– ve bu adları bilmekle birlikte onları okuduğum söylenemezdi. Konunun değişmesini umdum.</p>

  <p class="normal">Öz güvenimi yitirmeye başladım. Kendimi rahat hissettiğim Rock N Roll ve karşı kültür ortamımdan uzaklaşmıştım. Değil bu yazarları, <span class="ideitalik">Bukowski</span>’yi bile okumamıştım. Kendi içime kapanmaya başladım. Kaybolmak, yetersizlik duygularımla mücadele etmek istiyordum. Her zamankinden daha çok içmeye başladım.</p>

  <p class="normal">Steve ile Mary dışında herkes sigara içiyordu. Steve birkaç kez öksürdü, sonra müsaade isteyip temiz hava almak için dışarı çıktı. Diğerleri Philip Roth’un kitaplarını tartışırken ben de dışarı çıkıp Steve’e katılmaya karar verdim. Hem bu Portnoy denen tip hakkında hiçbir şey bilmiyordum ve neden şikâyetçi olduğu beni hiç ilgilendirmiyordu.</p>

  <p class="normal">Steve’e müziği hakkında birkaç şey sordum, sonra revaçta olan gruplardan söz ettik, The Eagles ve Fleetwood Mac gibi. Ona “Queen” adındaki yeni grup hakkında ne düşündüğünü sordum. Çok zeki, kibar, hoş bir çocuktu, onunla konuşmaktan çok zevk aldım.</p>

  <p class="normal">On beş dakika sonra ikimiz de içeri girdik. Kendimi sarhoş ve biraz saldırgan hissediyordum. Radyoda Captain and Tennille’in “Love Will Keep Us Together” parçasını duydum.</p>

  <p class="normal">“Hey, Brad, sesini aç biraz,” diye bağırdım. “Bayılırım bu şarkıya!”</p>

  <p class="normal">Radyoya eşlik etmeye başladım.</p>

  <p class="normal">“Love, love will keep us together,</p>

  <p class="normal">Think of me, babe, whenever,</p>

  <p class="normal">Some sweet-talkin’ girl comes along…”</p>

  <p class="normal"><span class="ideitalik">Bukowski</span> bana müdahale etti. “Hadi, Kızıl, kes şunu. Konuşmanın ortasındayız burada.”</p>

  <p class="normal">“Evet, sakin ol, Pam,” diye uyardı Larry.</p>

  <p class="normal">Ayağa kalkıp yerimde şöyle bir sallandıktan sonra en saygın içerlemiş tonumla ve sözcükleri yuvarlayarak, “İkinizin de canı cehenneme. Ben yukarı çıkıyorum. İkiniz de beni sıkıyorsunuz!” dedim.</p>

  <p class="normal">Kapıya giderken o güzel çiftin üzerine tökezlendim. O anda Steve ayağa kalkıp onların da gitmeleri gerektiğini söyledi.</p>

  <p class="normal">“Hey, içkini bitirmedin daha,” dedi <span class="ideitalik">Bukowski</span>.</p>

  <p class="normal">“Kusura bakma, Hank. Yarın bir iş görüşmesine gidip çalmamız gerekiyor. Çocuklarla prova yapmak zorundayım.”</p>

  <p class="normal">Avlunun ortasındaydım ve yukarı çıkmadan önce iki bira almak için <span class="ideitalik">Bukowski</span>’nin dairesine gitmeye karar verdim.</p>

  <p class="normal">Merdiveni sendeleyerek çıkarken Steve ile Mary’ye, “Hoşça kalın, ikinizi de tanıdığıma memnun oldum,” diye seslendim.</p>

  <p class="normal">Biraları alıp yukarı çıktım. Sonra en sevdiğim Linda Ronstadt albümünü alıp pikabın sesini sonuna kadar açtım. Sıcak bir gündü ve bütün pencereler açıktı.</p>

  <p class="normal">Avazım çıktığı kadar şarkı söyledim.</p>

  <p class="normal">“You and I travel to the beat of a different drum,</p>

  <p class="normal">ahh, can’t you tell by the way I run,</p>

  <p class="normal">every time you make eyes et me,</p>

  <p class="normal">whoa-ooh.”</p>

  <p class="normal">O akşam daha geç bir saatte biram bitti, oysa canım içmeye devam etmek istiyordu. Öğle sonrasındaki seanstan kafam hâlâ iyiydi. İki bira daha ödünç almak için <span class="ideitalik">Bukowski</span>’nin dairesine inmeye karar verdim. Kapısını çaldım fakat iki dakika kadar hiç ses gelmedi içeriden. Sonra arka kapısının çarpıldığını duydum. Bir dakika sonra da kapıyı açtı.</p>

  <p class="normal">“Ne istiyorsun?” diye sordu.</p>

  <p class="normal">“İki bira ödünç alabilir miyim?”</p>

  <p class="normal">“Git buradan, Kızıl.”</p>

  <p class="normal">“Sorunun ne senin?”</p>

  <p class="normal">“Bakalım… basurum var, evde hamam böceği var, bir de sen varsın.”</p>

  <p class="normal">“Beni içeri davet etmeyecek misin?”</p>

  <p class="normal">“Meşgulüm şu anda. Senin bokuna katlanacak havada değilim.”</p>

  <p class="normal">“Pekâlâ! Ben de meşgulüm!”</p>

  <p class="normal">Daireme çıktım. Ön kapımdan içeri girerken arka kapısının çarpıldığını duydum tekrar. Misafiri olmalı, diye geçirdim içimden. Yoksa neden bu kadar kaba davransın ki? “Tamam, bu oyunu iki kişi de oynayabilir,” diye homurdandım kendi kendime. Birkaç dakika bekledikten sonra oturma odamın penceresine gittim. Başımı mutfağa doğru çevirip, “Bana bir bardak şarap daha getirebilir misin?” diye seslendim. Sonra mutfağa koştum. Sesimi olabildiğince kalınlaştırıp, “Tabii, bebeğim. Buz ister misin?” dedim. Sonra tekrar oturma odasına koşup yüksek ve seksi bir sesle, “Evet, harika olur!” diye bağırdım. Sonra yine mutfağa gidip en kalın erkek sesimle, “Arzun benim için emirdir, bebeğim!” diye bağırdım. On dakika kadar sürdürdüm bu oyunu, konuşmalar arasında yüksek kahkahalar atıyordum, sonra ışıkları söndürdüm.</p>

  <p class="normal">Pencereden <span class="ideitalik">Bukowski</span>’nin mutfakta olup olmadığına baktım. Kendimle yaptığım konuşmaları duymuş olmasını umuyordum. Hiçbir şey göremiyordum, fakat birkaç dakika sonra arka kapısının çarpıldığını duydum yine. Flörtünün neden sürekli dışarı çıkıp girdiğini, ön kapıyı neden kullanmadığını merak ettim. Pencereye koştum, fakat kimseyi göremedim. Kiminle birlikteydi acaba? Olay çıkaramayacak kadar yorgundum. <span class="ideitalik">Bukowski</span> neye kızmıştı acaba? Ona sıkıcı olduğunu söylemiştim alt tarafı. Uzun bir gün olmuştu ve çok fazla içmiştim. Aman, diye geçirdim içimden, yatağa girerken, canı cehenneme. Anında uyudum.</p>

  <p class="normal">Ertesi gün iki buçuğa kadar evden çıkmadım. Stacey’yi okuldan almam gerekiyordu. Çıkarken <span class="ideitalik">Bukowski</span>’ye uğramadım, çünkü bana nasıl davranacağından ya da orada kimi bulacağımdan emin değildim.</p>

  <p class="normal">Geçtiğimi gördü ve balkona çıkıp, “Hey, nereye kaçıyorsun, yavrucuğum?” diye seslendi.</p>

  <p class="normal">“Stacey’yi almaya,” dedim.</p>

  <p class="normal">“Biliyor musun, dün tam bir göt gibi davrandın. Kız arkadaşı içerideyken Steve’in peşinden dışarı çıkman yanlıştı.”</p>

  <p class="normal">“Biliyorum,” dedim. “Üzgünüm. Fakat muhabbet beni çok sıkmıştı. Ayrıca Brad’den pek haz etmediğimi biliyorsun. Onun da benden fazla hoşlandığını sanmıyorum.”</p>

  <p class="normal">“Sadece sıkıcı insanlar sıkılır,” dedi, sonra az önce söylediğini tekrarladı. “Steve’in peşinden dışarı çıkman iyi bir izlenim uyandırmadı. Mary’nin canını sıktığını düşünüyorum.”</p>

  <p class="normal">“Tamam, anladım –üzgünüm dedim. Mary’nin canının sıkılması için bir neden yok ayrıca. Konuştuk sadece!”</p>

  <p class="normal">“Ama, biliyorsun…”</p>

  <p class="normal">“Kes artık, Hank. Kimseye hiçbir şey açıklamak zorunda değilim. Yanlış bir şey yapmadım. Şimdi toz ol!”</p>

  <p class="normal">Beni suçlu hissettirmek için abarttığını biliyordum. Asıl güvensiz olan kendisiydi. Kabul ediyorum, genç ve düşüncesizdim, fakat ona asla ihanet etmemiştim. Birkaç ay sonra kehanetleri gerçekleşecekti.</p>

  <p class="normal">O gece Stacey ile annemde yemek yedik. Stacey hafta arası annemde kalmaya alışmıştı artık. Onu yatırdıktan sonra Carlton Yolu’na döndüm. Daireme yaklaşırken <span class="ideitalik">Bukowski</span> geldiğimi duyup başını kapıdan çıkardı.</p>

  <p class="normal">“Hey, yavrucuğum, en sevdiğin şampanyadan bir şişe var. Gelip bir bardak içmeye ne dersin?”</p>

  <p class="normal">“Tabii, neden olmasın?”</p>

  <p class="normal">O mutfaktan şampanyayı getirirken ben kanepeye oturdum. Şişeyi açtıktan sonra karşıma, çizgili koltuğuna kuruldu. Birkaç dakika konuşmadan oturduk. İkimiz de ilk sözlü hamleyi diğerinin yapmasını bekliyorduk.</p>

  <p class="normal">Sonunda ben, “Kim uğradı dün akşam?” diye sordum.</p>

  <p class="normal">“Neden söz ediyorsun sen?”</p>

  <p class="normal">“Dün gece misafirin vardı sanki. Biri birkaç kez eve girip çıktı. Arka kapının çarpıldığını duydum. Neler oluyordu? İki kadını birden mi idare etmeye çalışıyordun?”</p>

  <p class="normal">“Umurunda mı gerçekten?”</p>

  <p class="normal">“Umurumda elbette. Neden olmasın?</p>

  <p class="normal">“Bazen olmadığını düşünüyorum.”</p>

  <p class="normal">“Yanılıyorsun. Umurumda. Aşırı hassas ve güvensizsin, Hank.”</p>

  <p class="normal">“Belki de sen yeterince hassas değilsin.”</p>

  <p class="normal">“Peki, kabul –belki ben yeterince hassas değilim. Şimdi bana dün gece burada kim olduğunu söyle?”</p>

  <p class="normal">“Önemli değil. Tanımıyorsun. Sende kim vardı dün gece?”</p>

  <p class="normal">“Tanıdığın biri değil.”</p>

  <p class="normal">“Pekâlâ, Kızıl. Bu muhabbetten sıkılmaya başladım.”</p>

  <p class="normal">“Deyimi biliyorsun –sadece sıkıcı insanlar sıkılır.”</p>

  <p class="normal">Güldü, sonra bardağını kaldırıp, “Sen kazandın, yavrucuğum. Hep sen kazanırsın zaten,” dedi.</p>

  <p class="normal">Başı öne düştü ve derin bir iç çekti. Alnı kırıştı. O efkârlı, mahzun, düşünceli ruh haline bürünmeye başladı. Jane’den söz ettiğinde büründüğü ruh hali.</p>

  <p class="normal">Kanepeden kalkıp yanına gittim. Kucağına oturup kollarımı boynuna doladım.</p>

  <p class="normal">“Kederlenme, Hank. Seni sevdiğimi biliyorsun.”</p>

  <p class="normal">Gözlerime bakıp gülümsedi. Sonra beni kucaklayıp ayağa kalktı. Dengesini yitirip tekrar koltuğa yığıldı, sırtüstü devrilmesine ramak kalmıştı.</p>

  <p class="normal">“Hey, filmlerde de böyle olur,” dedi, gülerek.</p>

  <p class="normal">İkimiz de döşemeyi boylamadan kendini toparlamayı başardı. Bedeninin maruz kaldığı işkenceyi hesaba katınca, olağanüstü güçlü ve zindeydi. Beni yatak odasına taşırken ikimiz de gülüyorduk.</p>

  <p class="normal">Harikulade bir barışma sevişmesinden sonra yatakta uzanıp sigara içtik. Sonra bir kez daha sordum.</p>

  <p class="normal">“Hadi, söyle bana, kim vardı dün gece?”</p>

  <p class="normal">“Önce sen söyle. Sende kim vardı dün gece?”</p>

  <p class="normal">“Peki… ama gülmeyeceğine söz ver.”</p>

  <p class="normal">“Söz,” dedi, elini başının altına koyup doğrularak. Beklentiyle baktı bana.</p>

  <p class="normal">“Kimse yoktu. Sende birinin olduğunu düşündüğüm için bende de biri varmış gibi yaptım.”</p>

  <p class="normal">“Hadi, Kızıl, buna inanmamı beklemiyorsun herhalde? Erkek sesi duydum,” dedi.</p>

  <p class="normal">“O bendim. Dinle.” Sesimi kalınlaştırıp, “Hey, bebeğim, bir öpücüğe ne dersin?”</p>

  <p class="normal">Attığı kahkahalardan yatak sallandı. Tavana doğru uluyordu. Sonra yataktan fırlayıp mutfağa koştu. Yatağa bir elinde bira, ötekinde şampanya şişesi ve yüzünde koca bir gülümsemeyle döndü. Bardağı bana verdi. Yatağın kenarına oturup şişeyi bana doğru kaldırdı.</p>

  <p class="normal">“Sen muhteşem bir yaratıksın, küçük Kızıl,” dedi. “Şerefine, bebeğim.”</p>

  <p class="normal">İkimiz de birer yudum aldık, sonra bir kez daha sordum. “Pekâlâ, sıra sende. Dün gece burada kim vardı?”</p>

  <p class="normal">Gülmeye başladı yine.</p>

  <p class="normal">“Hadi, Hank, nedir bu kadar komik olan? Dün gece burada kim vardı söyle.”</p>

  <p class="normal">Gülmeye devam etti. Üzerine gitmem onu daha çok güldürüyor, gıdıklıyordu sanki. Gözlerinde yaşlar birikti. Sonunda soluklanıp, “Ah, küçüğüm,” dedi, “biz çok uyumlu bir çiftiz. Dün gece burada da kimse yoktu.”</p>
</body>
</html>
