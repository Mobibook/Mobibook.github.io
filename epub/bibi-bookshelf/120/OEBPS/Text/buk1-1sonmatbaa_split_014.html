<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_9">IX</h1>

  <p class="ortayazi">Annem <span class="ideitalik">Bukowski</span> ile konuşmaktan çok zevk aldı. <span class="ideitalik">Bukowski</span>’den hoşlandı ve daha sonra bana<br class="chapter" />
  onun dürüst bir adam olduğundan ve<br class="chapter" />
  bana iyi bakacağından emin olduğunu söyledi.<br class="chapter" />
  Bir de o güne dek gördüğü en hüzünlü<br class="chapter" />
  gözlere sahip olduğunu.</p>

  <p class="normal"><span class="ideitalik">Bukowski</span> Noel’i genellikle nasıl geçirirdi bilmiyorum. Annesi ile babası yıllar önce ölmüşlerdi ve kardeşi yoktu. Noel’i kızı Marina ve annesi Frances Smith ile geçirip geçirmediğini bilmiyordum. Arkadaşlarıyla mı geçirirdi? Yoksa evde tek başına mı? Benim gibi o da Katolik olarak yetiştirilmişti, bu yüzden Noel’e dair bazı duyguları olmalıydı. Onu Noel Gecesi’ni annemde geçirmeye davet ettiğimde başka bir planı olup olmadığını sormayı akıl edememiştim.</p>

  <p class="normal">Annem, Rose, elli bir yaşındaydı <span class="ideitalik">Bukowski</span> ile tanıştığımda, bu da <span class="ideitalik">Bukowski</span>’den dört yaş küçük olduğu anlamına geliyordu. <span class="ideitalik">Bukowski</span>’yi hiçbir zaman onun akranı gibi göremedim. Annem çok daha yaşlıydı sanki.</p>

  <p class="normal">Annem hiçbir zaman iyi bir aşçı olmadı, ben de öyle. Kız kardeşim Tracey Noel için Albuquerque’den gelmişti. Tracey yirmi bir yaşındaydı ve radyo-televizyon bölümünden yeni mezun olmuştu. İlk işini New Mexico, Albuquerque’deki KOB radyo kanalında bulmuştu. Üçümüzün arasında en iyi yemek pişiren Stacey idi. Fırında ördek pişirmemizi önermiş, gidip ördeği satın almaya da gönüllü olmuştu. Annem ve ben asıl yemeği düşünmek zorunda olmayacağımız için pek mutlu olmuştuk. Bize bir yeşil salata yapmak, bir mısır konservesi açmak ve masaya cips ve sos koymak kalıyordu.</p>

  <p class="normal">İki taraftan da İtalyan olan annem Noel tatilini değil de Noel Gecesi’ni esas alan İtalyan geleneğiyle büyümüşü.</p>

  <p class="normal">Annem geçimini sağlamak için çalışan bir kadındı; yemek pişirmeye, kek yapmaya ve eğlenmeye pek zamanı kalmıyordu. Burger Chef ve Swanson TV Yemekleri ile büyümüştük. Fakat elinden geleni yapıyordu –ve her sene büyük bir Noel ağacı süsler, etrafta çobanpüskülü ve çelenkler bulundururdu. Ayrıca az bir parayla ev dekore etmek gibi bir yeteneği vardı; ikinci el eşya satan dükkânlarda gizli benzersiz hazineler keşfetmeye bayılırdı; Noel Blues söyleyen siyahi Noel Baba ve Salvadar Dali tarafından tasarlanmış gibi duran soyut kağıt hamurundan süslemeler örneğin. Eggnog, şekerleme çubuğu, çikolata Noel Baba; çabuk ve kolay olan bir sürü başka şey satın alırdı. Demek istediğim şu ki –deniyordu.</p>

  <p class="normal">Kapı zili çaldığında kapıyı açtım ve ağabeyim Larry içeri girdi. Yirmi yedi yaşında, boydan biraz fakir ve parlak kızıl bir afrosu olan bir tipti. Görünümündeki eksikliği zekâsıyla telafi ediyordu. Fakat bütün zekâsına rağmen Larry hiçbir alanda başarılı değildi –okul, iş ya da ilişki. Annem onu şımartıp para veriyor, fakat annemin yaptığı hiçbir şeyin yararı olmuyordu. Her zaman işsiz ve parasızdı. Annem ile Larry birbirlerine daha sözcük icat edilmeden önce bağımlıydılar. Benden farklı olarak, onun para almaya hakkı vardı. Ben de ondan pek farklı sayılmazdım –ama en azından deniyor ve anneme fazla yük olduğum için vicdan azabı duyuyordum.</p>

  <p class="normal">Annem Larry’yi görmekten her zaman mutlu olurdu, ona sarılmak için koşarak geldi. Salona tam Georgia, erkek arkadaşı Bill ve Georgia’nın iki küçük kızı kapıdan girerken daldı.</p>

  <p class="normal">“Bir blok boyunca park edecek yer bulamadık ağzına sıçıyım,” dedi Georgia, aynı zamanda annemin eline iki şişe şarap tutuşturup, “Mutlu Noeller, Rose,” diye ekleyerek.</p>

  <p class="normal">Annem tek kelime etmeden döndü ve Tracey’nin ördeği yağlamakta olduğu mutfağın yolunu tuttu. Giderken başıyla bana mutfağa gelmemi işaret etti. Peşinden gittim.</p>

  <p class="normal">“Ne işi var bunların burada?” diye fısıldadı annem.</p>

  <p class="normal">“Bilmiyorum,” dedim. Doğruydu, bilmiyordum gerçekten. “Belki Larry davet etmiştir.”</p>

  <p class="normal">Annemin yüzü gevşedi. Georgia ve ekibini Larry davet etmişse sorun yoktu. Ben davet etseydim sorun olacaktı.</p>

  <p class="normal">Larry mutfağa girdi, bir eliyle tirbuşon ve üç bardak tutarken diğeriyle annemden iki şişe şarabı aldı. Bunu yaparken eğilip annemi öptü.</p>

  <p class="normal">Larry annemle babam boşandığında dokuz yaşındaydı ve en çok o etkilenmişti. Annem kendi deyimiyle, “Larry’ye destek olmak,” için ne gerekiyorsa yapmaya çalışırdı. Fakat bu Larry’nin hayatını kolaylaştıracağına uzun vadede zorlaştırmaktan başka işe yaramıyordu. Tek oğlunu babasından mahrum ettiği için büyük bir suçluluk duyuyor, bunu telafi edeceğim derken ona zarar veriyordu.</p>

  <p class="normal">Saate baktım. <span class="ideitalik">Bukowski</span>’nin birazdan gelmesi gerekiyordu.</p>

  <p class="normal">“Sana yardım edebilir miyim, Tracey?” diye sordum kız kardeşime.</p>

  <p class="normal">Et dercesini ördekten elini çekip baktı.</p>

  <p class="normal">“Ördeğin en az bir saati daha var,” dedi.</p>

  <p class="normal">“Belki fırının derecesini biraz yükseltmelisin,” dedim. “Daha çabuk pişer.”</p>

  <p class="normal">Güldü, dalga geçtiğimi sanarak. Fakat ben yemek pişirmekten bihaberdim neredeyse. Isıyı artırarak bir şeyi daha hızlı pişirmenin mümkün olduğunu düşünüyordum.</p>

  <p class="normal">Günün büyük bir bölümünü Tracey ile geçirdiğim için Albuquerque’de işlerin nasıl gittiği hakkında hayli bilgim edinmiştim. Bana Noel hediyemi erken vermişti –Kızılderili rezervasyonundan satın aldığı harikulade gümüş-türkuaz bir gerdanlık ve bilezik. Tracey bana işini ve birlikte çalıştığı insanları sevdiğini söyledi, Albuquerque’yi bile sevmişti. Fakat o kadar uzakta yalnızlık çekiyor, bir an önce Los Angeles’ta iş bulmak için sabırsızlanıyordu. (altı yıl sonra KFI radyo kanalında ünlü radyo ikilisi Loman ve Barkley ile çalışmak üzere Los Angeles’a döndü. 1989’da KFI radyo kanalında yaptığı “Sabahları TNT –<span class="ideitalik">Tracey Miller ve Terry Rae Elmer Sabah Programı</span>” ile Los Angeles’ta kendi programını yapan tek kadın yapımcı olacaktı.)</p>

  <p class="normal">Kapının zili çaldı. Salona geçtiğimde Larry, Bill ve Georgia’nın <span class="ideitalik">Bukowski</span>’nin etrafını sarmış olduklarını gördüm –hepsi hayranıydılar. Hepsi bir ağızdan konuşuyordu. <span class="ideitalik">Bukowski</span>’nin böyle bir karşılamaya hazırlıklı olduğunu sanmıyorum. Yitik ve şaşkın görünüyordu, otobüsten yanlış durakta inmiş gibi.</p>

  <p class="normal">Neyse, çocuklar iyi vakit geçiriyordu en azından. Stacey ile Georgia’nın kızları, Maureen ile Stephanie, Stacey’nin hediyelerin dizili olduğu Noel ağacının yanında duran bebekleriyle oynuyorlardı. Hediyeler açılıncaya kadar da oradan kalkmak niyetinde değillerdi.</p>

  <p class="normal"><span class="ideitalik">Bukowski</span>’ye ulaşıp yanağından öptüğümde Larry ona bir bardak şarap koymuş, televizyonun karşısındaki tahtı andıran koltuğa yönlendirmişti bile.</p>

  <p class="normal">“Anne, acıktık,” dedi Stacey.</p>

  <p class="normal">Mutfağa döndüm, Tracey patates soyuyordu. Salatayı yapıp buzdolabına koymuştu bile.</p>

  <p class="normal">Tracey her şeyi keyifle, yakınmadan yapardı. Mücevher gibiydi, dünya tatlısıydı, kız kardeşlerin en güzeliydi. Ailenin bütün sanatsal yetenekleri ona geçmişti ayrıca. Ablasıyla abisini gözlemleyerek hayatta neleri yapmaması gerektiğini erken yaşta öğrenecekti. Görünüm ve mizaç olarak çok farklı olmamıza rağmen birbirimize olabildiğince yakındık. Tracey esprili, müşfik, harikulade ve alçak gönüllü bir kızdı –tapıyordum ona.</p>

  <p class="normal">Ama o anda ona mutfakta daha çok yardım edememenin suçluluğu içindeydim.</p>

  <p class="normal">“Git arkadaşlarınla ilgilen,” dedi. “Her şey kontrol altında.”</p>

  <p class="normal">“Annem nerede?” diye sordum.</p>

  <p class="normal">“Arkadaşlarından birini ziyaret etmeye gitti.”</p>

  <p class="normal">Annem Georgia yüzünden kızmıştı. Tahammülü yoktu Georgia’ya –onun Larry’nin ve benim mahvıma sebep olacak ahlâksız ve bayağı bir kadın olduğunu düşünüyordu. İkimizi de defalarca onunla görüşmememiz doğrultusunda uyarmıştı ve öğütlerini hiçbir zaman dikkate almamamıza kızıyordu.</p>

  <p class="normal">“Dönecek mi?”</p>

  <p class="normal">“Umarım,” dedi Tracey. “Yoksa kim yiyecek bu kadar ördeği?”</p>

  <p class="normal">“Aklıma getirdin,” dedim. “Çocuklar acıktı –yememize ne kadar var?”</p>

  <p class="normal">“Onlara kraker falan versen iyi edersin,” dedi Tracey. “Bu ördeğin pişmesine en az bir saat var daha.”</p>

  <p class="normal">Tracey’yi birkaç saniye kolladım ve başını çevirdiğinde fırının ısısını 325’den 400’e yükselttim. Böylece ördek daha çabuk pişecek, çocuklar cips ve kraker yiyerek iştahlarını tıkamayacaklardı.</p>

  <p class="normal"><span class="ideitalik">Bukowski</span> bana karşıdan “beni kurtar” bakışı attı. Hayranlarından hiç haz etmezdi, özellikle yaltaklandıklarında. Larry ile Georgia <span class="ideitalik">Bukowski</span>’nin yazılarından hatırladıkları şeylerle birbirlerini alt etmeye çalışıyorlardı. Georgia sanki onunla yeni tanışmış gibi davranıyordu. <span class="ideitalik">Bukowski</span>’ye özür diler gibi omuz silktim, sonra yanına gidip kolumu omzuna doladım.</p>

  <p class="normal">Tracey mola verip bize katıldı. Onu <span class="ideitalik">Bukowski</span> ile tanıştırdım ve <span class="ideitalik">Bukowski</span> ona uzun süre baktıktan sonra, “Memnun oldum, Tracey,” dedi. Dediğim gibi, görece ayık olduğunda her zaman fevkalade kibardı.</p>

  <p class="normal">Tracey ile birbirimize hiç benzemeyiz, kimse kardeş olduğumuza inanmak istemez. 90’lı yıllarda o Geena Davis’e bense Susan Sarandon’a benzediğim için bize Thelma&amp;Louise derlerdi.</p>

  <p class="normal">Fakat 1975 yılında Tracey uzun boylu, esmer, harikulade güzellikle, egzotik bir genç kadındı. Erkekler deli olurlardı onun için. İlerleyen yıllarda birkaç evlilik teklifi alacaktı. <span class="ideitalik">Bukowski</span> o gece Tracey’nin güzelliğine, hoşluğuna, zarafetine ve sıcaklığına vuruldu.</p>

  <p class="normal">O anda hepimizin dönüp aynı yöne bakmamızı gerektiren bir şey oldu. Mutfak alev almıştı. Fırından alevler çıkıyordu, odayı duman basmıştı.</p>

  <p class="normal">Bill ile Larry mutfağa koşup fırının kapağını açtılar ve yanmakta olan ördeği bulaşık beziyle söndürmeye çalışıp üzerine su döktüler.</p>

  <p class="normal">“Vay canına!” diye bağırdı Georgia.</p>

  <p class="normal">O anda annem geldi ve Noel Gecesi yemeğimizin mahvına tanık oldu.</p>

  <p class="normal">“Aman Tanrım, neler oldu burada? Biri bana bir bardak şarap versin!” dedi annem. Çaydan başka bir şey içmezdi, bir içkiye gerçekten ihtiyaç duymuş olmalıydı.</p>

  <p class="normal"><span class="ideitalik">Bukowski</span>’ye baktım. Yüzündeki gülümseme o kadar genişti ki karikatürü andırıyordu. Bayılırdı bu tür durumlara –her şeyin berbat olduğu ve insanların sonunda “Canı cehenneme!” deyip pes ettikleri durumlar.</p>

  <p class="normal">“Acıktık,” dediler küçük kızlar.</p>

  <p class="normal">“Pizza söyleyelim,” dedi <span class="ideitalik">Bukowski</span>. “Benden.”</p>

  <p class="normal">“Her yer kapalı, moruk,” dedi Larry.</p>

  <p class="normal">“Ben size fıstık ezmeli ve reçelli sandviç yapacağım,” dedim kızlara.</p>

  <p class="normal">“Mutfağa gitmişken,” dedi <span class="ideitalik">Bukowski</span> bana, “içecek başka bir şey olup olmadığına bakar mısın?”</p>

  <p class="normal">İçki boldu o gün. Küçük kızlar yattılar ve sıkı içmeye başladık –annem bile içiyordu. Bir felaket karşısında elden başka ne gelirdi?</p>

  <p class="normal">Annem <span class="ideitalik">Bukowski</span> ile konuşmaktan çok zevk aldı. Ondan hoşlandı ve daha sonra bana onun dürüst bir adam olduğunu ve bana iyi bakacağından emin olduğunu söyledi. Bir de o güne dek gördüğü en hüzünlü gözlere sahip olduğunu.</p>

  <p class="normal">Yıllar sonra Howard Sounes’ın Çılgın Bir Yaşamın Kollarında Tutsak adındaki mükemmel <span class="ideitalik">Bukowski</span> biyografisini okuduğumda <span class="ideitalik">Bukowski</span>’nin o gece bizim Noel kutlamamızdan çıktıktan sonra George DiCaprio’nun evine uğradığını öğrenecektim. George, o zamanlar henüz birkaç aylık olan Leonardo DiCaprio’nun babasıydı. George çizgi roman dağıtıcısıydı ve <span class="ideitalik">Bukowski</span> ile Western Bulvarı’ndaki yerel kafede karşılaştıklarında sohbet ederlerdi.</p>

  <p class="normal">DiCaprio’larla hiç tanışmamıştım ama bizim Carlton Way bungalovlarımızdan birkaç blok ötede oturuyorlardı, Hollywood ve Western kavşağına yakın. Söylendiğine göre <span class="ideitalik">Bukowski</span> o gece Goerge’in kapısına çaldığında çok sarhoşmuş ve rezalet çıkarmış. Gün boyunca tükettiği alkol miktarını hesaba katınca buna hiç şaşmadım. Bana bundan hiç söz etmedi. Buna da hiç şaşmadım.</p>
</body>
</html>
