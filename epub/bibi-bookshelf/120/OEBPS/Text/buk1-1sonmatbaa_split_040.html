<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_35">XXXV</h1>

  <p class="ortayazi">Kendini aşırı dozla<br class="chapter" />
  öldürmüştü.</p>

  <p class="normal">Altı ay çalıştıktan sonra Stacey ile annemin evini terk edip kendi evimize taşınmamıza yetecek kadar para biriktirmiştim. Sekizinci ayımda üç kat maaşla merkez büroda bir tapu memurunun yardımcılığına terfi ettim. İki yıl sonra kendi bürom ve iki yardımcım vardı. Sonunda, <span class="ideitalik">kiraz</span> ağacından kendi masama ve deri koltuğuma kavuştum. Dokuz-beş şirket hayatına iyice yerleşmiştim ve her anının keyfini çıkarıyordum.</p>

  <p class="normal">Hayat güzeldi Stacey ve benim için. Loz Feliz’de, Tracy Caddesi ile Claremont Bulvarı kavşağına yakın küçük ve güzel bir evde yaşıyorduk. 1981’de <span class="ideitalik">Bukowski</span> ya da Georgia ile konuşmayalı dört yıl olmuştu.</p>

  <p class="normal">Yeni bir hayatım ve yeni bir arkadaş grubum vardı. Uyuşturucuya bağımlılığım ardımda kalmıştı ve <span class="ideitalik">Bukowski</span> ile ilişkim de dâhil olmak üzere sorulmadıkça geçmişime dair bilgi vermiyordum. Arada sırada içmeyi seviyordum hâlâ, fakat uyuşturucu kullananlardan uzak durmaya çalışıyordum. Eleştirel bir uyuşturucu karşıtı olduğumdan değil, sadece o çevreden uzak durmam gerektiğini düşündüğüm için.</p>

  <p class="normal">1981 Şubat’ında kız kardeşim Tracey ziyaretime geldi. Artık Seattle’da yaşıyor, KING radyoda haber sunuculuğu yapıyordu. Onu bir kovboy barına götürmemi istedi, başrolünde John Travolta’nın oynadığı Şehir Kovboyu filmi yüzünden kovboy barları bir çılgınlığa dönüşmüştü o sıralar. Bir kovboy barına gitmek benim eğlence anlayışımla bağdaşmasa da, Tracey’nin isteğini memnuniyetle yerine getirdim. Nadiren görüştüğümüz için kısa ziyareti boyunca iyi vakit geçirmesini arzuluyordum.</p>

  <p class="normal">Glendale’deki Landmark’a götürdüm onu, kovboyları ve grup danslarıyla gerçek bir kovboy barı. O gece müstakbel kocam David Wood’u tanıdım –üç oğlunun vesayetini üzerine almış bir borsa simsarıydı. Oğullarından Jeffrey 19’unda, David 14’ünde, David, Jr ise 10 yaşındaydı. Pasadena’nın prestijli banliyölerinden La Canada-Flintridge’de yaşıyordu. David benden on yaş büyük ve çok daha muhafazakâr, ama bir o kadar eğlenceliydi. Zeki ve nüktedan. Siyasi görüşlerimizin ve sosyal çevremizin taban tabana zıt olmasına rağmen mizah ve saygı içeren heyecan verici tartışmalarımız oldu. Nişanlanmadan önce beş ay çıktık. Düğün tarihi olarak 1 Ağustos 1981’de karar kıldık.</p>

  <p class="normal">Nişanlılığımız sırasında bir gece yemeğe çıktık ve yemekten sonra bir içki içmek için evime geldik. David kitaplığımdaki kitapları taradı. Okumayı seven biriydi. Ayda üç-dört kitap okurdu. Raftan bir kitap çekti. Kızıl şiirleri.</p>

  <p class="normal">“<span class="ideitalik">Bukowski</span> okur musun?” diye sordu.</p>

  <p class="normal">“Şey… pek sayılmaz,” dedim.</p>

  <p class="normal">Kısaca <span class="ideitalik">Bukowski</span> ile yaşadığım ilişkiyi özetledim ve meselenin kapandığını sandım.</p>

  <p class="normal">Bir hafta sonra Pasadena’da Nite Watch’da akşam yemeği yiyorduk.</p>

  <p class="normal">Birkaç içki içtikten sora David, “Sana itiraf etmek istediğim bir konu var,” dedi. “<span class="ideitalik">Bukowski</span>’nin <span class="ideitalik">Kadınlar</span> adındaki son kitabını okudum ve düğünü iptal etmeyi düşündüm.”</p>

  <p class="normal">“Neden söz ediyorsun sen?” diye sordum. “Kitabın adı ne dedin?”</p>

  <p class="normal">O güne dek haberim olmamıştı romandan. David bana <span class="ideitalik">Bukowski</span> ile ilişkimden ve ilişkimizin kitabında ayrıntılarıyla yer almasından büyük rahatsızlık duyduğunu söyledi. Sinirleri o denli altüst olmuştu ki arkadaşlarına danışma, hatta bir psikologa görüşme ihtiyacı hissetmişti. Ona kitabı okumadan kendimi savunamayacağımı söyledim.</p>

  <p class="normal">Ertesi gün gidip <span class="ideitalik">Kadınlar</span> romanından bir tane satın aldım. Hayal mahsulü “Tammie” karakterine geldiğimde fiziksel betimleme karakterin benim üzerime kurulu olduğunu açıkça belli ediyordu, fakat benzerlikler bu kadarla sınırlıydı. Kitabı çok komik buldum ve bazı yerlerinde kahkahayla güldüm. Bazı yerleri o kadar saçmaydı ki kitabın kurgu olmadığını düşünmek mümkün değildi. <span class="ideitalik">Bukowski</span>’nin yazı tarzını ve acı mizahını çok sevdim ve kitabı büyük bir zevkle okudum. Bu <span class="ideitalik">Bukowski</span>’nin okuduğum ilk romanıydı.</p>

  <p class="normal"><span class="ideitalik">Bukowski</span> muhteşem bir mizah yazarıydı. İyi bir yazar kurgu yazarken gerçekleri çarpıtıp süsler –gerçek karakterlerin üzerine kurgulanmış olsa bile. Beni Kadınlar romanında kötü betimlediği için <span class="ideitalik">Bukowski</span>’ye kızgınlık duymadım. Fakat David gibi zeki birinin <span class="ideitalik">Bukowski</span>’nin kurgu romanının gerçekle ilgisi olduğunu düşünebilmesine şaştım. David beni bu karakterin gerçekle ilgisi olmadığını bilecek kadar tanıyordu. Ayrıca “sanatsal özgürlük” kavramını anlayabilecek kadar zekiydi.</p>

  <p class="normal">Onu Tammi’nin öteki benliğim olmadığına temin ettikten sonra David biraz rahatladı. 1 Ağustos’ta evlendik.</p>

  <p class="normal">Düğünden sonra Stacey ile David’in La Canada’daki evine taşındık. Ağabeyim Larry Tracy Caddesi’ndeki küçük evime bayılıyordu, bana evi kiralamayı önerdi. Farkında olmadan bazı şeyleri evde bırakmıştım.</p>

  <p class="normal">Evliliğimden bir yıl kadar sonra eski erkek arkadaşım Bob aradı beni, senarist olan. Larry ile arkadaşlıkları sürmekteydi ve bana Larry’nin holdeki dolabın en üst çekmecesinde bir kutunun içinde <span class="ideitalik">Bukowski</span>’nin mektuplarını ve resimlerini bulduğunu ve onları sattığını söyledi. <span class="ideitalik">Bukowski</span>’nin benim için imzaladığı bir koli dolusu kitabı almıştım, fakat kalan kutu yüksek dolabın üst çekmecesinde, benim göremeyeceğim kadar geride kalmış olmalıydı. Eksikliğini fark etmemiştim. Yeni taşındığım David’in evinin garajındaki kolilerin birinde olduklarını varsaymış olmalıydım.</p>

  <p class="normal"><span class="ideitalik">Bukowski</span>’yle ilişkimin David’in canını fazlasıyla sıktığını düşünerek meseleyi Larry’ye açmamaya karar verdim. <span class="ideitalik">Bukowski</span> eski bir erkek arkadaştı nihayetinde, alınıp satılan bir şey değildi, yeni kocamla ilişkimi mahvetmesine de ramak kalmıştı bu arada. Yine de çok kızdım ve üzüldüm, fakat Larry’nin hırsızlığına ve kişisel eşyalarıma saygı göstermemesine kızdım en çok. Ama yine de onunla bu konuda yüzleşmedim.</p>

  <p class="normal">Larry bütün hayatım boyunca beni hayal kırıklığına uğrattı. Bana karşı hiçbir zaman bir ağabeyin koruyucu içgüdüsüyle davranmadı, bu da beni her seferinde incitti. Fakat öfke duymaktan çok acıyordum ona. Ağabeyimi seviyordum, fakat kendinden başka kimseyi düşünmeyen bir uyuşturucu bağımlısına dönüşmüştü –anlamı neydi?</p>

  <p class="normal">Yıllar sonra <span class="ideitalik">Edebi Los Angeles</span> adında bir kitap okudum. Kitabın yazarı, Lionel Rolfe, 1977 Aralık’ında <span class="ideitalik">Bukowski</span> ile tanıştırdığım meslektaşım Monty Munns ile bir söyleşi yapmıştı. Monty kitabın yazarına <span class="ideitalik">Bukowski</span>’ye ait bir resim gösterir ve resmin kendisine ağabeyim Larry tarafından verildiğini belirtir. Bana ait resimlerden biriydi. Mektupların çoğunun da Hollywood’da bir kitapçı dükkânı işleten ve artık hayatta olmayan Red Stodolsky’ye satıldığını duydum. Resimleri tartışılabilir bir biçimde elde etmiştim, bu yüzden haydan gelen huya gitti dedim –fakat mektupları, notları ve şiirleri yitirmek canımı gerçekten acıttı.</p>

  <p class="normal">David’in yanına taşındığım günü, kutunun kayıp olduğunu öğrenmeden çok önce, eşyalarımı kolilerden çıkarak geçirmiştim. <span class="ideitalik">Bukowski</span>’nin imzalı kitaplarını ve onunla birlikteyken tuttuğum günlüğün bulunduğu koliye geldiğinde kitapları sakladım, ama günlüğü imha etmeye karar verdim. David’in günlüğü bulma riskini göze alamazdım.</p>

  <p class="normal">Yeni evliydim ve ilişkimi yürütmek için elimden geleni yapmak istiyordum. Günlüğü imha etmek hastalıklı geçmişimi silmenin sembolik bir yoluydu benim için. Tutku ve kargaşa kanıtlarıyla dolu günlüğü şömineye yerleştirip şömineyi yaktım. Bugün neler vermezdim o günlüğü tekrar okuyabilmek için. Ah, gençliğin budalalığı. Gençken bu tür belgelenmiş anıların bir gün çok değerli olabileceğini tahayyül bile edemeyiz.</p>

  <p class="normal">Stacey ile üst sınıfa hitap eden bozulmamış La Canada banliyösünde yeni hayatımıza başladık.</p>

  <p class="normal">Birlikteliğimizin ilk yılında David evimizde Şükran yemeği düzenlemeyi önerdi. David misafır ağırlamaya bayılan gurme bir aşçıydı –gerçek bir lütuf, çünkü benim aşçılık yeteneğim hiç yoktur.</p>

  <p class="normal">İkimiz de ailelerimizi davet ettik. Larry, Georgia’nın eski sevgilisi Bill ile birlikte geldi. Ona Georgia’yı sordum. Dört ay önce öldüğünü söyledi. İki yıl önce ayrılmışlardı. Georgia tekrar evlenip yeni kocasıyla birlikte Doğu Los Angeles’a taşınmıştı. Bill’in anlattığına göre kocası eve geldiğinde oturma odasının döşemesinde Georgia’nın cansız bedenini bulmuştu. Kendini aşırı dozla öldürmüştü. Kaza olup olmadığından emin değildi, fakat bana kalırsa kazaydı.</p>

  <p class="normal">Zavallı Georgia. Hayatıyla sıradışı bir şeyler yapmak için büyük bir potansiyeli vardı. Müthiş parlak ve yaratıcı bir akla, harikulade bir ince zekâya sahipti. Denetleyemediği uyuşturucu kullanımından da anlaşıldığı üzere içinde bir yerde ölümü arzuluyordu, fakat yine de dünyaya gülünç, çarpık bir bakışı vardı ve hayatın tadını çıkarıyormuş gibiydi. Geçmişinden pek söz etmezdi ve ben iblislerinin nereden kaynaklandıklarını merak ederdim.</p>

  <p class="normal">Georgia bana küçük bir kasabada kendisini uyumsuz hissederek büyüdüğünü söylemişti. Küçük bir kızken Tullah adında bir kasaba aşiftesine hayrandı.</p>

  <p class="normal">Georgia’ya göre Tullah yerel pavyonlarda çalışan egzotik bir dansözdü. Gösterişli ve arsız bir seks bombası. Kasabının kendilerini bir şey sanan erdem düşkünü kadınları Tullah’ı kıskanırlardı, çünkü erkekleri deli olurlardı Tullah için. Kadınlar bazen bir araya gelip Tullah’ı uyduruk gerekçelerle kasabadan attırmaya çalışır, fakat bunu hiçbir zaman başaramazlardı.</p>

  <p class="normal">Georgia küçük yaşta görünümüyle ilgili kompleks geliştirmişti. Yüz hatları keskin ve kabaydı, çirkin olduğu söylenemezdi ama –farklı sadece. Hiçbir zaman narin bir çiçek olarak nitelendirilmeyeceğini biliyordu. Diğer kızlar gibi güzel olmak istiyor, karşı cinsin ilgisine ihtiyaç duyuyordu.</p>

  <p class="normal">Bazen Tullah’yı üzerinde Vegas revü kızı kıyafetiyle kasabada vücudunu cömertçe sergileyerek yürürken görürdü. Georgia erkeklerin şuh seks simgesini salyaları akarak seyrettiklerini görürdü. Georgia onun büyüleyici bir yanı olduğunu düşünür, aynı onun gibi olmak isterdi.</p>

  <p class="normal">Yerel fahişeye hayranlık beslemek sadık Katolik olan ailesinin tasvip edeceği bir şey değildi. Georgia’nın dediğine göre onu ve erkek kardeşini yürümeye başladıkları günden liseyi bitirinceye kadar Katolik okuluna gönderen bağnaz insanlardı. Sofu annesi kızının ahlâk dışı bir yönde ilerlemesinden ötürü özellikle hayal kırıklığına uğramıştı ve her gün evanjelik bir vaiz gibi İncil’den bölümler okuyarak küçük cin kovma ayinleri düzenliyor, İsa’ya yanlış yola sapmış kızını Cehennem’den kurtarması için yakarıyordu.</p>

  <p class="normal">Georgia on sekiz yaşına geldiğinde yüz seksen derecelik bir dönüş yaparak kendini koyu dindar yetiştirilme tarzının bütün ilkelerinden özgürleştirmiş ve dindar ailesine isyan etmişti –İncil düşkünü ailesine, kutsal yazıtlara ve kendini beğenmiş kasaba halkına parmak göstermişti. Hazcı ve kendini mahvetmeye yönelik yaşantısında dinin oynadığı rol neydi acaba? Onu son gördüğümde şeytan tarafından kovalanıyordu.</p>

  <p class="normal">Ölüm haberini almak beni üzdüyse de, büyük bir şok olmadı benim için. Onu son gördüğümde o kadar kötü durumdaydı ki. Uyuşturucunun sonunu getirmesinin zaman meselesi olduğunu biliyordum. Otuz yedi yaşındaydı.</p>
</body>
</html>
