<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_2">II</h1>

  <p class="ortayazi">Georgia başını kaldırdı ve <span class="ideitalik">Bukowski</span>’nin kendisini seyretmekte<br class="chapter" />
  olduğunu fark etti. Hayranlarından biri olarak kadınların<br class="chapter" />
  bacakları hakkında ne hissettiğini biliyordu muhtemelen.<br class="chapter" />
  Belki de bu yüzden kanepeye sere serpe uzanmıştı,<br class="chapter" />
  ya da kafası umursayamayacak kadar iyiydi.</p>

  <p class="normal">Kutu biçiminde, birbirine bakan iki sıra bej bungalovun önünde duruyorduk –üçü sol tarafta, biri sağda. Ortada bir kaldırımla arka taraftaki sokağa bakan üst üste dört daireden oluşan iki katlı binaya geçilen bir avlu vardı. Sağ taraftaki bungalov diğerlerine göre kaldırımın daha gerisindeydi –<span class="ideitalik">Bukowski</span> o bungalovda yaşıyordu. Toplam sekiz daire vardı ekmek-teknesi sitede.</p>

  <p class="normal"><span class="ideitalik">Bukowski</span>’nin bungalovuna gittiğimizde karşımıza ön balkonun neredeyse tamamını kaplayan bir kanepe çıktı. Zili çalabilmek için üzerinden eğilmek zorunda kaldım.</p>

  <p class="normal">Ön kapının üst kısmında kırık dökük bir jaluzi ile örtülmüş küçük bir pencere vardı. Jaluzi aralandı ve bir göz bize baktı.</p>

  <p class="normal">“Kim o?” diye gürledi.</p>

  <p class="normal">“Biziz,” dedim, “Pam ile Georgia –doğum günü kızları.”</p>

  <p class="normal">Kapı hafifçe aralandı. “Yalnız mısınız?” diye sordu, ardımıza doğru bakarak.</p>

  <p class="normal">“Yalnız geldik, iki kanarya sadece,” dedi Georgia.</p>

  <p class="normal">Yalnız olduğumuza ikna olunca kapıyı açıp bizi buyur etti. Hayli uzun boylu ve hayli yaşlıydı. Kocaman bir kafa ve yıpranmış bir yüz. İlk bakıştan sonra gözlerimi başka tarafa çevirdim. Gözlerimi çiçekbozuğu, delik deşik cildine dikerek onu gücendirmekten korktum. <span class="ideitalik">Vay canına</span>, diye geçirdim içimden, <span class="ideitalik">hayli zor bir hayat yaşamış</span>. Yüzüne cehennem haritası çizilmişti sanki.</p>

  <p class="normal"><span class="ideitalik">Bukowski</span> hafifçe yana döndüğünde arkasında bıçak tuttuğunu gördüm. Tehdit olarak görmedim. Bıçağı soyulma olasılığına karşı kendini korumak için aldığını biliyordum. Oturduğu mahalleyi göz önünde bulundurunca şaşılacak bir şey yoktu bunda. Georgia ile göz göze geldik, fakat bir şey söylemedik.</p>

  <p class="normal"><span class="ideitalik">Bukowski</span>’nin gözleri yüzümden göğüslerime, oradan da boş ellerime kaydı.</p>

  <p class="normal">“Göğüs çatalına diyecek yok, fakat altılığı alamamışsın,” dedi.</p>

  <p class="normal">“Üzgünüm,” dedim. “Denedim, ama çocuk işinden olsun istemedim.”</p>

  <p class="normal">Georgia elini uzattı. Ayağında on santim yüksekliğinde apartman topuk ayakkabı vardı, bu yüzden <span class="ideitalik">Bukowski</span>’nin boyuna yakındı –bir seksen civarında. <span class="ideitalik">Bukowski</span>’nin gözlerine baktı.</p>

  <p class="normal">“Ben Georgia,” dedi, elini uzatarak.</p>

  <p class="normal">“Bana Hank deyin,” dedi <span class="ideitalik">Bukowski</span>, aynı bezgin, <span class="ideitalik">Snagglepuss</span> konuşma biçimiyle.</p>

  <p class="normal">Zihnimde –“Sahne çıkışı solda”– cümlesi yanıp söndü. Bu aptalca düşünceyi zihnimden hemen sildim ve kendimi tanıştırdım.</p>

  <p class="normal">“Pam ben, fakat arkadaşlarım bana Cupcakes der –Cupcakes O’Brien.”</p>

  <p class="normal">O adı bana oldukça yaratıcı bir senarist olan son erkek arkadaşım takmıştı ve her seferinde arzu edilen karşılığı alırdı.</p>

  <p class="normal"><span class="ideitalik">Bukowski</span> yarı sırıttı yarı gülümsedi, sonra bir kez daha göğüslerime bakıp başını salladı.</p>

  <p class="normal">“Oturun, kızlar,” dedi kanepeyi işaret ederek.</p>

  <p class="normal">Georgia hemen kanepeye çöküp bir sigara yaktı. Yüzünde hayranlık ifadesiyle odayı taradı –Sistine Şapeli’ndeydi sanki. Kahramanının evinde.</p>

  <p class="normal">Kanepeye, Georgia’nın yanına oturdum. Daireyi Geor-gia’nın gözünden görmeye çalıştım, fakat bir hoşluk bulamadım. Ömrümde gördüğüm en dökük yerdi: Üzerine kırmızı bir battaniyeye örtülmüş köhne bir kanepe; kanepenin karşısında fazla doldurulmuş, kahverengi-hardal çizgileri olan leke içinde bir koltuk; kanepe ile koltuğun arasında o odaya fazlasıyla büyük ve üzeri, ağzına kadar dolu küllükler ve boş bira şişeler de dâhil olmak üzere, çer çöpten geçilmeyen yuvarlak bir sehpa. Halı leke içindeydi ve tüy kaplıydı –tozdan geçilmiyordu ve ortalığa gazeteler saçılmıştı. Mutfak girişi sağımdaydı. İki odanın ortak duvarının bir kısmı çikolata kahverengisine boyanmıştı. Biri kendinde işi bitirecek gücü bulamamış gibi. Yatak odası solumdaydı. Görebildiğim kadarıyla onların da durumu hiç iyi değildi. Dairenin tamamı elli metre kare büyüklükte ve bohemliğe yüz kilometre uzaktı. Pejmürdeydi düpedüz.</p>

  <p class="normal">“Bir şey içmek ister misiniz, kızlar?” diye sordu <span class="ideitalik">Bukowski</span>.</p>

  <p class="normal">“Şampanyan var mı?” dedim.</p>

  <p class="normal">“Tanrım,” dedi, “ne sanıyorsun burayı, gece kulübü mü?”</p>

  <p class="normal">“Ne olsa içeriz,” dedi Georgia, bana öldürücü bir bakış atarak, “neyin varsa, moruk.”</p>

  <p class="normal"><span class="ideitalik">Bukowski</span> mutfağa gitti ve seslendi. “Hey, şansınız var, kızlar,” diye seslendi.</p>

  <p class="normal">Oturma odasına döndüğünde elinde bir şişe şampanya ile üç jöle bardağı vardı.</p>

  <p class="normal">“Unutmuşum bunu,” dedi, “son sevgilimden kalmış olmalı.”</p>

  <p class="normal"><span class="ideitalik">Bukowski</span> şişeyi açarken ona ilk kez dikkatlice baktım. Üzerinde iki beden küçük beyaz bir tişört vardı, bira göbeğinin bir kısmı açıktaydı. Bileklerinin hayli üzerinde biten bol bir kot giymişti. Ayağında eski siyah çoraplar vardı, ayakkabı giymemişti. Gür, dalgalı, gri-beyaz saçları uzuncaydı, suyla ya da belki biraz briyantinle geriye doğru taranmış –ziyaretimiz için yaptığı tek hazırlık, anlaşıldığına göre.</p>

  <p class="normal">Yıpranmış yüzünün ortasındaki burnu iri ve soğansıydı. Ona biraz Muppet görünümü veren gülünç bir ağzı ve ince bir sakalı vardı. Sürekli yarı kapalı olan gözleri, görebildiğim kadarıyla, harikuladeydiler; yeşile çalan bir mavi. Hafif bira göbeğini saymazsak, oldukça güçlü bir fiziğe sahipti. Gayet sağlıklı görünüyordu yaşına göre.</p>

  <p class="normal">Bardaklara şampanya koydu ve bardakları tokuşturduk.</p>

  <p class="normal">“Doğum günün kutlu olsun, Georgia,” dedi <span class="ideitalik">Bukowski</span>.</p>

  <p class="normal">“Doğum günüm değil artık,” dedi Georgia. “Doğum günüm dokuzundaydı. Bugün ne –Kasım’ın 11’i mi?”</p>

  <p class="normal">“Bugün ben postanede çalışırken gelmesini sabırsızlıkla beklediğim gün,” dedi <span class="ideitalik">Bukowski</span>. “Veteranlar Günü –tatil.”</p>

  <p class="normal">Georgia güldü. “Okudum o kitabı, <span class="ideitalik">Postane</span>,” dedi. “Gerçekten yaşadın mı bütün o yazdıklarını?”</p>

  <p class="normal">“Maalesef, evet,” dedi.</p>

  <p class="normal">Georgia ona yazıları hakkında birkaç şey daha sordu. Bana kitaplarına ya da köşe yazılarına dair bir şey sormasından ve yazıları hakkında hiçbir şey bilmediğimi keşfetmesinden korkuyordum.</p>

  <p class="normal">Onlar konuşurken oturma odasının hemen sağındaki mutfağa seğirttim. Duvara ayakları kromdan, üzeri Formika kaplı 1950 tarzı bir mutfak masası konmuştu. Masanın üzerinde eski, siyah bir daktilo duruyordu, yanında da bir transistorlu radyo. Daktilonun karşısına küçük, kolsuz, oturağı vinilden krom bir iskemle yerleştirilmişti. Masanın sol tarafında yarım metre yüksekliğinde boş bira şişeleri ve içi buruşturulmuş kâğıt dolu bir çöp kutusu vardı.</p>

  <p class="normal">Derin düşüncelere dalmış olmalıydım, çünkü birden <span class="ideitalik">Bukowski</span>’nin yanımda durduğunu fark ettim, buzdolabından birkaç bira alıyordu. Mutfağa şöyle bir göz gezdirip gülümsedi.</p>

  <p class="normal">“Beklediğin gibi değil, ha?” dedi.</p>

  <p class="normal">“Burada nasıl yazabiliyorsun bilmiyorum,” dedim. “Pek rahat görünmüyor.”</p>

  <p class="normal">“Şöminede odunların çıtırdadığı rahat bir çalışma odası mı tahayyül etmiştin?”</p>

  <p class="normal">“Bununla onun arasında bir şey,” dedim ona.</p>

  <p class="normal">Bana bir bira uzattı, fakat içinde hâlâ şampanya olan bardağımı kaldırdım.</p>

  <p class="normal">“İçsen iyi edersin,” dedi, “arkadaşınla ben şişenin dibini bulmadan.”</p>

  <p class="normal">Yorgun gözlerini bana dikti ve içimi gördü sanki. Yüzündeki ifadeden gördüğünden hoşnut kalmadığı anlaşılıyordu.</p>

  <p class="normal">Kafam karıştı. Bir erkeğin bana hemen kapılmaması pek karşılaştığım bir durum değildi. Üstelik bu benden hoşlanmamış gibiydi. Bana ihtiyatlı ve soğuk davranıyordu. Egom şoktaydı.</p>

  <p class="normal">Oturma odasına döndük. O çizgili tahtına oturdu, ben de kanepeye, Georgia’nın yanına. Georgia büyük çantasında taşıdığı kocaman gümüş aynada kendine bakıyordu. Çantasını muhtemelen bir hap almak için açmış, sonra kendini seyretmeye dalmıştı. Onu seyrettiğimizi fark edince bir kaş kalemi alıp kaşlarını boyamaya koyuldu. <span class="ideitalik">Bukowski</span> ile onu seyretmeye koyulduk, ilginç bir heykeli boyayan bir sanatçıyı seyreder gibi.</p>

  <p class="normal">Georgia bacaklarını açıp öne doğru uzatmıştı. Eteği yukarı sıyrılmıştı, jartiyerleri görünüyordu. Daha sonra <span class="ideitalik">Bukowski</span>’nin bacak hastası olduğunu öğrenecektim. O güne dek kadın bacağına <span class="ideitalik">Bukowski</span> kadar tapan bir erkek tanımamıştım, sonra da tanımadım. Kadın bacağı delirtirdi onu. Bir keresinde biri bana, bacak hastası erkeklerin genellikle çocukluklarında ana kuzusu olduklarını, annelerinin bacaklarına tutunmaktan büyük zevk ve güven duyduklarını söylemişti. Georgia’nın bacakları uzun ve sıskaydı, naylon çorapları dizlerinin üzerinde toplanmıştı. Seksi olmaktan çok sürtük izlenimi uyandırıyordu. Fakat <span class="ideitalik">Bukowski</span> hoşnutsuz görünmüyordu.</p>

  <p class="normal">Georgia başını kaldırdı ve <span class="ideitalik">Bukowski</span>’nin kendisini seyretmekte olduğunu fark etti. Hayran okurlarından biri olarak kadınların bacakları hakkında ne hissettiğini biliyordu muhtemelen. Belki de bu yüzden yayılmıştı kanepeye, ya da kafası umursayamayacak kadar iyiydi.</p>

  <p class="normal">“Külotlu çoraptan nefret ederim,” dedi Georgia. “Külotlu çorabı icat eden orospu çocuğunu taşaklarından asmalı –kadınlardan nefret eden ibnenin tekiydi muhtemelen.”</p>

  <p class="normal">“Sana yüzde yüz katılıyorum,” dedi <span class="ideitalik">Bukowski</span>.</p>

  <p class="normal">Georgia kaşlarını boyarken konuşmaya devam etti. “Siktiğimin külotlu çorabıyla insanın yarığı hava almıyor, apış aranda bir fıçı kaymak oluşuyor.”</p>

  <p class="normal"><span class="ideitalik">Bukowski</span> başını geriye atıp kahkahayı bastı. Ağzının iki yanında da dişleri eksikti.</p>

  <p class="normal">“Pam külotlu çorap giyer,” dedi Georgia, aynasını ve kaş kalemini çantasına koyarak.</p>

  <p class="normal">Georgia ile arkadaş olmamıza rağmen ona bütünüyle güvenmiyordum. Bana iğneleyici bir laf çakmak için fırsat kollardı. Kaldırabileceğimi düşünüyordu herhalde. Georgia’nın dobra ve küstah zekâsına hayranlık duyuyordum, fakat bazen, belli etmesem de, iğne canımı yakıyordu. Karşı cinsin bana gösterdiği ilgiyi kıskanıyordu sanıyorum. Gerçi o anda ilginin merkezi oydu.</p>

  <p class="normal">“İşte giymek zorundayım,” diye izah ettim. “Üniformamın bir parçası.”</p>

  <p class="normal">“Üniforma mı?” dedi <span class="ideitalik">Bukowski</span>. “Postanede çalıştığını söyleme bana.”</p>

  <p class="normal">Zekice bir karşılık düşünmeye çalıştım, fakat ne dersem diyeyim o ikisiyle bir yere varamayacağıma karar verdim.</p>

  <p class="normal">“Hollywood Bulvarı’ndaki Alpine Inn’de garson olarak çalışıyorum,” dedim, konunun kapanmasını umarak.</p>

  <p class="normal">“Girdle giyiyor,” dedi Georgia.</p>

  <p class="normal">“Dirndl,” diye düzelttim.</p>

  <p class="normal">“Dirndl’ler ülkesinde doğdum ben,” dedi <span class="ideitalik">Bukowski</span>, “fakat pek bir şey hatırlamıyorum.”<sup class="calibre4"><a class="footnote-link" href="../Text/buk1-1sonmatbaa_split_043.html#footnote-610-1" id="footnote-610-1-backlink">1</a></sup></p>

  <p class="normal">“Alpine Inn’e gelip hafızanı tazelemelisin belki,” dedim. “Askılı deri şortunu da giyersin.”</p>

  <p class="normal">Georgia bana dudağını büktü. <span class="ideitalik">Bukowski</span>’nin ilgisi için birbirimizle rekabet ediyorduk sanki. Ben aslında onunla ilgilenmiyordum, Georgia’nın da ilgilendiğini sanmıyorum –erkek olarak en azından. Fakat Georgia’nın gecesiydi, spot ışığının onun üzerinde olmasıyla bir sorunum yoktu.</p>

  <p class="normal">Georgia siyah çoraplarını çekiştirdi yine. Eteği yukarı sıyrılmıştı, jartiyerleri görünüyordu. Çoraplarını düzeltmeye çalıştı.</p>

  <p class="normal">“Yardıma ihtiyacın var mı?” diye sordu <span class="ideitalik">Bukowski</span>, ayağa kalkıp kanepeye doğru gelerek.</p>

  <p class="normal">Aramıza oturdu. Ben yere oturmaya karar verdim. Georgia bacaklarını <span class="ideitalik">Bukowski</span>’nin bacaklarının üzerine uzattı ve <span class="ideitalik">Bukowski</span> yavaşça çoraplarını düzeltmeye koyuldu.</p>

  <p class="normal">“Bu gıdıklıyor,” dedi Georgia, gülerek.</p>

  <p class="normal">Georgia’ya kesinlikle hayatının en güzel doğum günü hediyesini vermiştim.</p>

  <p class="normal">İçmeye devam ettik. Üçümüz de yerdeydik şimdi, <span class="ideitalik">Bukowski</span> aramızdaydı ve şaka yollu Georgia ile benim bacağımı okşuyordu. <span class="ideitalik">Bukowski</span>’nin sağ ayağı bir şekilde Georgia’nın yerde duran çantasına takıldı. Çanta devrildi ve halıya ilaç şişeleri döküldü.</p>

  <p class="normal">“Nedir bunlar, kadın? Eczane mi soydun?” dedi <span class="ideitalik">Bukowski</span>. Doğrulup şişeleri aldı ve marakas gibi sallamaya başladı.</p>

  <p class="normal">“Ne ararsan var bende, bebeğim,” dedi Georgia. “İster misin?”</p>

  <p class="normal">“Tabii, neden olmasın?” dedi <span class="ideitalik">Bukowski</span>, o kelimeleri yayarak konuşma tarzıyla.</p>

  <p class="normal">Daha sonra her şeyi bir kez denediğini öğrenecektim. Kimsenin öğüdüne kulak asmazdı, asla ön yargılı değildi ve her şeyi kendi keşfetmeliydi. Deneme ve yanılma yöntemini severdi. Fakat hap ya da diğer uyuşturucular söz konusu olduğunda <span class="ideitalik">Bukowski</span> sonunda kusar ve denediğine pişman olurdu.</p>

  <p class="normal">Haplardan birini yutup, “Hadi, kızlar –kutlayalım!” diye haykırdı.</p>

  <p class="normal">Ruh halindeki değişiklik şaşırttı beni. Bezgin, tedirgin, arkasında bıçak saklayan bir adamdan her şeyi denemeye hazır eğlenceli bir tipe dönüşmüştü. Üçümüzün de neşesi yerindeydi.</p>

  <p class="normal"><span class="ideitalik">Bukowski</span> çizgili koltuğuna döndü. Gerogia kanepeye uzanmıştı, bense yerde, <span class="ideitalik">Bukowski</span>’nin yanında oturmaya devam ettim. Georgia’yı işaret edip, “Senin ruhun var,” dedi. Sonra bana baktı ve, “Senin de güzelliğin,” dedi.</p>

  <p class="normal">Birasını dikti ve gözlerini tavana doğru devirdi, derin düşüncelere dalmış gibi.</p>

  <p class="normal">“İkinizi birleştirip tek bir kişi haline getirmek isterdim,” dedi sonra. “Güzellik ve ruh. Mükemmel kadını elde etmiş olurdum.”</p>

  <p class="normal">Georgia’ya baktım, onun da benim kadar gücenip gücenmediğini merak ederek. Tuhaf, sinsi bir iltifat ve/veya hakaretti.</p>

  <p class="normal">“Hey, yavrum, güzellik bakanın gözündedir,” dedi Georgia esprili bir biçimde.</p>

  <p class="normal">“Ye, ye, ye,” diye şarkı söyledim, hakaretin yakıcılığını hafifletmeye çalışarak.</p>

  <p class="normal">İlaç şişelerini Georgia’nnın çantasına doldurmaya başladım. <span class="ideitalik">Bukowski</span>’ye bir Dex vermişti.</p>

  <p class="normal">“Bu gece uyumayı unutun, Bay <span class="ideitalik">Bukowski</span>,” dedim.</p>

  <p class="normal">“Neden? Üçlü mü takılacağız?”</p>

  <p class="normal">Yardım için Georgia’ya baktım, fakat içkinin ve aldığı sakinleştiricilerin etkisiyle sızmak üzereydi.</p>

  <p class="normal">Çakır keyif ve kendimi hafif fingirdek hissederek, “Beni istiyor musun? Sana pahalıya patlarım,” dedim.</p>

  <p class="normal">“Ne kadar?”</p>

  <p class="normal">“Hmm… en az bir yüzlük,” dedim dalga geçerek.</p>

  <p class="normal">“Tamam,” dedi.</p>

  <p class="normal">Beni ciddiye almış olmasından endişe ederek güldüm ve, “Hey, dalga geçiyordum,” dedim.</p>

  <p class="normal">“Tamam, ne kadar?” diye sordu.</p>

  <p class="normal">Yıpranmış yüzü eskisi kadar ürkütücü görünmüyordu artık. Dış görünümü sertti, fakat altında çekici bulduğum bir hassasiyet gizliydi. Alkolün etkisinde olup olmadığından emin değildim, fakat onu tuhaf ve kaba bir biçimde seksi bulmaya başlamıştım.</p>

  <p class="normal">Gözlerine baktım, şuh bir ifade takınıp gülümsedim.</p>

  <p class="normal">“Yo, hayır, Cupcakes,” dedi, “o bedeli tekrar ödeyebileceğimi sanmıyorum.”</p>

  <p class="normal">Sigaramdan dramatik bir nefes çekip dumanını yavaşça üfledim.</p>

  <p class="normal">Sonra en iyi Laruen Bacall sesimle, “Elbette ödeyebilirsin,” dedim.</p>

  <p class="normal">Başını yana eğip beni inceledikten sonra, “Sen tehlikelisin, Kızıl,” dedi.</p>

  <p class="normal">İkimiz de kahkahayla güldük. Gardını indirmeye başlamıştı, bu beni rahatlattı. Epeydir kızıl cazibeme bu kadar dayanıklı bir erkek çıkmamıştı karşıma.</p>

  <p class="normal">“Küpelerini sevdim,” dedi, büyük altın halkaları işaret ederek.</p>

  <p class="normal">“Onları ister misin?” dedim, birini çıkarmaya yeltenerek.</p>

  <p class="normal">“Sende çok daha güzel duruyorlar,” dedi.</p>

  <p class="normal">Konuşmaya devam ettik, güldük, biraz daha şarap içtik. İyi vakit geçiriyordum onunla. Bütün bunlar yatak odasında oynaşmaya girizgâhmış gibi davranmıyordu.</p>

  <p class="normal">Bir süre sonra Georgia uyandı. Saat beşe geliyordu.</p>

  <p class="normal">Gitmek üzere kapıya yürüdüğümüzde <span class="ideitalik">Bukowski</span>, “Teşekkürler kızlar. Tekrar gelin,” dedi.</p>

  <p class="normal">Avlunun kaldırımında yürürken <span class="ideitalik">Bukowski</span>’nin bungalovundan gelen daktilo takırtısını duyduk.</p>

  <p class="normal">“Yazar diye buna derim,” dedi Georgia, Camaro’ya binerken.</p>

  <p class="normal">Georgia’yı erkek arkadaşı ve iki küçük kızıyla birlikte yaşadığı Hollywood’daki dairesine bıraktım. Sonra on dakika uzaklıktaki Los Feliz’e sürdüm, orada bir müştemilat kiralamıştım. Kızım o geceyi annemle geçiriyordu. Vetaranlar Günü olduğu için ikimizin de günü boştu. Kızımı öğleden sonra alırdım.</p>

  <p class="normal">Yatağa girince ne kadar ilginç bir gece olduğunu düşündüm, moruğu tekrar göreceğimi aklımdan bile geçirmeden.</p>

  <p class="normal">“Ne trip,” dedim kendi kendime, uykuya dalmadan önce.</p>
</body>
</html>
