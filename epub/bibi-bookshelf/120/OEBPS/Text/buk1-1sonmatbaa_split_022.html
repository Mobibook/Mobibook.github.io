<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_17">XVII</h1>

  <p class="ortayazi">…ona ne zaman ihtiyaç duysam yanımdaydı.</p>

  <p class="normal">Kılı kırk yarması ve dırdırıyla annemde birkaç gün geçirdikten sonra <span class="ideitalik">Bukowski</span>’nin kuralsız gemisine balıklama atlamak bana çok iyi geldi. <span class="ideitalik">Bukowski</span> ile her istediğimi yapabiliyordum, ne zaman ve nasıl istersem. Her şeye izin verirdi neredeyse –yüksek sesle müzik dinlemek, gürültü, dikkatini dağıtmak, içki, hap, şarkı söylemek ya da masanın üzerinde dans etmek. Kural ya da sınır yoktu –bu da hoşuma gidiyordu.</p>

  <p class="normal">Annemde birkaç gün geçirdikten sonra <span class="ideitalik">Bukowski</span>’ye her döndüğümde kendimi kimsenin beni yargılamadığı güvenli bir limana sığınmış gibi hissederdim. Bu gibi zamanlarda anneme gitmiş olduğuma şaşardım. Hayat <span class="ideitalik">Bukowski</span> ile eğlenceliydi genellikle –çılgın ve özgür.</p>

  <p class="normal">Klasik anlamda romantik biri değildi <span class="ideitalik">Bukowski</span> –çiçekler, mum ışığında yemek ya da bir kutu çikolata– fakat duyarlı ve düşünceliydi. Sık sık kapıma sevecen notlar bırakır, sevgisini böyle belli ederdi ve ona ne zaman ihtiyaç duysam yanımdaydı.</p>

  <p class="normal">Beni ne kadar takdir ettiğini belli ederdi –sadece vücudumu değil, aklımı ve kişiliğimi de. Esprilerime güler, hikâyelerimi dinler, fikrimi sorar, öğütlerime kulak asar –bazen, en azından– ve görünümüme tapardı. Arada sırada onun için yaptığım striptiz gösterilerinin de yararı oluyordu tabii ki.</p>

  <p class="normal">Bana olan tutkusu onu çıldırtıyordu. İçtiğinde karamsar düşüncelere dalar, sonunda onunla neden beraber olduğumu düşünmeye başlardı. Böyle zamanlarda başka erkeklerle birlikte olduğuma ikna olur, bazen sarhoşluk öfkesine kapılıp patlardı.</p>

  <p class="normal">Fakat birlikteliğimizin ilk aylarında sürekli gülüyor ve sevişiyorduk. Doğum günümde, 31 Mart’ta, yirmi dördüme girdim –ve o zamana dek birkaç fırtına atlatmış olmamıza rağmen, <span class="ideitalik">Bukowski</span> her zamankinden daha sevecendi. Öpüşmeye, sarılıp yatmaya bayılırdı. Bunları ve fazlasını sıklıkla yapıyorduk.</p>

  <p class="normal"><span class="ideitalik">Bukowski</span> beni Hollywood’daki Frederick’s mağazasına götürüp topuklu ayakkabı denetti ve benden dükkânda yürümemi istedi. Onu dünyanın en mutlu erkeği kılmışım gibi gülümsedi bana. Seksi, kırmızı sivri topukluları satın aldıktan sonra Musso&amp;Frank de huzurlu bir öğle yemeği yedik. Bütün öğleden sonra gayet hoş ve kibar davrandı, çok içmesine rağmen tatlı ve sevecen halini hiç yitirmedi.</p>

  <p class="normal">Dairesine döndüğümüzde <span class="ideitalik">Bukowski</span> bana üzerine kalpler ve kuşlar resmettiği kahverengi ambalaj kâğıdına sarılmış bir paket sundu. Kutuyu açmamla çığlığı basmam bir oldu. Tam istediğim şeydi. Bir Polaroid! Fotoğrafı anında veren bir fotoğraf makinesi, bir dakika bile sürmüyordu.</p>

  <p class="normal">Artık fotoğraf makinesinin karşısında kariyer yapma fikri bana pek uygun gelmiyordu. O ay fotoğrafçı olma hayaline kaptırmıştım kendimi.</p>

  <p class="normal">Birkaç hafta önce en sevdiğim kitapevi olan Los Feliz’deki Chatterson’da Diane Arbus’un fotoğraf kitabını keşfetmiştim. <span class="ideitalik">Bukowski</span>’ye Diane Arbus’un beni esinlendirdiğini ve fotoğrafçılık kariyeri yapmaya karar verdiğimi söylemiştim. Bunu ona ilk ve son kez söylemiştim, fakat hatırlamıştı. (İyi bir fotoğraf çekmek için makineyi doğrultup deklanşöre basmanın yeterli olmadığını anlayınca hevesimi yitirdim.)</p>

  <p class="normal">“Ver,” dedi <span class="ideitalik">Bukowski</span>, “sana nasıl çalıştığını göstereyim.”</p>

  <p class="normal">Makineyi ulaşamasın diye başımın üzerine kaldırdım. Sonra ayağa fırlayıp evin içinde, “Yakalayamazsın,” diye bağırarak koşmaya başladım.</p>

  <p class="normal">Beni bir süre kovaladı, sonra yatağa yığıldık, gülüyorduk.</p>

  <p class="normal"><span class="ideitalik">Bukowski</span> izleyen aylar boyunca çok eğlenecekti o fotoğraf makinesiyle. Bazen üzerimi değişirken yatak odasına dalar, yaramaz bir çocuk gibi yarı çıplak pozlarımı çekerdi.</p>

  <p class="normal">Doğum günümden birkaç gün sonra <span class="ideitalik">Bukowski</span>’ye uğradım. Her zamankinden daha çok ziyaretçisi oluyordu sanki. Oturma odasına girdiğimde kanepede ufak tefek, ciddi görünümlü bir adamın yanında oturuyordu. Adam ödüllü besteci Jack Nitzsche idi. Daha önce tanışmamıştık, büyük memnuniyet duydum onu tanımaktan.</p>

  <p class="normal">Jack ünlü bir besteci ve aranjördü, rock dünyasının pek çok büyük adıyla çalışmışlığı vardı –Rolling Stones, Phil Spector ve Neil Young gibi. Jack o gece hayli içkili ve kederliydi.</p>

  <p class="normal">Jack’in ruh halinin Oscar ödülünü alamamasıyla ilgisi olup olmadığını düşündüm. <span class="ideitalik">Guguk Kuşu</span> ile en iyi müzik dalında aday gösterilmişti. Töreni iki hafta önce televizyonda izlemiştim ve ödülü <span class="ideitalik">Jaws</span> filminin müziğiyle John Williams’a vermişlerdi.</p>

  <p class="normal">Jack ile merhabalaştıktan sonra <span class="ideitalik">Bukowski</span> ona, “Unut gitsin, moruk. Kendine daha az bakım gerektiren yeni bir model al,” dedi.</p>

  <p class="normal">Beni kucağına çekip dudaklarımdan öptü.</p>

  <p class="normal">“Ama âşığım ona,” dedi Jack. Ağlamak üzereydi.</p>

  <p class="normal">“Asla bir aktrise bulaşma,” dedi <span class="ideitalik">Bukowski</span>. “Kendileriyle fazla meşgul ve güvensiz olurlar –kendilerinden ve saçlarının nasıl göründüğünden başka bir şey düşünemezler.”</p>

  <p class="normal">“Yapma, Hank,” dedim, “bu doğru değil.”</p>

  <p class="normal">“Benimle konuşmuyor bile,” dedi Jack.</p>

  <p class="normal">“Pes etme,” dedim. “Sonunda gelecektir.”</p>

  <p class="normal">Jack’in âşık olduğu aktris Carrie Snodgress idi. Jack başını kaldırıp bana hüzünlü bir gülümsemeyle baktı. Ufak tefek bir adamdı, narin görünümlü neredeyse. Kırk yaşlarında, uzun saçlı, tel çerçeve gözlük ve seyrek bir sakal. Ben onu fiziksel olarak çekici bulmamıştım, fakat onu hoş kılan zeki bir havası vardı. Carrie’ye umutsuzca aşık olduğu anlaşılıyordu.</p>

  <p class="normal">Bir saat kadar sonra Jack gitti, biraz daha sarhoş ve çok daha kederli olarak.</p>

  <p class="normal">Jack kapıyı kapattığında <span class="ideitalik">Bukowski</span>’ye “Sorun neymiş Carrie ile?” diye sordum.</p>

  <p class="normal">“Jack onun kendisine hiç zaman ayırmadığını söylüyor,” dedi <span class="ideitalik">Bukowski</span>. “Bu yüzden tartışmışlar, Carrie de onu evden kovmuş.”</p>

  <p class="normal">Jack’i de Carrie’yi de, değil kavga ederken, seslerini yükseltirken bile tahayyül edemiyordum. İkisi de o kadar tatlı ve yumuşak görünüyorlardı ki. Carrie ile tanışma fırsatım olmamıştı henüz, fakat onu <span class="ideitalik">Deli Bir Ev Kadınının Günlüğü</span> filminde seyretmiş ve oyunculuğunu harikulade bulmuştum. Birkaç yıl önce de bir söyleşisini izlemiştim. Büyük bir aktristi –ayrıca çok hoş bir insana benziyordu.</p>

  <p class="normal"><span class="ideitalik">Bukowski</span> bana Jack ile Carrie’nin Carrie Kuzey Kalifor-niya’da Neil Young ile birlikte yaşarken tanıştıklarını anlattı. Carrie, Neil Young’dan Jack yüzünden ayrılmamıştı, fakat Carrie özgür kalır kalmaz Jack harekete geçmişti. <span class="ideitalik">Bukowski</span>’ye Carrie’ye görür görmez vurulduğunu söylemişti. Carrie’nin Neil Young’dan olma çocuğu beyin özürlü doğmuştu ve Carrie boş zamanının büyük kısmını ona ayırıyordu. Hayatında Jack’e fazla yer yoktu sanıyorum.</p>

  <p class="normal">O akşam duş yaparken <span class="ideitalik">Bukowski</span> banyoya daldı ve Polaroid makineyle bir fotoğrafımı çekti. Daha sonra yatak odasına girdiğimde de yaptı aynı şeyi –ve ertesi sabah kırmızı topuklularımla çıplak dururken de.</p>

  <p class="normal">Ondan sonra aylarca çıplak ya da yarı çıplakken ne zaman fotoğrafımı çekeceğinden hiçbir zaman emin olamadım. Bu küçük oyundan hiç usanmıyordu ve ona yapmamasını söylediğimde bu onu daha da kışkırtıyordu. Afacan, baş belası bir çocuktan farkı yoktu bazen.</p>

  <p class="normal"><span class="ideitalik">Bukowski</span> yatak odasının her tarafında yığınlar halinde birikinceye kadar fotoğrafımı çekti. Çoğunu geri almayı başardım, fakat alamadıklarıma ne olduğunu hâlâ merak ederim. Onları sakladı mı? Daha sonra imha mı etti? Yoksa, Tanrı korusun, bir üniversitenin kütüphanesinde belgeleriyle birlikte dosyalanmış duruyorlar mı? Bu soruların yanıtlarını bilmemek en iyisi galiba.</p>

  <p class="normal1">Başını tam da <span class="ideitalik">Bukowski</span> kotunu indirip ona iri, beyaz, kıllı kıçını sallarken kaldırdı.</p>

  <p class="normal">İlkokul arkadaşım Janet Marino annemi arayıp onu aramamı istediğini iletmesini istedi. Birkaç yıl olmuştu Janet’ten haber almayalı, oysa ayrı yönlere gitmiş olmamıza rağmen yıllarca temasımızı yitirmemiştik.</p>

  <p class="normal">Janet telefonda artık San fernando Valley’da ailesinin yanında yaşamadığını söyledi. Annem ona Hollywood’da bir daire kiraladığımı söylemişti. Annem hayatımı ona nasıl anlatmıştı bilmiyorum, fakat Janet ziyaretime gelmek istiyordu. Birkaç gün sonra öğleden sonra uğramasını kararlaştırdık.</p>

  <p class="normal">Janet’in yolun karşısına park ettiğini görünce onu karşılamak için aşağı koştum. 1970 üstü açılır Opal GT’sinden inerken etrafına başına balyoz yemiş birinin şaşkınlığıyla bakındı. Hayal ettiği Hollywood bu değildi –begonviller, limon ağaçları ve İspanyol kiremitleri. Doğu yakasıydı burası –aylaklar, seks dükkânları, fahişeler ve striptiz kulüpleri.</p>

  <p class="normal">Janet gözlerini bana çevirdi. Şok ifadesi vardı yüzünde, acıma da olabilir. Ben uzun boylu sayılmam, fakat sadece 1.50 boyundaki Janet’in yanında dev gibi hissediyordum kendimi. Bana acıyarak bakan gözlerine bakıp gülümsedim.</p>

  <p class="normal">“Mahallemize hoş geldin,” dedim, onu dirseğinden tutup üst kattaki daireme yönlendirerek.</p>

  <p class="normal">Janet’i beşinci sınıfta, ona eski arkadaşı Cindy Sheehan’ın ona karşı bir komplo tasarlamakta olduğunu söylediğimde tanımıştım. Cindy aralarında benim de bulunduğum kendi grubundan Janet kızlar tuvaletine girdiğinde hep birlikte “My Momma Done Told Me” parçasının ezgisiyle “Marino the Beano” söylemesini istemişti. Janet, Rita Moreno ile Sophia Loren karışımı bir afet olduğu için Cindy onu kıskanıyordu sanıyorum. Janet’in bütün erkeklerin, özellikle kendi erkek arkadaşının ilgisini üzerinde toplamasından usanmıştı.</p>

  <p class="normal">Onu uyardıktan sonra Janet bana o kadar minnet duydu ki benden en iyi arkadaşı olmamı istedi. Normal koşullarda bir araya gelmeyecek bir ikiliydik. Ortaokul çağına geldiğimizde o Yağlı’lara yakınlık duyarken ben daha çok sörfçülere meylediyordum –asla birlikte takılmayan iki ayrı tip. Üstüne üstlük İtalyan annem Janet’in ailesinden pek emin değildi. Janet’in ailesi Sicilya kökenliydi ve aslında zerre kadar önyargılı olmayan annem onların İtalyanların adlarına leke süren türden olduklarını düşünüyordu. Annem bütün Sicilyalıların mafya oldukları önyargısıyla yetişmişti. Bütün bunlara rağmen yakın arkadaş olduk ve ben yedinci sınıfta başka okula geçtikten sonra bile iletişimimizi sürdürdük.</p>

  <p class="normal">Janet ile zaman zaman telefonda konuştuğumuz için birbirimizin hayatındaki önemli olaylardan haberdardık. Fakat dört yıldır ilk kez bir araya geliyorduk.</p>

  <p class="normal">Janet’in tarzı pek değişmemişti. Siyah saçlarını Farah Fawcett tarzında kestirmişti. Arkası açık iskarpinle dar, beyaz kapri pantolon ve kolsuz siyah ipek bluz vardı üzerinde. Boynundaki kalın zincirden İtalyan bereket simgesi sallanıyordu. Parlak pembe oje sürülmüş tırnakları uzundu, bilekleri şıngırtılı altın bileziklerden geçilmiyordu. Ful makyajlıydı ve tırnaklarıyla uyumlu parlak pembe ruj sürmüştü.</p>

  <p class="normal">Benim üzerimde tişört ile kot pantolon vardı ve yalınayaktım. Saçım uzun ve dağınıktı, kirpiklerimi koyultmak için biraz rimel sürmek dışında makyaj yapmamıştım.</p>

  <p class="normal">Janet beni bir yerlerde karaya vurmuş bir kazazedeymişim gibi süzdü. Bana neler olduğunu anlamaya çalıştığını görebiliyordum. Nasıl bu kadar dibe vurduğumu merak eder gibiydi.</p>

  <p class="normal">Dairemi de aynı şaşkın bakışla inceledi. Atılmış mobilyalar, ıvır zıvır ve ikinci el giysiler. Yine de mekâna enerji katmaya çalışmıştım ve Janet’in şimdi Vadi Kraliçesi gibi oturmakta olduğu beyaz hasır iskemlemle gurur duyuyordum.</p>

  <p class="normal">Ona bir bardak şampanya koyduktan sonra Stacey’nin çerçevelenmiş bir fotoğrafını uzattım.</p>

  <p class="normal">“Bu kızım Stacey,” dedim.</p>

  <p class="normal">Stacey’yi görünce coşkulu bir tepki vereceğini sanmıştım, fakat resme şöyle bir göz attıktan sonra sehpanın üzerine koydu.</p>

  <p class="normal">“On altı yaşında çocuk doğurduğuna inanamıyorum,” dedi Janet.</p>

  <p class="normal">“Hayatımda yaptığım en iyi şey,” dedim.</p>

  <p class="normal">Stacey hakkında başka bir şey sormadı Janet. Benim hakkımda da bir şey sormadı. Onun yerine kendinden konuşmaya başladı.</p>

  <p class="normal">Erkek arkadaşından, işinden ve ailesiyle birlikte yaşamaktan şikâyetçiydi.</p>

  <p class="normal">Bir an için benim yanımda kalıp kalamayacağını soracağını düşündüm. Fakat kendini o kadar alçak bir konuma koyacağını sanmıyordum.</p>

  <p class="normal">Şampanyayı bitirdikten sonra, “Erkek arkadaşımla tanışmaya ne dersin?” diye sordum.</p>

  <p class="normal">Janet’in gözleri büyüdü. Erkek arkadaşım olmasına şaşmış görünüyordu, hem de onunla tanıştırmak isteyeceğim bir erkek arkadaş.</p>

  <p class="normal">“Çok kalamayacağım,” dedi.</p>

  <p class="normal">“Hemen alt dairede yaşıyor,” dedim.</p>

  <p class="normal">Çantasını kaptım ve elinden tutup onu hasır tahtımdan kaldırdım. Bir dakika sonra <span class="ideitalik">Bukowski</span>’nin ön kapısındaydık.</p>

  <p class="normal">Kapıyı açıp, “Haaannnk, evde misin?” diye seslendim.</p>

  <p class="normal"><span class="ideitalik">Bukowski</span> her zamanki kıyafetiyle –tesisatçı tarzı kot pantolon ve göbeğini saran bir tişört– mutfaktan çıktı. Radyoda klasik müzik çalıyordu. Öğleden sonra üç sularıydı ve günü yeni başlıyordu. Üçüncü ya da dördüncü birasındaydı muhtemelen.</p>

  <p class="normal"><span class="ideitalik">Bukowski</span> odaya girdiğinde göz ucuyla Janet’e baktım. Bayılacak gibi oldu ve destek almak için koluma tutundu.</p>

  <p class="normal"><span class="ideitalik">Bukowski</span> yanımıza geldiğinde onları tanıştırdım.</p>

  <p class="normal">Sonra, “Janet benim ilkokul arkadaşım,” diye ekledim.</p>

  <p class="normal"><span class="ideitalik">Bukowski</span> bira kutusunu sağ elinden sol eline geçirdi. Elini tişörtüne sildikten sonra Janet’e uzattı. Janet parmaklarının ucunu sıkarken eline neredeyse değemedi bile.</p>

  <p class="normal">“Oturun,” dedi <span class="ideitalik">Bukowski</span>.</p>

  <p class="normal">Janet oturacak bir yer bakındı. Kanepenin üzerinde gazeteler, <span class="ideitalik">Bukowski</span>’nin çorapları ve şortu vardı. Çizgili koltuğun üzerinde benim bir çift topuklu ayakkabım duruyordu. Ortalık ağzına kadar dolu kül tablalarından ve kirli tabaklardan geçilmiyordu.</p>

  <p class="normal">“Önemli değil,” dedi Janet. “Benim gitmem gerekiyor.”</p>

  <p class="normal"><span class="ideitalik">Bukowski</span> kadının kendisinden ve ortamdan ne kadar tiksindiğini hemen fark etti. Leş saptamış bir akbaba gibi Janet’in <span class="ideitalik">Bukowski</span>’nin şok tedavisinin ağır bir dozuna maruz kalacağını anladım.</p>

  <p class="normal">“Henüz geldin,” dedi <span class="ideitalik">Bukowski</span>, topuklu ayakkabılarımı yere koyup koltuğa çökerek. Sonra birasından sıkı bir yudum aldı ve ağzının kenarlarından tişörtüne akmasına izin verdi. Sonra ağzını elinin tersiyle silip geğirdi.</p>

  <p class="normal">“Onu bir bira ver, Kızıl,” dedi <span class="ideitalik">Bukowski</span>.</p>

  <p class="normal">“Gerek yok,” dedi Janet, “gerçekten zamanım yok.”</p>

  <p class="normal">“Tasalanma, yavrum,” dedi <span class="ideitalik">Bukowski</span>, “pisliğe ve dağınıklığa alışırsın –sevmeye başlarsın hatta. Ne olduğunu anlayamadan özlemeye başlarsın. Uzun zaman önce yitirdiğin bir sevgiliyi kucaklar gibi kucaklarsın.”</p>

  <p class="normal">Janet asabi bir biçimde kıkırdadı ve gazeteleri kenara ittikten sonra kanepenin kenarına ilişip ellerini dizlerinin üzerinde kavuşturdu. Gözleriyle duvarlardan fareler ya da dolaplardan yarasalar çıkmasını bekliyormuş gibi sürekli ortalığı kolaçan ediyordu.</p>

  <p class="normal">“Hank yazar, belli olmuyor mu?” dedim, <span class="ideitalik">Bukowski</span>’ye kötü bir bakış atarak.</p>

  <p class="normal">“Evet,” dedi Janet.</p>

  <p class="normal">“Şuradaki kitapları görüyor musun?” dedim, derme çatma kitaplığı işaret ederek. “Hepsini Hank yazdı.”</p>

  <p class="normal">“Hı hım,” dedi Janet, sonra hızla ayağa fırlayıp kapıya doğru gitti.</p>

  <p class="normal">“Banliyöye uzun bir yolun var herhalde?” diye sordu <span class="ideitalik">Bukowski</span>.</p>

  <p class="normal">“Evet, akşam trafiğine yakalanmak istemiyorum,” dedi Janet.</p>

  <p class="normal">“Gitsen iyi edersin o zaman,” dedi <span class="ideitalik">Bukowski</span>. “Trafiğe yakalanmanı istemem.”</p>

  <p class="normal">“Doğru… Pekâlâ,” dedi Janet.</p>

  <p class="normal">Janet kapıya doğru yürürken bana özel konuşmak için yanına gelmemi işaret etti. Yüzüne doğru eğildim. “Şaka mı bu?” diye fısıldadı.</p>

  <p class="normal">“Neden söz ediyorsun?” diye sordum.</p>

  <p class="normal">“Hadi, Pam… bu bir şaka, değil mi?” dedi. Sonra bana zihninde bir ampul yanmış gibi baktı.</p>

  <p class="normal">“<span class="ideitalik">Kamera Şakası</span>’ndayım, değil mi? Alan Funt… açık edebilirsin artık,” diye bağırdı.</p>

  <p class="normal"><span class="ideitalik">Bukowski</span>’nin onu duyduğundan emindim, onu dürtüp güldüm.</p>

  <p class="normal">“Janet, çok kabasın!” dedim.</p>

  <p class="normal">Şaka olmadığını idrak edince yüzü, bronz makyajına rağmen belirgin hastalıklı bir yeşile döndü. Elini kusma isteğini bastırmak istermiş gibi karnının üstüne koydu. Böyle bir evde böyle bir adamla yaşama düşüncesi onu hasta ediyordu.</p>

  <p class="normal">“Gitmem gerek. Seni gördüğüme sevindim, Pam,” dedi, ayakkabılarına bakarak. Başını <span class="ideitalik">Bukowski</span>’ye doğru çevirdi ve yere bakarak, “Tanıştığımıza memnun oldum,” dedi.</p>

  <p class="normal">Bütün tiksintisine ve küçümsemesine rağmen bir an önce Vadi’ye dönüp eski okul arkadaşlarımızı aramak ve onlara anlatmak için sabırsızlandığını düşündüm.</p>

  <p class="normal">“Hey, Janet,” dedi <span class="ideitalik">Bukowski</span>, Janet çıkmak üzereyken.</p>

  <p class="normal">Janet başını tam da <span class="ideitalik">Bukowski</span> kotunu indirip ona iri, beyaz, kıllı kıçını sallarken kaldırdı.</p>

  <p class="normal">Janet öyle bir çığlık attı ki bacağından yukarı bir fare tırmanıyor sanırdınız.</p>

  <p class="normal">“AMAN-TANRIM! NE OLUYOR BURADA, PAM!” diye haykırdı ardından.</p>

  <p class="normal">Gülmekten bir şey diyemedim. Kollarım karnımda iki büklüm olmuş katıla katıla gülüyordum. <span class="ideitalik">Bukowski</span> tekrar koltuğuna çöküp birasından bir yudum aldı.</p>

  <p class="normal">anet kapıyı açtı ve arkası açık topuklu ayakkabılarıyla arabasına doğru koştu. Koşarken, “HASTASINIZ! İKİNİZ DE HASTASINIZ! –AKLINI KAÇIRMIŞSIN, PAM!” diye bağırıyordu.</p>

  <p class="normal">Birkaç saniye sonra arabayı çalıştırıp gazladı.</p>

  <p class="normal">Janet gittikten sonra beş dakika aralıksız güldüm. Biraz sakinleştikten sonra bir gazete alıp <span class="ideitalik">Bukowski</span>’ye vurdum.</p>

  <p class="normal">“Bu tip insanlardan hiç haz etmem,” dedi.</p>

  <p class="normal">Bir şeyler daha söylemesini bekledim, fakat birasını dikip yenisini almak için mutfağa gitti. Sonra olanlara biraz daha güldük ve ben zavallı, küçük arkadaşıma acıdım neredeyse. Ertesi gün Janet’i arayıp özür diledim, fakat birkaç yıl ondan haber alamayacaktım. Yüzündeki ifadeyi yeni Polaroid makinemle yakalamadığıma hayıflanırım.</p>
</body>
</html>
