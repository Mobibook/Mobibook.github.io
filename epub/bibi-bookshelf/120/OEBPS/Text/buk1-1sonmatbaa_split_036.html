<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_31">XXXI</h1>

  <p class="ortayazi">Arabaya bindiğimizde Georgia bana dönüp,<br class="chapter" />
  “Organik mi?<br class="chapter" />
  N’oluyo lan buna?” dedi.</p>

  <p class="normal">1976 Aralık’ında Carlton Yolu’ndan ayrılalı üç ay olmuştu. <span class="ideitalik">Bukowski</span> ile telefonda konuşup görüşmeye devam ediyorduk, fakat daha seyrek. Ona hiçbir zaman sormamakla birlikte yeni arkadaşı Linda ile zaman geçirdiğini varsayıyordum. Ben arada sırada Norbert’i görmeye devam ediyordum, <span class="ideitalik">Bukowski</span> de bunun farkındaydı.</p>

  <p class="normal">Durumdan oldukça memnundum. <span class="ideitalik">Bukowski</span>’yi hâlâ sevmeme rağmen, onun izleyen gözünden uzak olmak özgürleştiriciydi. Yanına taşınmam için baskı yapmaktan vazgeçtiğinden beri her şey tam istediğim gibi gidiyordu.</p>

  <p class="normal">Bir öğlenden sonra <span class="ideitalik">Bukowski</span> bana uğradı. İki altılık paket bira getirmişti, ben de büyük bir poşet cips açtım. Kanepemde oturup bira içtik, cips yedik. Sohbet seyrek fakat rahattı. Aramızda daha az gerilim vardı artık, iki arkadaş gibi konuşabiliyorduk.</p>

  <p class="normal">Romantizmin ek geliri olmaksızın böyle küçük ziyaretlerle yetinmeyi kabullenmişti. Ayrılığımızın neden olduğu melankoliyi üzerinden atmış gibiydi. Bir aya yakın bir süredir sevişmemiştik –bana o alanda da baskı yapmıyordu artık. İlişkimiz çok daha rahat bir alana kaymıştı. Birbirimize saygılıydık.</p>

  <p class="normal">Bir saat kadar konuştuk, son birkaç haftada gelişen olaylara değindik. Bana Santa Cruz ve San Francisco’da yaptığı okumalardan bahsetti. Kadınların okuma sonrasında ona yaltaklanmalarından yakındı, sinsice sevinerek. Sahnede okurken genç bir kadın sahneye fırlayıp, “<span class="ideitalik">Bukowski</span>, seni seviyorum, senden çocuk yapmak istiyorum!” diye bağırdığını anlattı. Güvenlik görevlileri kadını sürükleyerek dışarı çıkarmışlardı. Ne kadarının palavra ne kadarının doğru olduğunu bilmiyor, fakat bu anekdotları her zaman eğlendirici buluyordum –bu bazen yeise kapılmasına neden oluyordu.</p>

  <p class="normal">Çok sayıda şiir yazdığından ve yeni bir roman yazmayı tasarladığından da bahsetti. Romanın neye dair olacağını sordum. Emin olmadığını söyledi, fakat yeni bir roman yazmanın zamanı gelmişti. Üzerinde çalıştığı işe dair konuşmaya istekli olmayışı beni şaşırtmadı. Bitirinceye kadar yazdığı şeyden söz etmezdi. Enerjisini tüketmek istemezdi sanıyorum, ya da biraz batıl inançlıydı.</p>

  <p class="normal">Ona John Cassavetes’in <span class="ideitalik">Opening Night</span> filminde figüranlık yaptığımı ve Peter Falk’ın bana nasıl asıldığını anlattım. Yeni daktilomda bir şey yazıp yazmadığımı sordu. Akıl hastanesinde yatan bir akıl hastasına dair öykünün giriş bölümünü gösterdim ona. Hasta sanrılıydı ve kendini psikiyatr sanıyordu. Diğer hastalara seanslar düzenliyor, genellikle iyi sonuçlar alıyordu. Laf dolandırmaktan başka bir şey değildi, fakat <span class="ideitalik">Bukowski</span> bana nazik davrandı.</p>

  <p class="normal">“Fena değil, yavrucuğum. Bir parıltı var. Odaklanman gerek sadece. Yavaşla ve odaklan. Sadece biraz… parçalanmışsın. Düşünme yöntemin –hayatın– fazlasıyla parçalanmış.”</p>

  <p class="normal">Öğüdü ve desteği için ona minnet duydum, sanıyorum.</p>

  <p class="normal">Sonra televizyonu açmasında bir sakınca olup olmadığını sordu. Los Angeles Rams’in playoff karşılaşması olduğunu söyledi, maçı izlemek istiyordu.</p>

  <p class="normal">Boksu ve at yarışlarını yeğlemekle birlikte televizyonda Amerikan futbolu ve beysbol seyretmeyi de severdi. Ben, öte yandan, ikisine de hiç ilgi duymazdım, fakat televizyonu açıp isteğini memnuniyetle yerine getirdim.</p>

  <p class="normal">Bir saat kadar oyunla ilgileniyormuş gibi göründükten sonra beni sıkıntı bastı. <span class="ideitalik">Bukowski</span> kendini maça kaptırmıştı. Heyecanlanıyordu zaman zaman. Rams ile Dallas Cowboys Super Bowl finali için karşılaşıyorlardı.</p>

  <p class="normal">“BU KESİLEN İKİNCİ ŞUT! TANRIM! ÖDLEK HERİFLER!” diye bağırdı televizyona.</p>

  <p class="normal">Bir spor müsabakasının onu bu kadar heyecanlandırdığına ilk kez tanık oluyordum –at yarışlarında bile bu kadar heyecanlanmazdı.</p>

  <p class="normal">Zamanlamam kötüydü sanıyorum, fakat çok sıkılmıştım ve biraz müziğe gerek olduğuna karar verdim. “Bay Touchdown” şarkısını söylemeye başladım.</p>

  <p class="normal">“You gotta be a football hero</p>

  <p class="normal">To get along with the beautiful girls…</p>

  <p class="normal">You gotta be a touchdown getter, you bet!</p>

  <p class="normal">If you wanna get a baby to pet…</p>

  <p class="normal">You gotta be a football hero to</p>

  <p class="normal">Get along with the beautiful giiirls!”</p>

  <p class="normal">Ona şarkıyı söylerken usulca saçıyla oynuyordum. Döndü ve bana müthiş gizemli bir bakış attı, yüzümdeki kuşku uyandırıcı bir et benini incelermiş gibi.</p>

  <p class="normal">Sonra gayet ciddi bir tonla, “Hiçbir şey kutsal değil senin için, değil mi, Kızıl? Hiçbir şeyi ciddiye almazsın, değil mi?” dedi.</p>

  <p class="normal">Sesindeki yoğun kaygı beni hazırlıksız yakalamıştı.</p>

  <p class="normal">“Tanrım, Hank, bir oyun alt tarafı, fakat sorunu yanıtlamamı istiyorsan… evet.”</p>

  <p class="normal">“Evet.. almazsın, değil mi?” diye fısıldadı, gözlerini beni tedirgin edinceye dek gözlerime kilitleyerek. Absürdist olduğunu bildiğim için yanıtımın hoşuna gideceğini düşünmüştüm. Tepkisi beni şaşırttı. Bu ürkütücü değiş tokuştan birkaç dakika sonra <span class="ideitalik">Bukowski</span> gitme zamanının geldiğine karar verdi.</p>

  <p class="normal">“Fakat maç bitmedi daha.”</p>

  <p class="normal">“Olsun –yarın gazetede okurum. John için bitirmem gereken birkaç şiir var. Yarın postalayacağıma söz verdim. Görüşürüz, yavrucuğum.”</p>

  <p class="normal">Onu kapıya geçirdim ve merdivenden inerken arkasından, “Noel’de ne yapmayı düşünüyorsun? Annemlere gelebilirsin. Bu cumartesi, inanabiliyor musun?” diye bağırdım.</p>

  <p class="normal">“Sağ ol, ararım,” dedi, bir vaatte bulunmadan.</p>

  <p class="normal">Noel gecesi <span class="ideitalik">Bukowski</span> arayıp Miller klanının kutlamasına katılmak istemediğini bildirdi. Sürpriz olmadı zaten. Bayramlar onu her zaman tedirgin ederdi. İkimiz de nefret ederdik bayramlardan.</p>

  <p class="normal">Ertesi gün Stacey ile arkadaşı Nina’yı ziyaret ettik. Nina’nın annesi Anna’da kızını yalnız büyütüyordu ve çok iyi anlaşıyorduk. Hediye değiş tokuşumuzu yaptık. Stacey, Nina’ya göstermek için yeni dikiş makinesini yanında getirmişti. Anna ile birer bardak kırmızı şarap içip sohbet ettik. Fakat tatil öncesi dehşeti içinde olduğum için fazla kalmak istemedim. Kızlar oyuncaklarıyla iyi vakit geçiriyorlardı ve Anna, Stacey’nin yemeğe kalmasını önerdi. Onları öpüp veda ettim.</p>

  <p class="normal">Kendimi huzursuz ve yalnız hissediyordum, bu yüzden <span class="ideitalik">Bukowski</span>’ye uğramaya karar verdim. Fakat önce nasıl olduğunu görmek için Georgia’ya uğradım, aylar olmuştu onu görmeyeli. Georgia ile ilişkimizin sonu görünmüştü. Tam bir canki olma yolunda ilerliyordu.</p>

  <p class="normal">Ben de melek sayılamayacağımdan, kimsiye bağımlılık konusunda vaaz verecek durumda değildim. Yine de Georgia’nın sarmal düşüşüne tanık olmak kolay değildi, özellikle çocuklarını düşününce.</p>

  <p class="normal">Thrifty Drugs’da durup Bill ile Georgia’ya bir şişe ucuz şampanya, kızlara da birer Hershey çikolata satın aldım. Öğleden sonra iki sularıydı evine vardığımda. Kızlar beni kapıda karşıladılar, üzerlerinde pijamaları vardı hâlâ. Bana yeni oyuncaklarını gösterme heyecanı içindeydiler. Yedi yaşındaki Stephanie’ye büyük bir bebek alınmıştı, kendi boyunda neredeyse. On bir yaşındaki Maureen’in yüzü parıldadı bana yeni bisikletini gösterirken. Onlara çikolatalarını verip sarıldım, yanaklarından öptüm. Mutlu, normal çocuklardan farkları yoktu ve güzel bir Noel geçirmiş olmalarına sevindim –Noel ağacı da vardı.</p>

  <p class="normal">“Anneniz evde mi?” diye sordum.</p>

  <p class="normal">Georgia ile Bill yataktaydılar hâlâ. Yatak odasıyla mutfağın arasındaki bir oyukta uyuyorlardı. Kapısı yoktu ve aslında yemek odasıydı. Mahremiyet eksikliğinden rahatsızlık duymuyor gibiydiler. Orası onların kumanda merkeziydi ve onlar yatakta yarı çıplak otururken sen oturma odasından onlarla sohbetini sürdürebiliriyordun. Georgia sevindi beni gördüğüne.</p>

  <p class="normal">“Hey, ‘kırbaçlı kedi’ gelmiş. Nasılsın? Nerelerde saklanıyordun?”</p>

  <p class="normal">Artık Carlton Yolu’nda oturmadığımı biliyordu, çünkü taşındıktan hemen sonra konuşmuştuk.</p>

  <p class="normal">“Her şey güllük gülistanlık. Silver Lake’de annemden bir blok ötede yeni bir daireye taşındım,” diye yanıtladım.</p>

  <p class="normal">“Çalışıyor musun?” diye sordu.</p>

  <p class="normal">“Hayır, iş aradığım da söylenemez. Yılbaşına kadar bekleyeceğim. Ya da İşsizlik Bürosu’ndan uzatma isteyeceğim.”</p>

  <p class="normal">“Şimdi doğru düşünmeye başladın,” dedi.</p>

  <p class="normal">Georgia sistemi sömürmekte uzmandı. Hükümet yardımı söz konusu olduğunda bütün numaraları bilirdi.</p>

  <p class="normal">“Kent cehennemine gelişini neye borçluyuz?” diye sordu.</p>

  <p class="normal">“Seni uzunca bir süredir görmedim, iyi olup olmadığını öğrenmek ve Noel’inizi kutlamak istedim.”</p>

  <p class="normal">“Hey, teşekkürler. Bir bardak ister misin?” diye sordu.</p>

  <p class="normal">“Tabii,” dedim, “neden olmasın?”</p>

  <p class="normal">Canım biraz sıkkındı ve nedeninden emin değildim –ayık olmamın ve hayatımın ucuz bir kazak gibi sökülmekte olduğunu idrak etmenin dışında. Eskiden bir süre haplanmadığımda pillerimin dolduğunu hisseder hissetmez ilk işim en yakın partiyi bulmak olurdu. Bu kez farklı hissediyordum –ve tedirgin ediciydi.</p>

  <p class="normal">“Billy, bana bir iyilik yapıp bardak getirir misin?”</p>

  <p class="normal">Bill mutfaktayken Georgia bana birinci sınıf farmasotik hap tedarik ettiğini söyledi.</p>

  <p class="normal">“Bir miktar Kara Bomba var. Çok iyi. İki tane ister misin?”</p>

  <p class="normal">“Noel Baba sosyalist midir?”</p>

  <p class="normal">Bana iki hap verip iyi Noeller diledi. Bill bardakları getirdi. Georgia şişeyi açtı ve haplardan birini ağzıma atıp şampanyayla içtim.</p>

  <p class="normal">“İyi Noeller,” dedi Georgia, bardağını benim ve Bill’in bardağıyla tokuşturmak üzere kaldırarak.</p>

  <p class="normal">“İyi Noeller ve Mutlu Bir Yıl!” dedik hep birlikte.</p>

  <p class="normal">Şişe bittiğinde onlara <span class="ideitalik">Bukowski</span>’yi ziyarete gideceğimi söyledim.</p>

  <p class="normal">“Hey, ben de gelmek istiyorum. Çok oldu pis moruğu görmeyeli,” dedi Georgia.</p>

  <p class="normal">Biraz zamanını aldı, fakat sonunda giyinmiş olarak oturma odasına döndü. Üzerinde düşük belli İspanyol paça bir kot ve göbeğini açıkta bırakan dar kırmızı bir kazak vardı. Boynuna da tüy bir atkı bağlamıştı. Uzun, sarkık küpeler ve boyunu on beş santimetre uzatan imzası niteliğindeki apartman topuk ayakkabılar. Kafası sürekli iyi olan biri için o topukların üzerinde yürümeyi nasıl becerdiğini hiçbir zaman anlayamadım.</p>

  <p class="normal">“Evet, ne düşünüyorsun?” diye sordu, kıyafetini bizim için sergileyerek. “Yaşlı ozan için yeterince şenlikli miyim?”</p>

  <p class="normal">“Bir milyon dolar gibi görünüyorsun,” dedim.</p>

  <p class="normal">“Evet, yeşil ve buruşuk!” diye takıldı Bill.</p>

  <p class="normal">“Kapa çeneni, Bill,” dedim. “Şahane görünüyorsun Georgia. Seksi bir Noel cini gibi. Gidelim.”</p>

  <p class="normal"><span class="ideitalik">Bukowski</span>’ye giderken yolda durup bir altılık Pabst Blue Ribbon aldık. Ucuzdu ve ben her zamanki gibi parasızdım. Hava kararmak üzereydi vardığımızda.</p>

  <p class="normal"><span class="ideitalik">Bukowski</span> kapıyı açtı ve, “Vay canına! Dekadan düo değilse ne olayım. Girin kızlar.”</p>

  <p class="normal">Keyfi yerinde görünüyordu. Noel’ini kutlayıp birayı verdik. Altılık paketten kendime bir bira çektim, bir tane de Georgia’ya verdim.</p>

  <p class="normal"><span class="ideitalik">Bukowski</span> kalanını buzdolabına koyup bir bardak beyaz şarapla döndü. Biz kanepeye yerleştik, o çizgili tahtına.</p>

  <p class="normal">“Nasılsın, George? Fotoğraf çekimimizden beri görüşmedik.”</p>

  <p class="normal">“Evet, matraktı o çekim,” dedi Georgia. “Basılmış halini gönderdiler mi sana?”</p>

  <p class="normal">“Hayır, sikime bile takmam o işleri,” dedi <span class="ideitalik">Bukowski</span>. “Ne için olduklarını bile hatırlamıyorum. Postanede asılıdırlar muhtemelen,” dedi.</p>

  <p class="normal">Bana dönüp, “Yazık ki burada değildin, Kızıl,” dedi. “George ile kafamız acayip iyi oldu o gün. Amma eğlendik, değil mi?”</p>

  <p class="normal">“Evet, güzeldi, morukçum,” dedi Georgia ona. “Tanrım, Hank, o gün gittiğimde o kadar sarhoştum ki eve nasıl vardım bilmiyorum. Sanıyorum bir buzdolabı kitabı için çekmişlerdi fotoğrafları.”</p>

  <p class="normal">“Kaçırdığıma üzüldüm,” dedim, müstehzi bir gülümsemeyle.</p>

  <p class="normal">Evi inceledim, oldukça temiz ve tertipli olduğunu gördüm. Yeni kadın arkadaşı yakın zamanda uğramış olmalıydı.</p>

  <p class="normal">“Senin Noel’in nasıl geçti, Hank?” diye sordum.</p>

  <p class="normal">“Bitti neyse ki. Kahretsin, nefret ediyorum siktiğimin bayramlarından. Cüzdanlarımızı ve ruhlarımızı soymak için tasarlanmış lanet bir numaradan başka bir şey değil… Orospu çocukları.”</p>

  <p class="normal">Georgia ile katıldığımızı belirten sesler çıkardık.</p>

  <p class="normal">Sonra, “Aç mısınız kızlar? Buzdolabında biraz hindi var,” dedi.</p>

  <p class="normal">“Hindiyi nereden buldun, Hank?” diye sordum, Georgia’nın peşinden mutfağa giderek.</p>

  <p class="normal">“Hayranlarımdan biri benim için pişirdi.”</p>

  <p class="normal">Yanıtını duyduğumda hindiyi kesmekle meşguldüm. Küçük bir kıskançlık sızısı hissettim, fakat üzerine gitmedim. Georgia tepkimi ölçmek için yüzüme baktı. Omuz silkip kesmeye devam ettim.</p>

  <p class="normal">“Sen de ister misin, Hank?” diye seslendim mutfaktan.</p>

  <p class="normal">“Hayır, teşekkür ederim.”</p>

  <p class="normal">Oturma odasına dönüp yemeğimizin tadını çıkarmak üzere oturduk.</p>

  <p class="normal">Bir ısırık aldım ve, “Tanrım, gerçekten yavan,” dedim.</p>

  <p class="normal">Mutfağa gidip tuzluğu ve biberliği aldım. Hindiyi yavan bulmakla birlikte, sanıyorum, bilinçaltımda, aşçının yeteneğini küçümsemek istiyordum.</p>

  <p class="normal">“Evet, tatsız biraz,” dedi Georgia. “Tuzu geçir.”</p>

  <p class="normal">“Organik,” dedi <span class="ideitalik">Bukowski</span>.</p>

  <p class="normal">“Organik mi?” dedim. “Hangi organdan gelmiş? Yoksa bir tür Japon yemek pişirme tekniği mi kast edilen?” diye sordum, Georgia ile omuz tokuşturarak.</p>

  <p class="normal">İkimiz de güldük. <span class="ideitalik">Bukowski</span> tavana bakıp iç çekti.</p>

  <p class="normal">Hindimizi yedikten sonra birer bira daha içtik, böylece ona iki bira kalmış oldu. <span class="ideitalik">Bukowski</span>’nin keyfi yerinde olmakla birlikte her zamankinden daha sakin görünüyordu. Sonra Stacey’yi alma zamanı geldi, bu yüzden hindi için teşekkür edip ona veda ettik.</p>

  <p class="normal">“Nereye gidiyorsunuz şimdi?” diye sordu.</p>

  <p class="normal">“Bir düzine kadar tüysüz dansçı çocuk bizi Time Motel’de bekliyorlar,” dedi Georgia.</p>

  <p class="normal">Arabaya bindiğimizde Georgia bana dönüp, “Organik mi? N’oluyo lan buna?” dedi.</p>
</body>
</html>
