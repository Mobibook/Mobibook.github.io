<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_12">XII</h1>

  <p class="ortayazi">Benimle birlikte olmaktan,<br class="chapter" />
  insanların bizi birlikte görmesinden<br class="chapter" />
  büyük haz duyuyordu.</p>

  <p class="normal"><span class="ideitalik">Bukowski</span> seyahat etmekten, Los Angeles dışında bir yerde olmaktan nefret ederdi. Chicago’dan döndükten sonra bir rutin edindik. Gün genellikle <span class="ideitalik">Bukowski</span>’nin akşamdan kalmalığıyla başlıyordu.</p>

  <p class="normal">Sabahları ilk yaptığı iş kusmaktı. On dakika kadar kustuktan sonra mutfağa gider, bir bira içer ve birayı midesinde tutmaya çalışırdı. Genellikle başarısız olur, banyoya dönüp tekrar kusardı. Sonra mutfağa gidip bir bira daha içerdi. Şanslıysa midesinde kalırdı ve gün başlardı.</p>

  <p class="normal">Dairesi pislik içinde olsa da, kişisel hijyeni oldukça iyiydi. Sabahları genellikle sıcak bir duş yapıp yatağa dönerdi. Bazen sevişirdik. Bazen yatakta birbirimize sokulup sohbet ederdik.</p>

  <p class="normal"><span class="ideitalik">Bukowski</span> olağanüstü bir hikâye anlatıcısıydı ve her zaman anlatacak bir şeyleri olurdu. Kendini nadiren yineler, size daha önce bir şey anlatmışsa bunu genellikle hatırlardı. Kocası ölen ve cesedi yakılan kadının hikâyesini anlatıp beni eğlendirirdi. Kadın boynuna içinde kocasının külleri bulunan bir madalyon takıyordu. Her yemekte madalyonu açıyor ve bir tutam kül alıp yemeğine ekiyordu, tuz eker gibi. Bu kadın için adamla birlikte olmanın bir yoluydu. <span class="ideitalik">Bukowski</span> bana bu hikâyedeki kadının kim olduğunu söylemedi, fakat yıllar sonra Louisiana’daki Loujon Press’in kurucularından Çingene Lou Webb olduğunu öğrenecektim. Lou ve kocası Jon, <span class="ideitalik">Bukowski</span>’nin harikulade bezenmiş iki süslü şiir kitabını yayınladılar: <span class="ideitalik">Elleriyle Yakalar Yüreğimi</span> ve Ölüeldeki Haç. O kitaplar <span class="ideitalik">Bukowski</span>’nin kariyerinin önemli dönemeçlerinden biridir. Webb’lerle tanışmadan önce genellikle bilinmeyen, küçük dergilerde yayınlanmıştı. Bu iki kitap <span class="ideitalik">Bukowski</span>’nin işleri için iyi bir vitrin oluşturarak daha çok ilgi görmesini sağladı, meşru bir yazar olarak saygınlığını artırdı.</p>

  <p class="normal">Hayatını fahişelik yaparak kazanan çok güzel bir genç kadına dair bir hikâye de anlatmıştı. Kadın <span class="ideitalik">Bukowski</span>’nin sıklıkla gittiği barlardan birinin müdavimiydi. Çarpıcı bir güzelliğe sahip olmasına rağmen çok mutsuzdu. Bir gün barda <span class="ideitalik">Bukowski</span>’nin yanına oturdu. Bir içki söyledikten sonra bir jilet çıkardı. Yüzünü doğramaya başlayarak bardaki müşterileri dehşete sürükledi. <span class="ideitalik">Bukowski</span> birkaç gün sonra kadının intihar ettiğini öğrenmişti. “Kasabanın En Güzel Kızı” öyküsünü bunun üzerine kurduğu kuşku götürmez. Bunun gerçek bir hikâye olduğunu varsaydım, çünkü etkilendiği açıktı.</p>

  <p class="normal">Bazı konuları tekrar tekrar açardı. Jane bunlardan biriydi. En çok tekrarladığı konu Jane idi; ilk aşkı ve <span class="ideitalik">Barfly</span> senaryosunun esin kaynağı. Jane kendini içerek öldürmüştü. Bana tekrar tekrar Jane’i hayatının sonuna doğru terk ettiği için kendini ne kadar suçlu hissettiğini anlatırdı. Jane’i ölümüne sevmişti ve birlikteliklerine dair muhteşem anıları vardı. Fakat o şekilde ölmesinden ötürü kendini bağışlayamıyordu. Jane onu “Charles <span class="ideitalik">Bukowski</span>” olmadan önce sevmişti ve kalbinde her zaman özel bir yeri olacaktı.</p>

  <p class="normal">Barbara Frye’dan boşanması da tekrarladığı konulardan biriydi. Onu “manevi eziyet” gerekçesiyle boşamış olmasına inanamıyordu. Onu boşamış olmasını umursamıyordu. Boşanma gerekçesiydi canını sıkan. Boşanma belgesi şifonyerin çekmecesindeydi ve bazen çekmeceden çıkarır, evraka bakıp başını hayretle sallardı.</p>

  <p class="normal">“Şu belgeye bak,” derdi, boşanma belgesini elime tutuşturarak. “Beni tanıyorsun, yumuşak bir adamım. Beni nasıl böyle bir şeyle itham eder?” Bu gerçekten canını sıkardı.</p>

  <p class="normal">Tekrarladığı bir diğer konu da babasıydı. Annesinden konuşmayı reddetse de, babası onun için bir türlü çözümleyemediği büyük bir zihinsel ıstırap kaynağıydı. Bana babasının çocukluğundan yeniyetmeliğine kadar ona uyguladığı mantık dışı fiziksel ve zihinsel tacizden söz ederdi. Herkesin dediğine göre babası kötü ruhlu, sadist, sefil bir adamdı. Ve, ironiktir ama, <span class="ideitalik">Bukowski</span>’nin olağanüstü yeteneğinin ardındaki itici güçtü; her ne kadar <span class="ideitalik">Bukowski</span>’nin mutlu bir çocukluk için ününden seve seve feragat edeceğini düşünsem de.</p>

  <p class="normal">Annesini sorduğumda kederli bir iç çekişten sonra, “Onun hakkında söyleyecek bir şeyim yok,” derdi. Benim hissiyatım annesinin onu sevdiği ve beslediği yönündeydi. Yabancı bir ülkede canavar gibi bir kocayla tek başınaydı ve Henry tek çocuğuydu. <span class="ideitalik">Bukowski</span> onun için dünyanın merkeziydi muhtemelen. Önce babasından, daha sonra ayrıksı görünümünden ötürü sığ ve önyargılı toplumdan gördüğü duygusal ve fiziksel tacize rağmen, <span class="ideitalik">Bukowski</span> egosunu sağlıklı tutmayı başarabilmişti. Gençliğinde birinin ona olumlu destek verdiği ve onur duygusu aşıladığını hissediyordum. Bu kişinin annesi olduğuna inanıyorum. Onun hakkında edinebildiğim kısıtlı bilgiye göre, uysal ve rafine bir kadınmış. <span class="ideitalik">Bukowski</span>’ye klasik müzik sevgisini aşılayan da annesiydi muhtemelen. Kötü ruhlu babası onu acımasızca döverken nefsini korumak için kocasının tarafını tuttuğu ve babasına engel olmaya çalışmadığı için annesini affedemiyordu. Onu önemsiz saymaya çalışıyordu, fakat ihanetinden ötürü içinde taşımaya devam ettiği acı ve hayal kırıklığı belirgindi.</p>

  <p class="normal">Kızı Marina’dan sevgi ve gururla söz ederdi. Bana sıklıkla ne kadar zeki, güzel ve şahane bir çocuk olduğunu söylerdi. Marina’yı ne sıklıkta gördüğünü bilmiyorum, fakat benim izlenimim birkaç haftada bir görüştükleri şeklindeydi. Bazen, bu ziyaretlerden birinden döndüğünde, Marina’yı olağanüstü bulduğunu söylerdi. Marina hiçbir zaman <span class="ideitalik">Bukowski</span>’nin dairesine gelmezdi, ben ordayken gelmedi en azından, bu yüzden onu tanıma mutluluğuna erişemedim. <span class="ideitalik">Bukowski</span>, Marina’nın annesi Frances’den pek söz etmemekle birlikte, ettiğinde yumuşak, saygılı bir ton kullanırdı. İkisine de sevgi ve saygı duyduğuna kuşku yoktu.</p>

  <p class="normal"><span class="ideitalik">Bukowski</span> kızım Stacey’yi tanıdı ama. İçten davranırdı ona karşı, fazla arkadaşça olmasa da. Bazen annesiyle oynaşmaya çalışırken ufaklığın ortalıkta olması sabrını taşırırdı. Bazen bana sinir bozucu bir çocukla baş etmeye çalışan W.C. Fields’i anımsatırdı: “Hey, ufaklık, çok şirinsin, ama yolumu tıkıyorsun.” Fakat genellikle çok iyiydi Stacey’ye karşı. Stacey ile gurur duyuyor, her ne kadar bunu bazen tuhaf biçimlerde göstersem de, onu bütün benliğimle seviyordum.</p>

  <p class="normal">Yataktan kalktıktan sonra <span class="ideitalik">Bukowski</span> genellikle iki haşlanmış yumurta ve iki biradan oluşan kahvaltısını yapardı. Bazen Hollywood Bulvarı’nın köşesinde Philly peynir ve biftekli sandviç yemeye giderdik. <span class="ideitalik">Bukowski</span> o yağlı sandviçlerin akşamdan kalmalığına iyi geldiğini düşünürdü.</p>

  <p class="normal"><span class="ideitalik">Bukowski</span> nadiren öğün atlardı –alkolizmine rağmen bu kadar faal olabilmesinin nedenlerinden biri buydu bence. Ben yemek pişirmekten haz etmezdim, <span class="ideitalik">Bukowski</span> de öyle. Akşam yemeği için genellikle dışarıdan bir şeyler alır, sandviç yapar ya da restorana giderdik. Benim favori restoranım Hollywood Bulvarı’ndaki Musso&amp;Frank idi. Onu oraya ilk götüren bendim yanılmıyorsam. Daha sonra yemeyi ve içmeyi en çok sevdiği yerlerden biri olacaktı.</p>

  <p class="normal">Bir ikindi Hollywood Bulvarı’nda yapmamız gereken bazı işleri hallediyorduk (eczaneye gidiyorduk muhtemelen, sıklıkla yaptığımız gibi). Musso&amp;Frank Grilll’de öğle yemeği yemeyi önerdim, bulunduğumuz yerden az ilerideydi. Eski erkek arkadaşım Bob, senaryo yazarı, beni sık sık oraya götürürdü. Yazarlar derneği hemen Cherokee Bulvarı’nın köşesinde olduğu için yazarların sıklıkla gittikleri bir yerdi Musso&amp;Frank. Biraz havalı bir yer olduğu için <span class="ideitalik">Bukowski</span>’nin rahatsızlık duyabileceğinden korkmuştum. Kendinin fazlasıyla farkında bir adamdı ve umumi yerlere gitmekten nefret ederdi, özellikle belli bir nezaket ve protokol standardı aranıyorsa. Nasıl tepki vereceğini kestiremiyordum. Restorana girdik ve bize hemen bir masa verdiler. Girişin solundaki bir sıra locanın son masasına oturduk. <span class="ideitalik">Bukowski</span> etrafına bakındı. Beyaz frak gömlekli, siyah pantolonlu ve papyonlu garsonlarıyla üst sınıfa hitap etmesine rağmen, bol miktarda koyu ahşabı ve rahat, kırmızı deri kaplama localarıyla eski tarz bir centilmenler kulübünü çağrıştıran sıcak bir havası vardı restoranın. Tepkisini bekledim, olumsuz bir şey söyleyeceğini sanıyordum. Fakat mekânı gerçekten sevmiş olduğunu fark edip şaşırdım.</p>

  <p class="normal">Ona restoranın tarihini ve pek çok yazarın gözde mekânı olduğunu anlattım. Bu çok hoşuna gitti –beklemediğim bir başka tepki. Sonra garson siparişi almaya geldiğinde Kum Grida’sı söyleyerek beni uçurdu. Kum Grida’sı! Ben ilk kez duyuyordum. Asillerin ısmarlayacakları tarz bir balığı çağrıştırıyordu. Daha önce tanık olmadığım ve ilişkimizin o safhasına dek hayal bile etmediğim bir kültürlülük sergiliyordu. Ondan beklenmeyecek kadar rahattı. Mutlu olmuştum.</p>

  <p class="normal">Yemekle birlikte iki şişe şarap içtik. Ona o restoranı hep New York’taki Alfgonquin Kulübü’nün batı yakası versiyonu olarak hayal ettiğimi söyledim. “Kısır Döngü’nün üyeleriydik. Ben Dorothy Parker’dım, o Raymond Chandler ya da Hemingway. “Charles <span class="ideitalik">Bukowski</span>’ye ne dersin?” diye önerdi.</p>

  <p class="normal">O gün bütün o işleri (yiyecek bir şeyler satın almak, reçete yaptırmak ya da giysilerini ve çarşaflarını Çin çamaşırhanesine götürmek) yapmak zorunda olmasaydık evde kalıp içecektik. İkimiz de hayli asosyaldik ve dış dünyayı fazla umursamıyorduk. Birlikte yalnız olmaktan hoşnuttuk. Bazen bir bara giderdik, Frolic Room gibi, içki içip bilardo oynardık (ben ondan çok daha iyiyiydim). Ya da atlar koşuyorsa Hollywood Park veya Santa Anita hipodromuna giderdik ve ben mutlaka kaybolurdum.</p>

  <p class="normal"><span class="ideitalik">Bukowski</span>’nin yapmayı sevdiği şeylerden biri de boks maçlarına gitmekti. Ben delisi değildim, fakat 1960’ta o zamanlar Cassius Clay olarak bilinen karizmatik Muhammed Ali ringe çıktığında ilgim artmıştı. Bayılırdım Muhammed Ali’nin maçlarını seyretmeye. Ring dışında da büyük şovmendi.</p>

  <p class="normal"><span class="ideitalik">Bukowski</span> beni Büyük Olimpik Spor Salonu’na ilk götürdüğünde neyle karşılaşacağımı bilmiyordum. Doğu yakasında yere talaş serpilmiş küçük bir jimnastik salonuna gideceğimizi sanmıştım. Onun yerine kent merkezine gittik ve bana bir Yunan tapınağı gibi görünen devasa bir yapının önüne park ettik. <span class="ideitalik">Bukowski</span> salona 1932 Yaz Olimpiyatları için inşa edilmiş olmasından ötürü Büyük Olimpik dendiğini anlattı.</p>

  <p class="normal">Salona girdiğimizde binlerce gözün üzerimde olduğunu hissettim. Adamlar ıslıkladılar, haykırdılar, çığırdılar, tepindiler, alkışladılar, koltuklarını yumrukladılar. Önce anlamadım ne olduğunu. Warren Beatty ya da Faye Dunaway gibi bir ünlüyü görme beklentisiyle dönüp arkama bakıyordum.</p>

  <p class="normal">Adamların gösteriyi benim için sergilediklerini anladığımda yüzüm saçımla uyumlu hoş bir kırmızı renk aldı. O koltuklardan birinin altına sürünmek geldi içimden. Giysilerimin özellikle kışkırtıcı olduğunu düşünmüyordum –her zamanki kot, topuklu ayakkabı, bluz ve ceket kombinasyonu. <span class="ideitalik">Bukowski</span> bu çılgınlığın tadını çıkarıyor gibiydi, kollarını orkestra yönetir gibi kaldırarak adamları teşvik etti. Sırıtmaktan gözleri kırışıp kapanmıştı. Daha sonra kolunda çekici bir kadınla umuma açık yerlerde görülmekten hoşlandığını fark edecektim –egosunu besliyor, kendine dair büyük âşık imajını pekiştiriyordu. Ben hiçbir zaman kendimi çarpıcı güzellikte bir kadın olarak görmedim, ama o gün öyle hissetmiştim.</p>

  <p class="normal">Dövüşe gelince, ilk kez bir boks müsabakası seyredecektim. Şiddetin hiçbir türünden haz etmem ve hedefi bulan her yumruk beni hasta eder. Gözlerimi kapattım, fakat boksörlerin indirdikleri yumrukların sesini duyabiliyordum. <span class="ideitalik">Bukowski</span>’nin boksu neden sevdiğini anladım. Güçlü olanın ayakta kaldığı en saf formdu. Roma gladyatörlerinin yirminci yüzyıl versiyonuydu, tek fark (genellikle) kimsenin ölmemesiydi.</p>

  <p class="normal">Daha sonra boks sporunu çok gerçek ve dolaysız olduğu için sevdiğini söyleyecekti. Ringe iki adam çıkarıyordun ve gong çalana dek ne olacağını bilmiyordun. Her hamleyle, her sağ ya da sol yumrukla, oyun değişiyordu. Dikkat kesilmek zorundaydın. Rakibini izlemek zorundaydın. Zihninin sürüklenmesine izin veremezdin. Anın içinde olmak zorundaydın. Boks Zen’in bir biçimiydi <span class="ideitalik">Bukowski</span> için, anın içinde olma egzersizi.</p>

  <p class="normal">Sanıyorum sporun ilkel yanını da seviyordu. Ringe fırlatılıyordun ve hayatta kalmak zorundaydın –dans ederek, iplere yaslanarak, yumruk sallayarak, ama kendini yerde sayılırken buluncaya dek asla pes etmeden. <span class="ideitalik">Bukowski</span> hayatı da böyle yaşadı. Hayat da bir mücadeleydi, belirsizlik ve acı ve cefa doluydu, ve şanslıysan birkaç coşkulu an yakalıyordun, her şeyi değer kılan mükemmel sağlar ya da sollar.</p>

  <p class="normal">Kanlı bir müsabakaydı, fakat adildi –her boksör diğerine nesi varsa veriyordu. Raunt aralarında boksörlerin yüzlerini inceliyordum. İkisi de dalgın görünüyordu, oraya nasıl geldiklerini merak eder gibi. Yüzleri ve şortları kan içinde.</p>

  <p class="normal"><span class="ideitalik">Bukowski</span>’ye dönüp, “Raunt aralarında bu zavallı adamların yüzlerine bakmak beni şiddetin kendisinden daha fazla rahatsız ediyor. O kadar yitik ve acınası görünüyorlar ki,” dedim.</p>

  <p class="normal">Elimi sıktı. “Seksi ve duyarlı… Bir kadında en nefret ettiğim kombinasyon.”</p>

  <p class="normal">O gece salonu yine adamların tezahüratı eşliğinde terk ettik –sokak ve bar kavgalarından paylarına düşeni fazlasıyla almış işçi sınıfına mensup tiplerdi çoğu. <span class="ideitalik">Bukowski</span> beni kolumdan tuttu çıkarken. Kalabalığa gülümsedi, el salladı, baş salladı. Benimle birlikte olmaktan ve görünmekten o kadar hoşnuttu ki. Başka erkeklerin beni takdir etmesini kıskanmamasına sevindim. Gerçekleşmekte olan bir fanteziymiş gibi ilginin tadını çıkarmaya karar verdim –küçük Cupcakes ona tapan binlerce erkek tarafından kuşatılmış.</p>

  <p class="normal">“Hey, şu raunt aralarında tabela gezdiren kız olarak iş bulabilirim belki,” dedim.</p>

  <p class="normal">“Evet, bulabilirsin belki, Kızıl.”</p>
</body>
</html>
