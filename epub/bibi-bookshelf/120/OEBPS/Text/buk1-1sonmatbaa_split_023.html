<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_18">XVIII</h1>

  <p class="ortayazi">Taburesini bana yaklaştırdı.<br class="chapter" />
  Çıplak kollarımda sıcak soluğunu<br class="chapter" />
  hissedebiliyordum.</p>

  <p class="normal"><span class="ideitalik">Bukowski</span> şifonyerin üzerinden araba anahtarlarını aldı.</p>

  <p class="normal">“Görüşürüz,” dedi.</p>

  <p class="normal">Hafta arası öğlen iki sularıydı. Hipodrom dışında hiçbir yere bu kadar erken gitmezdi. Genellikle ikinci ya da üçüncü birasında ve güne yeni başlıyor olurdu.</p>

  <p class="normal">“Bir kadınla mı buluşacaksın?” diye takıldım, banyo aynasının karşısında saçımın uçlarını keserken.</p>

  <p class="normal">“Fazla kesme,” dedi <span class="ideitalik">Bukowski</span>.</p>

  <p class="normal">“İlk kez yaptığım bir şey değil, Hank,” dedim, çatlak uçları keserek.</p>

  <p class="normal">Küçük saç parçaları döküldü lavaboya. <span class="ideitalik">Bukowski</span> beyaz porselene dökülen kızıl saç parçacıklarını görmek için yanıma geldi. Bayılırdı bu tür şeylere –günün küçük ayrıntıları.</p>

  <p class="normal">“Senin bir yere gitmen gerekmiyor muydu?” dedim.</p>

  <p class="normal">Kendini toparlayıp saatine baktı.</p>

  <p class="normal">“Doğru,” dedi, “doktora geç kalınmaz.”</p>

  <p class="normal">Aynada gözlerime baktım. Şu sıkmalı oyuncaklardan biriymişim gibi pörtlemişlerdi. <span class="ideitalik">Doktor mu dedin</span>?</p>

  <p class="normal">“Neden bana doktora gideceğini söylemedin?” diye sordum.</p>

  <p class="normal"><span class="ideitalik">Bukowski</span>’nin gözleri yumuşadı, onun için kaygılanmamdan duygulanmış gibiydi. Kötü hissettim kendimi –çünkü ben sadece yeni bir amfetamin reçetesine ihtiyacım olduğu için ilgilenmiştim.</p>

  <p class="normal">Makası ecza dolabına koyduğum gibi yatak odasına koştum.</p>

  <p class="normal">“Seninle geliyorum,” dedim.</p>

  <p class="normal">“Hey, yavrucuğum, beni bu kadar çok sevdiğini bilmiyordum. Fakat bekleyemem,” dedi. “Zamanında gitmezsem randevumu kaçıracağım.”</p>

  <p class="normal">“Randevun olduğunu neden söylemedin bana?” diye sordum, robumu çıkarıp kotumu ve kırmızı topuklu ayakkabılarımı giyerek.</p>

  <p class="normal">Üzerime siyah bir bluz geçirdim ve çantamı kaptığım gibi kapıya koştum.</p>

  <p class="normal"><span class="ideitalik">Bukowski</span> arabaya vardığında ben yolcu koltuğunda rimel sürüyordum.</p>

  <p class="normal">“Neden gidiyorsun doktora?” diye sormayı akıl ettim sonunda.</p>

  <p class="normal">“Kıçımda çıkan çıbanı yardı, kontrol etmek istiyor. Kıçıma bakmayı seviyor galiba.”</p>

  <p class="normal">Zavallı <span class="ideitalik">Bukowski</span>, anatomisinin o bölgesi başına sürekli iş açıyordu.</p>

  <p class="normal">“Onu suçlayamam,” dedim. “Arkadaşımın üzerinde yaptığı etkiye baksana. Bu arada, gitmişken o kırmızı sivrikuyruğu da kestirmelisin.”</p>

  <p class="normal">“Sadece birkaç blok gideceğiz,” dedi, park yerinden çıkarken, makyaj yapmamı kast ederek.</p>

  <p class="normal">“Sen arabayı park ettiğinde ben hazır olacağım,” dedim, dudaklarıma parlatıcı sürerek.</p>

  <p class="normal">Western’den Sunset’e döndüğümüzde bir tabaka daha rimel sürüyordum.</p>

  <p class="normal">Vermont’ta sağa döndü, sonra birkaç blok daha sürüp park etti.</p>

  <p class="normal">“Geldik,” dedi.</p>

  <p class="normal">“Ben de hazırım,” dedim, ona dönerek.</p>

  <p class="normal">“Hazırsın,” dedi, gülümseyerek.</p>

  <p class="normal">Yüksek bir binaya girip asansöre bindik. Yukarı çıkarken ona neden geldiğimi söyleme zamanının geldiğine karar verdim.</p>

  <p class="normal">“Doktorun beni de araya sıkıştırabilir mi sence?” dedim.</p>

  <p class="normal">“Neyin var senin?” diye sordu.</p>

  <p class="normal">“Hadi, Hank,” dedim.</p>

  <p class="normal">Ne istediğimi bildiğini biliyordum. Sadece iki hapım kalmıştı ve yeni bir reçeteye ihtiyacım vardı.</p>

  <p class="normal">“Ona sorarım,” dedi.</p>

  <p class="normal">Üzerinde siyah harflerle “Dr. Hedrick Gunther,” yazan cam bir kapıya yürüdük.</p>

  <p class="normal">Kapıyı açmadan önce “İyi mi bari?” diye sordum.</p>

  <p class="normal">“Alman,” dedi <span class="ideitalik">Bukowski</span>, övgülerin en büyüğüymüş gibi.</p>

  <p class="normal">Küçük bekleme odasına girdiğimizde içerisi hayli kalabalıktı. Bu kadar insan beklediğine göre Dr. Gunther işinin ehli olmalıydı.</p>

  <p class="normal">Koltuklardan birine oturdum. <span class="ideitalik">Bukowski</span> sekreterin masasına gidip doktorun beni de görüp göremeyeceğini sordu.</p>

  <p class="normal">“Öğle yemeğinden dönmek üzere,” dedi sekreter, elli yaşlarında kıvırcık saçlı bir kadın. “Birazdan burada olur. Arkadaşınıza bu formu doldurmasını söyleyin.”</p>

  <p class="normal"><span class="ideitalik">Bukowski</span>’ye formu verdi. Kadının ona benden “kızınız” diye söz etmemesi beni rahatlattı. <span class="ideitalik">Bukowski</span> yanıma gelip formu verdi.</p>

  <p class="normal">Formu doldururken kapıdan Doktor Gunther girdi. Başımı kaldırdım ve kırk yaşlarında, kolalı beyaz doktor önlüğü giymiş çekici bir erkekle karşılaştım. Doktor Gunther gözleriyle bekleme odasını taradı ve <span class="ideitalik">Bukowski</span>’yi görüp yanına geldi.</p>

  <p class="normal">“Nihayet geldin,” dedi doktor, koyu Alman aksanıyla.</p>

  <p class="normal">“Beni buraya o sürükledi,” dedi <span class="ideitalik">Bukowski</span>, bana dönerek.</p>

  <p class="normal"><span class="ideitalik">Bukowski</span>’nin göğsü biraz kabardı, sonra, “Bu kız arkadaşım, Pam,” dedi.</p>

  <p class="normal">Doktorun gözleri parladı tel çerçeveli gözlüğünün camlarının ardında. <span class="ideitalik">Bukowski</span>’ye baktı, sonra bana baktı, sonra yine <span class="ideitalik">Bukowski</span>’ye baktı. Başını sallayıp gülümsedi.</p>

  <p class="normal">“Onu da araya sıkıştırabilir misin?” diye sordu <span class="ideitalik">Bukowski</span>.</p>

  <p class="normal">“Sanırım,” dedi doktor.</p>

  <p class="normal">Doktor bekleme odasında bekleyen diğer hastalara dönüp, “Beklettiğim için özür dilerim, hemen döneceğim,” dedi, koyu Alman aksanıyla.</p>

  <p class="normal">Kapıya doğru yürüdü, <span class="ideitalik">Bukowski</span> de yerinden kalkıp onu izledi.</p>

  <p class="normal">Formu doldurup sekretere verdikten sonra dergilere bir göz attım, içlerinden iki tane seçip yerime oturdum tekrar. Doktor odaya daldığında <span class="ideitalik">Times</span> dergisinde Jimmy Carter’ın Demokrat Parti adaylığı için yürüttüğü seçim kampanyasına dair bir makale okuyordum. Apolitik olan <span class="ideitalik">Bukowski</span>’nin aksine ben siyasete fazlasıyla ilgi duyuyor, Kasım’da seçimi Demokratların kazanması için dua ediyordum. Ülke önceki Nixon döneminin neden olduğu akşamdan kalmalığı henüz üzerinden atamamıştı ve değişim zamanıydı.</p>

  <p class="normal">Kapı birkaç kez açılıp kapandı ve her seferinde <span class="ideitalik">Bukowski</span>’nin geldiğini sandım, fakat yeni hastalar geliyordu. Bekleme odasında oturacak yer kalmamıştı.</p>

  <p class="normal">Beklerken Patty Hearst’ün mahkûm olmasını, Boston’da ırk ayrımcılığıyla ilgili sorunları ve Washington’da düzenlenecek olan 200’üncü yıl kutlamalarının hazırlıklarını okudum. Sal Mineo cinayetini okumaya başlamak üzereydim ki sekreter adımı seslendi. Bir saati aşkın bir süredir bekliyordum.</p>

  <p class="normal">Sekreter beni muayene odasına aldı ve masaya oturmamı söyledikten sonra kapıyı kapattı.</p>

  <p class="normal">Beş dakika sonra doktor girdi içeri. Beni başıyla selamladıktan sonra tekerlekli taburesine oturdu, gözleri dizlerimle aynı seviyedeydi.</p>

  <p class="normal">“Sizin için ne yapabilirim bu gün?” diye sordu, aksanı yüzünden <span class="ideitalik">Hogan’s Heroes</span> dizisinin Albay Klink’ini çağrıştırarak.</p>

  <p class="normal"><span class="ideitalik">Bukowski</span>’nin bekleme odasından çıkarlarken doktora ne istediğimi söyleyeceğini ummuştum. Fakat söylememişti. Derin bir soluk alıp derdimi anlatmaya giriştim.</p>

  <p class="normal">“Kilomu denetleyemiyorum,” dedim. “Zayıflama ilacı için reçeteye ihtiyacım var.”</p>

  <p class="normal">Doktor sol dizimi sıkıp, “Neden istiyorsunuz zayıflama haplarını? Şişman değilsiniz ki,” dedi.</p>

  <p class="normal">Taburesini bana yaklaştırdı. Çıplak kollarımda sıcak soluğunu hissedebiliyordum.</p>

  <p class="normal">“Şey,” dedim. “Şu anki kilomla barışık değilim. Birkaç kilo verirsem daha iyi hissedeceğim kendimi.”</p>

  <p class="normal">Birkaç saniye bir şey demedi. Topuklu ayakkabılarıma baktı, sonra gözleri bacaklarıma kaydı, oradan göğüslerime ve nihayet yüzüme.</p>

  <p class="normal">“Söyler misiniz,” dedi, “son pelvik muayenenizi ne zaman yaptırdınız?”</p>

  <p class="normal">Şaşkınlıktan küçük dilimi yutacaktım. Amfetamin tedarik etmeye çalışırken pek çok doktor ziyaret etmişliğim vardı, ancak pelvik muayene önerenine ilk kez rastlıyordum. Ya geçmişte şansım çok yaver gitmişti, ya da o anda inanılmaz derecede şanssızdım.</p>

  <p class="normal">Ne yapacağımı bilemedim. Söylediğini dikkate almamaya karar verdim.</p>

  <p class="normal">“Son birkaç ayda birkaç kilo aldım,” dedim. “Gerçekten biraz incelmek istiyorum.”</p>

  <p class="normal">“Soruma cevap vermenize ihtiyacım var,” dedi. “Pelvik muayenenizi en son ne zaman oldunuz?”</p>

  <p class="normal">“Bir yılı geçmiştir,” dedim.</p>

  <p class="normal">“Oo, çok olmuş,” dedi. “İzninizle ben şimdi sizi muayene edeceğim.”</p>

  <p class="normal">“Şimdi mi?”</p>

  <p class="normal">“Evet, şimdi.”</p>

  <p class="normal">Günahını almak istemediğim için zayıflama haplarıyla kadın sorunları arasında bir ilinti olup olmadığını düşündüm. Amfetamin iltihaba sebebiyet verebilir miydi? Rahimde tümör? İdrar yollarında tıkanıklık? Sonra içgüdülerim devreye girdi. Zihnimde “sapık” sözcüğü yanıp söndü.</p>

  <p class="normal">Aklımdan geçeni belli etmemeye çalıştım –reçeteyi yazmayacağından korkuyordum.</p>

  <p class="normal">“Şey…” diye kekeledim, “şu anda adet görmekteyim.”</p>

  <p class="normal">Doktorun yüzündeki o şehvetli beklenti ifadesi hayal kırıklığına dönüştü.</p>

  <p class="normal">“Önümüzdeki hafta için randevu alabilir miyim?”</p>

  <p class="normal">Gözleri parladı, fakat sonra göz kapakları düştü. Bana inanmıyordu, fakat ne yapabilirdi?”</p>

  <p class="normal">Tekerlekli taburesini masasına doğru yuvarladı, reçeteyi yazdı ve dönüp bana uzattı.</p>

  <p class="normal">“Randevunuzu çıkarken alabilirsiniz,” dedi, sonra ayağa kalktı. Odadan çıkarken arkamdan, “İhmal etmeyin,” diye seslendi.</p>

  <p class="normal">Bekleme odasına döndüğümde <span class="ideitalik">Bukowski</span> oradaydı. Sekreterin masasına gidip vizite ücretimi ödedi.</p>

  <p class="normal">Asansörle aşağı inip arabaya varıncaya dek hiçbir şey söylemedim. Doktorun anormal talebinden söz edersem nasıl tepki vereceğini kestiremiyordum. İstediğimi elde etmiştim, rezalet çıkma riskini göze alamazdım. Arabayla yol alırken reçeteyi yaptırabilmem için Sunset’teki Owl Eczanesi’ne uğramasını istedim.</p>

  <p class="normal">Sonra, “Sen nereye gittin bu arada?” diye sordum.</p>

  <p class="normal">“Bir blok ötede bir striptiz kulübüne gidip birkaç bira içtim,” dedi.</p>

  <p class="normal">Bir şey demedim. Beni kıskandırmaya çalıştığını düşündüm, fakat bir türlü kıskandıramaz ve deli olurdu.</p>

  <p class="normal">“Doktorumu nasıl buldun?” diye sordu <span class="ideitalik">Bukowski</span>, Vermont’ta bir U dönüşü yaparak.</p>

  <p class="normal">“Reçeteyi yazdı,” dedim.</p>

  <p class="normal">“Onu tahmin ettim,” dedi.</p>

  <p class="normal">“Ve bana pelvik muayene yapmaya kalktı.”</p>

  <p class="normal"><span class="ideitalik">Bukowski</span> kıs kıs güldü –beni hem öfkelendiren hem de utandıran bir tepki. Doktorunun benden istifade etmeye yeltenmesinden rahatsızlık duymuyor muydu? Bunu yanlış bulmuyor muydu? Umursamıyor muydu?</p>

  <p class="normal">Sonra derin bir soluk alıp sakinleşmeye çalıştım. Bukows-ki’nin suçu değildi sonuçta –o istediğimi elde edebilmem için bana yardım etmeye çalmıştı sadece. Ve işe yaramıştı. Reçete çantamdaydı.</p>

  <p class="normal">“Ya sen?” diye sordum. “Asıl senin onu görmen gerekmiyor muydu?”</p>

  <p class="normal">“Tuvalette kıçıma baktı ve çok güzel bulduğunu söyledi.”</p>

  <p class="normal">“Bunu sana ben de söyleyebilirdim.”</p>
</body>
</html>
