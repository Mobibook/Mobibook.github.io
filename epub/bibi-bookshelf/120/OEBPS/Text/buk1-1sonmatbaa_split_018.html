<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_13">XIII</h1>

  <p class="ortayazi"><span class="ideitalik">Bukowski</span> ayık olduğunda<br class="chapter" />
  (altı biradan az anlamında)<br class="chapter" />
  fevkalade görgülüydü.</p>

  <p class="normal">“Beni rahatsız etme artık, göt,” diye bağırdı <span class="ideitalik">Bukowski</span> ahizeye, sonra yerine çarptı.</p>

  <p class="normal">Dişi hayranlarına verdiği tepkiden farklı olarak erkek hayranlarına verdiği tepki genellikle böyleydi. Yazılarını ne kadar överlerse, onlardan o kadar nefret ederdi sanki.</p>

  <p class="normal">Ona o kadar kaba olmamasını söylediğimde –adamların tek suçu kitaplarını sevmeleriydi nihayetinde– şöyle derdi: “Kaybedenler bunlar. Kendilerini yazar ya da şair zannediyorlar ve benden yayınlanmalarına yardım etmemi bekliyorlar. Göt herifler!”</p>

  <p class="normal">Bu yüzden <span class="ideitalik">Bukowski</span>’ye kardeşim Larry’nin ziyaretimize gelmesinde bir sakınca olup olmadığını sorma cesaretini bulmam hiç kolay olmadı. Larry büyük hayranıydı, <span class="ideitalik">Bukowski</span>’nin Noel Gecesi yaptıkları konuşmada öğrendiği gibi.</p>

  <p class="normal">“Yapma, bebeğim, şart mı gelmesi?” diye inledi.</p>

  <p class="normal">“Uzun kalmayacak, Hank,” dedim, doğru çıkmasını umarak.</p>

  <p class="normal">“Bana borçlanıyorsun,” dedi, kıçımı elleyerek.</p>

  <p class="normal">Kollumu omzuna atıp, “Pişman olmayacaksın. Daha sonra senin için özel bir şey planlıyorum,” dedim. Sonra pazarlığı bağlamak için onu öptüm.</p>

  <p class="normal">Larry’yi arayıp gelebileceğini söylediğimde, “Bir altılık paket alabilir misin?” diye sordum.</p>

  <p class="normal">Uzun bir sessizlik oldu hattın öbür ucunda.</p>

  <p class="normal">“Ne var?” diye sordum.</p>

  <p class="normal">“Meteliğim yok,” dedi Larry.</p>

  <p class="normal">Her zaman meteliksizdi zaten, sürekli annemden ve arkadaşlarından borç alıyordu. Ben ona para verecek kadar aptal değildim –savuşturmak kolay olmuyordu ama, özellikle işsizlik maaşımı yeni aldığımı öğrendiğinde. Benim de maddi durumum iyi değildi, fakat Tanrı aşkına, o benden dört yaş daha büyüktü –asıl o bana yardım etmeliydi.</p>

  <p class="normal">Israr etmektense konuyu kapatmaya karar verdim. Larry’nin tarzı buydu –her şeyin hakkı olduğunu hissediyordu. Biz zavallı hödüklerin aksine onun partiye gelirken bir şey getirmesi gerekmiyordu. O müstesnaydı.</p>

  <p class="normal">Birkaç yıl önce Larry’den Şükran Günü yemeğine gelirken tatlı getirmesini istemiştik. Yemek bittikten sonra ona dönmüştüm.</p>

  <p class="normal">“Ee, Larry, tatlı olarak ne aldın?”</p>

  <p class="normal">Hiç sektirmeden elini cebine atmış, bir paket Dentyne çıkarmış ve, “çiklet isteyen?” demişti.</p>

  <p class="normal">Larry hazırcevaplığıyla insanı yatıştırırdı böyle. Bu yeteneği sayesinde hayatta kalabiliyordu. Fakat nüktedanlığı yeterli olmuyordu o günlerde. Onunla zaman geçirmek istemiyor, ama aynı zamanda onu ittiğim için kendimi suçlu hissediyordum. Artık ayaklarının üzerinde durmasını, hayatını başkalarını sömürmeden sürdürmesini arzuluyordum. Ben kendi yükümlüklerimle baş edemezken onunla da uğraşmak zorunda kalmak istemiyordum.</p>

  <p class="normal">Larry’ye karşı karışık duygular beslediğim söylenebilir, terazide genellikle olumsuz kefe ağır basıyordu ama. Büyüme çağında iken iki kız kardeşine de zorbalık yapmıştı, özellikle bana. Annemizle babamız boşandıktan sonra öfkesini sık sık beni yumruk yağmuruna tutarak çıkarırdı.</p>

  <p class="normal">Bir yanımla umutsuz vaka olduğunu düşünüyor, fakat bir yanımla hayatıyla bir şeyler yapacağını umuyordum. <span class="ideitalik">Bukowski</span>’nin Larry’ye yol gösterebileceğini düşünüyordum. Larry bekleneni veremeyen insan tipine –müthiş zeki, fakat amaçsız ve tembel – tipik bir örnekti. Bir baba figürüne ihtiyaç duyuyordu aslında.</p>

  <p class="normal">Ziyaretimize geldiği akşam sekizde bizde olması gerekiyordu. Kapı yedide çaldı, tam <span class="ideitalik">Bukowski</span> ile en sevdiğimiz Pioneer Tavuk ziyafetine girişmek üzereyken. Kızarmış taşlığın hastasıydım ve <span class="ideitalik">Bukowski</span>’ye bana sadece taşlık almasını söylemiştim. Diyet hapı aldığımda kendimi yemek yemeye zorlamam gerekiyordu, o da günde bir öğündü zaten. Bu yüzden çöpe gitmesin diye kendine birkaç parça tavuk, sandviç ekmeği, kızarmış patates ve salata, bana ise sadece bayıldığım taşlıktan almıştı.</p>

  <p class="normal">“Kim o?” diye seslendim, jaluziden dışarı bakmadan önce.</p>

  <p class="normal">“Ahlâk zabıtası –aç.”</p>

  <p class="normal">Kapıyı açtığımda Larry’nin birkaç bira içmiş olduğunu fark ettim –speed de almış olabilirdi. Jack Webb taklidini sürdürdü.</p>

  <p class="normal">“Ben kenti temsil ediyorum. Burada çalışıyorum. Rozetim var. Komşular bu daireye nahoş insanların girip çıkmasından şikâyetçiler. Hippiler, marjinal keşler, pembe-komünistler, falan. Muhalif tipler anlayacağınız, bayan.”</p>

  <p class="normal">“Larry, sana sekiz dedim. Saat henüz yedi.”</p>

  <p class="normal">Kapıdan içeri girdi ve, “bu akşam saatlerin bir saat geri alındığını sanıyordum,” dedi.</p>

  <p class="normal">“Şubat ayındayız,” dedim.</p>

  <p class="normal">“Gidip sonbaharda mı geleyim?” diye sordu.</p>

  <p class="normal">“Evet!” dememek için zor tuttum kendimi.</p>

  <p class="normal">Onu <span class="ideitalik">Bukowski</span>’nin oturmakta olduğu çizgili koltuğun karşısındaki kanepeye yönlendirdim. Larry <span class="ideitalik">Bukowski</span>’yi başıyla selamladı, fakat reverans gibiydi daha çok.</p>

  <p class="normal">“Seni görmek güzel, moruk,” dedi Larry, kanepeye oturarak.</p>

  <p class="normal"><span class="ideitalik">Bukowski</span> ile Noel Gecesi annemde tanıştıktan sonra Larry bana kendini <span class="ideitalik">Bukowski</span> ile ne kadar özleştirdiğinden söz etmişti. UCLA’in gazetecilik bölümünü bitirmiş olmasına ve yazmak istemesine rağmen benzerlik fizikseldi daha çok. Larry de <span class="ideitalik">Bukowski</span> gibi görünümü çıban izleriyle daha da zedelenmiş çirkin bir erkekti.</p>

  <p class="normal">Larry’nin aklından geçenleri duyar gibiydim: Bu çirkin orospu çocuğu başarabiliyorsa, ben haydi haydi başarırım.</p>

  <p class="normal">Fakat çirkin olmak var, bir de bu yüzden kompleksli olmak var. Larry kesinlikle kompleksliydi. On altı yaşındayken annem ona burnunu yaptırması ve cildini yeniletmesi için estetik cerrahtan randevu alacağını söylediğinde idrak etti çekici olmadığını. Fakat bununla da kalmıyordu. Annem turuncu rengin onu daha da iticini yaptığını söyleyerek saçını kahverengiye boyamaya başladı. Gel de kompleksli olma.</p>

  <p class="normal">O anda, <span class="ideitalik">Bukowski</span> ile Larry’ye bakarken, bunun tek taraflı bir yakınlık olduğunu görebiliyordum. <span class="ideitalik">Bukowski</span> haz etmiyordu Larry’den –çözmüştü onu. <span class="ideitalik">Bukowski</span> kendine acıyan ve sorunlarından başkalarını sorumlu tutan insanlardan haz etmezdi. Larry ağabeyim olduğu için <span class="ideitalik">Bukowski</span> ona kaba davranmamaya gayret ediyordu.</p>

  <p class="normal"><span class="ideitalik">Bukowski</span> ayık olduğunda (altı biradan az anlamında), o akşam olduğu gibi, fevkalade görgülüydü. Sehpanın üzerinde duran ve ancak bir kişiye yetecek yiyeceklere –benim taşlıklarım hariç– baktı ve Larry’ye, “Yemek yedin mi?” diye sordu.</p>

  <p class="normal">“Hayır, doğru işten geliyorum,” dedi.</p>

  <p class="normal"><span class="ideitalik">Bukowski</span> eliyle yiyecekleri işaret ederek, “Yumul,” dedi.</p>

  <p class="normal">Larry’nin bana bakmasını umuyordum. Başımı sallayarak ona <span class="ideitalik">Bukowski</span>’nin yemeğini yemesinin doğru olmadığını ima etmek istiyordum. Fakat Larry sehpanın üzerindeki yiyeceklerden alamadı gözlerini. Kıvırcık turuncu saçlarını yolmak geldi içimden.</p>

  <p class="normal">“Sağ ol, moruk,” dedi, sonra bir but alıp ısırdı.</p>

  <p class="normal"><span class="ideitalik">Bukowski</span> ayağa kalkıp mutfağa gitti. Buzdolabının kapısını açıp oturma odasına seslendi. “Bira ister misin?”</p>

  <p class="normal">“Olur,” dedi Larry, yağlı parmaklarını kâğıt peçeteye silerek.</p>

  <p class="normal">“Dikkat et, Larry, iyi giysilerini lekeleme,” dedim, frak gömleği ile kadife pantolonunu kast ederek.</p>

  <p class="normal">“Anneme veririm yıkar,” dedi.</p>

  <p class="normal">Espri ya da ironi yapmaya çalışmıyordu. Yirmi yedi yaşında bir adamın annesinden çamaşırını yıkamasını istemesinde bir tuhaflık görmüyordu. Öğüt vermeyi sevmeme rağmen anneme Larry’yi şımartarak ona kötülük yaptığını defalarca söylemiştim, fakat annem biraz destekle hayatını yoluna koyacağına inanıyordu. Ayrıca Larry söz konusu olduğunda hissettiği suçluluk o denli büyüktü ki çamaşırını yıkayarak, faturalarını ödeyerek, ona para vererek kefaret ödüyordu.</p>

  <p class="normal">Larry’nin sabahları gazete dağıtıcılığı yaptığı ve annemin onun için çalar saati kurduğu zamanları hatırlıyorum. Larry çalar saatin zilini hiç umursamaz, annem onu kaldırmaya teşebbüs ettiğinde ona söverdi. Annem de yapılabilecek en iyi ikinci şeyi yapar, beni sabahın dördünde yatağımdan kaldırırdı. Birlikte gazeteleri yuvarlayıp lastik bant geçirdikten sonra çıkıp onları dağıtırdık.</p>

  <p class="normal">O <span class="ideitalik">Bukowski</span>’nin tavuğunu yiyip birasını içerken ne kadar cahil olduğunu düşündüm. Dünya onun etrafında dönüyordu. Sorumlulukları yoktu. Biz sadece onu kurtarmak için vardık.</p>

  <p class="normal">Larry tıkınırken <span class="ideitalik">Bukowski</span> ile oturup sigara ve bira içtik. Larry iki ısırık arasında satış elemanı olarak çalıştığı Aaron Brothers Sanat Mağazası’ndaki götlerden söz ediyordu. Hiç olmazsa o ara çalıştığı için Tanrı’ya içimden şükrettim.</p>

  <p class="normal">Sanat malzemesi satmanın püf noktalarına dair konuşmalarından usanınca, “Hank resim yapıyor,” dedim.</p>

  <p class="normal">Larry şaşırdı. Çenesini bir yandan ötekine hareket ettirdi –beni her zaman tedirgin eden asabi bir speed alışkanlığı– ve, “Sana indirim yaptırmamı ister misin?” diye sordu.</p>

  <p class="normal">“Teşekkür ederim, istemem, bana iki yıl yetecek kadar boya ve kâğıdım var,” dedi <span class="ideitalik">Bukowski</span>.</p>

  <p class="normal">Saate baktım. Yedi buçuktu henüz. Mideme kramplar girmeye başlamıştı. İçmeye devam edeceksem bir şeyler yemek zorundaydım ve Larry oturdukça içmeye devam edeceğimi biliyordum.</p>

  <p class="normal">Taşlıklarıma bakmak için sehpaya gittim, fakat onları da yemişti. Larry sehpanın üzerinde yemek arandığımın farkına bile varmadı. Başkalarına karşı kutsanmış bir kayıtsızlık içindeydi her zaman.</p>

  <p class="normal">Tıkınmayı bitirdiğinde kâğıt tabakları, plastik çatal bıçakları, yağlı peçeteleri ve kesekâğıtlarını topladım. Çöpü boşaltmak için mutfağa gittiğimde birkaç bira kaptım.</p>

  <p class="normal">Oturma odasına döndüğümde Larry arkasına yaslanmıştı. Doyduğunu ifade eder biçimde iç geçirdikten sonra ayaklarını sehpaya uzatıp bir sigara yaktı. Ona birayı verdiğimde teşekkür bile etmedi.</p>

  <p class="normal">Her şeye rağmen, derinde bir yerde seviyordum onu –bu sevgi zerreciğini bulmakta genellikle zorlansam da. Duygusal olarak tam bir darbelenmiş gelişme vakasıydı. Fakat müthiş zekiydi. Çok kitap okumuştu ve geniş bir yelpazeyi kapsayan pek çok konuda bilgi sahibiydi. Yeteneğine yazık ediyordu. <span class="ideitalik">Bukowski</span>’nin onu sarsıp hayatında yeni bir amaç edinmeye sevk edecek bir şeyler söyleyeceğini umuyordum.</p>

  <p class="normal"><span class="ideitalik">Bukowski</span> bira kutusunun üzerinden bana baktı. Acı çektiğini biliyordum. Gerçekten özel bir şey yapmam gerekecekti bunu telafi etmek için.</p>

  <p class="normal">Lary birkaç saniye uzun turuncu sakalını sıvazladı, doğru sözcükleri ararmış gibi. Sonra derin bir soluk aldı. Neyin gelmek üzere olduğunu biliyordum –şu “sen büyük yazarsın, ben de yazar olmak istiyorum ve sen bana yardım edebilirsin,” teranesi.</p>

  <p class="normal">Larry’ye ağzını açma fırsatı tanımadan makineli tüfek gibi konuşmaya başladım. “Georgia’yı gördün mü son zamanlarda? Hank Georgia’dan çok hoşlanıyor, öyle değil mi, Hank? Onu eğlendirici buluyor, ben bir süredir görmedim. N’apıyo acaba…”</p>

  <p class="normal">“Kapa çeneni, Pam. Hank’le konuşmak istiyorum,” dedi Larry.</p>

  <p class="normal"><span class="ideitalik">Bukowski</span> ona buz gibi bir bakış attı. “Hey –terbiyeni takın, moruk,” dedi.</p>

  <p class="normal">Larry şoke oldu. <span class="ideitalik">Bukowski</span> lafını esirgemeyen, yeri geldiğinde sertleşebilen bir adamdı. İhtiyar kafa mı buluyordu? Larry emin olamadı, fakat durumu çözmeye çalıştığını görebiliyordum. Çark etmeye karar verdi.</p>

  <p class="normal">“Pardon moi, Prenses Pamela,” dedi Larry, istihzayla.</p>

  <p class="normal">Cebinden bir Pall Mall çekip yaktı.</p>

  <p class="normal">“Peki, hangi yazarları seversin, moruk,” dedi Lary.</p>

  <p class="normal"><span class="ideitalik">Bukowski</span> iç çekti, sonra ayağa kalkıp mutfağa gitti. Kapıya geldiğinde dönüp Larry’ye baktı.</p>

  <p class="normal">“Larry kardeş, bundan daha iyisini yapabilirsin, değil mi?”</p>

  <p class="normal">“Ne demek istiyorsun, moruk?”</p>

  <p class="normal">“Hepiniz bu boktan soruyu sorarsınız. Sevdiğim kitapları okuyarak yazmayı öğrenebileceğini mi sanıyorsun?”</p>

  <p class="normal">Larry çenesini yandan yana oynatarak sakalını sıvazladı yine. Bir süre öyle kaldı, sonra <span class="ideitalik">Bukowski</span>’ye bakıp, “bana biraz esin verebilir,” dedi.</p>

  <p class="normal">“Esinlenmek için tek yapman gereken yumuşak kıçını sert bir iskemleye yerleştirip günde yedi-sekiz saat daktilonun başında oturmak.”</p>

  <p class="normal">Larry güldü, fakat <span class="ideitalik">Bukowski</span> şaka yapmıyordu. Larry sigarasını söndürüp yenisini yaktı. Bir sonraki sorusunu düşünüyordu. <span class="ideitalik">Bukowski</span> bira almak için mutfağa gitti. Bize de birer tane getirdi.</p>

  <p class="normal">“Fikirlerini nereden buluyorsun, moruk?” diye sordu Larry.</p>

  <p class="normal"><span class="ideitalik">Bukowski</span> seçimlerini tartar gibiydi –hiç yanıt verme, küçümseyici bir yanıt ver ya da dürüstçe yanıtla. Bana baktı. Gözlerinde benim için katlandığını görebiliyordum. Kendini frenlediği için ona minnettar olduğunu bilmesi için gülümsedim ona.</p>

  <p class="normal">“Larry,” dedi <span class="ideitalik">Bukowski</span>, “bildiğin şeyleri yaz –başına gelenleri örneğin.”</p>

  <p class="normal">“Ama benim başıma hiçbir şey gelmiyor ki, moruk,” dedi Larry.</p>

  <p class="normal">Gülme sırası <span class="ideitalik">Bukowski</span>’deydi şimdi. Katıla katıla gülmeye başladı, karnı inip kalkıyordu, sonra gülme krizine girdi neredeyse.</p>

  <p class="normal">Larry olanları anlamak için bana baktı. <span class="ideitalik">Bukowski</span> uluyordu şimdi.</p>

  <p class="normal">“Neye güldüğünü söylersen belki ben de gülerim, moruk,” dedi Larry.</p>

  <p class="normal"><span class="ideitalik">Bukowski</span>’nin kendini toparlamasını bekledi. Kahkahası giderek azalan uzun iç çekmelere döndü.</p>

  <p class="normal">“Senin sorunun bu,” dedi <span class="ideitalik">Bukowski</span>, “hiçbir şeyi fark etmiyorsun. Larry’yi düşünmekten etrafında olup bitenleri göremiyorsun.”</p>

  <p class="normal">“Seni anlamıyorum, moruk,” dedi Larry.</p>

  <p class="normal">“Elbette,” dedi <span class="ideitalik">Bukowski</span>.</p>

  <p class="normal">Bulaşmamak için elimden geleni yapıyordum. Saat sekize geliyordu –Larry’nin gelmesi gereken saat. Şimdi gitme zamanıydı ama.</p>

  <p class="normal">Ayağa kalktım, kollarımı havaya kaldırıp kocaman esnedim.</p>

  <p class="normal">“Acayip yorgunum. Hey, Lar, yarın sabah erken kalkıp Stacey’yi okula götürmem gerekiyor,” dedim. “Gitsen iyi olacak.”</p>

  <p class="normal">“Daha yeni geldim,” dedi.</p>

  <p class="normal">“Kusara bakmazsın, değil mi? Gerçekten bitiğim,” dedim ona.</p>

  <p class="normal">“Çok kabasın, Pam,” dedi Larry, ayağa kalkarak. <span class="ideitalik">Bukowski</span>’ye döndü ve “Sen de gitmemi istiyor musun?” diye sordu.</p>

  <p class="normal">“Hatun ne isterse ben onu isterim,” dedi <span class="ideitalik">Bukowski</span>.</p>

  <p class="normal">Larry başını <span class="ideitalik">Bukowski</span>’den çevirip bana baktı, sonra tekrar <span class="ideitalik">Bukowski</span>’ye baktı. Giderken onu kapıya kadar geçirdim. Çıkarken, “var mı bir şey?” diye fısıldadı.</p>

  <p class="normal">“Hayır, Larry –iyi geceler,” dedim ve kapıyı kapattım.</p>

  <p class="normal">Larry gider gitmez arabaya atlayıp Pioneer Tavuk’a gazladık. Sekiz buçukta önümüzde yemeklerimizle Carlton Yolu’nda oturuyorduk yine, Larry’nin ziyareti hiç yaşanmamış gibi. Yatağa erken girdik ve <span class="ideitalik">Bukowski</span> ona vaadimi hatırladı.</p>
</body>
</html>
