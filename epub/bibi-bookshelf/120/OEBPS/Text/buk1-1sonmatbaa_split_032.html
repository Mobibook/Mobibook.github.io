<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_27">XXVII</h1>

  <p class="ortayazi">“Kaltağın tekisin,”<br class="chapter" />
  dedi sarhoş ağzıyla.</p>

  <p class="normal">“Orospu!” diye bağırdı. “Ona nasıl baktığını gördüm! Hiç mi edep yok sende? Adamın yanında karısı olduğu halde onunla flört ediyordun! Fark etmediğimi mi sanıyorsun? Amına koduğumun orospusu!”</p>

  <p class="normal">Gözlerinin feri sönmüş, yüzü buruşmuştu. Ağzı çarpılmıştı ve sözcükleri haykırırken dudakları titriyordu. Bu şarkıyı daha önce de duymuştum, fakat hiçbir zaman bu kadar katı ve saldırgan olmamıştı. Ödümü patlattı. <span class="ideitalik">Tanrım, bu sefer kafayı gerçekten yedi</span>, diye geçirdim içimden.</p>

  <p class="normal">Geçmişteki kıskançlık krizlerinde gülmüş ya da “Kes artık, aklını kaçırmışsın, <span class="ideitalik">Bukowski</span>,” derdim. Ya da krizi geçinceye kadar ondan uzak dururdum.</p>

  <p class="normal">Fakat bu kez farklıydı. Koltuğundan kalkıp üzerime yürüdü. Yerde, sehpanın önünde oturmaya devam ediyordum. Kendimi korumak için ellerimi başımın üzerine koydum, sonra bir şekilde ayağa kalkabildim. O aşağılayıcı tiradını sürdürürken ön kapıya doğru yürüdüm.</p>

  <p class="normal">“Kaltağın tekisin,” dedi sarhoş ağzıyla. “Hepiniz aynısınız! Koşsan iyi edersin, amına koduğumun kevaşesi!”</p>

  <p class="normal">Daireyi güvenli bir şekilde terk edebileceğimden emin olduktan sonra kapıda durup saldırıya geçtim. İçgüdülerim en iyi taktiğin ondan daha çılgınça davranmak olduğunu söyledi. Deli gibi bağırmaya başladım.</p>

  <p class="normal">“Orospu çocuğu bir daha asla benimle böyle konuşma, beni tehdit etme! Senden de senin hastalıklı kuruntularından da bıktım! Nedir senin sorunun, kaçık orospu çocuğu? Sen hastasın ve kendini bir an önce tedavi etmezsen beni bir daha asla göremeyeceksin! Paranoyak hareketlerinden ve ithamlarından usandım –siktir git!”</p>

  <p class="normal">Öylece durdu orada, kuduz bir köpek gibi soluyarak, olduğu yere çakılmış. Beni hiç böyle görmediği için nasıl tepki vereceğini bilemiyordu. İçkili olduğumda bile küfür etmezdim. Durumun ciddi olduğunu anladı.</p>

  <p class="normal">Daireme koştum. Kapıyı arkamdan kilitleyip balkon penceremden onu seyrettim. Işıkları söndürdü, ne yaptığını göremiyordum. Hâlâ beklenmedik saldırısının etkisi altındaydım ve zorla içeri girmeye kalkışmasından korkuyordum. Böyle yüz seksen derece döndüğüne ilk kez tanık oluyordum. Fiziksel olarak da hiç bu kadar tehditkâr olmamıştı. Geçmişte pek çok kez kıskançlık öfkesine maruz kalmıştım, fakat bu kez beni tamamen hazırlıksız yakalamıştı. Çok ani ve şiddetli gelmişti. Gerçekten ürkütücüydü.</p>

  <p class="normal">Gün boyunca çok fazla içmiş olmamıza rağmen korkunun neden olduğu adrenalin patlaması beni ayıltmıştı. Işıkları söndürüp onu denetlemek için büyük hasır iskemlemi pencerenin önüne çektim. Hiçbir şey görmedim, hiçbir ses duymadım, daktilo takırtısı bile. Karanlıkta viski içip kendine acıyordu muhtemelen.</p>

  <p class="normal">Altıya doğru iskemlede uyandım. Birkaç saat daha uyumak için kendimi yatak odasına attım. On bire doğru kapının çalınmasıyla uyandım. Donakaldım, Stacey hâlâ kız arkadaşında olduğuna göre gelen <span class="ideitalik">Bukowski</span> olmalıydı.</p>

  <p class="normal">Kapıyı daha sert çaldı, sonra sesini duydum.</p>

  <p class="normal">“Hey, küçük Kızıl, benim, alt kattaki çılgın,” dedi. “Aç kapıyı. Hey, dün gece için özür dilerim. Seninle konuşmak istiyorum.”</p>

  <p class="normal">Hiç hareket etmeden sessiz kaldım.</p>

  <p class="normal">“Hadi, bebeğim,” dedi. “Bak, özür diledim. Lütfen kapıya gel. Sana yeni bir şapka ve şapkayla uyumlu bir çift ayakkabı alacağım.”</p>

  <p class="normal">Cevap vermedim.</p>

  <p class="normal">“Pekâlâ,” dedi. “Gidiyorum, fakat üzgün olduğumu bilmeni istiyorum.”</p>

  <p class="normal">Yine cevap vermedim.</p>

  <p class="normal">Telefonum olmadığı için ya yüz yüze konuşurduk ya da birbirimize not bırakırdık. Aşağı indiğini duydum. Bir dakika kadar bekledikten sonra gittiğinden emin olmak için pencereye seğirttim. Görünmemek için duvara yaslandım. Arka kapıdan evine girdiğini gördüm.</p>

  <p class="normal">Üzerime bir kot ve tişört geçirdim. Sutyen ve külot bile giymedim. Dişlerimi fırçalayıp yüzümü yıkadım. Stacey’yi almam gerekiyordu ve belgeselciler gelmeden oradan çıkmış olmayı arzuluyordum. Saçımı fırçalarken kapımın önünde bir ses duydum. Bir dakika kadar bekledikten sora penceremden baktım ve afacan bir çocuk gibi dairesine koştuğunu gördüm. Yıkanmayı bitirip yalın ayak gitmeye karar verdim –topuklularım fazla takırdıyorlardı.</p>

  <p class="normal">Çantamı kaptım ve çıkmak üzereyken belgeselciler geldiler. Pencereden baktığımda Alexandria’nın yukarı çıkmakta olduğunu gördüm. Kahretsin, geç kalmıştım! Alexandria merdiveni çıkarken kapıyı açtım. Yerde bir zarf duruyordu. Zarfı alıp çantama koydum.</p>

  <p class="normal">“Selam, Pamela,” dedi Alexandria. “Nasılsın? Hank kendini iyi hissetmediğini söyledi.”</p>

  <p class="normal">“Evet, iyi hissetmiyorum. Üşüttüm galiba, bu yüzden bugünkü çekime katılamayacağım.”</p>

  <p class="normal">Yanında fotoğraf makinesi olduğunu gördüm. Cehennemden çıkmış gibi görünüyordum, ondan beni çekmemesini rica ettim.</p>

  <p class="normal">“İyi olmadığına üzüldüm. Yakında düzelirsin umarım. Biz bugün gidiyoruz, seni tanımaktan mutluluk duyduğumu bilmeni isterim.”</p>

  <p class="normal">Onu tanımaktan benim de mutluluk duyduğumu söyledim ve ona sarılmak geldi içimden, ancak hastalığımı ona bulaştırmak istemiyordum –gerçek ya da hayali.</p>

  <p class="normal">“Kendine dikkat et, Pamela.”</p>

  <p class="normal">“Teşekkür ederim, Alexandria. Lütfen Thomas’a benim için veda et. Size iyi yolculuklar diliyorum,” dedim. Alexandria merdivenden inip <span class="ideitalik">Bukowski</span>’nin dairesine gitti.</p>

  <p class="normal">Birkaç dakika bekledim, çantamı aldım ve ön kapıda durdum. Çantamdan zarfı çıkarıp açtım. <span class="ideitalik">Bukowski</span>’nin aklının başına gelmesine memnun olmakla birlikte, hâlâ olanların etkisi altındaydım.</p>

  <p class="normal">Notta sefil adamın teki olduğunu söylüyor, benden özür diliyordu. “Korkunç Hank” diye imzalamış, elinde bir buket çiçek tutan bir küçük adam çizmişti. Zarfı çantama koyup arabama doğru gittim.</p>

  <p class="normal">Caddeye tek bir çıkış vardı, o da <span class="ideitalik">Bukowski</span>’nin dairesinin önünden geçiyordu. Beni görmemelerini umarak son sürat penceresinin önünden geçtim. Arabama atladığım gibi Western Bulvarı’na doğru gazladım.</p>

  <p class="normal">Stacey’yi Nina’nın evinden aldım. Kızlar öğle yemeğini bitirmek üzereydiler. Nina’nın annesi Anna’ya teşekkür edip çıktım. Nereye gideceğimi bilmiyordum. Aklım dün gecedeydi hâlâ.</p>

  <p class="normal">Her zamanki abur cubur alışverişimizi yapmak üzere bir markete uğradık –benim için iki Yoo-hoo, Slim Jim, Stacey için çeşitli şekerlemeler ve cips. En sevdiğimiz yere gitmeye karar verdim; Echo Park Gölü. Stacey ile oraya sık sık giderdik. Yapay bir göl vardı ve saati iki dolara deniz bisikleti kiralayabiliyordun. Park sessiz ve huzurluydu –tam ihtiyaç duyduğum şey.</p>

  <p class="normal">Bir deniz bisikleti kiralayıp yararlı gıdalarımızı yedik. Bir gece önceki karabasanın etkisi altındaydım hâlâ.</p>

  <p class="normal">“İyi misin, Anne?” diye sordu Stacey.</p>

  <p class="normal">Düşüncelerimden sıyrılıp, “İyiyim, canım,” dedim. Sonra ona gülümseyip, “Senin gecen nasıldı?” diye sordum.</p>

  <p class="normal">Gölde bir saat kadar gezindikten sonra anneme gittik. Akşam yemeği yedikten sonra birlikte televizyon seyrettik. Hafta sonuydu, anneme Stacey’nin onda kalmasının bir mahzuru olup olmadığını sordum.</p>

  <p class="normal">Onu Carlton Yolu’na geri götürmeyecektim, bir süre en azından. Farklı ve çocuk büyütmek için ideal ortamı sağlamaktan uzak bir yaşantım olduğunu biliyordum. Fakat değişmeye hazır oluncaya dek Stacey’nin güvenli bir ortamda, hayatımı oluşturan karmaşa ve çılgınlıktan büyük ölçüde korunmuş olmasına her zaman özen gösterdim. Hiçbir şey anne şefkatinin yerini tutmasa da, kendimi mahvetme iştahım hesaba katılınca, yapabileceğimin en iyisi buydu.</p>

  <p class="normal">Stacey’ye sarılıp öptüm ve ertesi gün görüşeceğimizi söyledim.</p>

  <p class="normal">Annem, “Gidişatından hiç memnun değilim,” bakışıyla baktı bana kapıdan çıkarken.</p>

  <p class="normal">Carlton Yolu’na döndüğümde saat dokuza geliyordu. Park ederken <span class="ideitalik">Bukowski</span>’nin mavi Volkswagen’ini gördüm, evdeydi. Dairesinin önünden hızla geçip evime doğru yürüdüm.</p>

  <p class="normal">Işıkları yanıyordu ve mutfaktan gelen klasik müziği duyabiliyordum. Seri daktilo vuruşları duydum. Günahkâr Kızıl onu bir kez daha esinlendirmişti anlaşılan. Fark edilmeden yukarı çıkıp daireme girmeyi başardım. Yaşananlar beni yormuştu, erkenden yatmak istiyordum.</p>

  <p class="normal">Kotumu çıkardım, günlüğümü alıp yatağa girdim. On beş dakika kadar yazdıktan sonra kapı çalındı. Bu sefer açtım. Kapıda durdu öylece, bezgin ve kederli.</p>

  <p class="normal">“Oo, kim duruyor acaba karşımda?” dedim. “Doktor Jekyll mi yoksa Bay Hyde mı?”</p>

  <p class="normal">“Girebilir miyim? Uzun kalmayacağım,” dedi, yere bakarak.</p>

  <p class="normal">“Otur,” dedim, odanın ortasındaki yatağı işaret ederek. Yatağın karşısındaki hasır iskemleye oturdum.</p>

  <p class="normal">“Eksikliğini hissettik bugün,” dedi.</p>

  <p class="normal">Bir şey demedim. Öylece oturup baktım ona.</p>

  <p class="normal">Bir süre ikimiz de konuşmadık. Sonunda o konuştu yine.</p>

  <p class="normal">“Bak, Cups. Bana ne oldu bilmiyorum. Senin bir tarzın var ki…”</p>

  <p class="normal">“Hey, bunu bana yükleme,” dedim, onu tersleyerek.</p>

  <p class="normal">“Peki, haklısın,” dedi. “Senin suçun değil. Benden kaynaklanıyor. İçimde bir yerde kötülük var,” dedi, iki parmağını kalbinin üzerine koyarak. “Babam çok kötü bir adamdı, onun genlerini taşıyorum. Bu yüzden hiçbir zaman bütün bir insan olamayacağım. Kusurluyum, bebeğim, anlamıyor musun? Elimde değil. İmalat hatası.”</p>

  <p class="normal">Ona bakmaya devam ettim. Kötü davranışı ve DNA’sı yüzünden yıkılmış görünüyordu. Yumuşuyordum. O yıpranmış yüzü acımasızca dokunaklı ve hazin görünüyordu. Büyük ıstırap içindeydi sanki. Neredeyse yelkenleri indirtecekti bana, fakat suskunluğumu korudum.</p>

  <p class="normal">“Pekâlâ… hepsi bu,” dedi, derin bir iç çekerek.</p>

  <p class="normal">Ayağa kalktı ve kapıya yürüdü. Ben oturmaya ve tek kelime etmeden ona bakmaya devam ettim.</p>

  <p class="normal">Kapıyı açarken, “Daha sonra susarsan evde bir şişe şampanya var,” dedi.</p>

  <p class="normal">“Cordon Rouge mu?” diye sordum.</p>

  <p class="normal">“Elbette,” dedi.</p>

  <p class="normal">“Kotumu giyeyim.”</p>

  <p class="normal">Birlikte çıkarken ona dönüp, “Bu arada –kevaşe ne?” diye sordum.</p>
</body>
</html>
