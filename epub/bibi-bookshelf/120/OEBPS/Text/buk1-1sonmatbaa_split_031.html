<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_26">XXVI</h1>

  <p class="ortayazi">“Yılın Annesi” ödülümün alevler<br class="chapter" />
  içinde yandığını gördüm.</p>

  <p class="normal">Stacey yaz tatiline girmişti, bu yüzden <span class="ideitalik">Bukowski</span> ile alem yapmak için fazla zaman bulamıyordum. Her zamankinden daha iyi geçinmemizin nedeni buydu belki.</p>

  <p class="normal">Sıcak bir Temmuz günü Stacey ile nasıl olduğunu görmek için <span class="ideitalik">Bukowski</span>’ye uğradık. Keyfi şaşılacak kadar yerindeydi, bizi sarılarak ve afacan bir gülümsemeyle karşıladı. Bira isteyip istemediğimi sordu, hatta Stacey’ye bir 7-Up getirdi.</p>

  <p class="normal">Stacey’ye her zaman iyi davranır, ama aşikâr nedenlerden ötürü, benimle yalnız olmayı yeğlerdi. Stacey yanımızda olduğunda bazen sabrını yitirirdi. Fakat o gün pek neşeliydi, hatta içkilerimizi almak için mutfağa giderken bile yürüyüşünde bir canlılık vardı.</p>

  <p class="normal">“Hey, ne oldu sana?” dedim. “Neredeyse mutlu bir halin var?”</p>

  <p class="normal">“Seni gördüğüme sevindim,” dedi.</p>

  <p class="normal">Birkaç dakika sonra bana Thomas Schmitt adında bir film yapımcısından bahsetti. Schmitt, <span class="ideitalik">Bukowski</span>’nin gündelik yaşantısına dair belgesel çekmek isteyen bir Alman film şirketi için çalışıyordu. <span class="ideitalik">Bukowski</span> çekimlere katılmayı isteyip istemediğimi sordu. Filmin onu bu kadar heyecanlandırmasına şaşmıştım. Medyayı kapsayan her şeye kuşku ve küçümsemeyle yaklaşırdı. Genellikle söyleşilerden ve fotoğraf çekimlerinden ancak bittikten sonra haberim olurdu. Onları angarya olarak görürdü. Bu kez öyle değildi ama. Projeyi güzel bulduğumu söyledim.</p>

  <p class="normal">“İki hafta kadar her gün bizimle olacaklar. Söz verip sonra beni yarı yolda bırakma, Kızıl.”</p>

  <p class="normal">Ona uslu davranacağıma dair söz verdim. Bu onu neredeyse mutlu etti.</p>

  <p class="normal">Bir hafta kadar sonra, öğle sularında, <span class="ideitalik">Bukowski</span> beni almak için yukarı geldi.</p>

  <p class="normal">“Hey, Kızıl, Almanlar geldi, Almanlar geldi,” dedi. “O güzel kıçını aşağı indirip göster kendini onlara.”</p>

  <p class="normal"><span class="ideitalik">Bukowski</span>’nin dairesine indiğimde Thomas ve Alexandria Schmitt ile tanıştım, otuzlu yaşlarda hoş bir çiftiler. Thomas uzun boylu, atletik yapılı, uzun siyah saçlı bir tipti –ve Los Angeles sakinleri gibi kot, tişört ve sandalet giyiyordu. Alexandria da uzun boylu, ince bir kadındı; harikulade, uzun, dümdüz sarı saçları vardı. Yazlık bir elbise giymişti ve bir modeli andırıyordu. Bana ABBA grubunun daha hoş görünümlü çiftini hatırlattılar. Elimi sıktılar, tatlı dilli ve kibardılar. Kameralarını çalıştırmadan önce <span class="ideitalik">Bukowski</span>’nin oturma odasında oturup biraz sohbet ettik. Alman aksanıyla konuşmalarına rağmen ikisinin de İngilizcesi iyiydi.</p>

  <p class="normal">Thomas, Carlton Yolu’ndan iki blok uzaklıkta, Western Bulvarı üzerindeki Super 8 Motel’de kaldıklarını söyledi. Berbat bir mahallede berbat bir moteldi –fuhuş ve uyuşturucu gırlaydı. Bize sabahın üçünde çığlıklar duyduklarını anlattılar. Pezevengin teki kendisinden para sakladığı için fahişesini boğmaya çalışmıştı. Pezevengin, “Bana parayı var, kancık, yoksa seni öldürürüm,” diye bağırdığını duymuşlar, pencereden baktıklarında adamın elleriyle kadının gırtlağını sıkıp başını havuza soktuğuna tanık olmuşlardı.</p>

  <p class="normal">“Doğu Hollywood’a hoş geldiniz, dostlarım,” dedi <span class="ideitalik">Bukowski</span>, kıs kıs gülerek. “Yok yoktur burada –pezevenkler, fahişeler, evsizler ve akılsızlar. Hayatın hası burada, dostlarım. Biz o melodiyi iki gecede bir duyarız. Duymazsak bir şeylerin yolunda gitmediğinden kuşkulanırız.”</p>

  <p class="normal">Schmitt’lerin <span class="ideitalik">Bukowski</span>’nin “sokak şairi” namına dair bazı kuşkuları vardıysa bile, artık ikna olmuşlardı muhtemelen.</p>

  <p class="normal">Kamerayı çalıştırmadan önce ikişer bira içtik. Kamerayı açtıklarında kendimi oldukça rahat hissetmeye başlamıştım. Sarhoşluğa doğru gidiyordum hatta.</p>

  <p class="normal"><span class="ideitalik">Bukowski</span> ile kanepeye oturduk, birbirimize yakın. Söyleşi boyunca kolu omzumdaydı. Son birkaç haftadır aramız gayet iyiydi. İlişkimiz iyi gittiği için etkileşimimizin kameraya olumlu yansıyacağını hissediyordum.</p>

  <p class="normal">Schmitt’ler <span class="ideitalik">Bukowski</span>’ye birkaç soru sordular –daha çok çocukluğuna ve pansiyon odalarında yaşadığı, günde bir gofretle beslendiği günlere dair. <span class="ideitalik">Bukowski</span> birkaç gülünç anekdot anlattı. Keyfi o kadar yerindeydi ki bana imza niteliğindeki, “Mean to me… why must you be mean to me?” şarkısını bile söyledi.</p>

  <p class="normal">O gün ağabeyim Larry’yi Stacey’ye birkaç saat için bakmaya ikna edebilmiştim. Maalesef işe giderken Stacey’yi bana bırakması gerekiyordu. Günah yuvasına girdiğinde çekim sürmekteydi. Odanın ortasındaki yuvarlak sehpanın üzeri bira şişelerinden ve dolu küllüklerden geçilmiyordu. Hollywood’un en kötü barını andırıyordu –değil yedi yaşında bir kız çocuğu, yetmiş yaşında biri için bile sağlıksız bir ortam. “Yılın Annesi” ödülümün alevler için yandığını gördüm.</p>

  <p class="normal">Stacey, kafasının dikine gitmeyi seven annesinin aksine, son derece uysal bir çocuktu. Fakat ortamın yüksek enerjisinden ve ilgiden hoşlanmış görünüyordu. Yıllar sonra, 2004’te, bu parçaları <span class="ideitalik">Born into This</span> belgeselinde görecek ve yerin dibine geçecekti.</p>

  <p class="normal">Komşumuz Sam geçtiğinde ona seslenip içeri çağırdık. Sam ilk katta, benim oturduğum binanın yanında oturuyor, caddenin sonunda bir porno dükkânında güvenlik görevlisi olarak çalışıyordu. Uzun boylu, yapılı, kırk yaşlarında ve heybetli görünümüne rağmen yumuşak bir adamdı. New York asıllıydı ve siteye göz kulak olurdu –kendini Carlton Yolu’nun asayiş bekçiliğine tayin etmişti. Onu başını kapısından dışarı çıkarmış ya da elinde tüfekle bir ses duyup duymadığımızı ya da kuşkulu birini görüp görmediğimizi sorarken görmek olağandı. Biz de asayişi korumak için gösterdiği çabayı takdir eder, onu çok severdik.</p>

  <p class="normal">Schmitt’ler Sam’e <span class="ideitalik">Bukowski</span> ile ilişkisine dair bazı sorular sordular. Soruları yanıtladıktan sonra gitti. Schmitt’ler gitmeden önce Stacey ile yukarı çıktım. Çift görmeye başlamıştım, biraz uzanmaya ihtiyacım vardı. Bir saat kadar sonra Alexandria bizi görmeye geldi. Stacey ile beni çekip çekemeyeceğini sordu. Memnuniyetle kabul edip kameraya biraz rol kestik. O akşam ertesi gün öğle sularında geleceklerini söyleyip gittiler.</p>

  <p class="normal">Ertesi gün Schmitt’ler zamanında geldiler ve <span class="ideitalik">Bukowski</span> yukarı çıkıp onlara katılmak isteyip istemediğimi sordu. Onları geçmişinin ve şimdinin uğrak yerlerine götürmeyi ve yapması gereken işleri yapmayı planlıyordu. Akşamdan kalmaydım, beni bağışlamasını söyledim.</p>

  <p class="normal"><span class="ideitalik">Bukowski</span> o akşam eve yalnız döndüğünde ona bütün gün nerelere gittiklerini sordum. Sunset Bulvar’ndaki en sevdiği şarküteriye uğramışlar ve akşamdan kalmalığa iyi geldiğini düşündüğü o yağlı pastırmalı sandviçlerden yemişlerdi. Sonra Çin çamaşırhanesine gidip kirli çamaşırlarını bırakmışlar, ardından on iki yıl çalıştığı Los Angeles’in merkezindeki Annex Postanesi’ne gitmişlerdi. Bana gününü anlatırken biraz yorgun ve sıkkın olduğunu görebiliyordum. Anılar dehlizine yaptığı gezintinin ona iyi gelmediğini düşündüm.</p>

  <p class="normal">Caddenin karşı tarafındaki Pizza Pete’e gidip üçümüz için bir pepperoni soslu pizza ve bir büyük boy Pepsi aldım. <span class="ideitalik">Bukowski</span>’nin dairesinde sessiz yemek yedik, sonra Stacey ile yukarı çıkıp erkenden yattım.</p>

  <p class="normal">Schmitt’ler ertesi gün öğle sularında yine geldiler. Bu kez Stacey’yi kız arkadaşı Nina’ya bırakmıştım. Bir süredir yeterince ayyaşlığa tanık olmuştu.</p>

  <p class="normal">Başlarda kameranın ilgisinden hoşnut kalmakla birlikte, bir süre sonra rahatsızlık duymaya başladım –mercek altına alınmıştım sanki. Bu kadar çok ünlünün madde kullanımı yüzünden rehabilitasyona gitmelerini ya da hayatlarını kaybetmelerini anlayabiliyordum. Kolay değildi sürekli inceleme altında olmak –özellikle gardrobun kısıtlıysa. Üçüncü gündeydik ve kameranın <span class="ideitalik">Bukowski</span>’ye odaklanmış olmasına rağmen üzerimde performans baskısı hissetmeye devam ediyordum. İkimizi de yıpratmaya başlamıştı.</p>

  <p class="normal"><span class="ideitalik">Bukowski</span>’nin dairesine gittiğimde oradaydılar. İçmeye başladık, her zamanki gibi. <span class="ideitalik">Bukowski</span> çok sevdiği çizgili koltuğunda oturuyordu, bense onun yanında yerde. Bu kez ilişkimize odaklandılar.</p>

  <p class="normal"><span class="ideitalik">Bukowski</span>’nin neşesi yerindeydi, arada sırada birbirimizle oynaşıyorduk. Konu evliliğe geldi. Evlenmeyi düşünüp düşünmediğimizi sordular –bir gün Vegas’ta pespaye bir kiliseye gitmekten söz edip güldük. O akşam Schmitt’ler gidinceye kadar alkol ve sigara tüketip gülmeye devam ettik.</p>

  <p class="normal">Kapıdan çıkmalarıyla <span class="ideitalik">Bukowski</span>’nin patlaması bir oldu.</p>
</body>
</html>
