<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_11">XI</h1>

  <p class="ortayazi">Georgia korkunç şımarıktı, hiçbir iş yapmıyor, hiçbir şekilde zora gelmiyordu. Bir şekilde insanların ona<br class="chapter" />
  destek olmalarını, şımartmalarını ve şoförlüğünü<br class="chapter" />
  yapmalarını sağlamayı başarıyordu.</p>

  <p class="normal">1976 yılı büyük bir partiden farksız olacaktı. Amerika bağımsızlığının iki yüzüncü yılını kutlarken, ben gündelik çarkın dişlilerinden kurtuluşumu kutlamaktaydım.</p>

  <p class="normal">Yeni daireme yerleştikten sonra, çocuk büyütmek için ideal ortam olmasa da, Stacey’yi sürekli yanımda tutmayı düşünüyordum. O sıralar onu okuldan sonra anneme götür-meye ve sabah annemden alıp okula bırakmaya devam ediyordum. Onu anneannesinin sunduğu düzenli ortamda tutmakla doğru yaptığımı hissediyordum. Stacey ile olmadığım zamanlar <span class="ideitalik">Bukowski</span> ile günün kalanını birbirini tanıma aşamasında olan çiftlerin yaptığı şeyleri yaparak geçiriyorduk.</p>

  <p class="normal">1976’nın Ocak ayında <span class="ideitalik">Bukowski</span> ile eski yıla tekmeyi güzel bastık. Birlikte çok zaman geçiriyorduk. Dışarı çıkıp içiyorduk, evde kalıp içiyorduk, sevişiyorduk, yemeğe çıkıyorduk, boks maçlarına ve at yarışlarına gidiyorduk. Bazen konuşarak sabahı ediyorduk. Bazen o sabaha kadar radyo dinleyerek yazı yazıyor, ben de yatak odasında televizyon seyrediyordum.</p>

  <p class="normal">Ocak ayını huzurlu bir uyum içinde geçirdik. Birbirimizi mutlu ettik. Birbirimizi güldürdük.</p>

  <p class="normal">Ayın sonuna doğru <span class="ideitalik">Bukowski</span>’nin şiir okuması yapmak için Chicago’ya gitmesi gerekti. İşsiz olmama rağmen kendimi yeni evimi döşeyerek, Georgia’yı ziyaret ederek ya da yapılması gereken işleri yaparak oyaladım.</p>

  <p class="normal">Georgia beni haftada en az bir kez arayıp onu bir yere götürmemi istiyordu –genellikle işsizlik bürosuna ya da “bir şey” almak için bir arkadaşına. Haftada iki yüz dolar sosyal yardım alıyor, paranın çoğu uyuşturucuya gidiyordu. Birlikte yaşadığı erkek arkadaşı Bill sürekli bir işte çalışıyor, kirasının ve faturalarının zamanında ödenmesini sağlıyordu. Ayrıca kızlarına da iyi bakıyordu.</p>

  <p class="normal">Georgia şanslıydı Bill gibi birine sahip olduğu için, ama ya bunun farkında değildi ya da belli etmiyordu. Bill iyi bir adamdı –hoş, iyi kalpli ve yakışıklı– ve Georgia’ya tapıyordu. Bill bir muammaydı benim için, Georgia’da ne bulduğunu anlamakta güçlük çekiyordum. Benzersiz bir kişiliği olduğu doğruydu, fakat kişiliğiyle birlikte gelen bütün o bagaja nasıl katlanıyordu? Aralarında ne var idiyse, kesinlikle yürüyordu. Birliktelikleri birkaç yıl sürecekti.</p>

  <p class="normal">Georgia’nın evinin önüne park ettiğimde başını kapıdan dışarı çıkarıp, “Bir dakikaya daha ihtiyacım var,” diye seslendi.</p>

  <p class="normal">On dakika sona gelirse kendimi şanslı addedecektim. Bir sigara yakıp radyoyu açtım, kanal düğmesini ileri geri oynatmaya başladım ve Jethro Tull’ın “Bungle in the Jungle” parçasına denk geldim. Sigara içip direksiyonun üzerinde ritim tutarak parçaya eşlik ettim. Parça bittikten sonra sigarayı söndürüp yenisini yaktım. Kot cebimden bir hap çıkardım –belki ihtiyaç duyarım diye almıştım yanıma. Şimdi gerçekten ihtiyacım vardı. Ağzıma atıp susuz yuttum. Düğmeyi bir süre ileri geri oynattıktan sonra bu kez de Eagels’ın “One of these Nights” parçasına denk geldim. Ortasından yakalamıştım, ama en sevdiğim parçalardan biriydi. Şarkı söyler, sigara içer ve direksiyonun üzerinde ritim tutarken bir yandan da dikiz aynasına bakarak rimel sürüyordum. Şarkı bitince yine arayış içine girdim ve Patti LaBelle’in “Lady Marmalade” parçasına denk geldim. Eşlik etmeye hazırlandım, Fransızca bölümler dahil, fakat o esnada Georgia gelip arabaya bindi.</p>

  <p class="normal">“Hele şükür,” dedim, “neden bu kadar sürdü?”</p>

  <p class="normal">Ona ilk olarak dikkatlice baktım. İyi görünmüyordu. Titriyordu. Burnu akıyordu.</p>

  <p class="normal">“Grip mi oldun? Hastaysan bir doktora gidelim,” dedim. “işsizlik bürosuna yarın gidebiliriz.”</p>

  <p class="normal">“Bugün gitmem gerek yoksa bu ayki çekimi alamayacağım,” dedi. “Hadi, gazla.”</p>

  <p class="normal">Georgia tek kelime etmedi Hollywood Bulvarı’nda yol alırken. Elinde bir kitap tutuyordu.</p>

  <p class="normal">“Ne okuyorsun?” diye sordum, sessizliği bozarak.</p>

  <p class="normal">“<span class="ideitalik">Even Cowgirls Get the Blues</span>.”</p>

  <p class="normal">“Güzel mi?” diye sordum.</p>

  <p class="normal">“Evet, şahane –arabayı sürmekle yetinir misin lütfen. Sohbetine doyum olmaz ama konuşmak gelmiyor içimden, tamam mı?”</p>

  <p class="normal">Tipik Georgia. Ona iyilik etmek için zahmete girmenize rağmen varlığıyla sizi onurlandırıyormuş gibi davranır. Geyik muhabbetini bırakıp bu işi mümkün olduğunca çabuk halletmeye karar verdim.</p>

  <p class="normal">İşsizlik bürosuna vardığımızda bir arabanın yanına çift park edip Georgia’nın arabadan inmesini bekledim.</p>

  <p class="normal">“Sen içeri gelmeyecek misin?” diye sordu.</p>

  <p class="normal">“Yapmam gereken birkaç iş var. Sen çıkıncaya kadar ben dönmüş olurum.”</p>

  <p class="normal">“İçeri gelip numaramı öğrensen iyi olur,” dedi. “Belki sıram hemen gelir.”</p>

  <p class="normal">“Duyulmuş şey değil.”</p>

  <p class="normal">“Senin gelip beni almanı beklemek istemiyorum,” dedi. “Bir an önce eve gidip yatmak istiyorum.”</p>

  <p class="normal">“Doktorla randevum var, park yeri de yok zaten. Yanında okuyacak bir kitabın var. Hemen döneceğim, sıkma canını.”</p>

  <p class="normal">Santa Monica Bulvarı’ndaki doktoru denemek istiyordum, Sunset yakınında. Adam bir klinik işletiyordu ve benim bir reçeteye ihtiyacım vardı. İşi bıraktıktan sonra iki kilo almıştım, her ihtimale karşı bir reçete bulundurmak istiyordum. Sigorta poliçesi gibiydi. Georgia’da sürüyle hap olduğunu biliyordum, fakat onun satın aldığı berbat şeyleri kullanmak istemiyordum. Midemi bulandırıyor, sinirlerimi geriyordu.</p>

  <p class="normal">“Benimle içeri gelsen iyi olacak, Pam,” dedi Georgia. “Sana yaptığım bütün iyiliklerden sonra.”</p>

  <p class="normal">Oysa tersi doğruydu; sürekli kızlarına bakıyor, şoförlüğünü yapıyor, borç para veriyor, yemek ve içki ısmarlıyordum.</p>

  <p class="normal">“Ne tür iyiliklerden söz ediyorsun?” diye sordum.</p>

  <p class="normal">“Dün gece zulamın yarısını kafasını iyi etmesi için Larry’ye verdim,” dedi. “Şimdi ben krizdeyim.”</p>

  <p class="normal">“Ve bu bana yaptığın bir iyilik, öyle mi?”</p>

  <p class="normal">Ağabeyimin eroin kullandığını ilk kez öğrendiğimi belli etmedim. Onun da kullandığından emindim artık.</p>

  <p class="normal">“Bana parasını senin vereceğini söyledi,” dedi Georgia. “Bana yirmi dolar borçlusun.”</p>

  <p class="normal">Larry ile Georgia’nın yakın olduklarını biliyordum, ama bu kadar sıkı fıkı olduklarını bilmiyordum.</p>

  <p class="normal">Georgia’dan kopmanın zamanının geldiğini düşünmeye başlamıştım. Yeni dairemde yeni sevgilim ve yeni özgürlüğümle yeni bir başlangıç yapmak istiyordum. Georgia ve Larry ile bağlarımı koparmaya hazırdım.</p>

  <p class="normal">“Seni içeride bekleyecek zamanım yok, Georgia,” dedim. “Korkarım ki eve otobüsle dönmen gerekecek.”</p>

  <p class="normal">“Otobüs mü?!” diye bağırdı, “tecavüz!” diye bağıran bir kadın gibi.</p>

  <p class="normal">Georgia korkunç şımarıktı; hiçbir iş yapmıyor, hiçbir şekilde mücadele etmek zorunda kalmıyordu. Bir şekilde insanların ona bakmalarını, şımartmalarını ve şoförlüğünü yapmalarını sağlamayı başarıyordu. Onu bu noktaya getiren derin psikolojik meseleleri hesaba katarak daha anlayışlı olmam gerekirdi belki, fakat benim sorunlarım bana yetiyordu ve ondan bezmeye başlamıştım. Bütün bağımlıların gittiği yolda ilerliyordu –tamamen bencil ve çıkarcı.</p>

  <p class="normal">“Paramı istiyorum,” dedi, arabanın kapısını açarak.</p>

  <p class="normal">“Larry’den al!” dedim</p>

  <p class="normal">Arabadan inip kapıyı çarptı. Ben uzaklaşırken arabayı tekmelemeye yeltendi. Dikiz aynasına baktığımda apartman topuklu ayakkabısının Hollywood Bulvarı’nın ortasına uçtuğunu gördüm. Ayakkabısını almak için arabaların arasından topallayarak kendini caddenin ortasına attı. Acıklı bir sahneydi, fakat gülmeden edemedim.</p>

  <p class="normal">Son altmış dolarımı haplara verdim –elli dolar doktorun vize ücretine gitti, on dolara da reçeteyi yaptırdım. Reçetede şu üç korkunç sözcük yer alıyordu: Tek Kereye Mahsustur.</p>

  <p class="normal">Dexedrine yazdırmıştım. 1971 yılında yayınlanan bir kararnameyle bu tür ilaçlar II. Tarife kapsamına alınmıştı, bu yüzden ulaşmak zorlaşmıştı, fakat imkânsız değildi. Doktorlar çok gerekmedikçe reçete yazmaya çekiniyorlardı. Fakat vizite ücreti karşılığında reçete yazan ilkesiz doktorlar bulmak mümkündü hâlâ –ve biz hepsini tanıyorduk. Bilgisayarlar yoktu o zaman, bu yüzden eczane değiştirdiğin sürece yakalanmadan birkaç reçete birden yaptırabiliyordun. Reçeteyi yaptırıp Georgia’yı zamanında almayı başardım.</p>

  <p class="normal">İki gün sonra <span class="ideitalik">Bukowski</span> döndüğünde ikimiz de birbirimizi görmekten mutluluk duyduk. Hemen yatağa girmek istedi.</p>

  <p class="normal">“Chicago nasıldı?”</p>

  <p class="normal">“Cehennem gibi,” dedi. “Soğuk ve karlı.”</p>

  <p class="normal">“Ben cehennemin sıcak ve kızgın olduğunu sanırdım.”</p>

  <p class="normal">“Ben de,” dedi, “Ocak ayında Chicago’ya gidinceye kadar.”</p>

  <p class="normal">Saat üçe geliyordu, günışığının kaybolmasına iki saat kalmıştı. Dışarı çıkıp bir şeyler yapmak istiyordum. Fakat <span class="ideitalik">Bukowski</span>’nin yolculuğun ardından böyle bir şeyi duymak bile istemeyeceğini biliyordum. Kendimi acındırırsam belki kabul eder diye düşündüm. Dudak büküp somurttum.</p>

  <p class="normal">“Neyin var?” dedi, çizgili koltuğuna çökerek.</p>

  <p class="normal">“Karnım aç,” dedim, kucağına oturarak. “Gidip bir şeyler yiyelim.”</p>

  <p class="normal">“Omlet yap kendine,” dedi.</p>

  <p class="normal">“Gittiğinden beri yumurta yiyorum,” dedim.</p>

  <p class="normal">Ayağa fırladım ve odada dans edip sıçramaya, kollarımı geri zekâlı gibi çırpmaya başladım. Birkaç kez kendi etrafımda döndükten sonra, “Hank, açlıktan ölen Funky Tavuk, bak.”</p>

  <p class="normal">Uyduruk sözcüklerle şarkı söyleyerek çılgın gibi dans etmeye başladım: “Aç, aç, funky funky, bir ta-vu-ğum ben.”</p>

  <p class="normal">“Çatlağın tekisin, Kızıl.”</p>

  <p class="normal">“Hadi, yemeğe çıkalım, lütfen,” diye mırladım, tekrar kucağına yerleşerek.</p>

  <p class="normal">“Peki,” dedi. “Şu caddenin sonundaki yere gidelim.”</p>

  <p class="normal">“Neresi?”</p>

  <p class="normal">“Pioneer Tavuk.”</p>

  <p class="normal">“Hayır! Hayır! Hayır!” dedim. “Ben şeye gitmek istiyorum…”</p>

  <p class="normal">Ağzımdan Musso’s sözcüğü çıkmadan <span class="ideitalik">Bukowski</span>’nin başı göğsüne düştü ve horlamaya başladı. Uyuya kaldı çizgili tahtında. Uyumasına izin vermeye karar verdim. Üzerine bir battaniye örttüm, sonra mutfağa gidip kendime omlet yaptım.</p>

  <p class="normal">İki saat sonra koltuğunda uyandı. Ben yatakta haberleri izliyordum. İçeri girip yanıma uzandı. Kısa fakat tatlı bir sevişmeden sonra kollarını belime dolayıp uyudu yine.</p>

  <p class="normal">Ertesi sabah sigara paketimi bulmayı umarak yatağın altına uzandım. Elime bir tomar kâğıt geldi. Üzerinden birkaç sayfa çektim. İnce paket kâğıdına yapılmış suluboya resimlerle karşılaştım. Basit, renkli resimleri çok hoş buldum ve kimin yaptığını merak ettim. İlk bakışta kızının yapmış olabileceğini düşündüm.</p>

  <p class="normal">O anda <span class="ideitalik">Bukowski</span> girdi yatak odasına, bir elinde bira öteki elinde üzerine tuz ekilmiş bir haşlanmış yumurta.</p>

  <p class="normal">“N’apıyosun?” diye sordu.</p>

  <p class="normal">“Bak ne buldum yatağının altında.”</p>

  <p class="normal">“Kötü onlar,” dedi, yumurtadan bir ısırık alarak.</p>

  <p class="normal">“Sen mi yaptın bunları?”</p>

  <p class="normal"><span class="ideitalik">Bukowski</span> başını salladı, sonra omuz silkti.</p>

  <p class="normal">“Seni hiç resim yaparken görmedim.”</p>

  <p class="normal">“Sen varken resim mi yapılır?”</p>

  <p class="normal">Resimlere bayılmıştım. Tuhaf ve çocuksuydular. Birinde maskeyi andıran büyük mavi bir yüz vardı; birinde yanında bir melek uçan anahatları siyah bir adam. Bir başkasında yeşil bir yüz vardı ve anahatları kırmızıydı. Resimleri yatağın üzerine yaydım, sonra yatağın altına uzanıp bir deste daha aldım.</p>

  <p class="normal">“Bırak orada dursunlar,” dedi <span class="ideitalik">Bukowski</span>.</p>

  <p class="normal">“Resimlerini yatağın altında tutamazsın.”</p>

  <p class="normal">“Berbatlar. Oraya aitler.”</p>

  <p class="normal">“Onları istemiyor musun?”</p>

  <p class="normal">“İstediğim söylenemez.”</p>

  <p class="normal">“Öyleyse,” dedim, “benim olsunlar.”</p>

  <p class="normal">Resimleri başımın üzerine istifleyip yataktan kalktığım gibi çıplak ayaklarımla kapıya yürüdüm.</p>

  <p class="normal"><span class="ideitalik">Bukowski</span> yumurtanın son lokmasını ağzına atıp biradan bir fırt aldı. Kapıya gidişimi seyretti ve bir kahkaha attı. Dalga geçtiğimi sanıyordu herhalde. Kapıyı açtığımda dalga geçmediğimi idrak etti.</p>

  <p class="normal">“Geri dön,” diye bağırdı kahkahalarının arasında.</p>

  <p class="normal">“Yakala beni,” dedim, kapıdan dışarı koşup daireme çıkarak.</p>

  <p class="normal">Ardıma dönüp baktığımda balkonda durmuş gülmeye devam ediyordu. Yağmur yağıyordu, kapıma doğru yürürken kayıp yere kapaklandım. Yüksek bir kıkırtı duydum. <span class="ideitalik">Bukowski</span> pek gülünç bulmuştu bunu. Resimlerini iade etmedim, o da hiçbir zaman geri istemedi.</p>
</body>
</html>
