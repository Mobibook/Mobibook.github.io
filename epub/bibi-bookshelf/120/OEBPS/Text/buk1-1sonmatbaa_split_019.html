<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_14">XIV</h1>

  <p class="ortayazi">“Kancık”</p>

  <p class="normal">Kendi kitaplarının nüshaları dışında <span class="ideitalik">Bukowski</span>’nin kişisel kütüphanesi neredeyse yok gibiydi. Evinde hiçbir zaman başka yazarların metinlerine rastlamadım, gazete ya da yarış bülteni dışında bir şey okuduğuna da tanık olmadım. Kitapların çoğunu –şiir ve düz yazı– okumaya değer bulmadığı içindi sanıyorum. Bu yüzden milattan önceki ilk yüzyılda yaşamış tartışmalı Romalı şair Catullus’un bir şiir kitabını bulduğumda ilgimi çekti.</p>

  <p class="normal"><span class="ideitalik">Bukowski</span>’ye kitabı sorduğumda Carl Sesar’ın çevirisini çok beğendiğini söyledi. Komik ve ateşli bulduğunu, şiirlerin çoğunun modern bir stand-up gösterisini çağrıştırdığını söyledi. “Kendine özgü bir parıltısı var adamın,” dedi.</p>

  <p class="normal">Ilık bir kış günüydü, Catullus’u yanıma alıp okumak üzere dışarı çıktım.</p>

  <p class="normal">Balkondaki yamru yumru kanepeye yerleştim. Şiirlerden birini açtım ve Catullus’un kız arkadaşına borç para vermeme nedenini okuyup yüksek sesle bir kahkaha attım, sonra Lesbia’ya duyduğu karşılıksız aşk için ona acıdım. İşemekten, sümükten, kıçtan ve “tanrılar”dan söz etmesi bana <span class="ideitalik">Bukowski</span>’yi çağrıştırdı. Biraz tumturaklı bulmakla birlikte bazı şiirleri okumaktan keyif aldım. Sonunda Catullus’un <span class="ideitalik">Bukowski</span>’nin etkilendiği yazarlardan biri olduğuna karar verdim.</p>

  <p class="normal">Henry Miller dışında, başka yazarlardan pek söz etmezdi. Daha sonra hayatını ve yazma tarzını derinden etkilediğini iddia edeceği John Fante’den bile.</p>

  <p class="normal">Bir saat kadar okuduktan sonra başımı kaldırıp baktığımda <span class="ideitalik">Bukowski</span>’nin çizgili koltuğuna oturmuş beni seyrederek bira içtiğini gördüm.</p>

  <p class="normal">Kitabı kapatıp içeri girdim. <span class="ideitalik">Bukowski</span> beni bir süre daha seyrettikten sonra saçımı boyatıp boyatmadığımı sordu. Bir saat boyunca saçımı incelediği izlenimine kapıldım.</p>

  <p class="normal">Tuhaf bir kızıldı saçımın rengi –erguvan dâhil pek çok tondan oluşmuş koyu kestane demek daha doğru olur. Güneşte doğal olmayan bir renge bürünürdü, bu yüzden <span class="ideitalik">Bukowski</span>’nin böyle bir tahminde bulunmasını anlayabiliyordum. Bazen saçımın rengi için, “cennetten saçılan ışık,” benzetmesini yapardı. Kahverengiye çalan ela gözlere ve güneşte bronzlaşan bir tene sahibim, ki bir kızıl için sıra dışıdır.</p>

  <p class="normal">Benim asıl gülünç bulduğum pubik kıllarımın da aynı renkte olması –oramı güneşe açıp oturduğumdan değil. Fakat Venüs tepeciğimi gören birinin –ki <span class="ideitalik">Bukowski</span> görmüştü– saçımın renginin doğal olduğunu bilmesi gerekirdi. Halının perdelerle uyumlu olduğuna kuşku yoktu.</p>

  <p class="normal">“Dikkat etmiyorsun,” dedim.</p>

  <p class="normal"><span class="ideitalik">Bukowski</span> birasından bir yudum aldıktan sonra, “Neden?” diye sordu.</p>

  <p class="normal">Kotumu kızıl kıllarım görünecek kadar indirdim. Bukowki kızıl kıvrımlara baktı, sonra başını kaldırıp saçıma baktı, ardından tekrar kasığıma. Birasından bir fırt daha aldı ve gülümsediği için sıvı ağzının kenarlarından aşağı aktı.</p>

  <p class="normal">Şişeyi bırakıp, “Saçına kına yapmıyorsun demek,” dedi.</p>

  <p class="normal">Kotumun fermuarını çekip kucağına oturdum. Yerde, koltuğun yanında bir şişe viski durduğunu gördüm.</p>

  <p class="normal">“Ne işi var bu viski şişesinin yerde?” diye sordum. “Viskiyle bira mı karıştırıyorsun? Bunun seni ne hale getirdiğini biliyorsun. Yine sapıtacaksın, Hank.”</p>

  <p class="normal">“Hrrrrrr,” diye hırladı, sağ elini saldırıya geçen bir aslan gibi sallayarak.</p>

  <p class="normal">“Yapma! Korkutuyorsun beni!” dedim dalga geçerek.</p>

  <p class="normal">“Gel buraya, küçük tilki! Babişkona bir öpücük ver!” Beni saçımdan kavrayıp ağzını ağzıma dayadı ve hoyratça öptü. Sonra kucaklayıp yatak odasına götürdü. Beni yatağa bırakıp soyunmaya başladı.</p>

  <p class="normal">Üzerinde şortu ve tişörtü kaldığında dönüp bana baktı. Tişörtümü çekip çıkardı, ardından sutyenimi. Benim dışarıda kitap okuduğum bir saat boyunca birayla viskiyi karıştırdığını ve karanlık yanının ortaya çıkmaya başladığını biliyordum. Kotumu çıkarmaya girişti.</p>

  <p class="normal">Bütün bu süreç zarfında gülmeme rağmen biraz tedirgin olmaya başlamıştım.</p>

  <p class="normal">“HANK! KES!” diye bağırdım, kafa mı buluyordu yoksa gerçekten manyaklaşmış mıydı emin değildim.</p>

  <p class="normal">Neyse ki kapı çalındı. Komşumuz Brad Darby gelmişti.</p>

  <p class="normal">Brad kendisi kadar çekici karısıyla birlikte ön tarafta oturan genç, yirmili yaşlarında ve yakışıklı bir tipti. Uzun boylu, atletik yapılı ve saç kurutma makinesiyle kurutulmuş saçları her zaman mükemmel. Üzerine oturan ve her zaman tertemiz kıyafetler giyerdi. Brad mahallede bir porno dükkânı işletiyordu, karısı Tina ise yerel striptiz kulüplerinden birinde striptiz yapıyordu. Brad binanın yöneticisiydi aynı zamanda.</p>

  <p class="normal">Ben ondan ve karısından Ken ile Barbie diye söz ederdim. Yakışıklı, fakat hayli yavandı –hiç tipim değildi. Aynanın karşısında benim geçirdiğimden daha çok zaman geçiriyormuş gibi görünen erkeklerden hoşlanmam.</p>

  <p class="normal"><span class="ideitalik">Bukowski</span> hoşlanıyordu Brad ile Tina’dan, ben gelmeden önce pek çok gece birlikte kafa çekmişlikleri vardı. Brad sitenin Howard K. Stern’i gibiydi –fotoğraf makinesini yanından hiç eksik etmezdi. Karısının işte ya da alışverişte olduğu günlerde Brad’in canı sıkılır ve <span class="ideitalik">Bukowski</span>’yi ziyaret ederdi.</p>

  <p class="normal">“Aç kapıyı!” diye bağırdı Brad.</p>

  <p class="normal">“Orospu çocuğu!” diye hırladı <span class="ideitalik">Bukowski</span>. “Ne istiyor?”</p>

  <p class="normal"><span class="ideitalik">Bukowski</span> üzerinde şortu ve tişörtüyle açtı kapıyı. Brad’den pek haz etmememe rağmen zamanlamasından ötürü sevindim gelmesine.</p>

  <p class="normal">Yatak odasında yarı çıplak kalmıştım. Yerde bol, çizgili bir hırka buldum ve hemen üzerime geçirdim. Birden <span class="ideitalik">Bukowski</span>’nin bağırdığını duydum.</p>

  <p class="normal">“Hey, Cups –Buraya gel!”</p>

  <p class="normal">“Kahretsin,” diye homurdandım. “Uzun sürmez umarım.”</p>

  <p class="normal">Kalkıp üzerimde kazak ve hırkayla yatak odasından çıktım. Hırkanın düğmeleri olmadığını fark ettiğimde artık çok geçti. Göğüslerimi örtmek için ellerimle önünü kapattım.</p>

  <p class="normal">Yatak odasına girdiğimde Brad elinde fotoğraf makinesiyle duruyordu.</p>

  <p class="normal"><span class="ideitalik">Bukowski</span>, “Brad birkaç fotoğraf için poz vermemizi istiyor,” dedi.</p>

  <p class="normal">“Ne tür fotoğraf?” diye sordum.</p>

  <p class="normal">“Al, şunu tut,” dedi Brad.</p>

  <p class="normal">Ucuna limon bağlanmış gibi duran uzun siyah bir hortum tutuşturdu elime. Ne olduğunu çıkaramadım, ama Brad’in çalıştığı porno dükkânında satılan şeylerden biri diye tahmin ettim.</p>

  <p class="normal">“Ne yapmam gerekiyor bununla?” diye sordum.</p>

  <p class="normal">“Tut sadece,” dedi Brad. “Şimdi ‘Üç yüz otuz üç’ de.” Ve deklanşöre bastı.</p>

  <p class="normal">Başımı kaldırmadım fotoğrafı çektiğinde. Elimdekinin ne olduğunu anlamaya çalışıyordum hâlâ.</p>

  <p class="normal">Sonra Brad içimden geldiği gibi poz vermemizi istedi. Canım sıkılmaya başlamıştı, yatak odasına dönmeye yeltendim. <span class="ideitalik">Bukowski</span> kolumdan tutup beni çevirdi. “Hadi, Cups –oyunbozanlık yapma.”</p>

  <p class="normal">“İki poz daha çekip gideceğim,” dedi Brad. “İki matrak poz verin bana. “</p>

  <p class="normal">Ne olduğunu anlayamadan <span class="ideitalik">Bukowski</span>’yi üzerinde şortu ve yüzünde sabit bir sırıtışla üzerime yaslanırken buldum, başımın üzerinde plastik bir bıçak tutuyordu. Yüzümde onunki kadar çılgın bir ifadeyle dilimi çıkarıp elimi kasığının üzerine koyarak oyuna katıldım.</p>

  <p class="normal">“Tamam, arkadaşlar, bu kadar. Teşekkür ederim,” dedi Brad dışarı çıkarken.</p>

  <p class="normal">Bu fotoğraflar otuz yıl sonra Howard Souness’in <span class="ideitalik">Bukowski</span> in Pictures kitabında yayınlanacaktı.</p>

  <p class="normal">Brad’e zamanlamasından ötürü müteşekkir olmama rağmen, gitmesine sevindim. Karısı Tina’yı çok cana yakın ve hoş buluyor, ancak Brad ile iletişim kurmakta zorlanıyordum. Konuşurken hiçbir zaman gözlerime bakmazdı, benimle rahat olamadığını düşünüyordum. Aramızda hiçbir zaman bir bağ oluşmamıştı.</p>

  <p class="normal">Brad gittikten sonra hırkamı açıp göğüslerimi <span class="ideitalik">Bukowski</span>’ye teşhir ettim. Aptal fotoğraf çekimi sırasında keyfi pek yerindeydi, güleceğini düşünmüştüm. Onun yerine, gözlerini bana dikti. Brad’in ziyareti boyunca dört bira daha içmişti –daha önce içtiği viski ve biraların üzerine onu pis sarhoş etmişti.</p>

  <p class="normal">“Ona nasıl baktığını görmediğimi sanma,” dedi <span class="ideitalik">Bukowski</span>. “Onu benden habersiz düzüyorsun, değil mi?!”</p>

  <p class="normal">Dalga geçtiğini sandım, tabii ki. Neredeyse haftalardır gece gündüz birlikte olmuştuk. Brad’i çok sıkıcı bulduğumu da biliyordu. Benimle kafa buluyordu.</p>

  <p class="normal">Güldüm, bu onu daha da hiddetlendirdi. Gözleri bulandı ve kudurdu. Ağzını bozdu, korkunç ithamlarda bulundu. Ağzı bozuk bir çocuğun sinir krizi geçirmesini izlemek gibiydi.</p>

  <p class="normal">“SİZ KADINLAR BİRBİRİNİZİN AYNISINIZ!” diye bağırdı. “HEPİNİZ OROSPUSUNUZ!”</p>

  <p class="normal">Ayık olduğunda <span class="ideitalik">Bukowski</span> müşfik, uysal, neredeyse kibar bir insandı. Fakat sarhoşluğu belli bir düzeyi aştığında bir çılgına dönüşüyordu. Ancak bütün hakaretlerine rağmen, hiçbir zaman fiziksel şiddete başvurmazdı. Sözlü tacizle yetinirdi.</p>

  <p class="normal"><span class="ideitalik">Bukowski</span> kudururken ben kanepeye oturup sigara içtim. Kendi daireme dönmem gerekirdi, fakat bu sarhoşluk çözülmesi tuhaf bir biçimde büyülemişti beni. Bir eğitim filminin sapık bir versiyonunu izler gibiydim –sağlık bilgisi öğretmeninin alkol bağımlılığının tehlikelerine karşı uyarmak için sekizinci sınıf öğrencilerine izlettireceği türden.</p>

  <p class="normal">Sonunda tükendi ve çizgili koltuğuna çöktü, bir bira alıp iki dikişte içti, birkaç kez öğürdü ve hiç konuşmadan öylece oturdu. Sanki bu tirada belli sayıda sözcük ayırmış ve az önce sonuncusunu söylemişti; “kancık.”</p>

  <p class="normal">Bir süre baktım ona, sonra, “Bitti mi?” diye sordum.</p>

  <p class="normal">O anda ondan milyonlarca yıl daha yaşlı hissettim kendimi. Gerçi ben de ayık sayılmazdım, fakat onu bu delilik nöbetinden çıkarmaya çalışırken yeterince aklı başında ve mantıklı davranmayı başarmıştım. Başı göğsünün üzerine düştü ve somurttu.</p>

  <p class="normal"><span class="ideitalik">Bukowski</span>’nin çekici insanlardan ne kadar haz etmediğini, onlara güvenmediğini zamanla anlayacaktım –kadın ya da erkek, fark etmiyordu. Güzel insanların kişiliksiz olduklarını, hiçbir zaman acı çekmediklerini, reddedilmediklerini, acıyı anlamadıklarını, görünümleri sayesinde kolay bir hayat yaşadıklarını düşünürdü.</p>

  <p class="normal">Brad’i çekici bir erkek, beni de cazibeli bir kadın olarak gördüğü için suçluluk hissetmeden yatağa gireceğimiz sonucuna varmıştı.</p>

  <p class="normal">Bu beni ona ihanet etmekle ilk suçlaması değildi, sonuncu da olmayacaktı. Birlikte olduğumuz süre zarfında <span class="ideitalik">Bukowski</span> beni neredeyse tanıdığı herkesle yatağa girmekle suçlayacaktı –aksine işaret eden bütün delillere rağmen. Kıskançlığın patolojik güvensizliklerinden biri olduğunu anlamam çok sürmeyecekti.</p>

  <p class="normal"></p>
</body>
</html>
