<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_34">XXXIV</h1>

  <p class="ortayazi">“İş başvurusunda bulundum<br class="chapter" />
  ve işe kabul edildim. Ayda 550 dolar ödüyorlardı,<br class="chapter" />
  sevincimden havalara uçtum!”</p>

  <p class="normal">1977 Ekim’iydi. <span class="ideitalik">Bukowski</span>’yi bana dramatik talebini ilan ettiği doğum gününden beri görmemiştim. O süre zarfında iyi bir anne olmayı öğrenmek ve danışma seanslarına gitmekle meşguldüm.</p>

  <p class="normal">Artık grup terapi seanslarına katılıyor, hatta sorunlu arkadaşlarımı görmek için sabırsızlanıyordum. Dengemi bulmaya başlamıştım. Hap kullanmayalı aylar olmuştu, kendimden memnundum.</p>

  <p class="normal">Seanslardan birinde hap bağımlığımı kırdığım için kendimle gurur duyduğumu fakat hâlâ bir iş bulamamış olmanın sıkıntısını yaşadığımı söyledim. Ucube arkadaşım Tommy bana Hall of Records binasında bir tapu sicili sigorta şirketinin posta odasında çalıştığını söyledi. Şirket müşteri hizmetlerinde çalışacak bir elemen arıyordu.</p>

  <p class="normal">İş yöneticilerin ve merkez büroda bulunan görevlilerin telefon taleplerini almaktan ibaretti. Genellikle bilgisayar sistemlerinde mevcut olmayan belgelerin fotokopilerini isterlerdi. Benim yapmam gereken belge numarasını kaydetmek, dosyayı bulmak ve belgenin fotokopisini çektikten sonra kuryeyle merkeze göndermekten ibaretti. Benim bile öğreneceğim kadar kolay bir işe benziyordu.</p>

  <p class="normal">İki gün sonra iş başvurusunda bulundum ve işe kabul edildim. Ayda 550 dolar ödüyorlardı, sevincimden havalara uçtum!</p>

  <p class="normal">Kasım ayında Stewart Tapu Sicili Şirketi’ndeki yeni işimin keyfini çıkarıyordum. Los Angeles’in merkezinde, Temple ile Hill kavşağındaki Hall of Records binasında çalışıyordum. İşime bayılıyordum –Glendale Bulvarı’nda 6.15 otobüsüne yetişmek için sabahları beşte kalkmak bile sorun değildi benim için.</p>

  <p class="normal">İşimi sevmekle birlikte işe gitmek başka bir hikâyeydi. 1977 yılının Ekim ayının ortasında kent, tecavüze uğradıktan sonra öldürülmüş genç kadınlara dair haberlerin dehşeti içindeydi. Cesetler Glendale’de benin oturduğum semtin yakınına atılmışlardı. Korkuyor ve otobüse tek başıma yürümek istemiyordum, bu yüzden annem beni arabasıyla durağa bırakıyordu. Kucağımda silah niyetine bulundurduğum Dow fırın temizleyiciyle banka oturuyor, bir yabancı yaklaştığında korkudan ödüm patlıyordu.</p>

  <p class="normal">Her hafta yeni bir kadın cesedi keşfediliyor, her seferinde ceset oturduğum eve biraz daha yakın bir yerde bulunuyordu. Cesetlerden biri Belediye Binası’nın yakınında, çalıştığım işyerinin biraz ilerisinde bulundu. Korkutucu ve ürpertici bir biçimde kişiseldi. Medya katilden, “Hillside Canavarı” diye söz ediyordu.</p>

  <p class="normal">İki yıl sonra polis nihayet katilleri tutukladı. İki kişiydiler, iki kuzen: Angelo Buono ve Kenneth Bianchi. Buono’nun Glendale’de bir araba tamirhanesi vardı, otobüs durağımdan üç blok ötede. Bianchi ise Stewart Tabu Sicili Şirketi’nde tapu görevlisi olarak çalışıyordu. Benim çalıştığım şirkette, hem de aynı zaman zarfında!</p>

  <p class="normal">Birkaç yıl sonra ağabeyim bana Stewart Tapu Sicili Şirketi’nin eski Noel listesinin bir kopyasını gönderdi. Soyadım Brandes’ti o zaman. Kenneth Bianchi’nin adı benimkinin hemen üstündeydi. Larry’nin notu, “Sandığından çok daha iyi bir Noel geçirmişsin!” şeklindeydi.</p>

  <p class="normal">Larry şirketin Noel listesine ulaşabilmişti çünkü ben Stewart’ta işe başladıktan sonra ona da şirkette bir iş bulmam için başımın etini yemişti. Los Angeles’taki bütün tapu sicil şirketlerinin Hall of Records binasının yedinci katında büroları vardı. Yan yanaydılar ve aralarında sadece bir bölme bulunurdu. Bu yüzden farklı şirketlerin çalışanları birbirlerini tanırlardı. Ben bütün yöneticileri tanıyor ve onlara düzenli aralıklarla ağabeyim için bir iş olup olmadığını soruyordum. Bir gün Chicago Tapu’nun yöneticisi posta odasına eleman alınacağını söyledi. Larry mülakata gitti ve işi aldı. Farklı şirketler için çalışıyor olmamıza rağmen her gün hollerde karşılaşıyorduk.</p>

  <p class="normal">Bir gün, Larry’nin şirketinden bir araştırmacı yanıma geldi. Adı Walden “Monty” Muns idi. Larry ona benim Charles <span class="ideitalik">Bukowski</span>’yi tanıdığımdan söz etmişti. Geçmişi ardımda bırakmak istiyordum, fakat onu tanıdığımı itiraf ettim –bir suçu itiraf ediyormuşum duygusuyla. Monty bana kendisinin de şiir yazdığını ve küçük edebiyat dergilerinde yayınlandığını söyledi. Monty erken emekli olmuş eski bir İngilizce öğretmeniydi. İyi bir adamdı, ondan çok hoşlanmıştım. Ağabeyimle iyi arkadaş olacaklardı. Üçümüz bazen birlikte öğle yemeğine çıkardık.</p>

  <p class="normal">Bir gün Monty “Yüce Kişi” ile görüşmesini sağlayıp sağlayamayacağımı sordu. <span class="ideitalik">Bukowski</span>’yle konuşmayalı dört ay olmuştu –16 Ağustos 1977’den beri– ve ararsam nasıl tepki vereceğini kestiremiyordum. Telefonda sesi o kadar sıcaktı ki şaşırdım. Ona yeni işimden ve bir meslektaşımın onunla tanışmak istediğinden söz ettim. <span class="ideitalik">Bukowski</span>’nin telefonu yüzüme kapatmasını ya da, en azından, onu bu tür şeylerle rahatsız etmememi söylemesini bekliyordum (hayranlarıyla tanışmaktan ne kadar nefret ettiğini biliyordum). Onun yerine o akşam iş çıkışında Carlton Yolu’ndaki dairesine gelmemezi söyledi.</p>

  <p class="normal">Arabayı Monty sürüyordu, yolda durup bir altılık paket bira satın aldık. <span class="ideitalik">Bukowski</span> bizi kapıda karşıladı, hatta Monty’nin elini sıktı. Monty ondan biraz çekiniyor gibiydi, fazla konuşmadı. <span class="ideitalik">Bukowski</span> de gayet uysaldı, bu yüzden daha çok ben konuştum. <span class="ideitalik">Bukowski</span>’nin biz gelmeden fazla içmediği ve kendini biraz yorgun hissettiği anlaşılıyordu. Ben de ayık ve herkesin kendini ne kadar rahatsız hissettiğinin fazlasıyla farkındaydım, fakat <span class="ideitalik">Bukowski</span>’ye konukseverliğinden ötürü müteşekkirdim. Nahoş bir gece olduğu söylenemezdi, biraz rahatsız sadece. Birkaç bira içtik, bir saat kadar sonra da Monty ile evden çıktık.</p>

  <p class="normal">Monty’nin arabasına doğru yürürken bana döndü ve, “Hiç beklediğim gibi değil. O kadar… kibar ki!” dedi.</p>
</body>
</html>
