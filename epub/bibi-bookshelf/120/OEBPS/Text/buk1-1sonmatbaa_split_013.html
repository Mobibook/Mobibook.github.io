<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buk1-1sonmatbaa.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:354aad96-43a1-4e2c-bd00-7ee325815869" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="ortayazi1" id="calibre_toc_8">VIII</h1>

  <p class="ortayazi">Yıllar sonra bunun beni son karalama çabası<br class="chapter" />
  olmadığını öğrenecektim</p>

  <p class="normal">O gece işten eve döndüğümde <span class="ideitalik">Bukowski</span>’nin kapıya sıkıştırdığı bir not daha buldum. İçeri girdikten sonra zarfı açtım. “Evet!” sözcüğüyle doldurulmuş bir sayfaydı. Sayfayı imzalayıp onu aramamı istemişti.</p>

  <p class="normal">Notu mutfak çekmecesine, diğerlerinin yanına koydum. Buruşmuş notlara baktım ve vicdan azabı duydum. Bir adamın sevecen notlarına böyle davranılmazdı. Bir ayakkabı kutusu bulup notları içine koyduktan sonra kutuyu yatak odasının dolabına kaldırdım.</p>

  <p class="normal"><span class="ideitalik">Bukowski</span> ile geçirdiğimiz harikulade akşamdan sonra işte berbat bir gece bekliyordu beni.</p>

  <p class="normal">Roz Kelly, yeni barmaid, hayatı bana zehir ediyordu. Geçirdiğim araba kazasından sonraki nekahet döneminde benim yerime bakması için işe alınmıştı. Nerede nasıl davranılacağını bilmeyen küstah bir New York’luydu. Benimle alıp veremediği neydi bilmiyordum. Ona arkadaşça yaklaşıp konuşmaya çalışıyordum, fakat kinayeli bir laf ederek beni bozuyordu. Nefretinin nereden kaynaklandığını anlayamıyordum. Kötüydü düpedüz. Birlikte çalıştığımız geceler neredeyse hiç konuşmuyorduk. Barın öteki ucunda durup gece boyunca bana pis bakışlar atıyordu. Fakat patron ve müşteriler ondan hoşlanıyorlardı, bu yüzden onu çalıştırmaya devam edip benim saatlerimi azaltmışlardı. Oyuncu olmaya çalışıyordu, daha sonra <span class="ideitalik">Happy Days</span> dizisinde Fonzie’nin kız arkadaşı Pinky Tuscadero’yu oynayacaktı. Biçilmiş kaftan, diye geçirmiştim içimden.</p>

  <p class="normal">Fakat şimdi kendime yeni bir iş bulmak zorundaydım. Bitkin bir halde mutfak iskemlesine çöküp bir bira açtım. Çalar saat yedide çalmadan önce uyuyabilmem için iki biraya ihtiyacım vardı. Yedide anneme gidip Stacey’yi okula götürmem gerekiyordu.</p>

  <p class="normal">Kendime “N’apacağım?” diye sorup duruyor, birayı içerken sigaranın birini söndürüp birini yakıyordum.</p>

  <p class="normal">Asıl yapmak istediğim okula dönmekti, fakat mümkün değildi. Daktilo yazmayı bilmiyordum. Çalışmak ve Stacey’ye bakmak zorundaydım. Yeni bir garsonluk işi aramaktan başka yol görünmüyordu. Düşüncesi bile yüreğimi daraltmaya yetiyordu.</p>

  <p class="normal">Kovulmayı diliyordum neredeyse. Birkaç dakika sonra başıma gelebilecek en iyi şeyin bu olduğuna karar verdim. Böylece işsizlik sigortası alacak, bir süre çalışmayarak kendimi toparlayacaktım. <span class="ideitalik">Teşekkürler, Roz</span>, diye geçirdim içimden, sigaramı söndürüp yatmaya giderek.</p>

  <p class="normal"><span class="ideitalik">Bukowski</span> ile ilişkimizi mühürlediğimiz günün üzerinden birkaç gün geçmişti. Ben yokken kapıma not bırakarak benimle iletişim kurma çabasını sürdürmüştü. Ben başka işlerle meşguldüm ve, doğrusunu söylemek gerekirse, hâlâ <span class="ideitalik">Bukowski</span>’nin fazla hızlı gittiğini hissediyordum, bu yüzden ona hemen dönmek niyetinde değildim.</p>

  <p class="normal">Kızımı almaya gitmek için giyinirken telefon çaldı. <span class="ideitalik">Bukowski</span> olduğunu varsayarak açtım. Georgia idi. Heyecanlıydı ve her zamankinden daha hızlı konuşuyordu.</p>

  <p class="normal">“Yavaşla biraz,” dedim.</p>

  <p class="normal">“Freepress’de bize dair yazmış,” dedi.</p>

  <p class="normal">“Ne demiş?”</p>

  <p class="normal">“Müthiş. İnanamıyorum,” diye ciyakladı.</p>

  <p class="normal">“Ne demiş?” diye sordum yine.</p>

  <p class="normal">“Dur, okuyacağım sana,” dedi.</p>

  <p class="normal">“Neye dair olduğunu söyle sadece. Duşa girmem gerek.”</p>

  <p class="normal">“Şiir. Söylenecek bir şey değil. Okunmalı.”</p>

  <p class="normal">“Başlığı ne?”</p>

  <p class="normal">“Bedel,” dedi, sonra şiiri okumaya başladı.</p>

  <p class="normal">İlk cümlede durdurdum.</p>

  <p class="normal">“Bizden <span class="ideitalik">fahişe</span> diye mi söz ediyor?!”</p>

  <p class="normal">“Dinle,” dedi.</p>

  <p class="normal">Sonra bütün şiiri okudu.</p>

  <p class="normal">Georgia okumaya bitirdiğinde, “Göt kafalı, gerçek adlarımızı kullanmış bir de,” dedim.</p>

  <p class="normal">“Keşke soyadlarımızı da kullansaydı. Ünlenebilirdik,” dedi.</p>

  <p class="normal">“Rezil olurduk demek istiyorsun.”</p>

  <p class="normal">“Gevşe biraz, Pam. Sonunda dalga geçtiğini söylüyor zaten. Bence müthiş.”</p>

  <p class="normal">Şiir ilk olarak <span class="ideitalik">Los Angeles</span> <span class="ideitalik">Free Press</span>’te, 5 Aralık 1975’de yayınlandı. <span class="ideitalik">Bukowski</span> bu şiirde tanıştığımız geceye dair bazı ayrıntıları anlatmış, fakat Georgia ve benden fahişe olarak söz etmişti. En son 1977’de yayınlanan <span class="ideitalik">Cehennemden Bir Köpektir</span> Aşk adlı şiir kitabında yer aldı. O kitaptaki şiirler dört bölümde toplanmıştır. Üçüncü bölümün başlığı “Kızıl”dır ve bütün şiirler benden esinlenerek yazılmış ve bana dairdir. Ancak, “Bedel” şiiri o bölümde yoktur.</p>

  <p class="normal">Bu şiir gazetedeki sütununda belirdiğinde bizi tanımıyordu ve muhtemelen bir daha görmeyeceğini düşünmüştü diye akıl yürütüp fazla kızmadım. Haftalık sütununda bana dair başka şiirlere de yer verecekti, fakat ben onların farkında olmayacaktım. <span class="ideitalik">Bukowski</span> ile beraberliğimiz süresince <span class="ideitalik">Free Press</span>’i nadiren okurdum. Yıllar sonra bunun beni son karalama teşebbüsü olmadığını öğrenecektim.</p>

  <p class="normal">O akşam <span class="ideitalik">Bukowski</span>’ye uğradım. Heyecanlandı kapıyı açıp beni gördüğünde. Bir haftadır bana ulaşmaya çalışıyordu ve kaygılanmaya başlamıştı.</p>

  <p class="normal">Şilteyi vaftiz ettiğimiz günün ertesinde olanların çılgınlığı içindeydi.</p>

  <p class="normal">“Nerelerdeydin, Cups? Burada olanları ıskaladın. Seni aramaya çalıştım. Georgia’yı bile aradım, o da senden haber almamış.”</p>

  <p class="normal">“Beni boş ver, olanları anlat,” dedim.</p>

  <p class="normal">Yeni şilte seansından sonra yaşadığı felaketi anlatmaya başladı. Hipodromdan eve döndüğünde ön kıpının kırıldığını ve eşyalarının karıştırıldığını fark etmişti. Linda King’i kitapları ve resimleriyle dolu poşetlerle çalıların arasına gizlenirken yakalamıştı. Linda onu gördüğünde kitapları ve resimleri yırtıp sokağa fırlatmaya başlamıştı. Sonra çalıların arasından daktilosunu çıkarmış, sokağın ortasına koşup yere fırlatmıştı. Her şeyi parçalarken bir yandan da, “BANA ASLA KADINLARINDAN BAHSETME –KALTAKLARINDAN BAHSETME BANA!” diye bağırıyordu.</p>

  <p class="normal">“Sonra,” dedi <span class="ideitalik">Bukowski</span>, “arabasına bindi ve beni ezmeye kalkıştı!”</p>

  <p class="normal">Ne diyeceğimi bilemedim. Benimle kafa bulduğunu sanabilirdim o kadar sarsılmış görünmeseydi.</p>

  <p class="normal">“Şilteyi aldığım gün aradığında ona senden söz ettiğim için yaptı bunu.”</p>

  <p class="normal">Eğilip beni hafifçe dudaklarımdan öptü ve, “Tanrım, o kadar mutluyum ki burada olduğun için!” dedi.</p>

  <p class="normal">Tedirginlik vericiydi, ama tehdit altında hissetmedim kendimi. Linda King ile tanışmamış, fakat <span class="ideitalik">Bukowski</span>’nin ilgi gösterdiği kadınlara nasıl saldırdığına dair dehşet hikâyeleri duymuştum. Bu olaydan kısa bir süre sonra Arizona’ya taşındı.</p>

  <p class="normal">Gelgelelim, bir hikâyenin her zaman iki yüzü vardır. Şimdi <span class="ideitalik">Bukowski</span>’nin, her nedense, onu kışkırtmaya bayıldığından kuşkulanıyorum. Kadının patlamaya hazır bir öfkesi olduğunu biliyor ve gerekli kıvılcımı çakmak hoşuna gidiyordu. Ayrıca, Linda’nın onu aradığına inanmıyorum, son ve genç fethiyle böbürlenmek için <span class="ideitalik">Bukowski</span> onu aramıştı.</p>

  <p class="normal"><span class="ideitalik">Bukowski</span> İyi niteliklere sahip bir erkek olmakla birlikte, özünde arızalıydı. Nedenini bilmiyorum, fakat tartışma başlatmaktan sapıkça bir haz duyardı sanki -özellikle kadınlarla. Yazılarında eğlendirici bir unsur olarak görüyordu belki, iyi bir yem, ya da sevildiğini ve istendiğini hissetmek için yapıyordu. O zaman bunun farkında değildim tabii ki, bu yüzden boynuna sarılıp artık endişe etmemesini söyledim –Cupcakes yanındaydı ve her şey güzel olacaktı.</p>

  <p class="normal">Buzdolabından iki bira kaptı, biraz rahatlamış gibiydi. Sonra ona o karalayıcı şiiri sordum.</p>

  <p class="normal">“Gelmeden önce Georgia aradı. Sütununda bize dair yazdığın şiirin heyecanı içindeydi. Ben onun kadar heyecanlanmadım doğrusu. Fahişe olduğumuzu mu düşündün gerçekten?”</p>

  <p class="normal">“Hey, yavrucuğum, o şiiri seni tanımadan önce yazdım. Hem, bu mahallede asla emin olamazsın.”</p>

  <p class="normal">“Bu doğru,” dedim.</p>

  <p class="normal">“Bir bira daha?” diye sordu.</p>

  <p class="normal">“Hayır, teşekkür ederim, çalışıyorum bu gece. Gitsem iyi olacak.”</p>

  <p class="normal">“Seni ne zaman tekrar görürüm?” diye sordu.</p>

  <p class="normal">“Yarın akşam ara beni,” dedim, dudaklarına çabuk bir veda busesi kondurarak.</p>

  <p class="normal">Ertesi gece eve vardığımda <span class="ideitalik">Bukowski</span>’den bir not buldum. Bir daha Linda’dan söz ederse onu bir güzel pataklamamı söylüyordu. Notun altında bir şiir kitabı vardı. <span class="ideitalik">Bana Şans Dile Bülbül</span>, ithaf olarak da kapağına şöyle yazmıştı: “Pamela için –o ki beni içimde dans ettirip gürletir. Evet, evet, evet. Charles <span class="ideitalik">Bukowski</span>.” Linda King’e ithaf ettiği kitaptı bu.</p>

  <p class="normal">Öğleye doğru uyandığımda oturma odasının döşemesinde duruyordu –ev sahibinin kapının altından attığı tahliye ihbarı. Noel’e iki hafta kalmıştı. Dünyaya Barış ve Başkalarına Karşı İyi Niyet sözüm ona.</p>

  <p class="normal">Linda’nın yarım bıraktığı işi bitirmeye gelmediğinden emin olmak ve aldığım yeni haberi vermek için <span class="ideitalik">Bukowski</span>’ye uğramaya karar verdim. Evine vardığımda mutfaktan gelen daktilo sesini duydum.</p>

  <p class="normal">Kapıyı açtı ve eşikte durdu. Hezimete uğramış gibi görünüyordu.</p>

  <p class="normal">“Yüzünüz neden asık, Bay Ed?”</p>

  <p class="normal">“Affedersin, Kızıl. Canım sıkkın biraz. Yeni bir daktilo almak zorunda kaldım, alışmaya çalışıyorum. Pencere camlarını taktırmak için de bir miktar para harcadım.”</p>

  <p class="normal">“Neden Linda’ya ödetmiyorsun?”</p>

  <p class="normal">“Uğraşmaya değmez,” dedi. “Benden uzak olsun yeter.”</p>

  <p class="normal">“Gidip bir şeyler içelim,” dedim. “Seninle konuşmak istediğim bir konu var.”</p>

  <p class="normal">“Şu mektupları bitirip John’a faturayı iletmem gerek. Daktilonun parasını ödemeyi kabul etti.”</p>

  <p class="normal">“Güzel,” dedim. “Peki, girebilir miyim? Yeni daktilonu görmek istiyorum.”</p>

  <p class="normal">Önce benim girmem için kenara çekildi. Ayık olduğunda neredeyse tuhaf bir biçimde kibardı, hatta bazen sarhoşken bile. Avrupa nezaketini ve inceliğini Alman annesinden öğrenmiş olmalıydı.</p>

  <p class="normal">Mutfağa gidip yeni daktiloya baktık. Eskisine benziyordu, fakat onun için yeniydi ve sadık Royal’iyle aynı duyguyu vermiyordu. Masaya oturup bira içtik. Linda’nın yaptıklarından ötürü biraz sarsılmış görünüyordu hâlâ. Elleri titriyordu sigarasını yakarken. Kendi sorunları yetmezmiş gibi ona kendi sorunlarımdan söz edecek olmamdan dolayı suçluluk duyuyordum.</p>

  <p class="normal">“Kahretsin, seviyordum o daktiloyu,” dedi. “Ruhumun bir parçasını yitirmiş gibi hissediyorum kendimi.”</p>

  <p class="normal">“Nerede şimdi?” diye sordum.</p>

  <p class="normal">“Çöpte,” dedi. “Onu orada bırakmak doğru gelmiyor bana bir şekilde. Bir yere gömüp bir cenaze ayini tertip etmek geliyor içimden. İyiydi bana karşı –minnetimi hak ediyor.”</p>

  <p class="normal">“Evet, başında bekleriz belki, açık tabut falan,” dedim. “Hadi, neşelen biraz, Hank. Her işte bir hayır vardır. Belki bu sihirlidir ve onun sayesinde harikulade şeyler yazacaksın.”</p>

  <p class="normal">Bir gülümseme sızdı dudaklarına, mutlu olmayı unutmuş da yeni baştan öğrenmeye çalışıyormuş gibi.</p>

  <p class="normal">“Sen beni her zaman neşelendirirsin, Kızıl,” dedi.</p>

  <p class="normal">Bu bir süre için ilişkimizin özünü oluşturdu. Keyfi yerine gelinceye kadar ona takılırdım, sonra dışarı çıkıp iki özgür çocuk gibi eğlenirdik.</p>

  <p class="normal">“Noel Gecesi annemin evine yemeye gelmeye ne dersin? “diye sordum ve, “seni tanımak istiyor,” diye ekledim.</p>

  <p class="normal">“Ona benden mi bahsettin?” dedi, hoşnut görünerek.</p>

  <p class="normal">“Ünlü bir yazar olduğunu ve çocuk kitapları yazdığını söyledim,” dedim. “Etkilendi.”</p>

  <p class="normal">“Başka kim olacak?”</p>

  <p class="normal">“Stacey, ağabeyim Larry, kız kardeşim Tracey ve annem.”</p>

  <p class="normal">“Fazla şenlikli benim için, yavrucuğum,” dedi.</p>

  <p class="normal">“Hadi,” dedim. “İyi vakit geçireceksin. Ördek pişireceğiz.”</p>

  <p class="normal">“Donald’tır umarım,” dedi.</p>

  <p class="normal">“Şimdi Daffy’leşmeye başladın,” dedim.</p>

  <p class="normal">Evden çıkarılmak üzere olduğumu söylemek istiyordum. Bana bu konuda yardım edebileceğinden emindim. Fakat konuyu açmak için doğru zaman değildi sanki.</p>

  <p class="normal">Birden, “Benimle ne hakkında konuşmak istemiştin?” diye sordu.</p>

  <p class="normal">“Evden çıkarılıyorum.”</p>

  <p class="normal">“Neden?” dedi. “Ev sahibinle olanlar yüzünden mi?”</p>

  <p class="normal">“O da bir parçasıdır muhtemelen. Fakat iki aydır kira ödemedim.”</p>

  <p class="normal"><span class="ideitalik">Bukowski</span>’yi tanıyalı bir ay oluyordu ve bu zaman zarfında sadece bir kez sevişmiştik. Bu yüzden yanındaki dairenin boş olduğunu söylediğinde şaşırdım. Beni neden komşu olarak istesin ki? Ben iki adım uzağında iken evine gelen bütün o kadınlardan ötürü rahatsızlık duymayacak mıydı? Buradan yola çıkarak benimle ciddi olduğunu ve başka kadınlarla görüşmeyi düşünmediği sonucuna vardım. Zihnimden geçen bulanık düşüncelerdi bunlar. Önerisi ve sonuçlarına dair pek kafa patlatmadım.</p>

  <p class="normal">Onun yerine, oraya taşınmam kesinmiş gibi davrandım. Kiranın ne kadar olduğunu, sitede çocuklara izin verilip verilmediğini ve dairenin ne zaman boşalacağını sordum. Kirası benim hâlihazırda ödediğimden daha az sayılmazdı, bir aylık depoziti ödeme konusundaki kaygımı ifade ettim. <span class="ideitalik">Bukowski</span> bazı “bağlantıları” olduğunu ve depozit meselesini halledebileceğini söyledi, hatta peşin ödenmesi gereken son ay kirasını bile ödemek zorunda kalmayabilirdim. Heyecanlandım. <span class="ideitalik">Bu inanılacak gibi değil</span>, diye geçirdim içimden.</p>

  <p class="normal"><span class="ideitalik">Bukowski</span>’nin kapı komşusu olmakla bir sorunum yoktu. İlgili ve sahip çıkan biriydi, bu da hayatımda fena halde ihtiyaç duyduğum bir şeydi. Akıllıydı ve bazı şeyleri görmemi sağlayabilirdi –erkek arkadaşım olmakla kalmayacak, bana yol gösterecek, akıl hocalığı yapacaktı.</p>

  <p class="normal">Endişe etmek için bir neden mi vardı?</p>
</body>
</html>
