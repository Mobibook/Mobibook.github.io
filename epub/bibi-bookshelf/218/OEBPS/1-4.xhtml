<html xmlns="http://www.w3.org/1999/xhtml">
	<head>
		<title>1-4</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-4" xml:lang="en-GB">Bugün aslında dündü.  </p>
			<p class="bos">Gözlerimi açtım, daha doğrusu açmaya çalıştım. Sanki gece kafamı merdaneli çamaşır makinesinde sıkmışlar gibi ağrıyor. Bir taraftan da rüyamı hatırlamaya çalışıyorum. O yüzden tekrar uykuya dalarsam sanki devamını görecekmişim gibi hissediyorum. Dur bakalım, ne görmüştüm... Hımmm su gördüm, damacanayı kafama dikip su içiyordum. Ama tadı iğrençti suyun. Ne zaman alkolden sızsam zaten rüyamda hep su görüyorum. Rüya tabirleri sitesine girip, “rüyada su görmek” diye de araştırmama gerek yok. Camış gibi susamışım sadece. Zaten o sitelere bakıp, gerçekten rüyasını yorumlayan var mı çok merak ediyorum. Yazı bolluk bereketten bir başlıyor, amcanın vefatına delalet eder, sürüneceğini belli edere kadar vardırıyor işi.  </p>
			<p class="paragraf">Su içmem lazım diyerek zorla da olsa gözlerimi açtım, derin bir nefes alıp doğrulacaktım ki, hassiktir ya!!!!!! Yine mi? Offff offf! Tanımadığım bir oda, tanımadığım bir yastık. Arkama dönüp bakmaya korkuyorum.   </p>
			<p class="paragraf">Allahım belli ki ben geri zekâlıyım, belli ki malın tekiyim. Ne hatalarımdan ders almayı biliyorum, ne verdiğim sözleri tutmayı. Biraz sen yardımcı olsan ama bana. Ne bileyim, böyle durumlarda belli etsen, bi işaret çaksan da yapmasam. Bir insan sürekli aynı hatayı tekrar eder mi? Hani bir tane film vardı ya, adam sürekli olarak aynı günü yaşıyordu. <span class="CharOverride-11">Bugün Aslında Dündü.</span> Kendimi o filmdeymiş gibi hissediyorum. Bütün ilişkilerim hep böyle başlıyor, sarhoşluğun sonrasında hiç hatırlamadığım bir sabahta. Offf offff offfff! Bir daha asla ama asla içmeyeceğim. Hatta parfüm bile sürmeyeceğim. Beyinsiz Pucca!   </p>
			<p class="paragraf">Üstüme başıma baktım, çok şükür giyiniğim. Hatta fazla giyiniğim, ayakkabılarım bile ayağımda. Tulumum üstümde. Tulum dediğin şey zaten bi nevi bekâret kemeri. Kız, beni kaçırmış olmasınlar! Ay bakayım elim falan bağlı mı? Ohh çok şükür değilmiş. Belki bizim kızlardan birinin evidir.   </p>
			<p class="paragraf">Hemen neden orospuvari düşünüyorum ki. Nedense içimden bir ses yatakta yalnız olmadığımı söylüyor. Aslında o ses içimden gelmiyor, yanımda biri bildiğin boğazına civciv kaçmış onu çıkartmaya çalışıyormuş gibi horluyor.   </p>
			<p class="paragraf">Geceyi düşün, geceyi düşün Pucca... En son hatırladığım tuvalete gidiyordum, kapının önünde öpüşen çiftlere hareket çektim. Tuvalette hiç tanımadığım kızlara iltifatlar yağdırdım. Off gerisini hatırlamıyorum!   </p>
			<p class="paragraf">Ya neyse, ayakkabıların ayağında, elbisen üstünde. Belli ki bir şey olmamış. Normal bir şekilde kalk, çantanı al ve evine git. Abartma sen de yahu. Eşşek kadar karıyım sonuçta.  </p>
			<p class="paragraf">Ama önce yanımdakinin kim olduğuna bakmam lazım. Hadi Pucca, bir cesaret. Bismilllah diyerek döndüm arkamı. Çok şükür o da giyinik. Şimdi suratına bakabilirim.   </p>
			<p class="paragraf">Ay ben bunu nereden hatırlıyorum. Bir yerden tanıdık geliyor ama... İyice kafamı yaklaştırdım, vallahi tanıyorum ben bunu. Dün sabah uçakta gördüğüm çocuk bu! Yani Pucca Hanım, bu demek oluyor ki, maceran böyle başlamayacak.   </p>
			<p class="paragraf">Beni gebertseler, etlerimi çiğ çiğ yeseler artık Facebook hesabı olan biriyle bile olmak yok. Bi de üstüne oyuncu, ıyyyy hayatta! Ama şöyle bakınca da aslında ağzı burnu güzelmiş çocuğun. Kirpikler uzun, dişler de muntazam. Bi tık kilo almış sanki, olsun ya verir ne olacak. İyi ki sakal bırakmış yalnız. Sakalsızken ayak serçe parmağıma benziyordu zaten.   </p>
			<p class="paragraf">Ayyy ne diyorum ya, vurcam ha kendime! Kendine gel kızım! Ben böyle tam çocuğa dalmış, incelerken gözlerini bir açtı, ben çığlık attım, o benden daha çok çığlık attı!   </p>
			<p class="paragraf">Hemen doğruldu, üstünü başını kontrol etti. Giyinik olduğumuzu görünce bir oh çekti.  </p>
			<p class="paragraf">Aaa edepsize bak ya, ulan salak neye oh çekiyorsun. Sanki ırzına geçecem. Çok sinirlendim. Hemen yataktan kalktım, çantamı aramaya başladım.   </p>
			<p class="paragraf">“Zodi falan nerede? Bi de burası kimin evi?”  </p>
			<p class="paragraf">Anlamsızca suratıma baktı. Sonra o anlamsız bakış, küçümsemeye döndü.   </p>
			<p class="paragraf">“Sen yapma bari ya, içtim hatırlamıyorum ayağı çok âcizce.”  </p>
			<p class="paragraf">“Ama hatırlamıyorum, ciddiyim. Çantam yok, telefonum falan.”  </p>
			<p class="paragraf">Ay sinir etti beni, salak mısın nesin? Sen kimsin de ben sana ayak yapacağım. Hem kızlar sana sürekli bu ayağı yapıyorsa, sorun sendedir. Demek ki sabahları senden kurtulmak istiyorlarmış. “Âcizce” diyor bir de. Ne sorsam, “hadi kızım, hadi” dermiş gibi el kol yapıyor. Ya sen kimsin benim dürüstlüğümü sorguluyorsun?  </p>
			<p class="paragraf">Yatağının kenarında umutsuzca telefonu arayışımı gördüğünden midir nedir, hatırlamadığıma ikna oldu sanki.   </p>
			<p class="paragraf">“Gerçekten hiç mi hatırlamıyorsun?”  </p>
			<p class="paragraf">Şöyle bir hafızamı zorlamaya çalıştım. Belki gerçekten zihnimin bana oynadığı bi oyundur bu. Hatırlamak istemediğim için bilinçaltım onları silmeyi tercih ediyordur. İyice zorlayayım kendimi. Nasıl tanışmış olabiliriz, nasılll...   </p>
			<p class="paragraf">“Tuvaletten çıktım, kapıya doğru ilerledim, evett. Çok güzel. Sonra yine her zamanki gibi dans ediyordum, kırmızı rujum... Hatta Duman çalıyordu, ‘Aaah eğleniyor, kendi başınaa, ahh neşesi yeter!’ Sonra bir anda arkamı döndüm, seni gördüm. Öküz gibi bana bakıyordun, sonra yavaş yavaş bana doğru geliy...”  </p>
			<p class="paragraf">“Şaka mısın sen ya? En son tavukları pişirmişem şarkısında kafana bardak koymaya çalışıyordun! Sen bunları yaparken, bi arkadaşın kapının önünde ağlıyordu. Diğeri mekânın mutfağından yemek çalıyordu. Senin yüzünden adamın birini dövüyordum. Kardeşin yüzünden mekândan atıldık. En önemlisi, bütün gün tavlamaya çalıştığım kız, sizinle uğraşırken kaçtı gitti.”  </p>
			<p class="paragraf">Hımm demek ki hatırlamıyormuşum. Biraz sinirli bir şekilde bunu açıkladı. Ama yine de bu açıklamanın içinde istediğim veriler yok. Misal, kardeşim nerede? En önemlisi ben neredeyim!  </p>
			<p class="paragraf">“Tamam, verdiğim rahatsızlıktan dolayı özür dilerim ama burası neresi?”  </p>
			<p class="paragraf">“Döveceğim adamın evi işte.”  </p>
			<p class="paragraf">“Bi de adamın evine mi geldik, adam bizi esir mi aldı yoksa! Mafya mıymış adam! Kavgayı eden sensin, beni niye aldılar? Hiii Allahım, kardeşim nasıl? Kaçıncı kattayız, atlarsak kurtuluruz belki. Rabbim, bi Arap prensine satılcam. Beni kurtar Allahım lütfen, biliyorsun ben iyi insanım.”  </p>
			<p class="paragraf">“Yok lan, dur... Sizin arkadaşınızmış, hallettik sonra. Herkes gitti zaten evden. Sabah gittiler ama. Seni uyandıramadılar.”  </p>
			<p class="paragraf">Bu nasıl insanlıktır. Resmen beni bunun yanına bırakıp gitmişler. Hayır, nasıl güvenirsin elin adamına. Ay gerçekten çok sinir oldum. Bir daha asla ama asla içmek yok! Evren bana sürekli mesaj veriyor. Tamam artık bitti!  </p>
			<p class="paragraf">Çocuk hazırlandı, durdu beni bekliyor. Bense hâlâ telefonumu arıyorum. Bir de bişey söylemek istiyorum. Ayı mısın nesin, burada yana yakıla bir şey arıyorum. Elin evinin koltuk döşemelerini mıncıklayıp duruyorum. Bi bak di mi, bi yardım et. Orada öyle nişan alışverişine gelmiş amca kızı gibi bekliyor.   </p>
			<p class="paragraf">“Ya numaramı versem, bi beni çaldırsan.”  </p>
			<p class="paragraf">“Telefonumu almak için güzel taktiiik.”  </p>
			<p class="paragraf">Ayy hem pis, hem ukala! Offf lise espirileri yapıyor bi de. İnat ettim önce vermemek için baktım çıkar yolu yok, söyledim numaramı. Tuvalette buldum.   </p>
			<p class="paragraf">Çıktık dışarı. Taksi gelene kadar da bekledi sağolsun. Onda da, var ya bin tane laf söyleyerek. Bir de çok konuşuyor. Allahım hiç susmuyor, araya gireyim diyorum ama es bile vermiyor. Gürül gürül sesi de var. Başımı ağrıttı yemin ederim.   </p>
			<p class="paragraf">Allah yardım etsin bununla olacak kıza, olmayan migrenimin sancıları tuttu. Hayır, konuştuğu da laf olsa. Sürekli şakalar, komiklikler. Ama o şakalar hep benim üzerimden. Sus da gideyim artık evime. Bir taraftan da kötü de davranamıyorum. Bir milyon ortak arkadaşımız var. Ona buna, “Bi sabah uyandım, yanımda Pucca!” diye anlatır bu, sonra bir de işin yoksa katil ol. En azından iyi davranayım da, “kafa kızmış desin,” arkadaş falan oluruz.   </p>
			<p class="paragraf">Geldi taksi bindim, vedalaşıp kapıyı kapatıyordum. Tuttu kapıyı.   </p>
			<p class="paragraf">“Bak şimdi, öyle evlenme hayalleri falan kurma eve gittiğinde.”  </p>
			<p class="paragraf">“Siktir git!”  </p>
			<p class="paragraf">Kapıyı çat diye kapattım. Geri açtı, iğrenç iğrenç güldü.  </p>
			<p class="paragraf">“Korkma kız, evlencem senle. Valla bak.”  </p>
			<p class="paragraf">Bir kez daha siktir çektim, kapattım kapıyı. Evlencekmiş, sen kimin bokusun da benimle evleneceksin. Fincan gibi bir şeysin zaten. Ya senle kim... Aptala bak ya!   </p>
		</div>
	</body>
</html>