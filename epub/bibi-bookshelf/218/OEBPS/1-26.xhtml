<html xmlns="http://www.w3.org/1999/xhtml">
	<head>
		<title>1-26</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-26" xml:lang="en-GB">Çok düşündüm ama kaçayım dedim; ne zaman anlaşmış kalp ile beyin?  </p>
			<p class="bos">Haftaya Amerika’ya gidiyorum artık. Zodi bir ay sonra gelecek. O vizesini tamamlayamadı daha. Zodi gelene kadar, ben arkadaşımda kalacağım. O geldikten sonra ise beraber ev tutacağız. Bu son haftam, Türkiye’ye dair yapmam gereken ne varsa yapmam gerek yani.   </p>
			<p class="paragraf">Bir sürü kebap yedim. Hayvan gibi kahvaltı ettim. Orada dişçi pahalı diye dişlerimi kontrol ettirdim. Pedikürcüler sağlıklı değil dediler, kuaförden çıkmadım. Puki’nin bütün evraklarını tamamladım. Yani sadece kalkıp gitmem kaldı. Ama hâlâ içimde bir şeyi eksik bırakmışım gibi hissediyorum.   </p>
			<p class="paragraf">Godik bana mesaj atmış. Mesaj değil, oturmuş kitap yazmış desem daha doğru olacak. Diğer paragrafı okurken, bi öncekini unutuyorum o derece uzun! İşte her şeyi yanlış anlamışım, bu dünyada dostluk, arkadaşlık gibi şeyler de varmış. Osi ile aralarında ne geçerse geçsin, baki olan aralarındaki dostlukmuş. Benim yüzümden dostlukları da zedelenmiş. Bu kadar fevri davranmamam gerekliymiş. Eğer ona ve kendime güveniyorsam, zaten bunun için her şeyi yıkıp dağıtamazmışım. Aramızda ne geçerse geçsin, sırf Osi için bana bu mesajı atmış, bilmem ne bilmem ne...   </p>
			<p class="paragraf">Eeeeeee! Yeter be, sikerim seni de dostluğunu da. Kızım dost olacak başka adam bulamadın mı? Onca eski sevgilinin arasından gidip neden benim âşık olduğum adamla dost kalıyorsun? İkiniz bir olup, beni neden salak yerine koyuyorsunuz?   </p>
			<p class="paragraf">Hadi tamam, ben gavatım. Ben medeniyim. Ben günde üç öğün domuz eti yemiş gibi rahatım. Sizin o muhteşem dostluğunuza ağzımı açmadım diyelim. Senin benim için yazdıklarını ne yapacağız peki? Hah? Sen yat kalk dua et, artık olgun, kendinden emin, ne istediğini bilen bir kız olduğum için senin bağırsaklarını yerinden çıkartmadım. “Teşekkür ederim Pucca’cım, sadece Osi ile ayrılarak bu olayı kapattın,” diyeceğine kalkmışsın “bana fevri davranıyorsun” falan diyosun. Ben sana diyeyim, Godik ve Godik gibi kızları alttan almamak lazım. Ben artık olgun bir insan olduğum için alttan almış olabilirim.   </p>
			<p class="paragraf">Ya bir de nişanlısıyla da barışmış, o kadar mutlular ki, olan bana oldu.   </p>
			<p class="paragraf">Osi var gücüyle bana ulaşmaya çalışıyor. Bizim bütün kızları her gün tek tek arıyor, “Son kez konuşturun beni onunla,” diye. Ne konuşacaksın benimle ya. En son “Şu mesajı okutturun ona,” diye bir şey yollamış.   </p>
			<p class="paragraf20">  </p>
			<p class="bos">“Hangimiz daha kötüyüz sence? Hadi ben hata yaptım, sadece ufak bir ayrıntıyı sana anlatmadım. Anlatma gereği duymadım. Seneler önce olmuş, benim bile unuttuğum bir hadise. Karşı tarafın ne dediği umrumda mı zannediyorsun? Benim için önemli olan senle yaşadığım değil mi? Peki sen Pucca? Ben sana neden beni apar topar bıraktığını anlatayım mı? Amerika’ya gideceğinden neden haberim yok mesela? Oraya gittikten sonra mı haber verecektin bana? Kimin yalancı olduğunu, kimin kimi kandırdığını, kullandığını hiç tartışmayacağım senle. Ama aramızda olan şeyi bilmeden bozduğum için günlerce kendime gelemedim. Ama anladım ki beni aldatan da kandıran da sensin. Günlüğüne güzel bir son bulmuşsundur umarım. Kerizin birini nasıl kandırıp, başka kıtaya taşındım diye! Sana hayatında başarılar.”  </p>
			<p class="paragraf20">  </p>
			<p class="bos">Ayy bu da... Sen kimsin de seni günlüğüm için kullanacağım be! Amerika olayını anlatmadım, çünkü fırsatım olmadı. Hem beraber gidip geliriz diye düşündüm. Sadece düşündüm ama eninde sonunda söyleyecektim nasılsa.   </p>
			<p class="paragraf">Cevap yazsam mı acaba şimdi, amaaan ben yazacağım, o da yazacak. Sonra sonsuz bir mesaj döngüsü içerisine gireceğiz. Sen bana bunu yaptın, vay ben sana bunu yaptım. Tek taraflı haklı olmak güzeldi de böyle yarı yarıya olunca iş biraz sıkıcı oldu.   </p>
			<p class="paragraf">Aslında neden kendimi haksız görüyorum ki? Ben ona öyle bir şey yapsaydım, acaba ne diyecekti? Oturup, “Helal olsun Pucca” mı diyecekti. Tabii ki benim yaptığım gibi yapacaktı. Hatta bana göre az bile yaptım. Evet ya, ben neden bu kadar az yaptım?!   </p>
			<p class="paragraf">Godik’in Instagram sayfasına girdim. Kendime, olgunluğuma yakışmayacak bir hamle ile nişanlısının profiline tıkladım. Mesaj kısmını açtım. Osi ve Godik’in hikâyesini nişanlısına tek tek anlattım. Ara ara abarttım, biraz kabarttım, durumu azıcık coşturdum ve mesajı yolladım.   </p>
			<p class="paragraf">Tabii ki yaptığım şey için kendimle gurur duymuyorum ama en azından içim artık çok rahat. Ben burada günlerce ağlayayım, zırlayayım. Karı hayatını yaşasın. Üstüne bir de bana bilmiş bilmiş mesaj atsın. Yok yaa!   </p>
			<p class="paragraf">Sonra tabii biraz çarşı pazar karıştı. En son bu karışıklığı, lisede yaşamıştım. Süpürge diye bir grubumuz vardı. Grubun tek kuralı, kimse kimsenin göz koyduğu çocukla konuşmayacaktı. Ben bir tanesiyle konuştum diye okul çıkışı ne toplantılar, ne buluşmalar, ne tehditler... Vay grubu dağıttınlar, seni babana söyleyeceğimler, bu okulda yaşayamazsınlar. Birkaç kişi benden yana oldu diye grup ikiye bölünmüştü hatta.   </p>
			<p class="paragraf">Bunda da aynen böyle oldu. Bir saat içinde telefonumu herkes ama herkes aradı. Godik bir taraftan mesajlar yardırıyor bana. “Sen şöyle adisin, böyle kötü bir insansın,” diyor. Nişanlısı Osi’yle kavga edecekmiş. Osi bana ulaşmaya çalışıyor. Çocuk beni arıyor, “Nerde oturuyorsun, sizi yüzleştireceğim,” diye. Baktım işin içinden çıkamıyorum, kapattım telefonumu.   </p>
			<p class="paragraf">Uzun süre açmadığım gibi evin ışıklarını da kapattım, öyle oturdum. Ya ne bileyim, şimdi buraya gelirler falan. Yani tamam, lafta milleti parçalarım, dalarım, sıçarım falan diyorum da dayak yemekten ölümüne korkuyorum. Ki geçmiş günlüklerimi okuduysan, kızlardan dayak yemişliğim de var yani. Evet, kızın boyu bir metre falan ama sportmen kız neticede. Atik bir kere. Hoop sağdan, hoop soldan beni yerde sürükleye sürükleye döver.   </p>
			<p class="paragraf">Ben evin içinde saklanırken, kapı çaldı. Kapı deliğinden bir baktım, iki tane bıyıklı gömlekli adam duruyor.   </p>
			<p class="paragraf">Lan, acaba kız beni vurdurtmak için adam mı tuttu? Puki’yi hemen aldım yanıma. Adamlar ısrarla kapıyı çalıyor. Puki de yani iki kilo bir köpek. Beni nasıl korusun? Sanki içerde babam varmış gibi seslendim.  </p>
			<p class="paragraf">“Babaa kapıyı açar mısın?” diyerek. Sonra “Aa babam da tuvaletteymiş” ayağıyla kapıyı yarım açtım, “kimsiniz” diyerek. Ben kapıyı açar açmaz, bu adamlar ellerine aldı kemanı, gıy gıy gıy bir şeyler çalmaya başladılar. Bismillah, bu nedir, davulcu gibi bir şey mi diye düşünürken arka tarafta Osi’yi gördüm. Arkadaşları ışık gibi bir şey tutmuş, o da ortalarında TRT sanatçısı gibi bana doğru Teoman’ın şarkısını söyleyerek geliyor.   </p>
			<p class="paragraf">Hemen kapıyı suratına kapattım tabii ki. Ama delikten bakmayı ihmal etmedim. Osi kapının önünde dizlerinin üstüne çökmüş.   </p>
			<p class="paragraf20">  </p>
			<p class="paragraf"><span class="CharOverride-11">“Bilirim, çok kirlidir aşk sicilim   </span></p>
			<p class="paragraf"><span class="CharOverride-11">Sadakat konusunda da pek iddialı değilim   </span></p>
			<p class="paragraf"><span class="CharOverride-11">Ama bu kez farklı olsun diye   </span></p>
			<p class="paragraf"><span class="CharOverride-11">Sen denersen, ben de denerim.”  </span></p>
			<p class="paragraf20">  </p>
			<p class="paragraf">Diye<span class="CharOverride-11"> Mavi Kuş </span>şarksısını söylüyor. Ama kemancı ve darbukacının sesinden yani Osi’nin sesi anlaşılmıyor bile. Şarkı söylemeyi bıraktı. Özür diledi.   </p>
			<p class="paragraf">Bir taraftan da acaba bu bir oyun mu diye de düşünmüyor değilim. Ne bileyim, ben çıkacağım şimdi, Godik bana saldıracak, o da olabilir.   </p>
			<p class="paragraf">Daha dün “Ben seni affetmiyorum asıl” diye yazmamış mıydı bu çocuk. Sonra hepsi bir ağızdan, “Kapıyı aç, kapıyı aç!” diye bağırmaya başladılar. Azıcık açtım kapıyı, kafamı çıkartmadan “Git burdan!” dedim.   </p>
			<p class="paragraf">Sonra yüzük kutusunu gördüm. Acaba kaç karat aldı diye merak ettim, hafiften kafamı çıkardım ama sessizce yine “Git burdan” demeyi de ihmal etmedim.   </p>
			<p class="paragraf">Bu arada kemancılar da coştu tabii. Gıyy gıyyy gıyyy, acı dolu şarkılar çalıyorlar. Dayanamadım sonra açtım kapıyı. En azından yüzüğe bakar sonra içeri geçerim, dedim.   </p>
			<p class="paragraf">Osi, yüzüğü çıkardı. Baya parlak bir yüzük. Bir karattan da büyük. Kesimi de güzel. Ben bunlarla ilgilenirken, istem dışı tek hamleyle aldım yüzüğü, ayı gibi parmağıma taktım. O sırada Osi romantikli bir şeyler söylüyordu ama çok duyamadım. Yani olaya adapte olamadım.   </p>
			<p class="paragraf">Ardından alkışlar, konfetiler. O konfetileri bahçeden inşallah temizleyip giderler.   </p>
			<p class="paragraf">Büyük ihtimalle kemancıları meyhaneden bulmuş. Çünkü biz sarılmaya başlayınca, adamlar bir anda “Ararım, ararım, ararım seni her yerde... Sorarım, ıssız gecelerde sevgilim nerde?” diye şarkı söylemeye başladılar.   </p>
			<p class="paragraf">Sonra Osi ile sabaha kadar birbirimize söz vermeler... Asla yalan yok. Asla bir şeyi saklama yok. Üçüncü şahısları araya katmak yok. Godik denilen sürtük bir daha kesinlikle yok. Eski sevgililer konusu yok. Sadece ikimiz varız...  </p>
			<p class="paragraf">Ve en önemlisi, Amerika işini bir sene sonraya erteledik. Bu sene evlenip, burada beraber biraz para biriktiririz, gelecek sene beraber orada kalırız diye plan yaptık.   </p>
			<p class="paragraf">İyi mi yaptım, kötü mü bilmiyorum ama Osi’yi çok özlemişim. Yani ne bileyim, tamam bana hata yapmış olabilir, kalbimi kırmış olabilir ama belki bir daha yapmaz.   </p>
			<p class="paragraf">Buna inanmayı çok istiyorum.   </p>
		</div>
	</body>
</html>