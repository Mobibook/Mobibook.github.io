<html xmlns="http://www.w3.org/1999/xhtml">
	<head>
		<title>1-12</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-12" xml:lang="en-GB">Manitanız sizinle evlenecek mi yoksa eğlenecek mi?  </p>
			<p class="bos">Osi’yi bana verdiği büyük umutlar yüzünden acaba uyarsam mı diye düşünüyorum. “Bak sen yenisin, bana böyle şakalar yapma, ciddiye alıyorum,” gibisinden. Ama ciddiye de alınmayacak gibi değil ki.   </p>
			<p class="paragraf">Evliliğe çok yakın şekilde davranıyor. Hatta yüzyıllardır evliymişiz gibi. Beni insanlara sürekli, “eşim” diye tanıştırıyor. Telefonda arkadaşlarıyla konuşurken, “Yaz sonu evleniyorum ben,” diye mutlaka ekliyor. Şimdi terapistime soramam, kadın bana üç ay ilişki yok, kendini tanı dedi. Daha o görüşmenin akşamı gittim Osi’yi buldum. Bizim kızlarla konuşamam, hepsi bir ağızdan “Amerika’ya gideceksin, ne evliliği saçmalama” diyor. Baktım işin içinden çıkamıyorum, yine bok bok kadın dergilerinde madde ararken buldum kendimi.   </p>
			<p class="arabaslik_sol">Sevgilinizin evliliğe yakın olduğunu nasıl anlarsınız?  </p>
			<p class="paragraf20">  </p>
			<p class="arabaslik_sol">Madde 1- Her şeyi size soruyorsa:  </p>
			<p class="paragraf">Evet, evet evet evet!!!!!!!! Her şeyi ama abartmıyorum her şeyi soruyor! “Mayom nerede, diş fırçalarını nereye koydun, buraya bardak bırakmıştım gördün mü?”   </p>
			<p class="paragraf">İki metre karelik odanın içinde sürekli ama sürekli bana soruyor. Film izlerken bile durum aynı. “Bu adam, bunun şeysi değil miydi şimdi?” “Ee az önce başka biri yok muydu?”  </p>
			<p class="paragraf20">  </p>
			<p class="arabaslik_sol">Madde 2- Sizsiz bir faaliyette bulunmuyorsa:  </p>
			<p class="paragraf">Yalnız alışverişe çıkıyor diyelim, alacağı tişörtün fotoğrafını çekip bana yolluyor, “Bunu mu alayım bunu mu?” diyerek! İki dakika ayrı kalsak o iki dakikayı telefonla konuşarak geçiriyoruz. Hatta tuvalete bile gittiği zaman bana oradan mesaj atıyor. Bu bazen beni korkutmuyor değil, yalnız kalmaktan korkan bir adamla mı beraberim acaba diye. Sonra amaaaan diyorum, eee aynı korkuya zaten ben de sahibim.   </p>
			<p class="paragraf20">  </p>
			<p class="arabaslik_sol">Madde 3- Beraber yaşama ipuçlarını veriyorsa:  </p>
			<p class="paragraf">Yani zaten şu an tatilde olduğumuz için beraber yaşıyor sayılır mıyız bilmiyorum ama sürekli döndüğümüzde hangimizin evinde kalacağımızı sorup duruyor. “Senin yatağı atarız, benim buzdolabını koyarız” gibi planları da var. Daha ne yapsın yani.  </p>
			<p class="paragraf20">  </p>
			<p class="arabaslik_sol">Madde 4- Geleceğe dair plan yaparken sürekli sizi de işin içine katıyorsa:  </p>
			<p class="paragraf">Valla geçen gün “Yazlığı Kaş’tan alalım bence, bak buralar çok değerlenecek,” gibi bir cümle kurdu.   </p>
			<p class="paragraf20">  </p>
			<p class="arabaslik_sol">Madde 5- Ailesine sizden bahsediyorsa:  </p>
			<p class="paragraf">Kendisiyle ilk tanıştığımız zaman, “Anam babam yok benim, senelerce yalnız yaşadım,” dedi. Sonra annesi olduğu ortaya çıktı, sonra iki kız kardeşi varmış. Oradan anladım ki azıcık acıtasyon seven bir adam var karşımda. Özellikle alkollüyse dramayı biraz fazla abartıyor. Ona da eyvallah dedim, ne zaman içsem, ağzımdan yalan düşmüyor çünkü. Amerikalılar beynimin içine çip taktı diye milleti kandırmışlığım var yani neticede, o yüzden kızamıyorum. Ama evet, annesine anlattı beni.   </p>
			<p class="paragraf20">  </p>
			<p class="arabaslik_sol">Madde 6- Evlilik konusu onu korkutmuyorsa:  </p>
			<p class="paragraf">Valla hiç korkutmadığı gibi bence başına ne geleceğinden de zerre haberi yok gibi geliyor. Büyük ihtimalle şu an saçma bir oyun içinde eğlendiğini bile düşünüyor olabilir. Yani günlerdir bu kızla beraberim, eğleniyoruz ee evlenelim gitsin diye mi düşünüyor, ne yapıyor onu da anlamadım.   </p>
			<p class="yildiz">*  *  *  </p>
			<p class="bos">Bir taraftan bu durum inanılmaz hoşuma gidiyor, diğer taraftan da beni korktuyor. Çünkü bu kadar hızla bunu yaşıyorsak bunun duvara toslama kısmını da yaşayacağız demektir. Aynı hızla soğuyabilir de. Aslında bunu anlamanın bir tek yolu var, o nasıl bana zamanında sordu, “Şimdi biz neyiz” diye, ben de ona sorabilirim. Baktım, hoşuma gitmeyecek bir cevap verdi, o zaman da “Lütfen orda burda kıro kıro eşim diye dolanma, o tabirden nefret ederim,” diye ayak yaparım. Ama o soruyu öyle bir sormam gerekli ki, “Babamgil artık evlenin diyo bak, mahallede adım çıkıyormuş,” minvalinde olmaması lazım. Ya da “Bütün arkadaşlarım ne zaman evleneceksiniz diye soruyor” sıkıştırması yapmamam lazım.   </p>
			<p class="paragraf">Yani bu soruyu öyle bir sormalıyım ki, sanki evlenmeyi hiç istemiyorum hatta aklımın ucundan bile geçmiyor ama olsa iyi olurmuş gibi. Ben böyle nasıl sorsam diye kıvranırken, Osi bir gün kahvaltıda, dünyanın en sakin şeyini söyler gibi, neyi düşündü de bir anda aklına bu geldiyse...  </p>
			<p class="paragraf">“Pucca ya, sekiz sene nişanlı kalıp birbirimize hayatı zehir edeceğimize, gidip evlenelim. Öyle hayatımız zehir olsun,” dedi.  </p>
			<p class="paragraf">Şimdi bu bir evlenme teklifi mi, anlamadım. Cevap olarak zaten sadece gülümsedim. Eğer evlenme teklifiyse ona Eylül’de gitmem gerektiğini söylemem lazım çünkü.   </p>
			<p class="paragraf">Nasıl “Diziye başlama, filmi boş ver, kalk benimle Amerika’da yaşa” diyeceğim acaba? Ya kabul etmezse, ya “Önce işim,” derse. Ya “Daha önce neden söylemedin geri zekâlı karı,” diye bana bağırırsa. Ve en önemlisi o beni kalmam için ikna ederse.   </p>
			<p class="paragraf">Kendime bile itiraf edemiyorum ama asıl korkum sanırım bu. Hayatımı değiştirecek bir fırsatı bir erkek için tepmekten korkuyorum. Sanırım o yüzden de ona bir türlü bunu söyleyemiyorum. Çünkü ikna edilmeye çok müsaitim.  </p>
		</div>
	</body>
</html>