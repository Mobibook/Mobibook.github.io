<html xmlns="http://www.w3.org/1999/xhtml">
	<head>
		<title>1-19</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-19" xml:lang="en-GB">Beni tanır mısın yoksa bir daha mı yaşamamız lazım?  </p>
			<p class="bos">Günlerdir kafamda sadece Osi’yle olan ilişkimin saçma salak bir halde olması var. Sanki kocaman bir yalanın içinde yaşıyorum ve insanlar benimle taşşak geçiyor gibi geliyor. Ortada bir yüzük yok, evlilik için bir hamle yok. Sadece boş boş konuşan bir adam var.   </p>
			<p class="paragraf">Şimdi “Ne zaman evlencez, hani yüzüğüm?” diye diretmek de istemiyorum. O zaman da sanki kaçacakmış gibi geliyor. Sıkmadan, boğmadan nasıl ona “gittiğin yol, yol değil”i anlatabilirim acaba? Bir taraftan da yani beni evlilik budalası bir kız gibi görmesini istemiyorum. Geçenlerde çünkü, Godik ve Denyo ile ilgili konuşurken, “Çok şükür sen, Godik gibi değilsin. Perdelerden, mumlardan, güpürlerden bahseden biri olsaydın hayatta olmazdık,” gibi bir cümle etti.   </p>
			<p class="paragraf">Tamam, iyi Godik gibi değilim de Osi’nin gözüne girmek için İddia kuponunda son maç kaç kaç olur diye tahminlerde mi bulanayım, ne yapayım.   </p>
			<p class="paragraf">Zaten bazen, kadın olduğumu unuttuğunu düşünüyorum. Kadınlara dair hiçbir şeyi sevmiyor çünkü. Adamın hayatı film izlemekle geçmiş ama romantik komedi filmleri diyince tüyleri diken diken oluyor. Götümü yesin o benim. Aksiyon filmleri izlemekten içim şişti. Araba takip ederken birbirlerini öldüren adamlar, kan, vahşet, kavga dövüş...   </p>
			<p class="paragraf">Oje sürülmesinden çok rahatsız oluyormuş. Kadınların oje sürmesi çok saçmaymış. Beraber olduğumuz günden beri sevmiyor diye oje sürmüyorum.  </p>
			<p class="paragraf">Makyaj ona göre gereksizmiş. Doğal güzelliğim yetermiş. Yani başta bunu iltifat zannediyordum ama son zamanlara doğru kırmızı rujumu nasıl özlediğimi fark ettim.   </p>
			<p class="paragraf">Bir de sürekli onun tişörtlerini giymeye başladım. Evden çıkarken iki saat giyecek bulamayınca bana tişörtünü veriyor, şortun içine tıkıştırıveriyorum.   </p>
			<p class="paragraf">Artık şarap yerine, onun içtiği biradan da içmeye başladım. Kamyoncu gibi televizyon karşısına geçip, bira içiyoruz. Yakında porno açıp, “Abi çekim iyi ama karıya çok yükleniyorlar,” diye konuşacağım diye korkmuyor değilim.  </p>
			<p class="paragraf">Ben ben değilim yani şu anda. Ben herhangi birinin sevip, âşık olacağı biri de değilim. Ben Osi’yim!   </p>
			<p class="paragraf">O yüzden zaten beni ruh eşi gibi görüyor. Zıtlık yok ki aramızda. Zıtlığı gördüğüm an, suyun kabın şeklini alması gibi hoooop değişiveriyorum.   </p>
			<p class="paragraf">Ama nereye kadar, kendimi tanıyorsam bir noktadan sonra bu değişimden sıkılıp, hatta bunun yüzünden onu suçlayıp Osi’yi aşağılamaya başlayacağım. O aşağılamalar, kavgaya dönüşecek. O kavgalar sürekli büyüyecek. Ardından birbirine zerre saygısı olmayan, “Sen böyle değildin!” diyen iki kişi haline geleceğiz.   </p>
			<p class="paragraf">O yüzden gerçek beni göstermeliyim, kendisine saygısı olan her kadın gibi gidip ojemi sürmeliyim. “Sev ya da sevme, ben seviyorum oje sürmeyi” demeliyim. Beğenmiyorsan kapı orada naaaaş, yapmalıyım.   </p>
			<p class="paragraf">Yaa ama bir taraftan da acaba gerçek beni görürse benden uzaklaşır mı diye de korkuyorum. Yani gerçek ben nedir ki? Kim ki? Ben kendimi seviyor muyum, ben benden memnun muyum da adamın benden memnun olmasını bekleyeyim. Yaaaa Allah aşkına o köpek kim ki benden memnun olmayacak! İşte sürekli böyle ikilem halinde, kendi kendimle savaş içindeyim.  </p>
			<p class="paragraf">Ben bu iç hesaplaşmalarımı yaparken, Osi ile olan ilişkimi de çıkmaza sokuyorum tabii. Çünkü gereksiz yere ona sinirleniyorum, çocuğun yaptığı bir şey yok ama ben sürekli arıza çıkartıyorum. Aslında sorun zaten, çocuğun gerçekten yaptığı hiçbir şeyin olmaması!   </p>
			<p class="paragraf">O yüzden ben de kimse kırılmadan, üzülmeden bu işi kendi usulümce halledeyim dedim. Yüzüğü direkt istemek yerine ona küçük anlamlı mesajlar vermeyi tercih ettim. En sevdiğim film,<span class="CharOverride-11"> Yüzüklerin Efendisi </span>diyerek, bütün seriyi üç kez art arda izlettim. Yüzüğün çıktığı sahnelerde, ekranı dondurdum. İçli içli televizyona bakarak derin derin nefes aldım.   </p>
			<p class="paragraf">Sürekli “Bilmem kim, bilmem kime, bilmem kaç karatlık tek taş almış,” haberlerini sesli sesli okudum. Instagram’da sürekli yüzük fotoğrafları beğendim. Arabaya her bindiğimizde, Demet Akalın’ın <span class="CharOverride-11">Pırlanta </span>şarkısını açtım. Evde sürekli yüzük makarna pişirdim. Yüzük parmağımı kapıya sıkıştırdım.   </p>
		</div>
	</body>
</html>