<html xmlns="http://www.w3.org/1999/xhtml">
	<head>
		<title>1-33</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="bos">Tabii ki bir sorun çıkacaktı!  </p>
			<p class="paragraf">Düğün gecemizde, odamıza gittik. Bütün gün yatağın üzerinde tepinip durdukları için o çarşafın üzerinde yatmam diye kıyametleri kopardım. Çarşafı çıkartırken, odanın kapısı çaldı. Kapının önünde iki tane polis.   </p>
			<p class="paragraf">Aha dedim, birine bir şey oldu. Ufak çaplı bir kriz yaşarken. Adamlar neden geldiklerini söylediler:  </p>
			<p class="paragraf">Osi’yi askere almaya!..  </p>
			<p class="paragraf">Osi meğersem askerliğini yapmamış. Kaçak sayılıyormuş.   </p>
			<p class="paragraf">Kendimi attım yere, ağlaya ağlaya “Zorla koca buldum, onu da ilk gece alamazsınız. Allahım çok kötü oluyorum, almayın onu, kocamı almayın ne olur,” dedim.   </p>
			<p class="paragraf">Adamlar artık beni sakinleştirmekten olayı unuttular. En son kolonyayla şakaklarımı ovuyorlardı. Geri zekâlı Osi, sen bana nasıl askerliğini yapmadığını söylemezsin? Ama bende hata, hiç mi anlamadın bu çocuğun bir tane bile askerlik anısı bile yok diye.   </p>
			<p class="paragraf">Şu an ne yapacağımı hiç bilmiyorum!   </p>
			<p class="paragraf">Yani anlayacağın bir günlüğü daha “Bilmiyorum,” diye bitiriyorum.   </p>
			<p class="paragraf">Darısı bir sonrakine.   </p>
		</div>
	</body>
</html>