<html xmlns="http://www.w3.org/1999/xhtml">
	<head>
		<title>1-30</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-30" xml:lang="en-GB">Taktik maktik yok, bam bam bam!  </p>
			<p class="bos">Osi ile bir ton sorunumuz yokmuş gibi yeni problemimiz hangi evde yaşamamız gerektiği! Ben kendi evimden ayrılmak istemiyorum, çünkü bütün eşyalarımı geri zekâlı gibi o eve göre yaptırmıştım. Başka bir eve hayatta olmaz o eşyalar.   </p>
			<p class="paragraf">Bir de şimdi yeni ev bul, ona taşın, offf işkence resmen. Osi’nin o AİDS’li evine de beni öldürsen girmem! Osi’nin eşyalarını da evime almam. Ona da bunu kabul ettiremiyorum, neymiş, yeni almış hepsini atacak mıymış. Ya o yatağın üstünde kimlerle yattın? O yosunlaşmış koltuğunu ben gördüm. O evden bir çöp bile giremez benim evime kusura bakmasın. Ama tabii bunu kavga ve dövüşle halletmek yerine, kendi yöntemlerimle halletmeye karar verdim. Çünkü ben ısrar ettikçe, kendisi eşyalarına daha çok bağlanıyor. “Tamam,” dedim, hadi eve getireceğin eşyaları seçelim.   </p>
			<p class="paragraf">Evine gittik, neyi gösterse “Tabii tatlım, alalım aşkım, bu da güzelmiş bunu unutmayalım bebeğim,” diyorum. Sonra ben bir yolunu bulurum nasılsa. Zaten benim şu an düşünmem gerekenden daha büyük bir problemim var.   </p>
			<p class="paragraf">Ben çok büyük bir bok yedim!   </p>
			<p class="paragraf">Balayı için biz de her klişe yeni evli gibi nedense Tayland’ı seçtik. İki tane maymunla fotoğraf çektirip, doğaya karşı şıpıdık terliklerle yürümezsek evli sayılmıyoruz çünkü. Başta dalga geçiyorduk, “Düşünsene Tayland’a gidermişiz, korkunçç!” diye, sonra kendimizi oranın fotoğraflarına bakarken bulduk. Düğünde ve balayında harcayacağımız parayı ikimiz de benim hesabıma koyduk. Nedense benim hesabımın daha güvenli olduğuna karar verdik. Her şeyi o hesaptan hallediyoruz.   </p>
			<p class="paragraf">Başlarda bu durum bir hoşuma gitti. Çocuğun eline bir sorumluluk vermişsin edasıyla inanılmaz özenli davranıyordum. Bütün gelir-giderleri deftere yazmalar falan. Sonra sıkıldım bu yazma işinden, amaaan diyerek. Ve para nerelere gidiyor, ipin ucunu kaçırdım.   </p>
			<p class="paragraf">Balayı için uçak rezervasyonumuzun son günüydü, onu ödemem gerekliydi. Ama bir baktım, balayı paramız bitmiş! Uçağın parasını ödeyemiyorum!   </p>
			<p class="paragraf">Hemen panikle, kart dökümanına baktım. Neye ne kadar harcamışım diye. Geri zekâlı gibi balayında giyeceğim kıyafetlere vermişim hepsini. Salak salak takılar, iç çamaşırları, ayakkabılar, kozmetik malzemeleri... Balayının birinci günü giyerim diye insan dört tane elbise alır mı?   </p>
			<p class="paragraf">Bir taraftan da, bir gece apansız gitsem, Osi’nin ev eşyalarını çaktırmadan satsam, o parayı bizim ortak hesaba koysam mı diyorum. Ama mobese görüntüsünde falan çıkarım, bir de yok yere hırsızlıktan içeri girmek var.   </p>
			<p class="paragraf">O gece yemin ederim sabaha kadar uyuyamadım. Uçak biletini de alamadım işin kötüsü. Otele mail attım iptal için ama iptalsiz almıştım. “Korkunç bir kaza sonucu kocam vefat etti, tek başıma gelemiyorum. Acılar içinde kıvranıyorum. Lütfen paramı geri verin” falan yazdım. Yani vicdansız değillerse bence verirler.   </p>
			<p class="paragraf">O yüzden de Osi’ye biraz fazla iyi davranıyorum. Öğrendiğinde kükreyecek çünkü. Ben de “Bunu benim gibi bir kadına nasıl yaparsın? Seni koşulsuz seven, sana melek gibi davranan bir kadına! Bana, bana!” diye damardan girerim diye düşünüyorum.   </p>
			<p class="paragraf">Bir taraftan da balayı denilen olayın ne kadar gereksiz olduğuna dair şeyler aşılamaya çalışıyorum.   </p>
			<p class="paragraf">“Osi ya, bütün yaz zaten tatildeydik. Tayland’da ne yapacağız Allah aşkına!”  </p>
			<p class="paragraf">“Arkadaşımın iş yerinden bir arkadaşı Tayland’dan dönüşte sıtma olmuş, ülkeye döner dönmez vefat etmiş. Töbe töbe.”  </p>
			<p class="paragraf">“On beş saat uçakta ne yapacaksın sen, çok merak ediyorum?”  </p>
			<p class="paragraf">Günlerdir çaktırmadan uçak kazası raporlarını falan izletmeye çalışıyorum ona. Sesli sesli düşen uçakların haberlerini okuyorum. Bu da artık kimden duyduysa bir şey duymuş, bir hap varmış, içiyormuşsun on beş saat uyku.   </p>
			<p class="paragraf">Ne desem olmuyor, ne yapsam kafaya koydu gideceğiz.  </p>
			<p class="paragraf">Baktım olmuyor, onu en zayıf yerinden vurayım dedim. Kahve makinesi almamız gerek diyerek, Osi’yi aldım, teknoloji ürünleri satan bi yere götürdüm. Sekiz yaşında oğlumu bırakır gibi, onu Pes oyunlarının önüne bıraktım. Sonra kulağının dibinde fısıldamaya başladım.   </p>
			<p class="paragraf">“Offf şu oyun harika ya, keşke biraz daha paramız olsaydı, sana bunu alırdık.”  </p>
			<p class="paragraf">“Tayland’a gitmeseydik, şunun son çıkanını alırdık.”  </p>
			<p class="paragraf">“Ne saçma değil mi şunu bir alıyorsun, istersen beş sene soluksuz oyna, tatil dediğin beş günde bitiyor.”  </p>
			<p class="paragraf">Sinsi sinsi beyninin içine girdim. O oyunları delice arzu etmesini sağladım. Yanında oyun forumlarında yapılan yorumları bir bir okudum. Tam kıvama geldi, hamur gibi oldu.   </p>
			<p class="paragraf">“Ya ben sana kıyamam ama şunlara nasıl bakıyorsun. Osi, seni öyle çok seviyorum ki. Bence boş verelim balayını falan. Zaten bana senin yanında her gün balayı. Sana istediğin oyunları alalım. Çeyiz gibi düşünelim işte. Evet, çok istiyordum gitmeyi ama benim için önemli olan senin mutluluğun. Ben fedakârlık yapıyorum, istediğin şeyi alabilirsin.”  </p>
			<p class="paragraf">Ve bingo! İki tane oyunu, bütün evliliğimiz boyunca başına kakabileceğim. O iki oyunun fiyatını arttırdıkça arttırırım, sorun yok. Hayatı boyunca beni balayına götürmediği içinse vicdan yaptırıp, nasıl vefakâr bir kadın olduğumu anlatacağım. Şu an ağzı kulaklarında, benim ne kadar iyi bir insan olduğumdan, hayatında vermiş olduğu en mantıklı şeyin benimle evlenmek olduğundan falan bahsediyor. Çok şükür ya, bu işten de kurtuldum.   </p>
			<p class="paragraf">Şimdi sıra geldi, o boktan eşyalarından kurtulmaya. Onun içinse planım tıkır tıkır işledi. Son saniyeye kadar, o eşyaları ne kadar çok istediğimden bahsettim durdum. Evliliğin bazen istemediğin şeyleri severek yapman demek olduğuna da inandırdım. Hoşlanmadığı bir şeyi yapacağı zaman, dudaklarımı büzüp, “Peki, ben senin için eşyalarını kabul ettim ama sen bilirsin. Tek taraflı bir özveriyle sürdüreceksek bu ilişkiyi eyvallah,” diyerek duygu sömürüsüyle her şeyi hallettim. Ve o eşyaları getirme gününü son haftaya bıraktım. Babamlar evdeyken, evin önüne kamyon geldi.   </p>
			<p class="paragraf">Çıkıp, “Bu eşyalar eve sığmaz, nereye gönderiyorsan gönder!” diye kıyametleri kopardım. Osi ile bir kavgaya tutulmak üzereydik ki...   </p>
			<p class="paragraf">“Evde babamlar var, onların önünde gerçekten benimle kavga mı edeceksin? Babamın biricik kızını iki tane eşya için üzeceksin yani. Beni burada avazım çıktığı kadar bağırttırıp, ağlatacaksın. Ben senin o leş gibi oyunların için balayından vazgeçeyim, herkes fink fink gezerken; ben kocamın mutluluğunu düşüneyim ama beyfendi artık nasıl bir anısı varsa, kopamadığı eşyaları için babamın önünde benimle kavga etsin, çok güzel!!!! Hayır, neden inat ediyorsun bunları getirmeye. O Godik denilen kızın mı anısı var buzdolabında da ille bu eve gelecek o eşyaların. Godik denilen sürtük mü yattı o yatakta. Söyle söyle, çekinme söyle Allah aşkına, neden bu kadar inat. Yazıklar olsun sana!!!!!!!”   </p>
			<p class="paragraf">Ve eşyalar kamyondan inmeden annesinin evine gitti. Böylece bu işten de kurtulmuş oldum! Ya tamam ben de yaptığımın iyi bir şey olduğunu düşünmüyorum.   </p>
			<p class="paragraf">Yalnız şöyle bir durum var, bu düğün stresi denilen olay gerçekten varmış. Bi de bizimkini düşünün on beş güne sıkıştırmak zorundayız.   </p>
			<p class="paragraf">Her günümüz patlamaya hazır bir bomba gibi geçiyor. Hiçbir şey yetişmiyor, yetişmediği gibi ikimiz de dünyanın en siki taşşağına denk insanıyız, bizden çok düğün organizatörü olan kız panik yaşıyor.   </p>
			<p class="paragraf">Bize kalsa “yetişirrrrr, amaaaaan.” Azıcık bize yansıtmaya çalıştığı an coşuyoruz.   </p>
			<p class="paragraf">O yüzden kavga çıkacağını anladığım alanları biraz yumuşatmak zorundayım. Yani bana göre yaptığım şey gayet etik bir davranış. Lütfen kimse gelinliğimi sorgulamasın!   </p>
		</div>
	</body>
</html>