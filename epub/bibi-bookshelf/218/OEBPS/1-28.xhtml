<html xmlns="http://www.w3.org/1999/xhtml">
	<head>
		<title>1-28</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-28" xml:lang="en-GB">Sen anlatmasan da bilirim geçmişinin yarasını.  </p>
			<p class="bos">Sıra geldi, Osi’nin ailesiyle tanışmaya. Kaynana konusunda inanılmaz şanssız bir kız olduğum için kendimi her türlü kötü şeye hazırladım. Korkudan sürekli erteleyip durdum. Hoş, Osi de beni biraz sanki kandırdı gibi geliyor. Osi ile ilk tanıştığımız andan itibaren, kendini kimsesiz göstermeye pek bir meraklıydı. Ama gün aşırı anasıyla konuşmasından biraz anlamıştım, salak değilim tabii, demek ki bu da böyle bir cins dedim kendi kendime.   </p>
			<p class="paragraf">Bir de babamın davranışından sonra orada annesi de beni döverse artık yapacak bir şey yok.   </p>
			<p class="paragraf">Kalbim ağzımda, büyük bir panik ve korkuyla gittik. Osi’nin de annesi babası ayrı. Ama o gün tanışacaklar diye ikisi bir arada.   </p>
			<p class="paragraf">Bu arada ben ne kadar paniksem, Osi benden daha panik. Babasıyla arası hiç iyi olmamış. Senelerce küs kalmışlar, birbirileriyle sürekli kavga etmişler. Osi’nin oyuncu olmasını hiç istememiş. Çünkü dersleri çok iyi giderken, bir anda kafayı oyunculukla bozup, konservatuara gitmeye karar vermiş. Babasına göre tabii o aldığı takdir belgeleri boşa gitmiş. En önemlisi, “Tiyatro oyunculuğunda ne para var, ne gelecek” diye de karşı çıkmış.  </p>
			<p class="paragraf">Ya zaten bu bir önceki neslin ana baba korkusu bence, çocukları siyasete bulaşmasın, oyuncu olmasın istemişler. Şimdiki ebeveynler, el kadar bebelerini setlerin önünde, belki keşfedilir diye tutuyor.   </p>
			<p class="paragraf">Yemeğe biraz geç kaldık doğal olarak. Anladığın üzere Osi de ben de zaman konusunda inanılmaz kötü insanlarız. Asla ama asla bir yere saatinde yetişemiyoruz. Geç kalmamız ufak çaplı bir kriz yarattı tabii. Ama çok önemli olmadı.  </p>
			<p class="paragraf">Evlerine girdik, iki tane kız kardeşi var. Bir tanesi evli, inanılmaz güzel bir bebeği var. Diğeri evlenmek üzere. Evlenmek üzere olan, bizim Osi’nin aynısı. Aynı konuşma hızı, aynı ortamı ele alma, aynı heyecan.   </p>
			<p class="paragraf">Annesi çok sakin, çok hamarat. Ama asıl beni şaşırtan babası oldu. Yani ben kızlar ve anneye şaşırırım diye düşünüyordum ama baba bütün sazı aldı eline, kimseye fırsat bırakmadı.   </p>
			<p class="paragraf">Osi’nin iki kelime konuşmasına izin vermiyor, annesine fırsat vermiyor. Sürekli birileri hakkında bir şeyler anlatıyor ama anlattığı insanların kim olduğunu bilmiyorum. Hareketleri büyük büyük. Tamam, çok tatlı bir adam ama hafiften korkutucu. Yani orada bize ne derse köpek gibi yapacakmışız hissiyatındayız.  </p>
			<p class="paragraf">Yemeğin ortasında bir anda kalktı ayağa, “Osi ya, seni iyi ki çocukken çok dövmüşüm, sonunda adam oldun! Ben bunu bir döverdim...” diye anlatmaya başladı. Yutkunamadım bile, o derece şok oldum. Bir de ayağa kalkıp, nasıl dövdüğünü gösteriyor.   </p>
			<p class="paragraf">Osi’nin neden bu kadar kavgacı olduğunu, kendini sürekli korumaya aldığını anladım. Ona yapılan en ufak davranışı tehdit olarak algılamasını, sorunları kavga ederek çözme ihtiyacını, o küçük enişte gibi yürüyüşünün nedenini çözdüm. En önemlisi o iğrenç seksist söylemleri, o kadınlara dair konuşmalarının altında yatan öfkeyi de buldum. Evdeki erkek egemenliğinde, sürekli olarak biri tarafından sömürülmüş çünkü. Ezilmiş, hırpalanmış.   </p>
			<p class="paragraf">Baba, kızlarcı belli. Kızlar korunmaya muhtaç. Osi ise tam tersi görülmüş. O da bunun acısını büyüdükçe bence başta kardeşleri olmak üzere bütün kadınlardan çıkarmış.   </p>
			<p class="paragraf">En çok da şuna üzüldüm ama; babası bunları anlatırken, babasının “Adam oldun,” demesinden gururlanmasına. Hiç takdir görmediği, o ne yapsa beğenmeyen, hor gören babasına bir şeyleri kanıtladığını hissetmesine.   </p>
			<p class="paragraf">Bir taraftan da sevindim, Osi babasıyla olan karmasını belki de bu gece tamamladı diye. Çünkü o gece babası ne derse “evet” dedi sağolsun. Yani umuyorum, onca eveti karması için demiş olsun. Çünkü şu an yok yere kocaman bir düğün planlıyoruz!   </p>
			<p class="paragraf">Oraya gitmeden önce, bin kez Osi’yi uyardım. “Bak mürüvetim görülsün” diye düğün yapmayacağız. Adam gibi ikimiz de kalkıp nikâhımızı yapıyoruz tamam mı? Düğüne harcayacağımız parayla dünyayı dolaşacağız. Planımız bu yönde. Şamdanlar yok, nikâh şekerleri yok, yalılarda düğün yok, limonata yok, pasta yok. Altın takmak isteyen varsa nikâha gelir.”  </p>
			<p class="paragraf">Babasının bir kelimesiyle Osi hoooop değişti. Bir anda düğün planlamaya başladı. Allahım bari eş dost arasında yapalım diye düşünürken, en son babasıyla yan yana hangi akraba, nerede otursun, kimlerle küsler, onları konuşmaya başladılar.   </p>
			<p class="paragraf">Babası zaten, biri için “Eğer o kadın düğüne gelirse beni öldü bilin,” diye apartmanı birbirine katınca, “Kimse o kadın, valla çağırmayacağız,” dedim.   </p>
			<p class="paragraf">Eve dönerken, Osi’nin artık yeni bir heyecanı vardı: Düğün yapmak!   </p>
			<p class="paragraf">Ben başıma çok büyük bir bela aldım Osi ile. Düğün nereden çıktı şimdi? Önümüzde 15 gün var, 15 gün içinde ne düğünü! Neyse ya, eve gidince Osi’yi kandırırım nasıl olsa.   </p>
		</div>
	</body>
</html>