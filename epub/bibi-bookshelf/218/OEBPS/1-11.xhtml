<html xmlns="http://www.w3.org/1999/xhtml">
	<head>
		<title>1-11</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-11" xml:lang="en-GB">Yalancıyımdır biraz ama bana inan.  </p>
			<p class="paragraf">Osi, gece koltukta sızdı. Ben de sızdığından emin olunca odama gidip kapıyı kitledim. Sabah olunca ama uyanmak bilmedi. O kadar gürültü yaptım, elektrik süpürgesini bile çalıştırdım yok yok, varil gibi uyuyordu.   </p>
			<p class="paragraf">Zodi görmeden yollamam lazım, sonra çünkü “Vayyyyyy Pucca Hanım’a bak sen,” diye benimle dalga geçecek. Hem zaten dün geceden sonra anladım ki Osi ile beraber olmamızın imkânı yok. Evet çok şirin olabilir, çok komik olabilir, acayip samimi olabilir ama çok patavatsız ve densiz biri. Yani o yüzden uyanırsa eğer, bir daha görüşmeyelim diyeceğim. Arkadaşa da ihtiyacım yok zaten benim. Hayatımda olsa ne olur, olmasa ne olur neticede.   </p>
			<p class="paragraf">Sonunda uyandı, babasının evi gibi dolanmaya başladı. Ay bu çocuğun rahatlığı da beni kahredecek. Yalnız uyandığı zaman hiç sinirli değil. Benim için bir erkekte en önemli şeylerden biridir bu. Uyanır uyanmaz insana kök söktüren adamlardan tiksiniyorum. Bu teletabi gibi götünden ışık çıkartacak neredeyse. Ve sanki dün koca şişeyi tek başına içmemiş gibi davranıyor.   </p>
			<p class="paragraf">Bir insan bu kadar enerjiyi kendinde nasıl bulur hayret ediyorum. Televizyonu açtı, ondan bundan konuşmaya başladı. Osi’yi sanki kırk yıldır tanıyormuş gibiyim. Yani hiç yabancılık çekmiyorum. Hatta şu an beraber televizyon izlemekten bile inanılmaz zevk alıyorum.   </p>
			<p class="paragraf">Kendine gel, Pucca diye tokatladım hemen kendimi. Üç ay sonra gidiyorum zaten. Haftaya da Çeşme’ye gidiyorum. Şimdi kafa karıştırmanın âlemi yok. Hem zaten Osi ile bir şeyler düşünüyor olsaydım, o uyanmadan kahvaltıyı hazırlar, sucuklu yumurta içinde bırakırdım onu. Demek ki düşünmüyorum, hemen gitsin diye uğraşıyorum. Ama aç da yollamak olmaz, insanlığıma sığmaz diye, kalktım onunla kahvaltıya gittim.   </p>
			<p class="paragraf">Kahvaltıdan sonra bir daha görüşmeyeceğimizi söyleyecektim. Olmadı, beraber alışverişe gittik. Alışverişten sonra söyleyeyim dedim. Olmadı. Aç aç söylenmez şimdi diye yemek yiyelim sonra söylerim dedim, olmadı. Çok yemek yedik, biraz yürüyelim sonra söylerim dedim, olmadı!  </p>
			<p class="paragraf">Aldığımız kıyafetleri eve bırakması gerekliydi, hem evini de göreyim dedim. Sonra bittiğini söyleyecektim. Yani bu kez kesin söleyecektim.   </p>
			<p class="paragraf">Konu ne olursa olsun, cümlenin bir tarafına “Teşvikiye’de oturuyorum” diye otuz milyon kez eklediği için nerede yaşadığını biliyordum. Büyük ihtimalle, maaşının çoğunu kirasına ödüyordur. Ve oraya da kız götürmek için taşınmadıysa ne olayım. Eve girmeden önce, “dağınık olabilir” diye beni bir uyardı. Bir insanın evi ne kadar dağınık olabilir diye çok önemsemedim. Ama evi görünce, içimden gaz döküp yakmak geldi yemin ederim.   </p>
			<p class="paragraf">Ayakkabılarımın altından corkk corkkk diye yapış yapış bi ses geliyor. Yerler büyük ihtimalle taşındığı günden beri silinmemiş. Kocaman bir koltuğu var, koltuğun üzerinde irili ufaklı bir sürü battaniye. Ve yani üzerindeki lekeler uzaydan bile görünüyor. Salonun ortasında, apartman yöneticisinin evi gibi kocaman saksı çiçekleri var. Çoğu kurumuş, topraklarında sigara izmaritleri. Baya kültablası gibi kullanmışlar. Bira şişeleri her tarafa dağılmış. Kenarda dev gibi bir televizyon var, taksidini hâlâ ödüyor olmalı, pırıl pırıl parlıyor çünkü. Orta sehpanın üzerinde de her şey ama her şey var...  </p>
			<p class="paragraf">O leş gibi koltuğa oturmayacağım için koşarak pencere kenarına geçtim, pervazın üzerine oturdum. Osi de hayran hayran “Oraya ne güzel yakıştın!” dedi. Bilse evinden tiksindiğim için oturdum...   </p>
			<p class="paragraf">Etrafı incelemeye başladım. Büyük bir kitaplığı var, ilginçtir, güzel kitapları var. Aynı büyülükte dvd koleksiyonu var. İlk defa kendimin dışında başka birinde bu kadar çok dvd gördüm. Ve de yine ilk defa bir erkeğin evinde ağzı tıka basa dolu kitaplık gördüm. Gerçi karı kız tavlamak için yerleştirmiştir diye düşündüm ama kitapların okunduğu belli. Tiksine tiksine kalktım, dvd’liğin önüne geçtim. Filmlerini incelemeye başladım.   </p>
			<p class="paragraf">Woody Alen’ın olduğu kısma bakarken, Osi elinde kahveyle geldi.  </p>
			<p class="paragraf">“Cumartesi gecesi ne yapıyorsun?”  </p>
			<p class="paragraf">“İntihar edeceğim.”  </p>
			<p class="paragraf">“Peki cuma gecesi?”  </p>
			<p class="paragraf">Önce ben gerçekten filmden olan sahneyi mi söyledi yoksa ne yaptığımı mı sordu bir tereddütte kaldım ama iki türlü de cevabı “İntihar edeceğim” diye vermek havalı geldi. O da zaten hemen heyecanlı heyecanlı, “İnanmıyorum ya, <span class="CharOverride-11">Tekrar Çal Sam</span>’i bilen biri, bu bir mucize!” gibi şeyler söyledi. Ardından da Woody Alen ile ilgili bir sürü şey anlatmaya başladı. Sanırım beni adamın büyük fanı falan zannetti.   </p>
			<p class="paragraf">Yaniii orada diyemedim, insan Radyo Televizyon Sinema mezunu olunca istese de istemese de izliyor. O kadar heveslenince de “O adam minicik üvey kızıyla evlenecek kadar adi bir adam!” çıkışı da yapamadım. Onu böyle bir şeyler anlatmaya aç görmek hoşuma gitti. Artık bakışımdan mı fazla yakınlaşmamdan mı cesaretlendi anlamadım ama kafasını iyice kafama yaklaştırdı.   </p>
			<p class="paragraf">Elindeki kahveyi yere koydu. Bir eliyle saçımı kulağımın arkasına attı. Yüzünü iyice yanaştırdı. Yani artık kaçarı yok, öpüşeceğiz belli. Kalbim yerinden çıkacak gibi atıyor.   </p>
			<p class="paragraf">Bir taraftan neyse artık öpüştükten sonra bir daha görüşmeyeceğimizi söylerim diye düşünüyorum. Diğer taraftan da tadını, nasıl öpüştüğünü, dudaklarını inanılmaz merak ediyorum. O biraz yaklaştırdı, ben yaklaştırdım...  </p>
			<p class="paragraf">Tam dokundu geri çekti kendini. Şöyle bir gülümsedi. Kafasını tekrar yaklaştırdı. Tam öpüşmeye başladık, gözüm yerdeki sarı lekeye takıldı.   </p>
			<p class="paragraf">Her şey çok güzel gidiyor ama o sarı lekeden kendimi alamıyorum. Yerin içine öyle bir işlemiş ki, acaba biri mi işedi oraya, yok artık salonun ortasına da işememişlerdir diye düşünüyorum. Gözümü kapatıyorum, işeyen insanlar aklıma geliyor. Gözümü açıyorum o leş gibi sarı leke. Dayanamadım, kendimi çektim Osi’den. Çocuk bi mal oldu tabii.   </p>
			<p class="paragraf">Ya diyemedim şimdi salona mı işedin, o leke nedir, git vileda getir sil sonra öpüşelim diye. Onun yerine...  </p>
			<p class="paragraf">“Ya bak, az çok senin nasıl biri olduğunu tahmin edebiliyorum. Yani şimdi burada ben senin bildiğin kızlardan değilim ayağı da yapmak istemiyorum ama sen hiç ilişki yaşamamışsın. Benim bütün hayatım hep uzun süreli ciddi ilişkiler üzerine. Şimdi durup dururken kendimi üzmek istemiyorum.”  </p>
			<p class="paragraf">“Ama başlamazsa da üzüleceğiz, denemekten ne kaybederiz.”  </p>
			<p class="paragraf">Ayağa kalktım. Bana verdiği kahveyi tabii ki içmeyecektim. O bardağın içinde artık fare mi cirit attı, hamamböcekleri mi dolaştı, Allah bilir. Üstümü başımı düzelttim.   </p>
			<p class="paragraf">“Bak valla senle evlencem,” diye tuttu elimden.  </p>
			<p class="paragraf">“Ya bi siktir git!” diye elini ittim. Geri zekâlıya bak ya, hâlâ dalga geçiyor.  </p>
			<p class="paragraf">“Şaka bir yana, eğlenmiyor musun benimle. Ben çok eğleniyorum. Uzun uzun konuşabildiğim nadir insanlardansın. Bir şey var yani sende. Aşk, meşk bunların dışında büyük saygı duyduğum, ne olduğunu anlamadığım bir şey. İlk günden beri eminim, bir şeyler oluyor seninle.”  </p>
			<p class="paragraf">“Bak dur, sana bir şarkı dinleteceğim,” dedi. Elimi tuttu, kafasını iyice yaklaştırdı. Şarkıyı gözümün içine baka baka söylemeye başladı.  </p>
			<p class="paragraf20">  </p>
			<p class="paragraf"><span class="CharOverride-11">“Bulutlar iç içe ve her an başka bir resim oluyorlar  </span></p>
			<p class="paragraf"><span class="CharOverride-11">Başka bir adla, başka bir zamanda rastlasaydım   </span></p>
			<p class="paragraf"><span class="CharOverride-11">demiştim ya o gün sana  </span></p>
			<p class="paragraf"><span class="CharOverride-11">Vazgeçtim, kaçmak yok, söz bu kez  </span></p>
			<p class="paragraf"><span class="CharOverride-11">Çok güzel uyuyorsun diye yanımda  </span></p>
			<p class="paragraf"><span class="CharOverride-11">Bak, çok gevezeysem, hadi kapat ç</span><span class="CharOverride-11">enemi  </span></p>
			<p class="paragraf20">  </p>
			<p class="paragraf"><span class="CharOverride-11">Sözcükler ne ki duygular yanında  </span></p>
			<p class="paragraf"><span class="CharOverride-11">Yoksa yarın sabah uyanıp ayılınca  </span></p>
			<p class="paragraf"><span class="CharOverride-11">Utanacağım şeyler söyleyebilirim şimdi  </span></p>
			<p class="paragraf"><span class="CharOverride-11">Bana bırak hazır açmışken kapılarımı  </span></p>
			<p class="paragraf"><span class="CharOverride-11">Kalbime biraz daha temiz hava girsin  </span></p>
			<p class="paragraf20">  </p>
			<p class="paragraf"><span class="CharOverride-11">Yalancıyımdır biraz ama bana inan  </span></p>
			<p class="paragraf"><span class="CharOverride-11">Sarhoşken hep çok sahiciyim  </span></p>
			<p class="paragraf"><span class="CharOverride-11">Yine fazla içmiştim bu akşam da  </span></p>
			<p class="paragraf"><span class="CharOverride-11">Coşmuş kalbim, of nal gibiyim.  </span></p>
			<p class="paragraf"><span class="CharOverride-11">Sağır, kör, dilsiz görünür kalbim  </span></p>
			<p class="paragraf"><span class="CharOverride-11">Ama bil, ben aslında iyi biriyim  </span></p>
			<p class="paragraf20">  </p>
			<p class="paragraf"><span class="CharOverride-11">Bilirim, çok kirlidir aşk sicilim  </span></p>
			<p class="paragraf"><span class="CharOverride-11">Sadakat konusunda da pek iddialı değilim  </span></p>
			<p class="paragraf"><span class="CharOverride-11">Ama bu kez farklı olsun diye  </span></p>
			<p class="paragraf"><span class="CharOverride-11">Sen denersen, ben de denerim.”  </span></p>
			<p class="paragraf20">  </p>
			<p class="paragraf">O an ne sarı lekeyi gördüm, ne evin pisliğini; ne kafamın içinde çınlayan “olmayacak” seslerini.  </p>
			<p class="paragraf">Bu kadar aleni bir şekilde “yanlış adamım ben” diyen birine kendimi kaptırmak üzereydim.   </p>
			<p class="paragraf">Büyük ihtimalle ilerde çok pişman olacağım. Bana kan kusturacak kadar acı çektireceği öyle belli ki. Beni çıldırtacak, ağlatacak, bazen de yok sayacak... Ama buna rağmen beni nasıl seveceğini çok merak ediyorum. Neler yaşayacağımızı, nelere güleceğimizi, nelerde küseceğimizi. Nefesim kesiliyor, artık kendimi ona karşı tutamıyorum. Bu yükseklere çıkmanın tepetaklak düşüşü var, biliyorum. Ama ne kaybederim ki, en fazla köpek gibi âşık olurum.   </p>
			<p class="paragraf">Anladığın üzere Osi ile artık sevgiliyiz. Lütfen kıçını kaşı, nazar değmesin, her şey çok güzel gidiyor. Meğersem ilişki nedir bilmeyen bir adamla aşk yaşamak daha kolaymış. Ne desen saf gibi inanıyor. “Şifrelerimizi birbirimize vermeliyiz” dedim, önce aklı gitti. Sonra, bu iş böyledir diye uzun uzun kendimin bile inanmadığı salak bir konuşma yaptım. Baya yedi. Benden tek bir şey istedi: “Geçmişten arıza çıkartma yeter.”  </p>
			<p class="paragraf">Ben de ondan kitaplarımı okumamasını rica ettim. Madem geçmişten bir arıza çıkartılmayacak, o zaman kurban ben olmayayım. Birbirimize bir saat süre verdik, geçmişte fingirdediğimiz bile olsa, kim varsa sosyal medya hesaplarımızdan hepsini silmek için. Herkes beni engellediğinden ben bön bön ekrana baktım tabii. Bir saat geçti, baktım hâlâ Osi telefonuyla kıvranıyor. “Ver,” dedim “şu telefon işini ben hallederim.” Memlekette ne kadar orospu varsa, “Ama o benim kardeşim gibi” dedi durdu.   </p>
			<p class="paragraf">Ya Allah aşkına, kardeş dediğinin bütün Instagram fotoğrafları meme içinde mi olur? “Sen bilmiyorsun, tanısan seversin, çok iyi kız.” Tanısam, AİDS kaparım diye elini bile sıkmam be, ne sevmesi!   </p>
			<p class="paragraf">Zaten bu erkeklerin yanlış kızları kardeş gibi görme sevdasını anlamıyorum. Aslında anlıyorum da bakma şu an Osi’ye konduramadığım için anlamamazlığa vuruyorum. Sen o yollardan gelirken, ben yollara asfalt döküyordum. Hangi kız neyin nesi, kimle ne sebeple arkadaş oluyor, tahmin edecek kadar aklımız çalışıyor çok şükür.   </p>
			<p class="paragraf">Tabii ki böyle bir hamlenin ardından o da benimkini temizlemek istedi. Benim işim ona göre daha kolay tabii. Kimi sorsa, “Yaa o mu, saçmalama gay o gay!” diye işin içinden çıktım. Eli yüzü düzgün olunca da gay olduğuna hemen inandığı için tereyağından kıl çeker gibi basit oldu temizlik işi. Nasıl olsa ilerde karşılaşırsa, cinsel tercihini soracak kadar öküz değildir. En fazla, “Biseksüelmiş ne bileyim ben,” derim.   </p>
			<p class="paragraf">Zaten bence alakası olmayan erkeklerle ilgili “Ayy o da gaymiş!” yalan dedikoduları, ilişkisi olan kızlar yüzünden çıkıyor. Manitasıyla arasında sorun olmasın diye şak diye aklına ilk geleni yapıştırıyor. Haklarını helal etsinler, yapacak bir şey yok.   </p>
			<p class="paragraf">Liseli âşıklar gibi telefon ekranlarımız birbirimizin fotoğrafı. İsimlerimiz “kalp” diye kayıtlı. O senelerce dalga geçtiğim ama içimde yara olmuş ne varsa, Osi ile yapıyorum.   </p>
			<p class="paragraf">Her saniyemiz beraber geçiyor. Onun dizi çekimi Eylül’de başlıyor. Benim zaten Eylül’e kadar yapacak işim yok. Sürekli geziyoruz. Bir de Osi hiç plan program insanı değil. Aklına gelen her şeyi o an yapmalı.   </p>
			<p class="paragraf">Bir gece otururken, yarın Kaş’a gidelim dedi, kalktık Kaş’a geldik.  </p>
			<p class="paragraf">Şu an hayatımın “Sen daha önce neredeydin?” kısmındayım.   </p>
			<p class="paragraf">Haa kötü bir özelliği yok mu, var tabii. Mesela Osi, ilişkimizi her daim ilk gün gibi geçirmeye yemin etmiş sanırım.   </p>
			<p class="paragraf">Bir ilişki başlar, gelişir ardından biter. Başı heyecanlıdır. Eğer o kısımda belli sorunlar aşılırsa gelişme kısmı huzurludur. Yok, aşılamazsa gelişme kısmı yorucudur. Bitişi ise... dünyada bitmeyen ne var Allasen. Aynı şekilde değişmeyen de bir şey yok. O yüzden o heyecanın bütün ilişki boyunca ilk gün gibi kalması taraftarı değilim. Bir ilişki insana ne katarsa, ne öğretirse onunla değişme taraftarıyım. Ayy ne sıkıcı yazdım ya, asıl anlatmak istediğim şuydu:  </p>
			<p class="paragraf">Hani şu Tumblr ilişki fotoğrafları gibi göründüğümüz anlar var ya... İşte ne bileyim boğuşan bi çift. İşte birbirleriyle şakalaşırken koltuktan düşmeler. Gıdıklamalar falan. Bu kısım başta güzel, eyvallah. Ama artık bi dur be Osi, bir dur. Bazen sağdan sola doğru geçerken, gelişine bir tane şöyle çakasım geliyor!   </p>
			<p class="paragraf">Offf ne bitmez enerjin varmış birader. Hayır, bir de iş başka boyuta gitmeye başladı. Gıdıklama seansları bir anda enseme tokat atıp kaçmaya, arkadan dizlerime vurup, ben düşünce gülmeye... Bana romantiklik olsun diye bi kaşık bişi yedirirken, o kaşığı habire geri geri çekmeye falan dönüştü. Bir de bunlara ayı gibi gülüyor.   </p>
			<p class="paragraf">Bi gün almış eline boks eldivenlerini, “Sen bana on tane vur, ben sana bi tane vurcam, hadi hadi,” diye tutturdu.   </p>
			<p class="paragraf">Ya gerçi çocuk da haklı tabii. Bütün sene oturmuş, tatil için para ayırmış doğal olarak, şimdi benimle beraber Kaş’a geldi. Benimle enerjiyi akıtmak istiyor tabii. Ama ben buraya gelirken ona ufacık bir detayı söylemeyi unutmuşum.   </p>
			<p class="paragraf">Ben denizde yüzemiyorum, güneşe çıkamıyorum. Gitti bi de garibim, artık gözümü boyamak için midir nedir, iskeleli oda tutmuş. Bildiğin balayı odası burası. Diğer odalar neyse, bu oda büyük ihtimalle onların beş katı fiyatında olmalı. Odanın önünde kendisine ait büyük bir bahçesi var. Onun önünde kendine ait kocaman bir iskele. Sadece ikimizin girdiği bir deniz. Sor kaç kez girdin, ben hiç girmedim.   </p>
			<p class="paragraf">Şimdi onun içi kıpır kıpır. Deniz, güneş falan. Gelmiş benimle minnacık odada <span class="CharOverride-11">Aşk-ı Memnu</span> dizisinin Arap kanalında gösterimini izliyor. Keşke başında söyleseydim, ben yaz tatili hödüğüyüm diye. Ben sana diyim, bu beni üç gün sonra bırakır. Bir şey de diyemiyor. Gözleri dolu dolu dışarı bakıyor. Ben ona ayak uydurayım diye düşünüyorum da... Bütün kış, güneş lekelerim için tomarlarca para harcadım. Şimdi yine lekelenemem valla. Kusura bakmasın, bu da can!  </p>
			<p class="paragraf">Gidip, “Kendine güzel bronzlaşan bir kız bul Osicim. Biz olmadık, ayrı dünyaların insanıyız. Sen yaz; ben kış. Aslında kışı da çok sevmiyorum ya. Üşümekten çok korkuyorum çünkü. Ama işte anladın sen. Yanlış zamanda karşılaştık seninle. Her şey senin iyiliğin için, çok mutlu olacaksın emin ol,” diye not yazıp ayrılsam mı çocuktan acaba.   </p>
			<p class="paragraf">Şuna baksana, camdan dışarı bakarken ağladı ağlayacak.   </p>
			<p class="paragraf">Ahh benim merhametli yüreğim, ahh benimm vefakâr kalbim.   </p>
			<p class="paragraf">“Hadi,” dedim, “gel, madem buraya kadar geldik, Kaş turu falan yapalım bari.”   </p>
			<p class="paragraf20">  </p>
			<p class="bos">Acaba bu Kaş’takiler çok mu garip, yoksa bana mı denk geldiler. Soruyoruz işte şuraya nasıl gidilir, buraya nasıl gidilir diye.   </p>
			<p class="paragraf">Ne desek, “Yoook, boşuna oraya gitmeyin!” diyor manyaklar.  </p>
			<p class="paragraf">“Kekova’ya nasıl gidelim buradan şimdi?”  </p>
			<p class="paragraf">“Hiiiiç uğraşmayın bence gitmeyin oraya!”  </p>
			<p class="paragraf">“Kaputaj’a gidelim madem!”  </p>
			<p class="paragraf">“Merdiven var orada, gitmeyin.”  </p>
			<p class="paragraf">“Çipura alalım.”  </p>
			<p class="paragraf">“Ne çipurası abi, ben sana köfte yapayım.”  </p>
			<p class="paragraf">En son bi tekneciye zorla, kendimizi götürttük. Teknede sadece ikimiz varız. Bi de kaptanla karısı. İşte onlar da yemek yapacaklar. Osi de bi heyecanlandı tabii tekneye gidiyoruz diye, hayatımıza hiçbir şey katmayacak, sadece iki tane Instagram’a foto atmamıza yarayacak, su altında çeken kameralardan aldı.   </p>
			<p class="paragraf">Onun öncesinde tabii beni çekiyor falan. Şu tekne üzeri kızları gibi hiç durmuyorum ama. Yani tamam artık şişko değilim de hâlâ bir sorun var bence. Elim yüzüm lekelenmesin diye kocaman şapkam ve bütün bedenimi kapatan kimonomla emekli öğretmen gibi duruyorum. On iki kilo kalsam bile yine o kızlardan olmamın imkânı yok.   </p>
			<p class="paragraf">Bir yere demir attık. Yüzelim diye. Beni dünyada hiçbir güç tekneden atlatamaz. En son tekneden atladığımda olanları hatırlıyorsundur umarım.  </p>
			<p class="paragraf">Yazık Osi de altı yaşında yalnız kalmış çocuk gibi bana yalvarıp duruyor. “Lütfennn, lütfennnnn denize girelim,” diye. Ben de yani kendimden tiksindim. Bütün gün, “Başıma güneş geçti, vallahi geçti, ayy bak geçti mi” deyip durmuştum. Sonunda aldım simiti yanıma, indim onunla beraber aşağıya.   </p>
			<p class="paragraf20">  </p>
			<p class="bos">Artık benim leş gibi tatil anlayışım yüzümden mi; yoksa Osi’nin içinde hep var olmuş; çıkmayı bekleyen Almancı Enişte’den mi bilmiyorum, adama bir haller oldu. Yaşlanası geldi bir anda. En son “Bak ben kötü bir adamım” klişe konuşmasını yapan, sıradan bir İstanbul tipiydi. Burada bir yürüyüşü var, sol omzuna havluyu atıyor, eline kamerasını alıyor, herkese selam vere vere plaja gidiyor. Bütün otelle ahbap. Herkesi tanıyor ama görmen lazım. Akşam oldu mu tek eğlencesi, otelde olan çocukları eğlendirmek. Ya yalnız bir şey söylemek istiyorum, bunun bu çocuk sevdalısı olması beni biraz yormaya başladı açıkçası.   </p>
			<p class="paragraf20">  </p>
			<p class="bos">Ben şahsen çocukları sevmiyorum. Olmuşa çare yok, etrafta dolananlar için bir şey diyemeyeceğim ama yani hani o bebek görünce çığlık atan; çocuk görünce onlarla abidik gubidik konuşan kadınlar olur ya?.. Onlardan biri asla olamadım. Bebek görünce kaçtım, çocuk görünce başka yere baktım. Osi de tam tersi. Çocuklarla bu kadar iyi anlaşması hem başımı ağrıtıyor hem de biraz kıskanıyorum sanırım.   </p>
			<p class="paragraf">Gemiye bir biniyor, kaptanından miçosuna kadar hepsi bunun akrabası sanki. Her şeye bir müdahale, herkesin bir derdini çözme durumu. Hangi odada kim, ne kadara kalıyor, nerden gelmişler falan filan hepsini biliyor. Bir de Puki ile geldik tatile, adam beni unuttu. Küçük köpek mi olurmuş, köpek dediğin kocaman olacak diyen adam, “Oyy Pukimmm” diye kucağından indirmiyor onu.   </p>
			<p class="paragraf">Bir anda kendimi on senelik kocamla tatile çıkmışım gibi hissettim. Ben de yanında huysuz karısı. Bir de sürekli insanlara beni anlatırken, “benim hanım” demeye başladı. Başta bu “benim hanım” olayı hoşuma gitti gitmesine ama başka vasfım yok, kişiliğim yok, zaten ismimin ne önemi var, şu dünyada tek başarım “onun hanımı” olmam.   </p>
			<p class="paragraf">“Eşim” kelimesine bayılıyorum, onu söyle işte eyvallah.   </p>
			<p class="paragraf">“Benim hanım” dediği an, soğusun diye denizde bıraktığım karpuzu getirmem gerekliymiş gibi hissediyorum. Lise aşkını dolu dizgin yaşamakla, kırk senelik evlilik arasında kalmışım gibi hissediyorum.   </p>
			<p class="paragraf">Bir taraftan da Çeşme’ye gitmekten korkuyorum açıkçası. Orada onun arkadaşları da var, benim arkadaşlarım da. Haftalardır ikimiz yalnız zaman geçiriyorduk, sanki Çeşme’ye gidince bu büyü bozulacakmış gibi geliyor.   </p>
			<p class="paragraf">Olur ya böyle, arkadaşlarını görünce beni unutacak mı acaba diye düşünüyorum. Bir taraftan da Osi’ye söylemem gereken bir Amerika mevzusu var. Onu nasıl açacağımı bilmiyorum. Yani ne zaman konusunu açmaya çalışsam hep bir şeyler engel oldu. Nasıl söylemem lazım, inan hiç bilmiyorum.   </p>
		</div>
	</body>
</html>