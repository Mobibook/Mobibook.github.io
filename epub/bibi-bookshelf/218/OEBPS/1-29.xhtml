<html xmlns="http://www.w3.org/1999/xhtml">
	<head>
		<title>1-29</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-29" xml:lang="en-GB">Gelin odasına değil, Yahudi soykırımı odasına girmişim.  </p>
			<p class="bos">Kandıramadım. Şu an gelinlikçide dört kişi üzerime neredeyse üç beden dar gelen bir şeyi bana giydirmeye çalışıyor.   </p>
			<p class="paragraf">Başta Osi tam kıvama gelmişti ikimizin evlenmesi konusunda ama sonra kendimi bir anda Instagram’da gelinlik modelleri bakarken, milletin düğününe iç çekerken buldum. İlerde ya pişman olursam düğün yapmayarak, diye dertlendim. Hem benim neyim eksik ya, kaçarak mı evleniyoruz, bu ne böyle, dedim. Sonunda düğünü istedim.   </p>
			<p class="paragraf">Düğün salonu istemem, yalı istemem, deniz kenarında böbreklerimi üşütürüm diye diye düğün yeri bulamadık. Bir türlü yer beğenmiyoruz, beğendiklerimiz ise taa bir sene önceden tutulmuş. Millet yememiş içmemiş resmen düğün yeri tutmuş kendine.   </p>
			<p class="paragraf">Büyük bir ev tutalım, havuz kenarı yapalım dedik. Yok onu bile bulamadık. Beykoz’da kır düğünü kafasına girelim diye düşündük, bütün yeşillikleri kapmışlar. En sonunda onun tanıdığı, bunun arkadaşı derken Küçükçiftlik Park’ta evlenmeye karar verdik. “Konser alanını, festival alanı gibi yaparız. Piknik masalarını süsleriz” dedik.   </p>
			<p class="paragraf">Bize ulaşan bir düğün organizatörüyle konuştuk. “Her şeyi ben hallederim, siz hiç karışmayacaksınız,” diyince de işimize geldi. Aslında kız öyle demedi ama ben öyle demesini umdum. Daha doğrusu şunu dedi: “Bu kadar kısa zamanda bir yarrak yapılmaz ama ben elimden geleni yaparım, siz de ne olur biraz işin ucundan tutun.”   </p>
			<p class="paragraf">Ben başta bu işin ucundan tutma kısmını anlamadım. Çünkü madem bir düğünüm olacak benim için önemli olan kilo kısmıydı. Osi ile ayrılık dönemimiz benim için biraz iştah açıcı olmuştu. Barışmamız ise sürekli yemek yemeyle geçince yedi kilo aldığımı gördüm. Yani insanların en zayıf olması gereken dönemde ben her zamanki gibi yine kiloluyum.   </p>
			<p class="paragraf">Yaa off offff offf! Millet düğünü olacak diye kendini aç bırakır, ben sadece yemek yedim. Ve kendimi tutmaya çalıştıkça daha çok yedim. Kollarım yine pehlivan gibi oldu. Götümü artık takmıyorum, nasılsa gelinliğin içinde götüm gözükmeyecek. O yüzden en kısa yoldan beni zayıflatacak her şeyi denedim. Bu arada bu konuda tek değilim, Osi benden daha çok kilo aldı da Allah’tan, bu konuyu beraber hallettik.   </p>
			<p class="paragraf">Güzellik merkezlerine gittik, iğrenç insanlar olduğumuzu suratımıza suratımıza söylemelerini dinledik. Ben sadece kollarıma çözüm bulalım diyorum; orada gıdımdan tut, ayak topuklarıma kadar yağlı buluyorlar beni.   </p>
			<p class="paragraf">“Yanaklarını zayıflatalım, bileklerin çok kalın ona şöyle bir aletimiz var. On seans şuna gir, bütün bedenini iki beden inceltir ama yanında kesinlikle buna gir. İşte şu mavi poşetin içinde yarım saat dur, sonra şu makinede bir saat bekle, ardından şu masaj aletiyle seni yoğuracağız.”   </p>
			<p class="paragraf">Düğünden önce bence asla ama asla güzellik merkezlerinden akıl alma derim. İnsanın o an duyması gereken en son şeyleri sana söylüyorlar çünkü.  </p>
			<p class="paragraf">Yağları donduran, korkunç bir şeye girdik. Osi göbeğine; ben kollarıma. İki tane vakum aletini yapıştırdılar bize. Bir saat öyle kaldık. Aylardır yediğim çiğköfteleri bir saat içinde buzla donduracaklar işte. Böyle söyleyince mantıksız gibi geliyor ama kadın onu öyle bir anlatıyor ki, “Kır benim bütün yağlarımı!” diyorsun.   </p>
			<p class="paragraf">“Sinek ısırığı gibi bir acı hissediyorsun” dedi bi de. Yaaaa ejderha sineği mi bu Allah aşkına! Kollarımı sıkış sıkış sıkıştırdı. Osi bi odada bağırıyor, ben bi odada ağlıyorum. Bildiğin Yahudi soykırım odasına almışlar gibi bizi.   </p>
			<p class="paragraf">Oradan bir çıktık, benim kollar mosmor. Bildiğin mor! Üç gün dayak yemişim gibi. Osi’nin göbeği, böbreğini çalmışlar gibi mor. Hadi onun göbeği gözükmüyor, peki ben! Uzun kollu gelinlik mi giyeceğim şimdi ya. İki güne geçer dedi ama o kadar kan toplamış ki bir sene mor kalır kollarım.   </p>
			<p class="paragraf">Ayrıca ben vakumu çıkartınca hooop altı santimetre incelecek zannediyordum. Daha her gün bol su içecekmişim de bir ayda ancak toparlanırmış; ilk hafta biraz belli olurmuş. Lan neden bunu, koluma o cihazı yapıştırmadan söylemedin!?  </p>
			<p class="paragraf">Belki yarım kilo veririz diye, sabahları bir saat yürüyüş yapalım dedik. O yürüyüşlerden sonra bir kahvaltı yapışımız var, günde bir kilo aldık.   </p>
			<p class="paragraf">Sonraki gün Vakko’da gelinlik randevum vardı. Kızların hepsini ayarladım. Şampanyalı, şamatalı bir gelinlik provası olsun diye. Biz bu zayıflama mevzularına o kadra kafayı taktık ki kendi provama bi saat geç kaldım. Aslında iki saat, kızlar ben nasılsa geç kalırım diye bana bir saat erken söylemişler çünkü. Onlar, şampanyalarını içip, bir sürü gelinlik denemişler. Ben geldiğimde saatimiz bitmişti, yukarda beraber pide yedik.   </p>
			<p class="paragraf">“Bir sonraki randevuyu ise ancak haftaya alıyoruz,” dediler, haftaya da zaten düğün var.   </p>
			<p class="paragraf">Büyük ihtimalle düğünüme bile yetişemeceğim. Hatta sanırım gelinlik bulamayacağım. Baktık olmuyor, şişko gelin damat olalım, ne yapalım dedik. Çünkü uğraştıkça daha çok kilo alıyoruz. Bari en azından işleri yetiştiririz dedik.   </p>
			<p class="paragraf">Oradan çıktıktan sonra, Nişantaşı’nda gördüğüm ilk gelinlik dikim evi mi diyorlar ne diyorlarsa oraya girdim. Sahibi inanılmaz tatlı bir kadındı. Gelinlikler de öyle herkesin üstünde olanlardan değildi. Baya ilginç, güzel ve farklı dikimlerdi. Bir tanesini giydim, memelerim çok ortada diye Osi kalp krizi geçirdi. Bir tanesi bana olmadı, yani Allah affetsin ama bir insan ne kadar çirkin olursa o kadar oldum. Diğeri minicik geldi, büyüttüğü zaman gelinliğin bütün modeli bozulurdu. Bulamayacağım falan diye düşünürken, kadın bana bir gelinlik çıkardı. “Ben senin kitaplarını okurken, hep böyle bir şeyi hayal etmiştim,” dedi.   </p>
			<p class="paragraf">Gelinliğin önü kısa, arkası uzun. Kollarının bir tarafında tül var. Göğüs kısmı çok zarif. Biraz 1950’leri anımsatıyor. Yani, şimdi hiç kısa gelinlik hayal etmemiştim. Ama üstüme giyince de fena olmadı. Daha doğrusu eğlenceli geldi. Diğer gelinlikler fazla prenses gibi. Bu böyle daha zıpır. Evet ya dedim, neden olmasın. Bu oluyor. Üzerime oluşu, oturması falan düğün gününe kadar yetiştirmeye çalışırım dedi. Yani son saniyeye kadar inşallah bir sorun çıkmaz!  </p>
		</div>
	</body>
</html>