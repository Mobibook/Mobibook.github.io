<html xmlns="http://www.w3.org/1999/xhtml">
	<head>
		<title>1-22</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-22" xml:lang="en-GB">Eşini kaybetti benzerin.  </p>
			<p class="paragraf">“Günaydın sevgili kaybım.  </p>
			<p class="paragraf"><span class="CharOverride-11">Migrene dönen baş ağrım.  </span></p>
			<p class="paragraf"><span class="CharOverride-11">Hayatım tanınmayacak halde,  </span></p>
			<p class="paragraf"><span class="CharOverride-11">Tahmin edersin, sen olamadın kızılayım.”  </span></p>
			<p class="paragraf20">  </p>
			<p class="paragraf">O ilk ayrılık anı çok iğrenç mesela. Bu haksızlık ama, içim gitse bile; o bana yetmeyen aklım yitse bile olamaz sanki. Affedersem, ben kötü olcam biliyorum. Bu sahneyi milyonca kez yaşamama rağmen her seferinde ilk seferki gibi hissettiriyor namussuz.  </p>
			<p class="paragraf">Ben arayamam, ben güzel bir şey söyleyemem. Çünkü o beni yaraladı! Bunun karşılığı olarak; ona kanamam, inanamam, onunla olamam. Kurallar basit ama çok zor. Hatayı yapan o, bütün her şeyin içine sıçan o, beni gökten magmanın en derinine çottt diye yapıştıran o. Bütün her şeyin içine sıçan, güzel giden ne varsa bitiren, bizi biz yapan her şeyi toz buz eden.   </p>
			<p class="paragraf">Peki neden bunun acısını ben çekiyorum??? Allah aşkına, bu neyin adaleti kuzum? Bu matematiğe göre, şu an onun ölmüş, benim ise martini’lerimin zeytinlerini zenci mankenlerin göbeğinden yemem lazımken, neden acı çeken yine benim?   </p>
			<p class="paragraf20">  </p>
			<p class="paragraf"><span class="CharOverride-11">“Yuttuğum küçük toplu iğnem,   </span></p>
			<p class="paragraf"><span class="CharOverride-11">İçimde daimi yürüyen  </span></p>
			<p class="paragraf"><span class="CharOverride-11">Sen ayrılmaktan korkarken,  </span></p>
			<p class="paragraf"><span class="CharOverride-11">Farkında mısın? Cebinden ç</span><span class="CharOverride-11">oktan uçtum ben.”  </span></p>
			<p class="paragraf20">  </p>
			<p class="paragraf">Bir de en çok ne koyuyor biliyor musun? İnanmak. Hayır, başta zaten sana inanmak istemeyen benim. Seni sevmek istemeyen benim. Sonunda neden sanki ben bunlar için deliriyormuşum da, sen başına buyrukmuşsun gibi oluyor anlamıyorum.   </p>
			<p class="paragraf">Aşk kötü bir şey, aşk acıtıyor. Yaşarken haz aldığın ne varsa, bittiğinde götünden fitil fitil çıkarıyor. Her şey sonunda sadece senin inandığın, herkesin “ben demiştim” dediği kocaman bir yalana dönüşüyor.   </p>
			<p class="paragraf20">  </p>
			<p class="paragraf"><span class="CharOverride-11">“Ağırıma gidiyor, saygısızca gidişin,  </span></p>
			<p class="paragraf"><span class="CharOverride-11">Korkma durdu, büyümesi meselenin.”  </span></p>
			<p class="paragraf20">  </p>
			<p class="paragraf">Bir de ayrılık anını başında iyi kötü kafanda tasarlıyorsun tamam mı? Çünkü öncesinde o kadar acı çekmişsin, ortasında öyle korkmuşsun, gelecek için ölesiye telaşlanmışsın ki zaten en kötüsünü düşünüyorsun. Tamam, düşünüyorsun ama başına geldiğinde bu kadar acı çekeceğini hiç tahmin etmemiş oluyorsun. Yine de kafanda kurduğun en adi senaryolar bile yaşanılan kadar acı vermiyor.   </p>
			<p class="paragraf">Ben bi İstanbul depremi olur, orada bir şey olur sanıyordum. Hadi seni kaçırır mafyalar, ben burada kendimi feda ederim demiştim. Ne bileyim ya, sen kanser olursun, ben derdimden senden önce ölürümü bile düşünmüştüm de bunu düşünmemiştim. Bunu hak etmemiştim ya.   </p>
			<p class="paragraf20">  </p>
			<p class="paragraf"><span class="CharOverride-11">“Olan oldu, eşini kaybettin,   </span></p>
			<p class="paragraf"><span class="CharOverride-11">Eşini kaybetti benzerin.”  </span></p>
			<p class="paragraf20">  </p>
			<p class="paragraf">Sevildiğine inanmak ne âcizce bir şeymiş meğer. “Bu kadar mı kötüyüm” diyorsun. Ne yapmış olabilirim, bu acıyı iç organlarıma kadar çekmek için? Öksüz mü tokatladım, engelliler asansörüne mi işedim, full akbilim varken, ihtiyacı olana mı basmadım? Ne yaptım da bu acıyı çektim? Sana inanacak, senin ben olduğuna kanacak, ikimizden biz yapacak onca yalan materyali nasıl buldum?   </p>
			<p class="paragraf">Ve biliyorum, adım gibi biliyorum. Olur da senden hesap sormaya çalışırsam; olur ya, acıdan beynimi kaybedip, sana “neden?” diye sorarsam, alacağım cevabı çok iyi biliyorum. Suçlu benim. Nasıl oluyor inan bilmiyorum ama konuşursak suçlanacak olan kişi benim. Bu artık benim seni affetmek isteyişimden mi, yoksa senin kendine bok sürdürmemenden mi bilmiyorum ama sonunda kafanı iki sallayıp, “son kez sana bakıyorum” bakışı yapacak olan sensin.   </p>
			<p class="paragraf">O yüzden kusura bakma, şu ana kadar hiçbir zerreme bakmadığın gibi kusuruma da bakma ama sana “neden” diye sormayacağım.   </p>
		</div>
	</body>
</html>