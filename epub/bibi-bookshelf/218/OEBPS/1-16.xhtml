<html xmlns="http://www.w3.org/1999/xhtml">
	<head>
		<title>1-16</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-16" xml:lang="en-GB">Çocuk kaybedicisi olmak benim suçum değil.  </p>
			<p class="bos">Kilo almışım! Allahım işte yine lanetim başladı! İlişki kilosu bangır bangır geliyor. Yaz başında bana büyük geldiği için içinde kaybolduğum mayo, şu an her tarafımı pörtletiyor. Off sen tut, bütün kış kazakların içinde incecik incecik dolan. Yaz gelsin, yine bavul gibi ol. Resmen, evren götümü başımı açmamı istemiyor bence.   </p>
			<p class="paragraf">Ayna karşısına geçmişken hemen plajda olası tehlikelere karşı mayomun duruşuna baktım. Sanki çok yüzüyormuşum gibi kulaç denemeleri yaptım, straplez olduğu için meme tarafı açıldı. Bişi oldu da koşmak zorunda kaldım hadi diye biraz koştum, yine açıldı. Yukarı doğru iyice çekiştirdim bu kez de pörtlediler. Bi inat ettim ya, ille onu giycem yani. Git başka bi tane giy ama olmaz. Gittim, açılmasın diye göğüs kısmına başka bir bikinimin ipini diktim. Öyle çocuk gibi onu da başımdan geçirip, çıktım dışarı.   </p>
			<p class="paragraf">Plaja mı gidiyoruz, adam dövmeye mi belli değil. Beni gör nasıl sinirliyim, nasıl köpürüyorum, anlatamam. Osi de anlam veremiyor. “Neyin var?” diyip duruyor ama o her neyin var dediğinde, motorun arkasından kafasını kırtt diye kopartıp atasım geliyor. “Şişmanım, anlıyor musun şişman! Senin yüzünden yine şişmanladım,” diye ağlamak istiyorum. Sanki ağzıma zorla dürümleri o sokmuş gibi, onu suçlamak istiyorum.   </p>
			<p class="paragraf">Senelerce aç kaldım. Her gün pilates, yürüyüş, Allah ne verdiyse yaptım. İçmediğim bitkinin çayı kalmadı. Yemediğim tadı leş gibi tropikal meyve kalmadı. Bu reva mı ha reva mı? Bi ay kaçırdık diye hemen cezalandırılır mı insan ya!   </p>
			<p class="paragraf">Bir de dünkü grupla gidiyoruz ya, daha sinirliyim. Godik yine bilmiş bilmiş konuşup beni çıldırtacak. Off bir yandan da artık böyle arkadaşlarımız olmalı diyorum. Çoğu evli ya da nişanlı gruplar. Bunlara alışmalıyız artık. Osi’nin diğer arkadaşları, yani Allah korusun. Onlardansa bunlar daha iyi gibi. Gittik yanlarına oturduk. Baktım da hayret Godik yok ortalıkta, gelmemiş. Nişanlısı burada ama kendisi teşrif etmemiş diye düşünürken karşımda gri gri parlamaya başladı.   </p>
			<p class="paragraf">Ya sen bu koskoca tekstil cenneti vatan toprakları içinde, neden benim mayomun aynısını giyiyorsun! Bir de “İnanmıyorummmmmm, aynısııııııaaaa!” diye atladı üstüme. Sonra da Osi’yi çağırdı.  </p>
			<p class="paragraf">“Bence ikimiz arasında dur da fotoğraf çekilelimm, ‘iki aynı mayo arasında dilek tutuyorum!’ diye.”  </p>
			<p class="paragraf">Osi’ye “öyle bir fotoğraf karesinde olursan eğer, iç organlarını kıçından çıkartıp tek tek kuma gömerim” bakışımla baktım. Geri zekâlı karıya bak, ben tombiş tombiş çıkıcam, kendi yanımda aynı mayoyla, Victoria’s Secret meleği gibi. Onların cücesi ama yine de güzel durmuş fallikte!   </p>
			<p class="paragraf">Ben böyle istemsizce kızı göz hapsine almaya başladım. Acaba onun da meme tarafı açılıyor mu diye. Hayır, açılıyorsa belki markaya dava açarız falan diye düşünüyorum. Ama yok, kız hopluyor, zıplıyor, fıldır fıldır taklalar atıyor, yine de açılmıyor! Ben buna sinir olurken, Osi ne yapıyor diye bi bakayım dedim.   </p>
			<p class="paragraf">Gelenlerden biri çocuğunu da getirmiş. Onunla kumdan kale yaptıklarını zannediyorlar ama daha çok peribacası yapmışlar. Şöyle bi daha bakınca Osi’nin de baya kilo aldığını farkediyorum. Hem de bayaaa almış. Pofidik olmuş. Ayy bizim bununla sonumuzu görüyorum ben. Birbirimizi koltuklardan iticez, sığmıyoruz diye. Her gece çiğ köfteyi nar ekşisine batırıp batırıp birbirimize yedircez.   </p>
			<p class="paragraf">Allahımmm! Şimdi ona kilo vermesini söylesem ayıp olur mu? Yoksa sal gitsin, şimdi ben kilo veremicem, o verecek falan... Yok yere ilişkinin şişmanı olmayayım. Rejime giren erkek de hiç çekilmez, onlar bi anda kaptırıyor kendini. Sonra kendimi sabahları yumurtanın beyazından omlet yaparken bulmayayım. “İyi bu iyi...” diye, müstakbel kocama şişmanladığını söyleyip söylemenin hesabını yaparken, Godik geldi yanıma. Yine coğrafya dersinde hiç duymadığım bi ülkenin nesini kurtardığını anlatacak acaba? Tamam iyisin anladık, en iyi sensin, kalbin beyaz ışık fışkırtıyor ama bi dur, fazlası da bayıyor insanı. Osi’yi gösterdi, “Ayy” dedi “Osi’ye babalık ne güzel yakışıyor.”  </p>
			<p class="paragraf">Offf! İnsanlar hamileyim diye Osi ile evlenmeye karar verdiğimizi sanıyorlar. Yoksa neden evlensinler diye mi düşünüyorlar acaba. Hoş ben olsam ben de öyle düşünürdüm. O ayrı. Bu da işte o küçücük aklıyla ağzımı arayacak. İşte güya hamile miyim değil miyim diye yokluyor.   </p>
			<p class="paragraf">“Aaa, hayır tatlım hamile falan değilim.”   </p>
			<p class="paragraf">Ben öyle diyince bu bir utandı, eli ayağına dolandı.   </p>
			<p class="paragraf">“Ay çok özür dilerim, göbeğine falan baktığımı gördüysen ondan değil, yani hiç düşünmedim gerçekten.”  </p>
			<p class="paragraf">Göbeğime mi bakmış bu! O lafından sonra panikle içime bi anda lok diye çektim göbeğimi. Off sabah ne yediysem ağzıma geldi. Yok, ne kadar içeri çeksem de o göbek çekilmiyor. Bir de olmaz olmaz ikiye katlanası tuttu. Şu an bedenim kocaman bir merdaneli çamaşır makinesine benziyor. Göbişimin katlanma çizgisi büyüdükçe büyüyor.   </p>
			<p class="paragraf">Ayağa kalktım, tuvalete gideyim de çişimi falan yaparsam belki iner umuduyla. Bir taraftan da giderken inşallah götüme bakmaz diye üstüme kimono falan geçiriyorum. Bu kimonolarla da eltiye benzeyen bi ben varım sanırım. Yemin ederim gram yakışmıyor. Tam o sırada, Osi çocuğu benim yanıma gönderdi. Beraber gidip gelmemiz için. Bir de arkamdan “Kaybetme haa, bak!” diye bok bok espiriler yapıyor.   </p>
			<p class="paragraf">Bununla da bunu bi konuşsam iyi olacak. Şu densiz densiz espirilerinden vazgeçmesi lazım. Hayır, bi de ayı gibi gülüyor ya daha çıldırıyorum. Git başkasına yap şakalarını. Ben sana “Tekerlek gibi olmuşsun hohoho,” diyor muyum? Zaten iyilik kumkuması arkadaşın sapık gibi sürekli götüme başıma baktığını iddia etti. Ayy o ne ya öyle, göbeğime bakıyormuş. Sen de haklısın bacım, boyun göbeğime denk geliyorsa yapacak bişi yok.   </p>
			<p class="paragraf">Bu plaj tuvaletlerinde de makyaj yapan kızları hiç anlayamayacağım sanırım. Boncuk boncuk terlerken suratıma hayatta onları süremem. Zaten güneş kremini suratıma öyle boca etmişim ki emekli öğretmen Nermin Abla gibi bembeyaz bir katman var suratımda. Ayy ne yapayım, sonra lekeleniyorum. İki dakika şurada parlayacağım diye, bütün kışı lekeli geçiriyorum! Neyse ben Osi’ye kızmaya devam edeyim diyerek, bütün yolu mır mır kendimle konuşarak döndüm. Döndüm dönmesine de, bi sorun vardı sanki. Herkes benden bir şey istemiş ama ben getirmemişim gibi bakıyor. Tam giderken arkamdan biri, bira al falan dedi de duymadım mı acaba? Eee onlar da... garson muyum ben canım, git siparişini ver di mi? Hâlâ bakıyorlar, hatta kızlardan biri kafa sallıyor bana. “Nerede?” dermişcesine. Ne nerede, ne?   </p>
			<p class="paragraf">Hiiiii çocuk!!!! Allahım çocuğu unuttum!!!!!  </p>
			<p class="paragraf">Oturduğum yerden fırladığım gibi kalktım, gerisin geriye o yolu koştum. Tuvaletin oraya yaklaşırken, çocuğa seslendim. Bütün kapıları tek tek yokladım. Çocuk yoktu. Kafeye gitmiştir kesin diye oraya gittim. Yok! Çalışanlara sordum, “Burada şişmanca, çirkin bi çocuk gördünüz mü?” diye. Yok! Bir daha tuvaletin orası falan derken Osi yanıma geldi.   </p>
			<p class="paragraf">“Vaktimiz varken kaçalım bence,” diye bi fikir sundu. Bence de en mantıklısı kaçmak gibi duruyordu ama olgunluk sınırları içine girmiyordu işte. Olgunluk denilen şey ne sıkıcı oysa. Sorumluluklarını yerine getirmek, hatalarınla yüzleşmek, çocuk kaybetmemek falan.   </p>
			<p class="paragraf">“Sen kaç, beni tanıdılar!” minvalinde durdurdum onu. Artık beni teselli etmek için midir bilmiyorum ama işte “Onlar da çocuklarını bana bırakmasalarmış. Bakmak zorunda mıymışım? Zaten o çikoya bişi olmazmış, şu an bir yerlerde birinin yemeğini yiyormuş. Yenisini yaparlarmış ne olacakmış,” gibisinden şeyleri tek tek sıraladı.   </p>
			<p class="paragraf">Hayır, umuyorum beni teselli için bunları söylemiş olsun. Eğer kendi düşünceleriyse, durum biraz korkutucu. İlerde “Ayy bu çok çirkin çocuk olmuş, al sen bunu at, biz yenisini yapalım,” falan der gibi. Az önce çocukla kumdan kaleler yaparken oysa ne kadar da babacan duruyordu. Hoş, sonunda çocuğu kuma gömdü ama olsun.   </p>
			<p class="paragraf">Başımı öne eğe eğe gittim yanlarına. Tabii hepsi telaş içinde, hemen ayaklandılar. Off şu kıza da malzeme çıktı resmen. Kendini gösterecek ya, bu fırsatı kaçırır mı gözleri parladı yemin ederim. 90’lar porno filmlerinin sahil güvenlik kızıymışçasına kalktı ayağa. Hah! dedim, bu kez kesin düştü mayosu! Yine düşmedi, zamkladı mı ne yaptı kız onu oraya, yerinden kıpırdamıyor bi türlü! Hemen herkese direktifler vermeye başladı. Ayy Allah aşkına sen kimsin de seni dinleyelim? Bu kez ne yaptın, beyaz kadın ticaretini mi engelledin? Amerika’da organ kaçakçılığı mücadele timinde miydin? Ne yapmış olabilirsin de sana bu vasfı biz verelim?? diye içimden geçirirken...  </p>
			<p class="paragraf">“Siz o tarafa gidin, siz ikiniz bence tuvaletlere bakın. Pucca güvenliğe söyledin değil mi?”  </p>
			<p class="paragraf">Güvenlik mi? O da nereden çıktı şimdi? Söylemem lazım mıydı acaba? Hayır, söylemedim dersem herkes hem çocuk kaybedicisi hem de salak olduğumu düşünecek. Osi hemen atladı önüme, âdeta bir kahramanmışçasına, “Ben bütün hepsine tek tek sorarım, anons ettiririm hatta,” diyerek fırladı gitti. Ohh dedim çok şükür! O sırada beynim yalan söyleyip, söylememe arasında kaldığından devre attığı için arada kime ne görev verildi bilmiyorum ama ben, beş tane kadının olduğu grupla arka tarafları arayacaktım. Keşke Osi’nin arkasından ben de koşsaymışım. Ya da onun dediği gibi başta kaçıp gidecektim. Beş kadın şu an benden nefret ediyor olmalı. Çocuk kaybedicisi oldum resmen!   </p>
			<p class="paragraf">Çocuğu ararken, Godik bu kez benim üzerimden prim yapmaya devam etti. Yüz kez tekrarladı, “Senin suçun değil, sakın kendini kötü hissetme herkes kaybedebilir. Yanii başına bir şey gelirse sakın kendini suçlayıp, senelerce travma yaşayıp, intihar etmek zorunda kalma.”   </p>
			<p class="paragraf">Anladık, tamam dedikçe uzattı da uzattı muhabbeti. Sonrasında bi anda kadın fazlalığı nedeniyle olay dedikoduya kadar gitti. Kendimi beş yaşında bir çocuğun dedikodusunu yaparken buldum. Ardından eğitim sistemini eleştirmeye başladık, sonrasında çocuğun anasının babasının dedikodusu derken; konu televizyonun çocuklara olan zararına geldi. Hatta bi ara çocuğu aradığımızı unuttum. Kuma yazı yaza yaza gidiyordum, “Ee sonra” falan diyerek.   </p>
			<p class="paragraf">Godik kendinden beklenir bir hareketle yanaklarında köfte varmışcasına konuşmaya başladı. Televizyon kadar zararlı bir alet olamazmış. Çocuğu olunca asla televizyon izletmeyecekmiş. Bizim nesli harcamışlar böyle bilmem ne de bilmem ne. Şu, “Asla televizyon izlemem!” diyen insanlar da bana ne bileyim, biraz şov yapıyor gibi geliyor. Yani ne yapacaksın abi, sabah akşam kitap okuyamazsın ya. Sonra sevmediğin misafir gelince aç kurtul işte. Ertesi gün milletle konuşacağın bi çift şeyin oluyor.   </p>
			<p class="paragraf">Mesela Müge Anlı’nın bile çözemediği Nazmiye Çam cinayetini de bilmen lazım. “İnsanları aptallaştırıyorlar,” diye sunulan her konuşmadan tiksiniyorum. İnternet insanları aptallaştırıyor, basın insanları aptallaştırıyor, televizyon öyle. Bence senin aptallaşasın varmış, ottan boktan mal oluyorsun.   </p>
			<p class="paragraf">Amaaaaan insanlar sanki çok zeki, o televizyonu açık bıraktın diye beynini mi yaktı? İnsan zaten et beyinli bi canlı. Demek ki geri zekâlı gibi günde on iki saat televizyon izlemeye ihtiyacı var adamın. Niye bunu elinden alıyorsun? Bu konuştu da konuştu, dayanamadım en sonunda girdim araya. Tutamadım kendimi.   </p>
			<p class="paragraf">“Bana bu tür at gözlüklü konuşmalar fazla Orta Çağ geliyor. Kilisenin teknoloji düşmanı olduğu seneler gibi. Sen oturup evine televizyonu, interneti istediğin kadar alma. İnsanlık değişecek, değişmek zorunda, bu bir kural. Hem ‘Televizyondan ille bilgi almak istiyorum,’ diyen insan bana göre aptaldır. Senin de kabul ettiğin gibi alt tarafı televizyon. Hem, bence devrin her teknoloji ürünü sosyalleşme için iyi bir dayanak. Misal, <span class="CharOverride-11">7 Numara</span>’yı hepimiz biliriz değil mi? Sonra<span class="CharOverride-11"> Çılgın Bediş</span>. <span class="CharOverride-11">Hugo</span>’da gerçekten küfreden çocuk var mıydı yok muydu? Her gün okulda bunları konuşurduk, <span class="CharOverride-11">Ayrılsak da Beraberiz</span>’i anlatırdık birbirimize. <span class="CharOverride-11">Vahşi Güzel</span> için eve koştururduk!..”  </p>
			<p class="paragraf">Ben böyle, filmlerde son dakikada insanları birleştiren adam vardır ya, “DURUN, HEPİMİZ KARDEŞİZ!” gibisinden haykırarak az önce birbirlerini yiyen insanları barışa getirecek gibiydim. İşte aynı coşku bende de vardı, hepimiz tek bir yürek olacaktık. “Evet ya, evet!” diyerek yanımızdakine sarılacaktık. Gözlerimiz dolacaktı, hatta kimimiz bırakacak kendini kana kana ağlayacaktı. Ben böyle bu coşku selinin en yükseklerinde dolanırken, pat diye sözümü kesti, orospu!  </p>
			<p class="paragraf">“İşte bu yüzden istemiyorum. Ben istiyorum, çocuklarım Dickens anlatsın, Gogol tartışsın ertesi gün okula gidince. NASA’dan bahsetsin. Büyüdüğü zamansa, ona hiçbir katkı sağlamamış o aptal programları hatırlamaktansa, güzel filmleri hatırlasın.”  </p>
			<p class="paragraf">Az önce bana hak verirmiş gibi kafa sallayan kızlar hemen onun tarafına geçti tabii. Kaldım bok gibi. Çıcıklırım dıckıns ınlıtsın mış. Dickens siksin seni, evirsin çevirsin siksin salak karı. Çocuğun olduğunda zar zar ağlayınca ben görcem seni. Reklamları açıp, önüne dikmezsen ne olayım! Allahım yarabbim ya!   </p>
			<p class="paragraf">Biz böyle mıymıy geçerken çocuğu buldular. Anons yaptırınca bir aile almış getirmiş. Yani tamam çocuğa bir parça ama böyle minicik bir parça göz kulak olmam lazımdı. Yine de çocuk ilk fırsatta başka ailelerin yanına kaçıyorsa, aile de yani kendinde biraz suç bulmalı. Artık nasıl bakamadılarsa.   </p>
			<p class="paragraf">Neyse, o konuya hiç girip canımı sıkmak istemiyorum açıkçası. Bir daha kimsenin çocuğunu da emanet olarak falan almayacağım. Hep başıma bela getiriyor piç kuruları. Sevimliliklerini başkası çeksin, ben anca cefalarını çekiyorum! Bence çocuklar bana uğursuz geliyor. Ne zaman bi çocuk bakmaya çalışsam ya da böyle iki dakika yanıma koysalar, sonu hep kötü bitiyor. Acaba çocuk bakımı falanla ilgili ders mi alsam?   </p>
			<p class="paragraf">Şu an büyük ihtimalle Osi, çocuk haneme bir eksi puan yerleştirdi. Bu sınavı korkarım atlatamadım.  </p>
			<p class="paragraf">Offffff!  </p>
		</div>
	</body>
</html>