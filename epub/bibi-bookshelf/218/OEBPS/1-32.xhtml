<html xmlns="http://www.w3.org/1999/xhtml">
	<head>
		<title>1-32</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-32" xml:lang="en-GB">Götü gözüken gelin  </p>
			<p class="bos">Bu akşam erken uyumalıyım, yarın hayatımın en önemli günlerinden biri olacak. Gelin oluyorum! En son bu heyecanı, üniversite sınavına girmeden önceki gece yaşamıştım. Şimdi de aynı şeyi hissediyorum. Uyumam lazım diye yatağa girdim ama yok, bir türlü uyuyamıyorum! Koyun sayma, papatya-melisa çayı, lavanta yağı. Ne yaptıysam olmadı, uyuyamadım. En son hafiften uyur gibi oldum, uykuyla uyanıklık arasında bir yerde kaldığım an...   </p>
			<p class="paragraf">Biri beni çağırıyor ama sesin nereden geldiğini bi türlü çözemiyorum. “Puccaaa, Puccaaaa!” Sağa bakıyorum, sola bakıyorum kimse yok. Rüyada olduğumu da anlamadım. “Efendim” diyorum ama cevap yok: “Puccaaa, Puccaaaa!”   </p>
			<p class="paragraf">Ölüyorum! Neyse en azından nikâhı yaptık. Evlenmeden ölmeyeceğim. Yani benim bu hayata umut dolu bakan düşüncelerim de... Sürekli ama beni çağırıyor, “Tamam, anladık be, gelcem! Bi dur hayatım gözümün önünden film şeridi gibi geçsin. Öyle pat diye olur mu?”  </p>
			<p class="paragraf">Hayatımı gözümün önünden geçirmeye çalışıyorum ama aklıma sadece “gelinlik yetişmeyecek” geliyor. Tabutumun üstüne falan serecekler muhtemelen. Keşke duvaklı yaptırsaydım, o minicik gelinlik hiç tabuta olur mu ya!   </p>
			<p class="paragraf">Hâlâ inatla çağırıyor, “Eeee geldim işte be!” diye tek nefesle bir uyandım, baktım, Osi karşımda pikeyi kafasına çekmiş titriyor. Ne oldu diye ayaklandım hemen. Kendini yere attı, sağa sola dönüp duruyor. “Ölüyorum, kalbim kötü, kalp krizi geçiriyorum sanırım,” diye ağlamaklı konuşuyor.   </p>
			<p class="paragraf">Önce bi korktum, hemen elimi kalbine götürdüm. Hayır, ne anlayacaksam. Ulan keşke ben ölseydim. “Karının bahtına bak, damat düğünden bi gün önce öldü” diyecekler. O yerde debeleniyor, ben ondan daha çok debeleniyorum. “Vay benim kör talihim,” diye. Sonra aklıma geldi! Osi’de panik atak var. Büyük ihtimal strese girdiği için, nöbet geçiriyor.   </p>
			<p class="paragraf">O debelenmeye devam etti, ben bi oh çekip çekmecede ilaçlarını aramaya başladım. İlaçları bitmiş. Hoş, sabah bi tane almıştı zaten. İkincisi fazla mı olur, ne yapar bilmiyorum. Bi yandan da uyumazsam yarın suratım şişecek. Zaten zor uyudum. Uykum da var. Neticede, ölmeyecek. Ben de yapılacak en doğru şeyi yaptım.   </p>
			<p class="paragraf">“Kalp krizi falan geçirmiyorsun. Geçirirsen ağzına sıçarım senin! Düğünden bi gün önce ölmek ne ya? Psikolojik, canını sıkma. Yat, uyu yarına bişeyin kalmaz,” diyerek döndüm götümü uyumaya devam ettim. Edemedim daha doğrusu. Buzağı gibi inliyor Osi, “Ölüyorum” diye. Başka odada yatcam ama bütün odalar dolu. Ya sabır diyerek kalktım. Telefonumu ona attım.  </p>
			<p class="paragraf">“Nöbetçi eczane uygulaması var, ordan bak. İlacını git al, bişeyin yok.”  </p>
			<p class="paragraf">Bu çıktı gitti. Giderken ama bin tane laf söyledi. Yok ben ne biçim insan mışım. İnsan mıymışım. Hiç kalbim yokmuş. O ölüp giderken bile uykumu düşünüyormuşum.   </p>
			<p class="paragraf">Geri zekâlı, gelinim ben gelin! Suratım şişerse ne yaparım! Hem ölmüyorsun da. Ölen insan tıpı tıpı ilaç almaya mı gider? Keşke onunla gitseymişim ama... Çünkü yol boyunca sürekli beni aradı. Sonunda aldı da ilacını, rahatladı. Yani umarım rahatlamıştır, sonrasında uykuya daldım çünkü.   </p>
			<p class="paragraf">Sabah uyandım, aynada suratımı bir gördüm. Aman Allahım! Makyajsız Bülent Ersoy gibi! Şişmiş işte yaaa! Banyoya gircem, sıcak su yok. Aşağıdan sürekli çığlık sesleri geliyor. Babamlar, köpekleri bir o tarafa indiriyor; bir bu tarafa. Gelinliğim yok! Ayakkabı almaya gidicem daha. Dünya üzerinde kim, ayakkabısını düğün günü almış Allah aşkına! Dün yaptırdığım pedikür bozulmuş. Alnımda kocaman bir sivilce! Ve babam arkadan, “Kızım yapabileceğim bir şey var mı?” diye hâlâ soruyor. Bir taraftan da “Gömleği bana küçük almışsınız, onu değiştirsenize,” diyor. Düğün günümde bir bu eksikti! Kendi gelinliğim bitti, babamın gömleğini düşünmek zorundayım bir de.   </p>
			<p class="paragraf">Her şeyi elime yüzüme bulaştırdım. “Kimse yardım etmesin, ikimiz yapalım” diyen dilimi sikeyim. Sadece bir nikâh yapıp geçecektik. Telefonumda, organizatör kızın mesajları var. Yine eksik, yine yetişmeyen paralar, yine çabuk vermem kararlar. Bu kez bardak yokmuş. Gömlek bitti şimdi bardağı düşünmem lazım. Ve daha güne yeni başladık.   </p>
			<p class="paragraf">Banyoda oturdum, ağlamaya başladım. Babam hâlâ dışarda, “Fişi verin ben değiştiririm, fiş nerede, kızım baksana faturasını nereye koydunuz?” diyip duruyor. Yedim o fişi, yedim!  </p>
			<p class="paragraf">Osi geldi yanıma, oturdu önüme.   </p>
			<p class="paragraf">“Hepsini hallediyoruz, merak etme. Ben aşağıya inip, sıcak suyu hemen yapıyorum. Gelinlik, oraya gelecek zaten. Otele gitmeden, ayakkabıyı iki dakikada çözeriz. Zaten açık renk olacak ne önemi var. Yüzün de şişmemiş. Bi soğuk suyla yıka bak, toparlar. Gömleği de aşağıdan bi yerden yenisini alsınlar. Hiç uğraşmasınlar. Şimdi ben sana kahveni yapıyorum. Oradan da güzel bir kahvaltı yaparız. Sonra da her şey tak tak tak hallolacak.”  </p>
			<p class="paragraf">O bana böyle yapınca, gece yaptığım şeyden öyle bir utandım ki. Ben böyle konularda inanılmaz öküz oluyorum. Teselli etmek, hiç benlik bir olay değil. Yalan söylüyormuşum gibi geliyor. Çünkü o sırada gerçekten şu siktiğimin sıfatı şişecek diye düşünürken, elinden tutup rol yapmak yalancılıkmış gibi. Aslında değil, tabii doğru olan o sırada onu düşünmemek, orası ayrı mevzu tabii.   </p>
			<p class="paragraf">O da şu an büyük ihtimalle “Sikerim, suratın şişti diye ne tatava kopardın be kızım!” falan diyordur içinden. Bari, gece uyku sersemiydim anlamadım falan diyeyim de, beni bencil bir leş gibi görmesin.   </p>
			<p class="paragraf">Bu arada evden alınma diye bir olay varmış, hiç haberim yok. Zodi, “Davulla alınman lazımdı!” diyip duruyor. Gelinliğe benzeyen ama gelinlik olmayan bir şey giymem gerekliymiş. Keşke öncesinde bir araştırsaydım, gerçi yine de davulla kendimi aldırtmazdım sanırım. Evde bulduğum beyaz bir şeyi giydim çıktım ya, kim uğraşacak onlarla.   </p>
			<p class="paragraf">Kahvaltıyı yaptık, kahvaltı boyunca tabii telefonum hiç susmadı: Sürekli bir eksik, devamlı ama. Bir taraftan da az yemeliyim diye düşünüyorum ama stres daha çok yediriyor beni.  </p>
			<p class="paragraf">Tam kendimi yere atıp, ikinci ağlama krizine giriyordum ki Osi telefonumu kapattı. Kendi telefonunu da.   </p>
			<p class="paragraf">“Ya en fazla ne olacak olabilir? Biz eğlenmek için düğün yapmıyor muyuz kızım? Bırak kendini, seni bu kadar darlayacaksa ne anlamı var? Bugün senin günün, normalde her şeyin dört dörtlüktü de bugün mü pürüz çıktı?”   </p>
			<p class="paragraf">Amaaaan Osi ya, yine beni utandırdı. Artık bilerek mi yapıyor, dün gecenin intikamını böyle mi alıyor, anlamadım. Biraz fazla iyi yalnız. Ya da gece çok ilaç aldı, beyni uyuştu, bilmiyorum.   </p>
			<p class="paragraf">Kahvaltıdan sonra ayakkabı almaya gittik. Tek renk ayakkabı alacağımız için sorun olmaz, hemen bulurum diyordum ama bir şeyi arıyorsan; o şeyi asla bulamazsın kuralını unutmuşum. Yok, yok, yok! Şu gelinliğin altına spor ayakkabısı giyenleri anlıyorum şu an. Onlar da kesin benim gibi arayıp, bulamadılar. Sonra bir sinirle geçirdiler spor ayakkabılarını. Hayır, gittim götümde gelinlik diktirdim. Onun altına spor giyersem, hobit gelini gibi olacağım. Yedinci mağazaya girince dayamadım, tam istediğim model olmasa bile açık renk olanı aldım, çıktım.   </p>
			<p class="paragraf">Otele geldik, ayakkabıyı bir daha deneyeyim dedim. Ayyy az önce ayağıma tam gelen; şu an küçük oldu. İçine buz kalıplarını koyup, otelin buzdolabına ayakkabıları yerleştirdim.   </p>
			<p class="paragraf">Kuaförden önce Osi’nin arkadaşları geldi. Benim gelin odam bir anda asker uğurlama odasına döndü. Odanın her tarafında kıllı adamlar var. Hepsi öküz gibi bağırıyor, seksist espiriler yapıyor ve içiyor.   </p>
			<p class="paragraf">En azından kuaför geldi de gelin olduğumu hatırladım biraz. Bu kez de bizim kızlar geç kaldı. Ve vaktim yok diye prova yaptırmadığıma pişman oldum. Allahım, tek başıma gelin başımın nasıl olacağına karar vermek zorundayım. Hayatım boyunca saçımı bir kere bile kıvırcık yaptırmamış olmama rağmen, orada nasıl oldu bilmiyorum, kıvırcığı kabul ettim.   </p>
			<p class="paragraf">Ya sen geri zekâlı mısın Pucca? Kıvırcık gelin başı mı olur! Yan tarafa vualet yerleştirilecek Allah’tan da en azından kafamın bir tarafı gözükmeyecek. Makyaj desen, yanlış renkleri seçtim. Küçük Ceylan’a benzedim. Baya Türkücü Ceylan’ın klip çekimleri gibi. Allahım hiçbir şey istediğim gibi olmuyor. Yani daha doğrusu ne istediğimi bilmiyorum.   </p>
			<p class="paragraf">Kızlar daha gelmedi, Osi ve arkadaşları baya sarhoş oldu ve hepsi gerdek yatağımın üstünde pis pis çoraplarıyla oturuyor. O yatağın üstü az önce balonlar ve gül yapraklarıyla doluydu oysa. Gelinliğim hâlâ ortada yok.   </p>
			<p class="paragraf">Kızlar sonunda geldi, hepsinin makyajı benden güzel olmuş. Saçları da. Kızlara nasıl olduğumu soruyorum ayıp olmasın diye “Çok güzel olmuşsun,” diyorlar ama cevap verirken bana bile bakmıyorlar.   </p>
			<p class="paragraf">Bu kez gerdek yatağımın üstündeki insan sayısı onu geçti. Osi odanın içinde şort, gömlek ve viski şişesiyle dolanıyor. Papyonu yerde geziyor. Herkesin elinde içki kadehi.   </p>
			<p class="paragraf">Bir kamera bizi kaydediyor ama ben domuz gibiyim şu an. Suratım beş karış asık. Zaten, o makyaj yapılmadan önce çekim yapılmasına asla izin vermedim. Ayy o ne ya, neyin özgüvenidir bu töbe töbe! Bir de o düğün videolarını gerçekten izleyen var mı çok merak ediyorum. Onlardan klip yapıyorlar, sıkıcı sıkıcı hepsi birbirinin aynısı. Şeyi de istemedim mesela, dış çekim! Osi ile beraber gelinliğimi giyip, denize falan sokacaklardı beni.   </p>
			<p class="paragraf">Ayyy hâlâ gelinliğim ortada yok.   </p>
			<p class="paragraf">Bu arada hassiktir, asıl şeyi unuttuk biz... Düğün yerinde fotoğrafçı yok! Eee milleti kim çekecek? Yaa ben nasıl unuttum bunu! Neyse ya, herkesin telefonu var nasılsa oradan çekerler işte.   </p>
			<p class="paragraf">Sonunda gelinliğim geldi! Ayakkabının rengini gelinliğe göre koyu almışım. Ve sanki ayakkabı olmadı, sanki değil, hiç olmadı.   </p>
			<p class="paragraf">Kızlar ayıp olmasın diye, tekrar “Çok güzel olmuş,” dediler ama sonunda, “Kimse ayakkabına bakmaz, merak etmez,” diye de eklemeyi unutmadılar. Bu arada ayakkabıyı buzun içinde fazla tuttum sanırım, parmaklarım dışarı fırlamaya başladı.   </p>
			<p class="paragraf">Gazeteden röportaj için geldiler, Osi baya sarhoş ve çok mutlu. Osi’nin arkadaşları inanılmaz mutlu. Bizim kızlar çok güzel ve çok mutlu.   </p>
			<p class="paragraf">Bense kıvırcık saçlı bir Ceylan’ım. Kendimi ağayla zorla evlendirilen toy köylü kızı gibi hissediyorum.   </p>
			<p class="paragraf">En sonunda dayanamadım gizli gizli bir şişe şarabı aldım, tuvalete gittim. Klozetin üzerine oturdum. Üstüme dökmemek için iyice öne doğru eğilip, şarabı kafama diktim. Düğün günümde asla sarhoş olmayacağım diyordum ama kimse kusura bakmasın da bütün millet laylaylom eğlenirken ben böyle kalacak değilim.   </p>
			<p class="paragraf">Gizli gizli şişenin çeyreğini içtim, kalanını küvetin içine sakladım. Tuvaletten her çıktığımda daha mutlu, daha sakin, daha her şeyi kabullenmiştim.   </p>
			<p class="paragraf">Bu arada eksikler bir bir söylenmeye başladı. Düğün pastasını da unutmuşuz. Aslında unutmadık, zaten düğün pastalarını sevmediğim için millet de yemesin demiştim. Bir de o pasta kesme merasimini sevmiyorum ben. Onun yerine köfte ekmek yerler diye düşündüm. Mantıklı bence.   </p>
			<p class="paragraf">Nikâh şekerini unutmuşuz. Onu da unutmadık aslında. Milletin verdiği nikâh şekerini yolda atıyordum ben. Benimkini de nasılsa atacaklar. Onun yerine daha mantıklı bir şey koyayım dedim.   </p>
			<p class="paragraf">“Hangover kiti” hazırladık, ertesi sabah işlerine yarayacak ne varsa, paketin içinde bulsunlar işte. Kahvesinden, ağrı kesicisine kadar. Osi ile prezervatif konusunda bir tartıştık. “Babamlar geliyor düğüne, prezervatifi görünce adamın kalbine iner,” dese bile prezervatifi kitin içine koydurdum. Çünkü, Osi’nin arkadaşlarını gördüm, tanıyorum. İşimi şansa bırakamam kusura bakmasın!   </p>
			<p class="paragraf">Ve en önemlisi, belediye başkanı yalandan bile olsa nikâhımızı kıyacaktı, o da gelemeyecekmiş. Üstelik, kıymak isteyen de kendisiydi. Hatta “Size ne şaka yapayım orda?” diye bile sormuştu. Son saniye mi söylenir, be adam. Oy isteme dönemi gelince, nasıl olsa ben bu ortada bırakmayı hatırlatırım kendisine.   </p>
			<p class="paragraf">Hemen kız grubumuzdan birini ayarladık, cübbesiyle nikâhımızı kıymaya geldi.   </p>
			<p class="paragraf">Her, bir eksiğin söylendiği, her unutulan akrabaların hatırlatıldığı, her sorun çıktığı an; tuvalete gide gele, o bir şişe şarabı bitirdim. En son odadan çıkarken şarkılar söylüyordum.   </p>
			<p class="paragraf">Küçükçiftlik Park’a gittik. Düğün kısmına girmeden bir iki fotoğraf çektirmemiz lazım ama benim gelinliğimin kısalığından sürekli götüm gözüküyor. Osi sürekli eteklerimi çekiştirip duruyor. “Götü gözüken gelin mi olur?” diye çıldırdı adam. Bense artık şarabın etkisiyle ufffuuuuuuu kendimi yerden yere atıyorum, bi pozlar bi pozlar.   </p>
			<p class="paragraf">Ve sonunda artık içeri girdik. Kalbim ağzımdan çıkacak gibi atıyordu. İçeri girmeden önce tabii, Osi’ye son uyarısını da yaptım. “Bok bok espiriler yaparsan yemin ederim, evlenmiyorum derim,” diye. Malımı iyi biliyorum, çünkü bir haftadır, orada yapacağı espirileri kafasında tasarlıyor. Evliliğin erkek üzerinde olan yıkıcı etkisiyle ilgili muhabbetleri yapacak belli. Daha çıkarken, içinden mırmır konuşuyordu.   </p>
			<p class="paragraf">Nikâhı kıymak için takın oraya geldik. Kafamı kaldırdım, taka bir baktım. Aman Allahım, sadece tak güzel olsun istemiştim oysa. Minnacık bir tak, tüllerin üzerinde daha ütü izi duruyor. Kafamda yarattığım, o uçuşan tüller, her tarafı saran çiçek kokuları falan yok tabii. Ben taka bakıp kahrolurken, Osi hiç soluk almadan espiriler, şakalar, bizi rezil etmeler...   </p>
			<p class="paragraf">Dedim, üzülmenin manası yok, Osi’yi bir iki dürttüm sus diye ama yok, konuşup duruyor. O kadar çok konuşuyor ki düğünümüzde miyiz, Osi’nin stand-up gösterisinde mi belli değil. En son, “Kabul ediyor musun?” diye bana sordu, tiribimi attım valla.   </p>
			<p class="paragraf">“Yani bilmiyorum, aslında kabul etmemem lazım...” diye konuşup, arkamı dönüp gitmeyi planlıyordum ama Osi hemen mikrofonu aldı, benim yerime de “Evet!” diye bağırdı. O an babamla göz göze geldik. Kocaman adamın çocuk gibi omuzlarını zangır zangır titreterek ağlayışını gördüm. Ağlamamam lazım diye yukarı doğru baktım.   </p>
			<p class="paragraf">O dakikadan sonra da hiçbir şeyi kafaya takmadım. Ayakkabısına basma geleneğini de ayaklarının üzerinde tepinerek yaptım. Her masada durup, milletin bardağından içtim. Akrabalarla poz verirken, mahsuscuktan karşıda fotoğraf makinesi varmış gibi davrandım. Ara ara yorulup, yerlere attım kendimi. Bazen Osi’yi kaybettim.   </p>
			<p class="paragraf">İki kez tuvalete gittim. İkisinde de yan tuvalette yiyişen insanlara rastladım. İyi ki prezervatifi koymuşuz diye oh çektim. Damat halayında birinin ayağı kırıldı. Türkçe müzik çok az çalalım dedim ama düğün baştan sona Türkçe geçti. Sürekli dans ettim, sürekli ama. Köfte ekmek yiyemedim, onun yerine suşi buldum onu yedim. Sonra masa altına geçip, çaktırmadan kustum ama büyük ihtimalle herkes gördü.   </p>
			<p class="paragraf">Ve annem de gelmişti düğüne, akraba masasında teyzem ve yengemle beraberdiler. Babamlar da masanın diğer ucundaydı. Hep bu anı merak etmiştim, ne olacak diye. Demek ki böyle oluyormuş.   </p>
			<p class="paragraf">Anneme sarılıp ağladım. Babamla daha çok ağladım ama. Artık hayatımın diğer kısmında, küslük, kırgınlık, yoksunluk, eksiklik olmayacak dedim.   </p>
			<p class="paragraf">Zodi ve bizim kızlar düğün hediyesi olarak, stüdyoya girip bana özel şarkı söylemişler. Düğünün en güzel kısımlarından biri buydu. Multitap’ın şarkısını değiştirip kendileri söylemişler. Sonra tabii Osi’nin arkadaşları kıskandı, çıkıp onlar da şarkı söylediler. “Sabahlara dayanamam Osman Ağa” diye. Gerçekten düğünde söylenecek en mantıklı şarkıydı!!!!   </p>
			<p class="paragraf20">  </p>
			<p class="paragraf"><span class="CharOverride-11">“Bir gün umutsuz, çözümsüz hissedersen  </span></p>
			<p class="paragraf"><span class="CharOverride-11">Bil ki o çıkmaz sokakta yalnız değilsin  </span></p>
			<p class="paragraf"><span class="CharOverride-11">Özel birisin, özel güçlerin var  </span></p>
			<p class="paragraf"><span class="CharOverride-11">Sıcak bir evin, bir Pukin ve de çılgın   </span></p>
			<p class="paragraf"><span class="CharOverride-11">arkadaşları</span><span class="CharOverride-11">n var  </span></p>
			<p class="paragraf"><span class="CharOverride-11">Biz böyleyiz bu kadarız bizim hayatımız  </span></p>
			<p class="paragraf"><span class="CharOverride-11">İçimizden ne geçerse onu söyler yaparız  </span></p>
			<p class="paragraf"><span class="CharOverride-11">Bu zamana ait değil asi ruhlarımız  </span></p>
			<p class="paragraf"><span class="CharOverride-11">İşte böyleyiz bu kadarız  </span></p>
			<p class="paragraf"><span class="CharOverride-11">Bir gün umutsuz, çözümsüz hissedersen  </span></p>
			<p class="paragraf"><span class="CharOverride-11">Bil ki o çıkmaz sokakta yalnız değilsin  </span></p>
			<p class="paragraf"><span class="CharOverride-11">Özel birisin, özel güçlerin var  </span></p>
			<p class="paragraf"><span class="CharOverride-11">Sıcak bir evin, bir Pukin ve de çılgın   </span></p>
			<p class="paragraf"><span class="CharOverride-11">arkadaşların var  </span></p>
			<p class="paragraf"><span class="CharOverride-11">Biz böyleyiz bu kadarız bizim hayatımız  </span></p>
			<p class="paragraf"><span class="CharOverride-11">İçimizden ne geçerse onu söyler yaparız  </span></p>
			<p class="paragraf"><span class="CharOverride-11">Bu zamana ait değil asi ruhlarımız  </span></p>
			<p class="paragraf"><span class="CharOverride-11">İşte böyleyiz bu kadarız!”  </span></p>
			<p class="paragraf20">  </p>
			<p class="paragraf">O kadar çok acı çektim, o kadar çok “bitmeyecek sanırım” dediğim günler yaşadım. Ara ara “ölürsem ancak kurtulurum” dediğim anlar da çok oldu. Bunların yanında inanılmaz eğlenceli günlerim de oldu. Çok yalan söyledim, inanmamam gereken kim varsa inandım. Hep yanlış kişilere âşık oldum. Çoğunda âşık olduğumu zannettim.  </p>
			<p class="paragraf">Çok çalıştım, para kazanmak için inanılmaz uğraştım.   </p>
			<p class="paragraf">Bazen aç uyudum. Bazen borçlarımı ödemek için böbreğimin birini ne kadar alırlar diye düşündüm. Ama gün geldi, hayvan gibi para saçtım. Ertesi gün ağladım ama ne yapalım.  </p>
			<p class="paragraf">İnanılmaz güzel dedikodu yaptım. Kaymak gibi işin içinden sıyrıldım. Sürekli burnumu boka da batırdım.   </p>
			<p class="paragraf">Çok gezdim, gezerken hep sarhoş oldum. Uyuşturucuya hiç bulaşmadım, zaten hep kafam güzel gibiydi. Büyük ihtimalle benden bile akıllı tek gözü kör bir köpeği evlat edindim.   </p>
			<p class="paragraf">Hayal ettiğim eve taşındım, sonra pişman oldum. Bir sürü şeyden pişman oldum. Çok kınadım, durdum durdum kınadım. O kınadıklarımı tek tek yaşadım.   </p>
			<p class="paragraf">Ve şimdi evlendim. Artık hayatımın diğer kısmındayım. İlk defa mutlu sonu yaşıyorum! Çünkü ben bunu hak ettim!  </p>
		</div>
	</body>
</html>