<html xmlns="http://www.w3.org/1999/xhtml">
	<head>
		<title>1-23</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:faddc475-fa2f-481b-bc72-432bc5abac7d" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-23" xml:lang="en-GB">Sağlık olsun diye diye ciğerlerimi avucuna bıraktım.  </p>
			<p class="bos">Çeşme’de kalmamın artık bir anlamı yok diye, İstanbul’a döndüm. Osi’yi bütün her yerden engelledim. Ama fotoğraflarımızı silmedim. Ya tam oturmuşum, evleniyoruz yazmışım... olana bak.   </p>
			<p class="paragraf">“Yazık Pucca’ya ya,” “Kız gerçek bir bahtsız çıktı,” “Allah kimseye Pucca şansızlığı vermesin,” “Yine mi ayrılmış, bu kızın da çektiği nedir ya?” “Ama belliydi, öyle ilk günden kereste gibi fotoğraf mı konulur?” “Bir kurşun döktürsün bence artık.”   </p>
			<p class="paragraf">Bunları da dinlemeye, görmeye gücüm var. Ama elbette Osi’yi stalk’lamaya devam ettim. Yanında Godik’i de. Yanında Osi’nin bütün arkadaşlarını, amcasının oğlundan; eski patronunun yeğenine kadar. Osi de fotoğrafları silmemiş. Bir yandan, o da kesin beni stalk’layacak yer bulmuştur diye düşünüyorum, ondan silmemiştir. Umutlanıyor mudur acaba? Bu kız bana kesin döner falan diyor mudur?   </p>
			<p class="paragraf">Bokumu yesin benim. İki dünya bir araya gelse; “Bak çocukla barışırsan sana ölümsüzlük iksirini vereceğiz; yok hayatın anlamını söyleyeceğiz, işte bütün günahlarını sileceğiz” deseler bile, ıı ıh! Osi bitti benim için. Milyonlarca hata yaptım, sürekli burnumu boka sokup sokup çıkardım ama Osi, hatalarım arasında en leş olanıydı.   </p>
			<p class="paragraf">Salak gibi nasıl inanırım evleneceğimize. Zayıf noktamdan girdi ama yapacak bir şey yok. O normal biri gibi gelseydi, ben ona bakar mıydım be! Sakalsız hali baya kavuna benziyor üstelik.   </p>
			<p class="paragraf">Allahım, içimde olan öfke geçmiyor, gerçekten geçmiyor. Ciddi ciddi ölmesini istiyorum. Arabanın altında kalırken kemik kırılma seslerini duymak istiyorum. Kafasını çekiçle parçalamak, etrafa dağılan beyin parçalarını Godik’e yedirmek istiyorum. Arada bir aklıma, güzel yaptığı bir şey geliyor, iki saniye sonra onun can çekişini hayal ediyorum. Yerde “Lütfen beni öldürme,” diye sürünürken, kafasını ezdiğimi düşünüyorum.   </p>
			<p class="paragraf">İlk iş olarak arkadaşlarımın hepsiyle barıştım. Zodi ile aramı düzelttim. Tükürdüğümü yaladım ama yapacak bir şey yok. En azından, ben küfür ederken yanımda beni destekleyen insanların olması çok güzel. Okul için yarım kalan evraklarımı da tamamladım.   </p>
			<p class="paragraf">Eşyalarımı yavaş yavaş hazırladım. New York’a giderken bütün internet hesaplarımı kapatıp, “Pucca”yı bitirip, artık kendime yeni bir hayat kurma düşüncesine girdim. Hatta, kendimi ölmüş gibi göstermek bile aklıma geliyor ama Zodi ergenliğimden çıkmam gerektiğini iddia ediyor. Yani bence mantıklı fikirdi; neresini beğenmedi anlamadım. Hem belki bu sayede Osi, derdinden kederinden kendini sokaklara atar. Hatta Bihter Ziyagil gibi bir mezar yaptırırım kendime, her gün onun önünde ağlar durur artık. Bense, Amerika’da çıtır çıtır çocuklarla günümü gün ederim.   </p>
			<p class="paragraf">Bu kadar iyi bir fırsatı, iki aydır tanıdığım bir beyinsiz için nasıl tepecektim aklım almıyor. Sanki dünyada erkek kıtlığı varmış gibi, elimin tersiyle resmen burslu kazandığım okulu geri çevirecektim. Yani hoşş, yaşıtlarım Amerika’ya doğurmak için giderken; ben okumaya gidiyorum, orası ayrı mevzu ama olsun.   </p>
			<p class="paragraf">Terapistim haklıydı, astroloji haritam haklıydı, kızlar haklıydı, bütün fallar haklıydı, Osi’nin arkadaşları haklıydı. Herkes ama herkes haklıydı. Bırak evlenmeyi, ciddi bir ilişki içinde bile olmamamız gerekirdi. Ya gez, toz, takıl işte; neden kaptırıp gidersin?..   </p>
			<p class="paragraf">Keşke, bundan iki ay öncesine geri dönsem. O uçakta mesela yanıma oturduğu zaman hiç muhattap olmasaydım. Doğum günümde dışarı çıkmasaydım ya da.   </p>
			<p class="paragraf">Hem o zaman, toplantıya gidip, onu gördüğüm zaman konuşmak zorunda kalmazdım. O zaman bunların hiçbirini yaşamazdım. Şu an yeni hayatım için heyecanlanır, onun için çırpınırdım. O kadar yorgunum, öylesine umutsuzum ki sevinemiyorum bile. İçimde olan öfkeyi durduramıyorum.   </p>
			<p class="paragraf">Aslında Osi’ye sinirli değilim. Osi yarım akıllı bir şeydi, her boka mutlu olan, sürekli hevesli, devamlı heyecan arayan biriydi. Ben de onun için öyle bir heves olduğum için gaza geldi bence.   </p>
			<p class="paragraf">Asıl ben kendime kızıyorum. Yani hiç mi ders almadın be kızım!  </p>
		</div>
	</body>
</html>