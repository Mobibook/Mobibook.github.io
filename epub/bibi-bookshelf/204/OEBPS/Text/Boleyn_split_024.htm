<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <span class="font"><span class="calibre10"><br class="calibre2" id="calibre_pb_23" /></span></span>

    <p class="calibre8"><span class="font"><span class="calibre1"><span>&nbsp;</span></span></span></p>

    <p class="msonormal"><a class="pcalibre1 pcalibre" id="_Toc428018462"><span class="font"><i class="calibre5"><span class="calibre6">Yaz 1529</span></i></span></a></p>

    <p class="calibre8"><span class="font"><span class="calibre1">Bu Anne’in yaz zaferiydi. Kardinal Campeggio’nun evlilik meselesini çözmeyi üstlenen mahkemesi sonunda toplanmıştı, kraliçe ne kadar ikna edici olursa olsun mahkemenin kararı&nbsp;kesindi. Kardinal Wolsey, Anne’in dostu ve en büyük destekçisi olduğunu açıklamıştı, İngiltere&nbsp;Kralı daha önce hiç olmadığı kadar âşık olmuştu, kraliçe zafer dolu ilk adımını attıktan sonra&nbsp;geri çekilmiş, hatta mahkemeye bir daha hiç gelmemişti.</span></span></p>

    <p class="calibre8"><span class="font"><span class="calibre1">Ama Anne’i bu da tatmin etmedi. Yazı çocuklarımla geçirmek üzere Hever’a gitmek üzere toplandığımı duyduğunda sanki zebaniler başına üşüşmüş gibi odaya geldi.</span></span></p>

    <p class="calibre8"><span class="font"><span class="calibre1">“Kardinallerin mahkemesi hâlâ devam ederken beni yalnız bırakamazsın. Yanımda olman lazım.”</span></span></p>

    <p class="calibre8"><span class="font"><span class="calibre1">“Anne, hiçbir şey yapmıyorum. Söylenenlerin yarısını anlamıyorum, kalan yarısını da duymak istemiyorum. Evlendiklerinin ertesi sabahı Prens Arthur’un söyledikleri, sittin sene önce&nbsp;hizmetçilerin yaptığı dedikodular. Bunları duymak istemiyorum, bana çok anlamsız geliyor.”</span></span></p>

    <p class="calibre8"><span class="font"><span class="calibre1">“Sence ben duymak istiyor muyum?” dedi.</span></span></p>

    <p class="calibre8"><span class="font"><span class="calibre1">Sesindeki o huysuz tondan anlamam gerekirdi. “Sen duyuyor olmalısın çünkü mahkemeden çıkmıyorsun,” dedim gayet mantıklı bir biçimde. “Ama yakında bitecek, değil mi? Kraliçenin&nbsp;Prens Arthur’la evli olduğunu, evliliğin vakti zamanında tamamlandığını ve Henry’yle olan&nbsp;evliliğinin geçersiz olduğunu söyleyecekler. Sonra her şey bitecek. Neden burada bana&nbsp;ihtiyacın olsun ki?”</span></span></p>

    <p class="calibre8"><span class="font"><span class="calibre1">“Çünkü korkuyorum!” diye patladı birden. “Korkuyorum. Sürekli korku içindeyim. Beni yalnız bırakamazsın, Mary. Burada sana ihtiyacım var.”</span></span></p>

    <p class="calibre8"><span class="font"><span class="calibre1">“Bak, Anne,” dedim ikna edici bir tonla. “Korkacak ne var? Mahkeme ne gerçeği duymak istiyor, ne de gerçeği araştırıyor. Karar başından beri kralın adamı olan Wolsey’nin iki dudağı&nbsp;arasında. Karar Papadan bu işi bitirmesi için emir almış olan Campeggio’nun bir lafına bakıyor.&nbsp;Yolun önünde apaçık. Burada, Bridewell Sarayı’nda kalmak istemiyorsan Londra’daki yeni&nbsp;evine gidersin. Yalnız uyumak istemiyorsan altı tane nedimen var. Kralın saraya yeni gelen bir&nbsp;kıza bakmasından korkuyorsan krala emret, kızı gönderiversin. Nasılsa istediğin her şeyi&nbsp;yapıyor. Herkes istediğin her şeyi yapıyor.”</span></span></p>

    <p class="calibre8"><span class="font"><span class="calibre1">“Sen hariç!” Sesi sert ve kin doluydu.</span></span></p>

    <p class="calibre8"><span class="font"><span class="calibre1">“Benim yapmam gerekmiyor, ben tek diğer Boleyn kızıyım. Param yok, kocam yok, sen emretmediğin sürece hiçbir geleceğim yok. Görme iznim olmadığı sürece çocuklarım da yok.&nbsp;Oğlum da...” Bir an sesim titredi. “Şimdi gidip onları görme iznim var ve gidiyorum, Anne. Beni&nbsp;durduramazsın. Dünyadaki hiçbir güç beni durduramaz.”</span></span></p>

    <p class="calibre8"><span class="font"><span class="calibre1">“Kral durdurabilir,” diye uyardı.</span></span></p>

    <p class="calibre3"><span class="font"><span class="calibre1">Dönüp yüzüne baktım, sesim demir gibiydi. “Şimdi beni dinle, Anne. Eğer ona çocuklarımı görmemi yasaklamasını&nbsp;söylersen yeni evin Durham Sarayı’nda senin altın kemerinle kendimi asarım. Dünyada senin bile oynayamayacağın kadar büyük şeyler de var. Bu yaz beni çocuklarımı görmekten&nbsp;alıkoyamazsın.”</span></span></p>

    <p class="calibre8"><span class="font"><span class="calibre1">“Benim oğlumu,” dedi.</span></span></p>

    <p class="calibre8"><span class="font"><span class="calibre1">Kinimi yutmak zorunda kaldım. Onu şu lanet pencereden dışarı atıp o bencil boynunun aşağıdaki terasın taş zemininde kırılmasını seyretme isteğimi bastırmak zorunda kaldım. Derin&nbsp;bir nefes alıp kendimi topladım. “Biliyorum,” dedim ifadesiz bir sesle. “Ve şimdi onu görmeye&nbsp;gidiyorum.”</span></span></p>

    <p class="calibre8"><span class="font"><span class="calibre1">Kraliçeye hoşçakal demeye gittim. Çıt çıkmayan odalarında kendi başına oturmuş dev sunak örtüsünü dikiyordu. Kapıda bir an durakladım. “Majesteleri, size veda etmeye geldim, yazı&nbsp;geçirmek üzere çocuklarımın yanına gidiyorum.”</span></span></p>

    <p class="calibre8"><span class="font"><span class="calibre1">Başını kaldırıp bana baktı. İkimiz de biliyorduk ki, saraydan ayrılmak için artık onun iznini almam gerekmiyordu.</span></span></p>

    <p class="calibre8"><span class="font"><span class="calibre1">“Onları bu kadar sık görebildiğin için şanslısın,” dedi.</span></span></p>

    <p class="calibre8"><span class="font"><span class="calibre1">“Evet.” Geçen Noel’den beri ondan uzak tutulan Prenses Mary’yi düşündüğünü biliyordum.</span></span></p>

    <p class="calibre8"><span class="font"><span class="calibre1">“Ama ablan oğlunu aldı,” dedi.</span></span></p>

    <p class="calibre8"><span class="font"><span class="calibre1">Başımla onayladım. Bir şey söyleyecek güveni kendimde bulamadım.</span></span></p>

    <p class="calibre8"><span class="font"><span class="calibre1">“Bayan Anne çok güçlü bir el oynuyor. Benim kocamı istediği gibi, senin de oğlunu istiyor. Dört dörtlük bir hayat.”</span></span></p>

    <p class="calibre8"><span class="font"><span class="calibre1">Başımı kaldırıp bakmaya bile cesaret edemedim, gözlerimdeki derin kini okumasından korktum.</span></span></p>

    <p class="calibre8"><span class="font"><span class="calibre1">“Bu yaz uzakta olacağıma memnunum,” dedim alçak sesle. “Siz Majestelerinin bana izin vermesi çok makbule geçti.”</span></span></p>

    <p class="calibre8"><span class="font"><span class="calibre1">Kraliçe Katherine bana hafifçe gülümsedi. “Bana çok iyi hizmet ettiniz,” dedi alayla. “Etrafıma toplanan insanlar arasında sizi özleyeceğimi hiç sanmıyorum.”</span></span></p>

    <p class="calibre8"><span class="font"><span class="calibre1">Bir zamanlar mutlu ve işlek olan bu sessiz odada ne diyeceğimi bulamadan beceriksizce öyle dikildim. “Eylülde saraya geri döndüğümde yine size hizmet edeceğimi umuyorum,” dedim&nbsp;ihtiyatla.</span></span></p>

    <p class="calibre8"><span class="font"><span class="calibre1">İğnesini kenara bırakıp bana baktı. “Tabii ki bana hizmet edeceksin, burada olacağım. Bundan hiç şüphen olmasın.”</span></span></p>

    <p class="calibre8"><span class="font"><span class="calibre1">“Tabii ki,” diye onayladım, kemiklerime kadar ona ihanet ederek.</span></span></p>

    <p class="calibre8"><span class="font"><span class="calibre1">“Sen her zaman bana karşı kibar ve iyi bir hizmetkârdın,” dedi. “Gençken ve çok aptalca işler yaparken bile iyi bir kızdın, Mary.”</span></span></p>

    <p class="calibre8"><span class="font"><span class="calibre1">Suçumu yutkunduğumu fark ettim. “Keşke sizin için daha fazlasını yapabilseydim,” dedim, ufaklığımı hissederek. “Bazen Siz Majestelerine değil, başkalarına hizmet etmek zorunda&nbsp;kaldığım için üzgünüm.”</span></span></p>

    <p class="calibre3"><span class="font"><span class="calibre1">“Felipez’i kast ediyorsun herhalde,” dedi hiç zorlanmadan. “Sevgili Mary, babana, dayına ya da krala söyleyeceğini biliyordum. Notu ve elçinin kim olduğunu görmeni ben istedim. Yanlış&nbsp;limanı gözlemelerini istiyordum. Onu yakaladıklarını sanmalarını istiyordum. Felipez notu&nbsp;yeğenime sorunsuz iletti. Hain olarak seni seçtim. Bana ihanet edeceğini zaten biliyordum.”&nbsp;Kıpkırmızı oldum. “Sizden beni bağışlamanızı isteyemem”</span></span></p>

    <p class="calibre8"><span class="font"><span class="calibre1">Kraliçe yüzünü buruşturdu. “Nedimelerimin yarısı her gün ya krala, ya kardinale ya da ablana rapor veriyor,” dedi. “Kimseye güvenmemeyi öğrendim. Biliyorum ki, hayatımın sonuna kadar&nbsp;kimseye güvenemeyeceğim. Dostları onu hayal kırıklığına uğratmış bir kadın olarak öleceğim.&nbsp;Ama ‘ kocam beni hayal kırıklığına uğratmayacak. Şu sıra kafasına yanlış fikirler sokuluyor,&nbsp;gözleri kamaşmış vaziyette. Aklı başına gelecek. Onun karısı olduğumu biliyor. Benden başka&nbsp;karısı olamayacağını biliyor. Bana geri dönecek.”</span></span></p>

    <p class="calibre8"><span class="font"><span class="calibre1">Ayağa kalktım. “Majesteleri, korkarım asla dönmeyecek. Ablama söz vermiş.”</span></span></p>

    <p class="calibre8"><span class="font"><span class="calibre1">“Onun sözüyle olacak bir şey değil,” dedi kestirip atarak. “O evli bir erkek. Başka bir kadına her istediği sözü veremez. Onun sözü benim sözüm demektir. O benimle evli.”&nbsp;Söyleyebileceğim hiçbir şey kalmamıştı. “Tanrı sizi korusun, Majesteleri.”</span></span></p>

    <p class="calibre8"><span class="font"><span class="calibre1">Sanki o da en az benim kadar bunun bir elveda olduğunu biliyormuşçasına hüzünlü hüzünlü gülümsedi. Döndüğümde sarayda olmayacaktı. Reverans yaptığımda elini başımın üstüne&nbsp;koyarak beni kutsadı. “Tanrı sana uzun bir ömür, çocuklarınla mutluluklar versin,” dedi.</span></span></p>

    <p class="calibre8"><span class="font"><span class="calibre1">Henry güneşte yanmış, Catherine ise hepimizin adını yazmayı, minik kitabını okumayı ve Fransızca şarkı söylemeyi öğrenmişti. Henry kararlı bir biçimde görmezden gelmeye devam&nbsp;ederek peltekliğini atamamıştı ve ‘r’ yerine V demeye hâlâ devam ediyordu. Adı sorulduğunda&nbsp;’Henry’ diyor, beni ‘bitanem’ diye çağırıyordu. Ona bu hatasını ancak taş kalpli bir anne&nbsp;söyleyebilirdi. Ben sadece onun bir&nbsp;süreliğine annesi olduğumu, kanunen Anne’in oğlu olduğunu da söyleyemedim. Gücümü toplayıp ona benden çalındığını ve onu vermek zorunda kaldığımı anlatamadım.</span></span></p>

    <p class="calibre8"><span class="font"><span class="calibre1">George iki hafta bizimle birlikte taşrada kaldı, kraliçe her an devrilebileceğinden yaralı bir geyiğin tepesinde bekleyen tazılar gibi sessizce bekleyen saray eşrafından uzak olduğu için o&nbsp;da benim gibi rahatlamıştı. Kardinallerin mahkemesi masum kraliçenin aleyhine karar verip&nbsp;onu evim dediği ülkeden utanç içinde uzaklaştırdığında ikimiz de orada olmak istemiyorduk.&nbsp;Fakat George babamızdan bir mektup aldı.</span></span></p>

    <p class="calibre8"><span class="font"><span class="calibre1">George,</span></span></p>

    <p class="calibre8"><span class="font"><span class="calibre1">İşler ters gitti. Campeggio bugün Papa olmadan karar veremeyeceğini ilan etti. Mahkeme sona erdi, Henry öfkeden kuduruyor, ablan onun yanında.</span></span></p>

    <p class="calibre8"><span class="font"><span class="calibre1">Hepimiz hemen yola çıkmalıyız, kraliçe utanç içinde burada kalmalı.</span></span></p>

    <p class="calibre8"><span class="font"><span class="calibre1">Sen ve Mary’nin gelip Anne’in yanında kalması gerekli, sizden başka kimse onun öfkesini dindiremez.</span></span></p>

    <p class="calibre8"><span class="font"><span class="calibre1">Boleyn.</span></span></p>

    <p class="calibre8"><span class="font"><span class="calibre1">“Gitmiyorum,” dedim hiç uzatmadan.</span></span></p>

    <p class="calibre8"><span class="font"><span class="calibre1">Akşam yemeğinden sonra birlikte büyük salonda oturuyorduk. Boleyn büyükanne yatmaya gitmişti, çocuklar bütün gün koşturup saklambaç ve kovalamaca oynadığından minik&nbsp;yataklarında çoktan uykuya dalmışlardı.</span></span></p>

    <p class="calibre8"><span class="font"><span class="calibre1">“Benim gitmem lazım,” dedi George.</span></span></p>

    <p class="calibre8"><span class="font"><span class="calibre1">“Yazı çocuklarımla geçirebileceğimi söylediler. Bana bu konuda söz verdiler.”</span></span></p>

    <p class="calibre8"><span class="font"><span class="calibre1">“Anne’in sana ihtiyacı varsa-”</span></span></p>

    <p class="calibre8"><span class="font"><span class="calibre1">“Anne’in her zaman bana ihtiyacı var, her zaman sana ihtiyacı var. Her zaman hepimize ihtiyacı var. İmkânsızı başarmaya çabalıyor. İyi bir kadını evliliğinden, bir kraliçeyi tahtından&nbsp;ediyor. Tabii ki, koca bir orduya ihtiyacı var. Vatan hainliğine karşı her zaman bir orduya&nbsp;ihtiyaç duyulur.”</span></span></p>

    <p class="calibre8"><span class="font"><span class="calibre1">George salonun kapılarının kapalı olup olmadığına baktı. “Dikkatli ol.”</span></span></p>

    <p class="calibre8"><span class="font"><span class="calibre1">Omuz silktim. “Burası Hever. Bu yüzden Hever’a geldim. Konuşabilmek için. Onlara hasta olduğumu söyle. Veba olabilir de. Kendimi iyi hisseder hissetmez orada olacağımı söyle.”</span></span></p>

    <p class="calibre8"><span class="font"><span class="calibre1">“Bu hepimizin geleceği...”</span></span></p>

    <p class="calibre8"><span class="font"><span class="calibre1">Omuz silktim. “Kaybettik. Bizden başka herkes bunun farkında. Katherine kralı elinde tutacak ve buna hakkı var. Anne kralın metresi olacak. İngiltere tahtına asla oturamayacağız, en&nbsp;azından bu nesilde. Jane Parker’ın sana güzel bir kız çocuğu doğurmasını umut etmek zorunda&nbsp;kalacaksın. Sonra onu kurtlar sofrasına atıp kimin kapacağını seyredebilirsin.”</span></span></p>

    <p class="calibre8"><span class="font"><span class="calibre1">Bu lafıma ufak bir kahkaha attı. “Yarın gidiyorum. Hep birlikte teslim olamayız.”</span></span></p>

    <p class="calibre8"><span class="font"><span class="calibre1">“Kaybettik,” dedim fikrimi saklamadan. “Tam anlamıyla ve kesin bir biçimde yenildiğinde teslim olmakta utanacak bir şey yok.”</span></span></p>

    <p class="calibre8"><span class="font"><i class="calibre5"><span class="calibre1">Sevgili Mary,</span></i></span></p>

    <p class="calibre8"><span class="font"><i class="calibre5"><span class="calibre1">George bana hedefime ulaşamayacağımı düşündüğün için saraya gelmediğini söyledi. Bunu dile getirirken kimden bahsettiğine dikkat et. Kardinal Wolsey evinden, arazilerinden ve&nbsp;servetinden olacak, bakanlıktan alınacak, benim davamda başarılı olamadığı için hayatı&nbsp;kayacak. O yüzden sen de benim için çalışan bir işçi olduğunu unutma. Hizmetkârlarıma asla ödün vermem.</span></i></span></p>

    <p class="calibre8"><span class="font"><i class="calibre5"><span class="calibre1">Kral avucumun içinde, onu parmağımda oynatıyorum. İki yaşlı adamın cesaretsizliği beni durdurmayacak. Yenildiğimi düşünmen için henüz çok erken. İngiltere Kraliçesi olmak için&nbsp;hayatımı öne sürdüm. Ağzımdan çıkanı yaparım ve yapacağım.</span></i></span></p>

    <p class="calibre13"><span class="font"><i class="calibre5"><span class="calibre1">Anne</span></i></span></p>

    <p class="calibre3"><span class="font"><span class="calibre1">Sakın yanılıp da sonbaharda Greenwich’e gelmezlik edeyim deme.&nbsp;</span></span></p>
  </div>
</body>
</html>
