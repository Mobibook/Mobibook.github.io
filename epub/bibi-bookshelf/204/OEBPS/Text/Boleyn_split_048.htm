<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_47" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018486"><span class="font"><i class="calibre5"><span class="calibre6">Bahar 1536</span></i></span></a></p>

    <p class="calibre8"><span class="font"><span class="calibre1">Buzlar eridi ama havanın ısındığı pek söylenemezdi. Kar taneleri bovling sahasında küme küme çiçeklere dönüştü ama çimenler öyle su çekmişti ki, oynamak mümkün değildi. Yürüyüş&nbsp;patikaları da yürünemeyecek kadar ıslaktı. Kralın bacağı iyileşmiyordu ve üzerine koydukları&nbsp;bütün yara lapalarıyla ilaçlar iltihabı arttırmaktan başka bir işe yaramıyor gibiydi. Henry bir&nbsp;daha hiç dans edemeyeceğinden korkmaya başladı. Fransa Kralı Francis’in sağlığının oldukça&nbsp;yerinde olduğunu duyunca daha da canı sıkıldı.</span></span></p>

    <p class="calibre8"><span class="font"><span class="calibre1">Lent mevsimi geldi, dans ve ziyafet faslı sona erdi. Anne’in onu baştan çıkartıp karnına bir bebek daha yerleştirme imkânı da suya düştü. Kimse, kralla kraliçe dahi Lent zamanı birlikte&nbsp;yatamazdı, bu yüzden Anne, Henry’yi yumuşak koltuğunda sakat bacağını bir tabureye&nbsp;uzatmış, yanında Jane ona dini kitaplardan bölümler okurken seyretmek zorunda kalıyor, karısı&nbsp;olarak kralı yatağına çağırma hakkı bile olmadığını biliyordu.</span></span></p>

    <p class="calibre3"><span class="font"><span class="calibre1">Geri planda kalmış, bir kenara atılmıştı. Her gün odasındaki nedimeler tek tek azalıyordu, her biri kraliçenin nedimeleri olarak seçilmişti ve bu görevle maaş alıyordu ama hepsi artık Jane Seymour’un odasındaydı. Anne’e tek sadık kalanlar oraya zaten kabul edilmeyenlerdi. Bizim ailemiz, Madge&nbsp;Shelton, Anne Yenge, kızım Catherine ve ben. Bazı günler odasındaki beyler sadece George ve&nbsp;onun arkadaş takımı oluyordu. Sör Francis Weston, Sör Henry Norris, Sör William Brereton.&nbsp;Ben de kocamın birlikte olmamam için beni uyardığı o adamların arasında kalıyordum&nbsp;mecburen çünkü Anne’in başka dostu yoktu. Kart oynuyor, müzisyenleri çağırıyor ya da Sör&nbsp;Thomas Wyatt varsa şiir yarışması yapıyorduk. Bütün erkekler dünyanın en güzel kraliçesine&nbsp;birer satırlık aşk sonesi yazıyordu ama bunların hepsinin ortasında, sevinç ve neşe olması&nbsp;gereken bölümde koca bir boşluk vardı. Mutluluk Anne’den gittikçe uzaklaşıyordu ve Anne onu&nbsp;nasıl yeniden yakalayabileceğini bilmiyordu.</span></span></p>

    <p class="calibre8"><span class="font"><span class="calibre1">Mart ayının ortalarında gururunu bir kenara bırakıp benden dayımızı çağırmamı istedi.</span></span></p>

    <p class="calibre8"><span class="font"><span class="calibre1">“Şimdi gelemem. Yapacak işlerim var. Söyle, akşamüzeri uğrayacağım.”</span></span></p>

    <p class="calibre8"><span class="font"><span class="calibre1">“Kimsenin kraliçeyi böyle bekletemeyeceğini sanıyordum,” dedim.</span></span></p>

    <p class="calibre8"><span class="font"><span class="calibre1">Akşamüzeri dayım geldiğinde Anne onu hiçbir hoşnutsuzluk emaresi göstermeden karşıladı ve yalnız konuşabilmeleri için pencere kenarına götürdü. İkisi de nazik hırlamaların ötesinde&nbsp;seslerini yükseltmedi, zaten konuşmalarını duyacak kadar yakınlarındaydım.</span></span></p>

    <p class="calibre8"><span class="font"><span class="calibre1">“Seymourlar’a karşı yardımına ihtiyacım var,” dedi. “Jane’i başımızdan def etmemiz lazım.”</span></span></p>

    <p class="calibre8"><span class="font"><span class="calibre1">Dayım pişmanlık dolu bir ifadeyle omuz silkti. “Sevgili yeğenim, sen bana dilediğim kadar yardımcı olmadın ki. Hatta çok kısa bir süre önce beni krala şikâyet ettin. Eğer kraliçe olmaya&nbsp;devam edemiyorsan, Howard kızı da değilsin demektir.”</span></span></p>

    <p class="calibre3"><span class="font"><span class="calibre1">“Ben Boleyn kızıyım, Howard kızıyım,” diye fısıldadı Anne, eli boynundaki ‘B’ harfinin üzerinde. “Bir dolu Howard kızı var,” dedi dayım hiç zorlanmadan. “Karım Lambeth’teki evde bu kızların&nbsp;bir düzinesiyle birlikte kalıyor, kuzenlerin orada, her biri de senin kadar, Mary kadar, Madge&nbsp;kadar güzel. Her biri cıvıl cıvıl, kanlı canlı. Henry hanımından bıktığında yatağını bu Howard&nbsp;kızlarından biri ısıtacak, her zaman bir yenisi vardır.”</span></span></p>

    <p class="calibre8"><span class="font"><span class="calibre1">“Ama ben kraliçeyim! Nedimelerden biri değil.”</span></span></p>

    <p class="calibre8"><span class="font"><span class="calibre1">Dayım onu başıyla onayladı. “Bak sana bir teklifte bulunacağım. George nisanda Şövalyelik Unvanını alabilirse, arkanda olacağım. Sen ailemiz için bunu başar, bakalım ailemiz senin için&nbsp;neler başarabilecek.”</span></span></p>

    <p class="calibre8"><span class="font"><span class="calibre1">Anne durakladı. “Bunu George için isteyebilirim.”</span></span></p>

    <p class="calibre8"><span class="font"><span class="calibre1">“İste o zaman,” diye salık verdi dayım. “Ailemize bir iyilikte bulunabilirsen o zaman seninle yeni bir anlaşma yapar, seni düşmanlarına karşı koruruz. Ama bu kez efendinin kim olduğunu&nbsp;unutma, Anne.”</span></span></p>

    <p class="calibre8"><span class="font"><span class="calibre1">Anne savunma güdüsüyle dudağının içini ısırdı, dayımın önünde reveransa geçip başını önüne eğdi.</span></span></p>

    <p class="calibre3"><span class="font"><span class="calibre1">23 Nisan’da kral Şövalyelik Unvanını Seymourlar’ın bir dostu olan ve onlar tarafından aday gösterilen Sor Nicholas Carew’a verdi. Ağabeyim George göz ardı edildi. Yeni ödüllerin şerefine&nbsp;verilen ziyafette dayım ve Sor John Seymour&nbsp;yan yana oturup en iyi etlerle dolu bir tabağı paylaştılar ve birlikte harika zaman geçiriyormuş numarası yaptılar.</span></span></p>

    <p class="calibre8"><span class="font"><span class="calibre1">Ertesi gün nasıl olduysa Jane Seymour bizimle birlikte kraliçenin odalarında oturuyordu ve bu yüzden kraliçenin odalarında saraya övgüler yağdıran bir vızıltı vardı. Müzisyenler çağırıldı,&nbsp;dans edilecekti. Kralın gelmesi beklenmiyordu, Anne onu kart oynamaya davet etmiş ama o&nbsp;işleri olduğunu söyleyerek onu reddetmişti.</span></span></p>

    <p class="calibre3"><span class="font"><span class="calibre1">“Ne yapıyor peki?” diye sordu Anne, George’a, ağabeyim onun teklifini reddettiğini haber verdiğinde.</span></span></p>

    <p class="calibre3"><span class="font"><span class="calibre1">“Bilmiyorum. Piskoposlarla görüşüyor. Ve tek tek lordlarla görüşüyor, hemen hepsi yanında.”</span></span></p>

    <p class="calibre3"><span class="font"><span class="calibre1">“Benim hakkımda mı?”</span></span></p>

    <p class="calibre3"><span class="font"><span class="calibre1">İkisi de kraliçenin odalarında bile ilgi odağı olan Jane’e bakmamaya özen gösterdi. “Bilmiyorum,” dedi George çaresizce. “Sanırım bunu bilen son kişi ben olurum. Ama seni hangi&nbsp;erkeklerin her gün ziyaret ettiğini sordu.”</span></span></p>

    <p class="calibre3"><span class="font"><span class="calibre1">Anne boş gözlerle ona baktı. “Hepsi geliyor beni görmeye,” dedi. “Ben kraliçeyim.”</span></span></p>

    <p class="calibre3"><span class="font"><span class="calibre1">“Belirli isimler sayıldı,” dedi George. “Henry ve Francis de bunların arasındaydı.”</span></span></p>

    <p class="calibre8"><span class="font"><span class="calibre1">Anne güldü. “Henry Norris’in sarayı büyüleme nedeni Madge.” Etrafına bakındı ve adamı şarkı söyleyen Madge’in omzunun üzerinde sayfayı çevirmek için beklerken gördü. “Sör Henry! Rica&nbsp;etsem buraya gelebilir misiniz?”</span></span></p>

    <p class="calibre3"><span class="font"><span class="calibre1">Adam Madge’e bir şeyler söyleyip hemen kraliçenin önünde bitti ve alayla karışık tek dizinin üzerine çöktü. “Emrinizdeyim!” dedi.</span></span></p>

    <p class="calibre8"><span class="font"><span class="calibre1">“Sizi evlendirmenin zamanı geldi, Sör Henry,” dedi Anne, yalandan sert çıkışarak. “Odalarımda böyle saygısız davranışlar göstererek dolaşmanıza daha fazla izin veremeyeceğim. Madge’e bir&nbsp;teklifte bulunmalısınız, nedimelerime mükemmel davranıldığını görmek isterim.”</span></span></p>

    <p class="calibre8"><span class="font"><span class="calibre1">Belki de Madge’e mükemmel davranılması fikriyle Henry koca bir kahkaha patlattı.</span></span></p>

    <p class="calibre8"><span class="font"><span class="calibre1">“O benim kalkanım. Kalbim aslında başka yere ait.”</span></span></p>

    <p class="calibre3"><span class="font"><span class="calibre1">Anne başını iki yana salladı. “Hoş latifeler istemiyorum,” dedi Anne. “Madge’e evlenme teklif etmeli ve bu işi bitirmelisiniz.”</span></span></p>

    <p class="calibre8"><span class="font"><span class="calibre1">“O bir ay parçası, sizse güneşsiniz,” diye cevapladı Henry.</span></span></p>

    <p class="calibre8"><span class="font"><span class="calibre1">Gözlerimi devirerek George’a baktım.</span></span></p>

    <p class="calibre8"><span class="font"><span class="calibre1">“Bazen ona bir tane patlatmak istiyorsun, değil mi?” diye fısıldadı yüksek sesle.</span></span></p>

    <p class="calibre8"><span class="font"><span class="calibre1">“Adam aptalın teki,” dedim. “Bu bizi hiçbir yere götürmez.”</span></span></p>

    <p class="calibre8"><span class="font"><span class="calibre1">“Bayan Shelton’a kalbimin tümünü teklif etmem mümkün değil, bu yüzden yarım kalbimi teklif etmek istemem,” dedi Henry, bu karmaşık ve kibar sohbeti sürdürerek. “Kalbim kupa kızı&nbsp;İngiltere kraliçesine ait.”</span></span></p>

    <p class="calibre3"><span class="font"><span class="calibre1">“Teşekkür ederim,” dedi Anne uzatmadan. “Ayının yanına dönüp sayfa çevirmeye devam edebilirsin.”</span></span></p>

    <p class="calibre3"><span class="font"><span class="calibre1">Norris güldü, ayağa kalkıp onun elini öptü. “Yalnız odalarımda dedikoduya göz yumamam,” diye uyardı Anne. “Kral düştüğü günden bu yana katılaştı.”</span></span></p>

    <p class="calibre3"><span class="font"><span class="calibre1">Norris onun elini tekrar öptü. “Benden şikâyetçi olabileceğiniz hiçbir şey yapmayacağım,” diye söz verdi. “Sizin için canımı feda ederim.”</span></span></p>

    <p class="calibre3"><span class="font"><span class="calibre1">Dönüp Madge’e bakarak suratını buruşturdu, Madge aynı anda başını kaldırıp bana baktı. Bu kız asla bir hanımefendi olmayı beceremeyecekti.</span></span></p>

    <p class="calibre3"><span class="font"><span class="calibre1">George, Anne’in omzunun üzerinden uzandı. “Bu dedikodularla tek tek uğraşarak köklerini kuaıtamazsın. Bunlarla birlikte yaşamalı ve umurunda değilmiş gibi davranmalısın.”</span></span></p>

    <p class="calibre3"><span class="font"><span class="calibre1">“Her birinin kökünü kurutacağım,” diye ant içti Anne. “Sen de kralın kimlerle görüştüğünü ve benimle ilgili neler söylediklerini öğreneceksin.”</span></span></p>

    <p class="calibre8"><span class="font"><span class="calibre1">George neler olduğunu keşfedemedi. Beni babama gönderdi ama babam başını çevirip haberi dayımdan almamı söyledi. Dayımı ahırların bulunduğu alanda almayı düşündüğü yeni bir&nbsp;kısrağa bakarken buldum. Barakanın içine ılık nisan güneşi vuruyordu. İşi bitene kadar onu&nbsp;kapının gölgelik yerinde bekledim, sonra ona yanaştım.</span></span></p>

    <p class="calibre3"><span class="font"><span class="calibre1">“Dayı, kral akıl hocası Cromwell, Baş Hazinedar ve sizinle fazla haşır neşir. Kraliçe onun neyle bu kadar meşgul olduğunu bilmek istiyor.”</span></span></p>

    <p class="calibre3"><span class="font"><span class="calibre1">İlk defa bana acı bir gülümsemeyle bakıp başını çevirmedi. Gözlerimin içine baktı ve gözleri önyüzde daha önce hiç görmediğim bir ifadeyle doluydu: Acıma.</span></span></p>

    <p class="calibre3"><span class="font"><span class="calibre1">“Oğlunu o hocaların elinden almam gerekiyor,” diye söylendi kendi kendine. “Henry Norris’in oğluyla birlikte Beyaz Keşişler’den eğitim alıyor, değil mi?”</span></span></p>

    <p class="calibre8"><span class="font"><span class="calibre1">“Evet,” dedim, birdenbire konuşmanın mecrası değişince.</span></span></p>

    <p class="calibre3"><span class="font"><span class="calibre1">“Yerinde olsam o Norris, Brereton, Weston ya da Wyattlara hiç bulaşmam. Ve eğer sana herhangi bir mektup, aşk&nbsp;şiiri, herhangi bir saçmalık, bir hatıra falan gönderirlerse de sana tavsiyem hemen yak gitsin.”</span></span></p>

    <p class="calibre3"><span class="font"><span class="calibre1">“Ben evli bir kadınım ve kocamı seviyorum,” dedim afallayarak.</span></span></p>

    <p class="calibre8"><span class="font"><span class="calibre1">“Evet, senin güvencen bu,” dedi bana hak vererek. “Şimdi git. Bildiklerim sana yardımcı olmaz, sadece benim üzerimde bir yük o kadar. Git, Mary. Ama yerinde olsam iki çocuğumu da&nbsp;yanıma alırdım. Ve sarayı hemen terk ederdim.”</span></span></p>

    <p class="calibre8"><span class="font"><span class="calibre1">Endişeyle, beni bekleyen George’la Anne’e değil, doğalca kralın odalarına kocamı bulmaya gittim. Kral o bahar günlerinde başından ayrılmayan danışmanlarıyla birlikte özel odalarındaydı&nbsp;ve William kabul odasında bekliyordu. Odaya girdiğimi görür görmez yanıma gelip beni&nbsp;koridora çıkarttı.</span></span></p>

    <p class="calibre8"><span class="font"><span class="calibre1">“Kötü haber mi?”</span></span></p>

    <p class="calibre8"><span class="font"><span class="calibre1">“Haber maber yok, her şey bulmaca gibi.”</span></span></p>

    <p class="calibre8"><span class="font"><span class="calibre1">“Kimin bulmacası?”</span></span></p>

    <p class="calibre8"><span class="font"><span class="calibre1">“Dayımın. Bana Henry Norris, William Brereton, Francis Weston ve Thomas Wyatt’la hiçbir ilişkim olmamasını, Henry’yi eğitmenlerinin yanından alıp yanıma getirmemi ve sarayı terk&nbsp;etmemi söyledi.”</span></span></p>

    <p class="calibre8"><span class="font"><span class="calibre1">William bir an düşündü. “Bunun nesi bulmaca?”</span></span></p>

    <p class="calibre8"><span class="font"><span class="calibre1">“Söylediklerinin anlamı.”</span></span></p>

    <p class="calibre8"><span class="font"><span class="calibre1">Başını iki yana salladı. “Dayın benim için her zaman bir bulmaca olmuştur,” dedi. “Söylediklerinin anlamını düşünmem, tavsiyelerine uyarım. Hemen gidip Henry’yi alıyorum ve&nbsp;hep birlikte eve dönüyoruz.”</span></span></p>

    <p class="calibre8"><span class="font"><span class="calibre1">İki adımda tekrar kralın odalarına döndü, adamlardan birinin koluna dokunup kral onu çağırırsa affını dilediğini,</span></span> <span class="font"><span class="calibre1">dört gün içinde geri döneceğini söyledi. Sonra tekrar yanıma koridora geldi, öyle hızlı adımlarla basamaklara yürüdü ki, yetişmek için neredeyse peşinden koşturmak zorunda kaldım.</span></span></p>

    <p class="calibre8"><span class="font"><span class="calibre1">“Neden? Ne olacak dersin?” diye sordum korkuyla.</span></span></p>

    <p class="calibre8"><span class="font"><span class="calibre1">“Bilmiyorum. Tek bildiğim dayın oğlumuzun Henry Norris’in oğluyla birlikte olmaması gerektiğini söylüyorsa hemen gidip onu almam ve eve götürmem gerektiği. Onu buraya getirir&nbsp;getirmez, hep birlikte Rochford’a gidiyoruz. İkinci kez uyarılmayı bekleyemem.”</span></span></p>

    <p class="calibre8"><span class="font"><span class="calibre1">Bahçeye açılan dev kapı açıktı ve William dışarı koştu. Elbisemin eteklerini toplayıp peşinden takip ettim. Ahıra girince bağırdı ve Howard oğlanlarından biri alelacele geldiği gibi William’ın&nbsp;atını getirmeye gönderildi.</span></span></p>

    <p class="calibre8"><span class="font"><span class="calibre1">“Anne’in izni olmadan oğlanı alamam,” dedim tereddütle.</span></span></p>

    <p class="calibre8"><span class="font"><span class="calibre1">“Ben gider alırım,” dedi William. “İzni sonra alırız, o da gerekirse. Olaylar takip edemeyeceğim kadar hızlı gelişiyor. Oğlunun güvende olmasını sağlamak istiyorum.” Beni kolumdan yakalayıp&nbsp;sertçe dudaklarımdan öptü. “Hayatım, seni burada, her şeyin göbeğinde bırakmak&nbsp;zorundayım.”</span></span></p>

    <p class="calibre8"><span class="font"><span class="calibre1">“İyi de, ne olabilir ki?”</span></span></p>

    <p class="calibre8"><span class="font"><span class="calibre1">Beni daha sert öptü. “Tanrı bilir. Ama dayının uyarıları hafifsenmemeli. Oğlunu getireceğim, sonra bu pislik bizi de içine çekmeden evvel buradan gideceğiz.”</span></span></p>

    <p class="calibre8"><span class="font"><span class="calibre1">“Koşup kepini getireyim.”</span></span></p>

    <p class="calibre8"><span class="font"><span class="calibre1">“Uşaklardan birinden alırım.” Telaşla seyis odasına gidip sıradan pamuklu bir keple geri döndü. “Kepini bekleyemeyecek kadar mı acelen var?”</span></span></p>

    <p class="calibre8"><span class="font"><span class="calibre1">“Gitsem iyi olur,” dedi uzatmadan ve onun bu kararlı telaşı beni oğlumun güvenliği konusunda daha önce hiç korkmadığını kadar korkuttu.</span></span></p>

    <p class="calibre3"><span class="font"><span class="calibre1">“Paran var mı?”</span></span></p>

    <p class="calibre8"><span class="font"><span class="calibre1">“Yetecek kadar var,” diye sırıttı. “Az önce Sör John Seymour’dan bir kese altın kazanmıştım. İyi bir vesile, değil mi?”</span></span></p>

    <p class="calibre8"><span class="font"><span class="calibre1">“Sence ne kadar zamanda dönersin?”</span></span></p>

    <p class="calibre8"><span class="font"><span class="calibre1">Bir an düşündü. “Üç ya da dört gün içinde. Hiç mola vermeden gideceğim. Beni dört gün bekleyebilir misin?”</span></span></p>

    <p class="calibre8"><span class="font"><span class="calibre1">“Evet.”</span></span></p>

    <p class="calibre8"><span class="font"><span class="calibre1">“Eğer işler daha beter olursa Catherine’i ve bebeği alıp yola çık. Merak etme, ben Henry’yi sağ salim Rochford’a getiririm.”</span></span></p>

    <p class="calibre8"><span class="font"><span class="calibre1">Beni bir kez daha sertçe öpüp ayağını üzengiye dayadı ve semere zıpladı. Hayvan sağlıklı ve koşmaya hevesliydi ama William kemerli yoldan ana yola çıkarken onu dizginledi. Ellerimi&nbsp;gözlerime siper edip gidişini izledim. Alınlara vuran parlak gün ışığında beni kurtarabilecek tek&nbsp;erkek beni terk ediyormuş gibi ürperdim.</span></span></p>

    <p class="calibre8"><span class="font"><span class="calibre1">Jane Seymour kraliçenin odalarını bir daha ziyaret etmedi ve güneşli odalar tuhaf bir sessizliğe büründü. Nedimeler hâlâ gelip işlerini yapıyor, ateş yanmaya devam ediyor, sandalyeler&nbsp;düzenleniyor, masalara şarap, meyve ve su konuyor, her şey ziyaretçiler gelecekmiş gibi&nbsp;hazırlanıyor ama kimse gelmiyordu.</span></span></p>

    <p class="calibre8"><span class="font"><span class="calibre1">Anne ve ben, kızım Catherine, Anne Yenge ve Madge Shelton kocaman yankı yapan odalarda zorla oturuyorduk. Annem hiç gelmedi, sanki bizi hiç doğurmamış gibi bizden tamamıyla&nbsp;uzaklaşmıştı. Babamı hiç görmedik. Dayım sanki birer Venedik camıymışız gibi bizi görmeden&nbsp;bakıyordu.</span></span></p>

    <p class="calibre8"><span class="font"><span class="calibre1">“Kendimi hayalet gibi hissediyorum,” dedi Anne. Nehrin kenarında yürüyorduk, o George’un koluna yaslanmıştı. Ben Sör Francis Weston’Ia birlikte arkasındaydım, Madge ise Sör William&nbsp;Brereton’la beraber arkamdaydı. Öyle endişeliydim ki, konuşamıyordum. Dayımın bana neden&nbsp;bu adamların ismini saydığını anlamıyordum. İçlerinde ne gibi sırlar taşıdıklarını bilmiyordum.&nbsp;Sanki bir komplo kuruluyormuş ve her an farkına bile varmadan tuzağın içine düşebilirmişim&nbsp;gibi hissediyordum.</span></span></p>

    <p class="calibre3"><span class="font"><span class="calibre1">“İnsanların ifadelerini alıyorlarmış,” dedi George. “İçeri şarap koymaya giren uşaklardan birinden bu kadarını öğrenebildim. Bakan Cromwell, dayımız, Suffolk Dükü ve diğerleri.”&nbsp;Ağabeyim ve ablam birbirlerine bakmamaya özen gösterdi. “Beni suçlayabilecekleri hiçbir şey&nbsp;yok.”</span></span></p>

    <p class="calibre8"><span class="font"><span class="calibre1">“Doğru,” dedi George. “Ama uydurabilirler. Kraliçe Katherine’e neler yapıldığını hatırla.”</span></span></p>

    <p class="calibre8"><span class="font"><span class="calibre1">Anne aniden ona çıkıştı. “Ölü doğan bebek,” dedi aniden. “O, değil mi? O hain yaşlı ebe yalanlar uydurarak şahitlik edecek.”</span></span></p>

    <p class="calibre8"><span class="font"><span class="calibre1">George onu başıyla onayladı. “Herhalde o olmalı. Ellerinde başka hiçbir şey yok.”</span></span></p>

    <p class="calibre8"><span class="font"><span class="calibre1">Anne topuklarının üzerinde dönüp saraya doğru yola koyuldu. “Ben onlara gösteririm!” diye haykırdı.</span></span></p>

    <p class="calibre8"><span class="font"><span class="calibre1">George’la peşinden koştuk. “Neyi göstereceksin?”</span></span></p>

    <p class="calibre8"><span class="font"><span class="calibre1">“Anne!” diye bağırdım. “Böyle telaşlanma!”</span></span></p>

    <p class="calibre8"><span class="font"><span class="calibre1">“Üç aydır bu sarayda kendi gölgesinden korkan bir fare gibi korkuyla dolaşıyorum!” diye haykırdı. “Bana şirin olmamı öğütlediniz. Şirin oldum! Artık kendimi savunma vakti geldi. Gizli&nbsp;bir mahkemeyle beni yargılıyorlar! Onları konuşturacağım! Benden her zaman nefret eden üç&nbsp;beş</span></span> <span class="font"><span class="calibre1">adam tarafından mahkûm edilmeyeceğim. Onlara göstereceğim!”</span></span></p>

    <p class="calibre8"><span class="font"><span class="calibre1">Çimenlerden saraya koştu. George ve ben bir an donduk, sonra diğerlerine döndük. “Siz yürümeye devam edin,” dedim telaşla.</span></span></p>

    <p class="calibre8"><span class="font"><span class="calibre1">“Biz kraliçenin yanına gidiyoruz,” dedi George.</span></span></p>

    <p class="calibre8"><span class="font"><span class="calibre1">Francis refleksle George’u durdurmak üzere elini ağabeyimin koluna koydu.</span></span></p>

    <p class="calibre8"><span class="font"><span class="calibre1">“Bir şey yok,” diye ikna etti George. “Ama onun yanında olsam iyi olur.”</span></span></p>

    <p class="calibre8"><span class="font"><span class="calibre1">George ve ben çimenlerin üzerinde Anne’in peşinden saraya koştuk. Kralın kabul odasında değildi, kapıdaki asker içeri girmesine müsaade edilmediğini söyledi. George’la ben bembeyaz&nbsp;kesildik ve yukarı kattan gelen ayak seslerini duyduğumuzda nereye gitmiş olabileceğini merak&nbsp;ederek bekledik. Anne, Prenses Elizabeth’i kollarına almıştı ve yeğenim onu bakıcının&nbsp;odasından kapan annesinin kollarında koşarken ışıkların titreyişine bakıp kıkırdıyordu.</span></span></p>

    <p class="calibre8"><span class="font"><span class="calibre1">Anne koşarken bir yandan da çocuğun elbisesinin düğmelerini çözüyordu. Başıyla kapıda bekleyen askere kapıyı açmasını işaret etti, adam kapıyı sonuna dek açtı ve Anne onlar daha&nbsp;ne olduğunu anlayamadan odaya daldı.</span></span></p>

    <p class="calibre8"><span class="font"><span class="calibre1">“Neyle suçlanıyorum?” diye sordu krala eşiğin ortasından.</span></span></p>

    <p class="calibre8"><span class="font"><span class="calibre1">Kral şaşkın şaşkın masasının başında ayağa kalktı. Anne’in öfkeli siyah gözleri masanın etrafına dizilmiş soyluları tek tek dolaştı.</span></span></p>

    <p class="calibre8"><span class="font"><span class="calibre1">“Kim yüzüme karşı söylemeye cesaret edebiliyormuş görelim?”</span></span></p>

    <p class="calibre8"><span class="font"><span class="calibre1">“Anne,” diye başladı kral.</span></span></p>

    <p class="calibre8"><span class="font"><span class="calibre1">“Seni hakkımda yalanlarla, zehirle doldurdular,” dedi hemen. “Ben daha iyi şeyler hak ediyorum. Sana her zaman iyi bir eş oldum, seni bütün kadınlardan daha fazla sevdim.”</span></span></p>

    <p class="calibre8"><span class="font"><span class="calibre1">Kral arkası oymalı koltuğuna yaslandı. “Anne...”</span></span></p>

    <p class="calibre8"><span class="font"><span class="calibre1">“Sana henüz hamileliği sonuna dek tamamlayabilen bir oğlan veremedim ama bu benim suçum&nbsp;değil,” dedi hırsla. “Katherine de verememişti. Ona da bu yüzden cadı demiş miydin?”</span></span></p>

    <p class="calibre8"><span class="font"><span class="calibre1">Onun bu korkunç kelimeyi böyle uluorta ağzına alabilmesi karşısında masadakiler nefeslerini tutup mırıldandı. İçlerinden birinin başparmağını ikinciyle üçüncü parmak arasına koyup&nbsp;cadıdan korunmak için haç işareti yaptığını gördüm.</span></span></p>

    <p class="calibre8"><span class="font"><span class="calibre1">“Ama sana bir prenses verdim,” diye haykırdı Anne. “Dünyanın en güzel prensesini. Senin saçlarını, senin gözlerini taşıyan, senin olduğunu reddedemeyeceğin bir prenses. O&nbsp;doğduğunda daha vaktimizin olduğunu, oğlanlar yapacağımızı söylemiştin. O zamanlar&nbsp;gölgenden korkmuyordun, Henry!”</span></span></p>

    <p class="calibre8"><span class="font"><span class="calibre1">Kızı yarı çıplak soymuştu ve görebilmesi için şimdi önünde tutuyordu. Kız ‘Baba’ diyerek kollarını Henry’ye açmasına rağmen Henry olduğu yerde kasıldı.</span></span></p>

    <p class="calibre8"><span class="font"><span class="calibre1">“Teni mükemmel, tek bir lekesi bile yok, hiçbir izi yok! Kimse bana bu çocuğun Tanrı tarafından kutsanmamış olduğunu söyleyemez. Kimse onun bu ülkeye doğan en büyük&nbsp;prenses olmayacağını söyleyemez! Sana bu kutsal şeyi, bu çocuğu verdim! Ve daha fazlasını&nbsp;verebilirim! Ona bakıp bana onun gibi” güzel ve güçlü bir erkek kardeşi olamayacağını&nbsp;söyleyebilir misin?”</span></span></p>

    <p class="calibre8"><span class="font"><span class="calibre1">Prenses Elizabeth etrafındaki ciddi suratlara baktı. Alt dudağı titredi. Anne davetkâr, meydan okuyan bakışlarla</span></span> <span class="font"><span class="calibre1">onu kollarına aldı. Henry ikisine birden şöyle bir baktı, sonra bakışlarını karısından öteye çevirdi, kendi öz kızını görmezden geldi.</span></span></p>

    <p class="calibre8"><span class="font"><span class="calibre1">Anne’in onlarla yüzleşmeye cesareti olmadığını haykırarak Henry’nin üzerine saldırmasını bekledim ama kocası başını öteye çevirdiğinde ablamın gözlerindeki ihtiras aniden söndü,&nbsp;kralın kararını verdiğini ve bu dikkafalı inadı ve aptallığının cezasını kendisinin çekeceğini&nbsp;biliyordu.</span></span></p>

    <p class="calibre8"><span class="font"><span class="calibre1">“Aman Tanrım Henry, ne yaptın sen?” diye fısıldadı.</span></span></p>

    <p class="calibre8"><span class="font"><span class="calibre1">Kral sadece tek bir kelime etti. “Norfolk!” dedi ve dayım masasındaki sandalyesinden ayağa kalkıp gözleriyle ne yapacağını bilmeden kapıda öylece duran benle George’u aradı.</span></span></p>

    <p class="calibre8"><span class="font"><span class="calibre1">“Ablanızı götürün,” dedi bize. “Buraya gelmesine hiç izin vermemeliydiniz.”</span></span></p>

    <p class="calibre8"><span class="font"><span class="calibre1">Sessizce odaya girdik. Elizabeth’i Anne’in kollarından aldım, kız bir sevinç çığlığıyla kucağıma geldi, kollarını boynuma dolayarak kalçama yerleşti. George kolunu Anne’in beline attı ve onu&nbsp;odadan çıkarttı.</span></span></p>

    <p class="calibre3"><span class="font"><span class="calibre1">Dışarı çıkarken dönüp arkama baktım. Henry kımıldamamıştı. Kapı ardımızdan kapanıp biz dışarıda kalana kadar başını çevirip Boleynlere ve kucağımızdaki prensesimize bakmadı. Hâlâ&nbsp;ne konuştuklarını, neye karar verdiklerini ve bunun peşinden nelerin geleceğini bilmiyorduk.&nbsp;Anne’in odalarına geri döndük, bakıcı kadın gelip Elizabeth’i aldı. Onu istemeye istemeye&nbsp;bıraktım, kollarımda bebeğimin olmasını istiyordum. Aklım William’daydi, oğlumu almak için&nbsp;nereye kadar gidebildiğini merak ediyordum.</span></span></p>

    <p class="calibre3"><span class="font"><span class="calibre1">Habis bir şeyler olacağını gösteren o ruh sıkıntısı fırtına gibi sarayın her köşesine yayılmıştı. Odasının kapısını açtığımızda minik bir gölge öne fırladı, Anne bir çığlık atıp geriledi. George&nbsp;kamasını hazırlamıştı, neredeyse kendini durduramayıp bıçaklıyordu.</span></span></p>

    <p class="calibre8"><span class="font"><span class="calibre1">“Smeaton!” dedi. “Burada ne işin var Tanrı aşkına?”</span></span></p>

    <p class="calibre8"><span class="font"><span class="calibre1">“Kraliçeyi görmeye geldim,” dedi oğlan.</span></span></p>

    <p class="calibre8"><span class="font"><span class="calibre1">“Hey Yüce Tanrım, neredeyse seni bıçaklayacaktım. Davetsiz girmemeliydin. Git haydi, oğlum. Yürü!”</span></span></p>

    <p class="calibre8"><span class="font"><span class="calibre1">“Ama bir şey soracaktım... bir şey söyleyecektim...”</span></span></p>

    <p class="calibre8"><span class="font"><span class="calibre1">“Dışarı,” dedi George.</span></span></p>

    <p class="calibre8"><span class="font"><span class="calibre1">“Bana şahitlik eder misiniz, Majesteleri?” diye haykırdı Smeaton omzunun üzerinden George onu kapıya götürürken. “Beni içeri çağırıp bir dolu soru sordular.”</span></span></p>

    <p class="calibre8"><span class="font"><span class="calibre1">“Bekle bir dakika,” dedim telaşla. “Neyle ilgili sorular?”</span></span></p>

    <p class="calibre8"><span class="font"><span class="calibre1">Anne pencere kenarındaki koltuğa çöküp dışarı baktı. “Ne fark eder?” dedi. “Herkese her konuda bir şeyler soracaklar.”</span></span></p>

    <p class="calibre8"><span class="font"><span class="calibre1">“Sizinle sıkı fıkı olup olmadığımı sordular, Majesteleri,” dedi oğlan kız gibi kıpkırmızı kesilerek. “Sizin uydunuz olup olmadığımı sordular. Ne demek istediklerini anlamadım ama sonra&nbsp;anlattılar.”</span></span></p>

    <p class="calibre8"><span class="font"><span class="calibre1">“Sen ne dedin?” diye sordu George.</span></span></p>

    <p class="calibre3"><span class="font"><span class="calibre1">“Hayır dedim. Onlara anlatmak istemedim...”</span></span></p>

    <p class="calibre3"><span class="font"><span class="calibre1">“Güzel,” dedi George. “Aynen devam et ve sakın ne kraliçenin, ne benim, ne de kız kardeşimin yanına bir daha yanaşma.”</span></span></p>

    <p class="calibre3"><span class="font"><span class="calibre1">“Ama korkuyorum,” dedi oğlan. Endişeyle titriyordu, gözleri yaşlarla dolmuştu. Onu saatlerce boyunu aşan meseleler hakkında sorguya çekmişlerdi. Sorgulayanlar senelerin sert askerleri,&nbsp;kilisenin prensleriydi, onun belki de asla&nbsp;öğrenmeyeceği günahları biliyorlardı. Ve şimdi oğlan yardım almak üzere bize koşmuştu ama kimsenin ona yardım edeceği yoktu.</span></span></p>

    <p class="calibre8"><span class="font"><span class="calibre1">George onu dirseğinden tutup kapıya götürdü. “Şunu o güzel kalın kafana iyice yerleştir,” dedi çekinmeden. “Masumsun ve onlara bunu söyledin, bu seni aklayabilir. Ama seni burada&nbsp;görürlerse bizim adamımız olduğunu, bize çalıştığını sanabilirler. O yüzden çık ve bir daha&nbsp;gelme. Burası yardım almaya geleceğin son yer.”</span></span></p>

    <p class="calibre3"><span class="font"><span class="calibre1">Oğlanı kapıdan dışarı itti ama dışarıda George’un bir kelimesiyle onu basamaklardan aşağı atmayı bekleyen askere rağmen oğlan kapının çerçevesine yapıştı.</span></span></p>

    <p class="calibre3"><span class="font"><span class="calibre1">“Ve sakın Sör Francis’ten bahsetme,” dedi George telaşla mırıldanarak. “Ya da duyup gördüğün herhangi bir şeyden. Anladın mı? Hiçbir şey söyleyeyim deme.”</span></span></p>

    <p class="calibre3"><span class="font"><span class="calibre1">Oğlan hâlâ kapıyı bırakmamıştı. “Hiçbir şey söylemedim!” diye haykırdı. “Dürüst davrandım. Ama ya bir daha sorarlarsa? Beni koruyacak mısınız? Kim arkamda olacak?”</span></span></p>

    <p class="calibre8"><span class="font"><span class="calibre1">George askere başıyla işaret etti, adam oğlanın koluna bir darbe indiriverdi. Oğlan acıyla inleyerek kapıyı bıraktığında George kapıyı çocuğun yüzüne kapattı. “Kimse,” dedi, “tıpkı bizi&nbsp;koruyacak kimse olmadığı gibi.”</span></span></p>

    <p class="calibre3"><span class="font"><span class="calibre1">Ertesi günü mayıs ayıydı. Anne’in şafak vakti nedimeleri tarafından penceresinin altında söylenen şarkılarla uyandırılması ve bakirelerin ellerinde yolunmuş söğüt dallarıyla yanına&nbsp;gelmesi gerekirdi. Ancak kimse böyle bir şeyi organize etmemişti ve bu yüzden ilk kez o yıl bu&nbsp;adet yerine getirilmedi. Anne her zamanki saatinde solgun ve bitkin bir&nbsp;halde kalktı, ilk saati sunağının önünde diz çöküp dua ederek geçirdi, sonra nedimelerle birlikte sabah duasına katıldı.</span></span></p>

    <p class="calibre8"><span class="font"><span class="calibre1">Jane beyaz ve yeşiller içinde sonradan geldi. Seymourlar baharı tomurcuklarla şarkı söyleyerek karşılamış, Jane yastığının altında çiçeklerle uyumuş ve hiç şüphesiz rüyasında müstakbel&nbsp;kocasını görmüştü. Onun o uysal, tatlı yüzüne baktım ve oynadığı oyunun risklerinin ne kadar&nbsp;büyük olduğunu bilip bilmediğini merak ettim. Kaskatı yüzüme gülümseyip bana neşeli bir&nbsp;mayıs sabahı diledi.</span></span></p>

    <p class="calibre8"><span class="font"><span class="calibre1">Sıra halinde kralın şapelinin önünden geçtik, Anne geçerken Henry başını öteye çevirdi. Anne dua etmek için diz çöküp hiçbir kelimesini kaçırmadan Jane kadar dindar bir tavır ve dikkatle&nbsp;duaları takip etti. Dua bitip ele biz kiliseyi terk ederken kral odalarından çıkıp Anne’in yanına&nbsp;geldi ve lafı hiç uzatmadan, “Turnuvaya katılacak mısın?” diye sordu. “Evet,” dedi Anne,&nbsp;şaşkın. “Tabii ki.”</span></span></p>

    <p class="calibre8"><span class="font"><span class="calibre1">“Ağabeyin listede, Henry Norris’le dövüşecek,” dedi, dikkatle Anne’in tavrını&nbsp;izleyerek.</span></span></p>

    <p class="calibre8"><span class="font"><span class="calibre1">Anne omuz silkti. “Yani?” diye sordu. “Bu mızrak dövüşünde şampiyonu seçmekte zorlanacaksın.” Söylediği her kelime birer anlam yüklüydü, sanki Anne kocasının neden&nbsp;bahsettiğini bilmek zorundaymış gibi. Anne sanki ona yardım edebilirmişim gibi başını&nbsp;kocasından bana çevirdi. Kaşlarımı kaldırdım. Ne demek istediğini ben de anlamamıştım.</span></span></p>

    <p class="calibre8"><span class="font"><span class="calibre1">“Her iyi ablanın yapacağı gibi kardeşimi tutacağım,” dedi dikkatle. “Ama Henry Norris de kibar bir şövalye.”</span></span></p>

    <p class="calibre8"><span class="font"><span class="calibre1">“Belki de seçim yapamayacaksın,” dedi kral. Yüzündeki şaşkın gülümsemede&nbsp;merhametli bir yan vardı. “Evet, efendim, belki. Siz hangisini tutmamı isterdiniz?”</span></span></p>

    <p class="calibre8"><span class="font"><span class="calibre1">Kralın yüzü anında darmadağınık oldu. “Emin ol, kimi tuttuğunu gözleyeceğim.” Ani bir öfkeyle, sonra yaralı bacağı sargılardan şişmiş halde belirgin bir biçimde topallayarak döndü.&nbsp;Anne de hiçbir şey söyleyemeden onun gidişini izledi.</span></span></p>

    <p class="calibre8"><span class="font"><span class="calibre1">Sıcak ve ağır bir akşamüzeriydi, alçak bulutlar sarayın tepesine toplanmıştı ve dövüş meydanı insanı bunaltıyordu. İki dakikada bir gözümün Londra’dan gelen yola kaydığını ve William’ın&nbsp;gelip gelmediğini kontrol ettiğimi fark ettim ama en az iki gün daha onu ummamam gerektiğini&nbsp;biliyordum.</span></span></p>

    <p class="calibre8"><span class="font"><span class="calibre1">Anne beyaz ve gümüşlere bürünmüş, eline beyaz bir değnek almıştı, adeta bahar vakti tasasızca eğlenen genç bir kız gibiydi. Şövalyeler miğferlerini ellerine alarak kraliyet ekibinin&nbsp;önünde atlarıyla halka oluşturmuş turnuvada dövüşmeye hazırlanıyor, kralla onun yanında&nbsp;yerini almış kraliçeye ve arkadaki nedimelere gülümsüyordu.</span></span></p>

    <p class="calibre8"><span class="font"><span class="calibre1">“Bahse girecek misin?” diye sordu kral Anne’e.</span></span></p>

    <p class="calibre3"><span class="font"><span class="calibre1">Kralın sesinin gayet sıradan çıkmasıyla birlikte Anne’in gülümsemeye hazırlandığını gördüm. “Ah, evet!” dedi.</span></span></p>

    <p class="calibre8"><span class="font"><span class="calibre1">“İlk dövüş için adayın kim?”</span></span></p>

    <p class="calibre8"><span class="font"><span class="calibre1">Bu, şapelde ablama yönelttiği sorunun aynısıydı.</span></span></p>

    <p class="calibre3"><span class="font"><span class="calibre1">“Ağabeyimi tutmalıyım,” dedi Anne, gülümseyerek. “Biz Boleynler birbirimizi desteklemeliyiz.”</span></span></p>

    <p class="calibre3"><span class="font"><span class="calibre1">“Norris’e kendi atımı ödünç verdim,” diye uyardı onu kral. “Bence onun daha iyi olduğunu&nbsp;göreceksin.”</span></span></p>

    <p class="calibre8"><span class="font"><span class="calibre1">Anne güldü. “O zaman onu tutacak ama parayı ağabeyime yatıracağım. Bu sizi memnun eder miydi, Majesteleri?”</span></span></p>

    <p class="calibre8"><span class="font"><span class="calibre1">Kral hiçbir şey söylemeden evet anlamında başını salladı.</span></span></p>

    <p class="calibre8"><span class="font"><span class="calibre1">Anne elbisesinden bir mendil çıkartıp kraliyet balkonundan sarkarak Sör Henry Norris’i çağırdı. Norris atıyla ona doğru geldi ve onu selamlamak üzere mızrağını yere sapladı. Anne mendilini&nbsp;uzattı ve Norris bir eliyle yan yan giden atını tutarken diğeriyle mızrağını Anne’in eline doğru&nbsp;uzatıp hiç zorlanmadan bir çırpıda mendili alıverdi. Çok hoş olmuştu, balkondaki hanımlar&nbsp;alkışladı, Norris gülümsedi, mızrağı elinden bırakıp tepesindeki mendili yakaladı ve zırhının&nbsp;göğsüne soktu.</span></span></p>

    <p class="calibre8"><span class="font"><span class="calibre1">Herkes Norris’i izliyordu, bense kralı. Yüzünde daha önce hiç görmediğim ama bir şekilde gölge gibi hep orada olduğunu hissettiğim bir ifade yakaladım. Mendilini Norris’e uzattığında Anne’e&nbsp;bakışı fincanını yeterince kullanmış ve artık onu kırmak isteyen bir adamın bakışlarıydı.&nbsp;Köpeğinden sıkılan ve onu boğmak üzere olan bir adamın bakışları. Ablamla işi bitmişti. Bunu o&nbsp;bakışta gördüm. Tek bilmediğim, ablamı başından nasıl atacağıydı.</span></span></p>

    <p class="calibre8"><span class="font"><span class="calibre1">Gök gürültüsü gibi bir ses geldi, tuzağa düşen bir ayının kükreyişi kadar uğursuz bir ses. Kral turnuvanın başlayacağını ilan etmişti. İlk dövüşü ağabeyim kazandı, ikinciyi Norris, sonra&nbsp;üçüncüyü ağabeyim. Atını bir sonraki dövüşçü onun yerini alsın diye sıraya soktu ve Anne&nbsp;ayağa kalkarak onu alkışladı.</span></span></p>

    <p class="calibre3"><span class="font"><span class="calibre1">Kral olduğu yerde kımıldamadan Anne’i seyretti. Akşamüzeri sıcağında yarası kokmaya başlamıştı ama o farkında bile değildi. İçki ve erken olgunlaşmış çilek ikram ettiler. Yedi, içti,&nbsp;biraz şarapla kek yedi. Dövüş devam etti. Anne&nbsp;dönüp ona gülümsedi, onu sohbete çekmeye çalıştı. Kral sanki o gün yargılanma günüymüş, kendisi de yargıçmış gibi onun yanında oturdu.</span></span></p>

    <p class="calibre8"><span class="font"><span class="calibre1">Dövüşün sonunda Anne ödülleri vermek üzere ayağa kalktı. Kimin kazandığını bile görmemiştim, Anne hediyeleri verip öpmeleri için o küçük elini uzatırken ben kralı&nbsp;seyrediyordum. Kral zorlanarak ayağa kalkıp balkonun dibine gitti. Henry Norris’i işaret edip&nbsp;alandan ayrılmadan evvel onu eliyle yanına çağırdığını gördüm. Norris zırhını çıkartmıştı ama&nbsp;hâlâ terli atının üzerindeydi, döndü ve balkonun arka tarafına, kralın yanına yürüdü.</span></span></p>

    <p class="calibre8"><span class="font"><span class="calibre1">“Kral nereye gidiyor?” dedi Anne etrafına bakınarak.</span></span></p>

    <p class="calibre8"><span class="font"><span class="calibre1">Bense William’ın atını görmek için dua ederek Londra’dan gelen yola döndüm. Ancak onun yerine yolda kralın sancağı, üzerinde kralın iri bedeniyle birlikte kralın atı duruyordu.&nbsp;Yanında Norris ve birkaç adam daha vardı. Hızla batı Londra’ya doğru yola çıktılar.</span></span></p>

    <p class="calibre8"><span class="font"><span class="calibre1">“Böyle telaşla nereye gidiyor?” dedi Anne huzursuzca. “Gideceğini söylemiş miydi?”</span></span></p>

    <p class="calibre8"><span class="font"><span class="calibre1">Jane Parker öne atıldı. “Bilmiyor muydunuz?” diye sordu pırıl pırıl bir suratla. “Bakan Cromwell o oğlanı, Mark Smeaton’ı dün gece evine götürmüş, şimdi oğlan kulede. Krala haber&nbsp;göndertmiş. Belki de kral oğlanın neler itiraf ettiğini öğrenmeye gidiyordur ama Henry Norris’i&nbsp;neden yanına almış ki?”</span></span></p>

    <p class="calibre8"><span class="font"><span class="calibre1">George ve ben saklanan mahkûmlar gibi Anne’in odasına kapanmıştık. Sessiz sessiz oturuyorduk. İçimizde tamamıyla kuşatılmışız gibi bir his vardı.</span></span></p>

    <p class="calibre8"><span class="font"><span class="calibre1">“Günün ilk ışıklarıyla birlikte yola çıkıyorum,” dedim. “Özür dilerim, Anne ama Catherine’i buradan uzaklaştırmalıyım.”</span></span></p>

    <p class="calibre8"><span class="font"><span class="calibre1">“William nerede?” diye sordu George.</span></span></p>

    <p class="calibre8"><span class="font"><span class="calibre1">“Henry’yi eğitmeninden almaya gitti.”</span></span></p>

    <p class="calibre8"><span class="font"><span class="calibre1">Lafımı bitirir bitirmez Anne’in başı havaya kalktı. “Henry benim velayetimde,” diye hatırlattı bana. “Rızam olmadan onu alamazsın.”</span></span></p>

    <p class="calibre8"><span class="font"><span class="calibre1">Bu kez ona cırlamadım. “Tanrı aşkına Anne, bırak onu güvende tutayım. Şimdi kimin neyi yaptırabileceğini tartışmanın vakti değil. Oğlan güvende olacak ve Elizabeth’i koruyabiliyorsam onu güvende tutacağım.”</span></span></p>

    <p class="calibre3"><span class="font"><span class="calibre1">Bir an sanki benimle yarışıp yarışmamayı düşünür gibi durdu, sonra peki der gibi başını salladı. “Kart oynayalım mı?” dedi umursamazca. “Gece uyuyamıyorum. Bütün gece oynayalım mı?”</span></span></p>

    <p class="calibre3"><span class="font"><span class="calibre1">“Olur. Yalnız bir gidip Catherine’in uyuduğundan emin olayım.”</span></span></p>

    <p class="calibre3"><span class="font"><span class="calibre1">Kızımı bulmaya gittim. Diğer hanımlarla birlikte yemekteydi ve bana salonun dedikoduyla çalkalandığını söyledi. Kralın tahtı boştu. Cromwell de yoktu. Kimse Smeaton’ın neden&nbsp;tutuklandığını bilmiyordu. Kimse kralın neden Norris’le birlikte gittiğini bilmiyordu. Bu özel bir&nbsp;onur içinse gece gece neredeydiler? Bu özel Mayıs Günü gecesinde nerede yemek yiyorlardı?&nbsp;”Boş ver,” dedim konuyu kapatmaya çalışarak. “Yanına bir şeyler almanı istiyorum, bir&nbsp;heybeye temiz bir elbiseyle birkaç çift çorap koy ve yarın yola çıkmaya hazır ol.”</span></span></p>

    <p class="calibre8"><span class="font"><span class="calibre1">“Tehlikede miyiz?” Şaşırmamıştı, artık o da saraylı olmuştu, artık asla taze taşra kızı olmayacaktı.</span></span></p>

    <p class="calibre8"><span class="font"><span class="calibre1">“Bilmiyorum,” dedim uzatmadan. “Yarın bütün gün ata binecek kadar gücünün yerinde olmasını istiyorum o yüzden şimdi uyu. Söz mü?”</span></span></p>

    <p class="calibre8"><span class="font"><span class="calibre1">Başıyla onayladı. Onu kendi yatağıma yatırdım, başını William’ın yattığı taraftaki yastığa koydu. Tanrı’ya ertesi günü William’ın Henry’yle birlikte dönmesi ve böylece hep birlikte yola&nbsp;çıkıp elma ağacının yola sarktığı yere, gün ışığındaki küçük çiftlik evine gidebilmemiz için dua&nbsp;ettim. Sonra ona iyi geceler öpücüğü verdim ve ardından sütnineye yarın sabaha karşı&nbsp;saraydan ayrılacak şekilde hazır olmasını haber vermek üzere uşaklardan birini kaldığımız kata&nbsp;gönderdim.</span></span></p>

    <p class="calibre8"><span class="font"><span class="calibre1">Tekrar Anne’in odalarına süzüldüm. Anne şöminenin önündeki kilime oturmuş, yanında George’la ateşe sokulmuştu. Sanki açık pencereden içeri buz gibi hava giriyormuş gibiydiler&nbsp;ama dışarıdaki sıcak gecede perdeler oynamıyordu bile.</span></span></p>

    <p class="calibre8"><span class="font"><span class="calibre1">“Boleynler,” dedim sessizce odaya girerken.</span></span></p>

    <p class="calibre3"><span class="font"><span class="calibre1">George döndü ve kolunu bana doğru açıp beni yanına oturttu. İkimize de sıkı sıkı sarıldı. “Eminim bu günler de geçecek,” dedi kararlılıkla. “Eminim ayaklanıp hepsini yeneceğiz ve&nbsp;gelecek sene bu zamanlarda Anne beşiğe bir oğlan çocuk koyacak, Şövalyelik Onuru da bana&nbsp;verilecek.”</span></span></p>

    <p class="calibre8"><span class="font"><span class="calibre1">Geceyi enselenme korkusuyla birbirine yapışan serseriler gibi birbirimize sokularak geçirdik, pencereden ışık sızmaya başlar başlamaz sessizce basamaklardan ahırlara inip seyislerin&nbsp;uyuduğu odanın camına bir taş fırlattım.</span></span></p>

    <p class="calibre3"><span class="font"><span class="calibre1">Pencereden başını uzatan ilk uşağa atımı ahırdan çıkarıp hazırlama görevi verdim. Ama adam Catherine’in atını dışarı çıkarttığında durdu ve başını iki yana salladı. “Nalı değişmeli,” dedi.&nbsp;”Efendim?”</span></span></p>

    <p class="calibre8"><span class="font"><span class="calibre1">“Atı nalbanda götürmem lazım.”</span></span></p>

    <p class="calibre8"><span class="font"><span class="calibre1">“Şimdi götürebilir misin?”</span></span></p>

    <p class="calibre8"><span class="font"><span class="calibre1">“Daha açık değildir.”</span></span></p>

    <p class="calibre8"><span class="font"><span class="calibre1">“Söyle açsınlar o zaman!”</span></span></p>

    <p class="calibre8"><span class="font"><span class="calibre1">“Hanımım, demir daha soğuktur. Adamın önce uyanması, ateşi yakması, demiri ısıtması gerek. Ancak ondan sonra nah değiştirebilir.”</span></span></p>

    <p class="calibre8"><span class="font"><span class="calibre1">Hayal kırıklığıyla bir küfür savurup başımı öteye çevirdim. “Başka bir at alabilirsiniz,” dedi oğlan esneyerek.</span></span></p>

    <p class="calibre8"><span class="font"><span class="calibre1">Başımı iki yana salladım. Bu uzun bir yolculuk olacaktı ve Catherine yeni bir atı sürebilecek kadar iyi bir binici değildi. “Olmaz,” dedim. “Kısrağın nalının değişmesini beklemek zorundayız.&nbsp;Atı nalbanda götür, adamı uyandır, nalı değiştirsin. Sonra beni bul, artık nerede olursam,&nbsp;bilmiyorum ve bana belli etmeden atın hazır olduğunu söyle. Sarayda başka kimse bunu&nbsp;duymasın.” Göz ucuyla endişeli endişeli sarayın bana bakan karanlık pencerelerine baktım.&nbsp;”Yeryüzündeki tüm salakların yola çıkacağımı bilmesini istemiyorum.”</span></span></p>

    <p class="calibre8"><span class="font"><span class="calibre1">Fırsatı kaçırmayıp elini bana doğru açtı. Elbisemin cebinden bir altın çıkarıp pis eline bıraktım. “İşi doğru düzgün becerirsen bir tane daha gelecek.”</span></span></p>

    <p class="calibre3"><span class="font"><span class="calibre1">Saraya geri döndüm. Kapıdaki er bir yukarı bir aşağı gidip gelerek ne yaptığımı merak edip tek kaşını bana doğru kaldırdı. Bunu birilerine rapor edeceğinden emindim. Ya Bakan Cromwell’e,&nbsp;ya dayıma ya da belki de şimdilerde her&nbsp;yerde adamı olacak kadar büyümüş olan Sör John Seymour’a.</span></span></p>

    <p class="calibre8"><span class="font"><span class="calibre1">Basamaklarda durakladım. Kocaman yatağımda tatlı tatlı uyuyan Catherine’in yanına gitmek istiyordum ama kraliçenin odalarının kapısının altından mum ışığı geliyordu ve gece birlikte&nbsp;nöbet tuttuğum o iki insanın yanında olmam gerektiğini hissettim. Er kenara çekildi, kapıyı&nbsp;açıp içeri süzüldüm.</span></span></p>

    <p class="calibre3"><span class="font"><span class="calibre1">Hâlâ uyanıklardı, ateşin ışığında yanak yanağa vermiş kümeslerinde ötüşen kumrular gibi fısıldaşıyorlardı. Ben içeri girdiğimde ikisinin de başı bana döndü.</span></span></p>

    <p class="calibre3"><span class="font"><span class="calibre1">“Gitmedin mi?” diye sordu Anne.</span></span></p>

    <p class="calibre3"><span class="font"><span class="calibre1">“Catherine’in atının nalının değişmesi gerek. Gidemedim.”</span></span></p>

    <p class="calibre3"><span class="font"><span class="calibre1">“Ne zaman yola çıkacaksın?” diye sordu George.</span></span></p>

    <p class="calibre3"><span class="font"><span class="calibre1">“Nalı değişir değişmez. Oğlana atı nalbanda götürüp kısrak yola çıkmaya hazır olur olmaz gelip bana haber vermesi için para verdim.”</span></span></p>

    <p class="calibre3"><span class="font"><span class="calibre1">Odanın diğer tarafına geçip onların yanına kilime oturdum. Üçümüz birlikte başımızı ateşe çevirip alevleri izledik. “Keşke sonsuza dek böyle kalabilsek,” dedi Anne rüyada gibi.</span></span></p>

    <p class="calibre8"><span class="font"><span class="calibre1">“Gerçekten mi?” diye sordum şaşkınlıkla. “Bunun hayatımın en berbat gecesi olduğunu düşünüyordum. Keşke hiç böyle bir gece yaşamasam diyordum, içimden uyansam ve bu bir&nbsp;rüya olsa diye dua ediyordum.”</span></span></p>

    <p class="calibre3"><span class="font"><span class="calibre1">George acı acı gülümsedi. “Senin yarından korkun yok da ondan,” dedi. “Yarından bizim kadar korkuyor olsaydın bu gecenin sonsuza dek sürmesini isterdin.”</span></span></p>

    <p class="calibre8"><span class="font"><span class="calibre1">Onlar gecenin sonsuza dek sürmesini isteyedursun, gün aydınlandı ve uşakların büyük salondan gelen sesleri duyuldu, sonra hizmetçilerden biri elinde bir kova talaşla tangırdaya&nbsp;tangırdaya kraliçenin yatak odasındaki ateşi yakmak üzere basamaklardan yukarı çıktı. Peşinde&nbsp;bir diğeri elinde fırçalar ve bezlerle odayı yeni güne hazırlamaya geliyordu.</span></span></p>

    <p class="calibre3"><span class="font"><span class="calibre1">Anne yüzü nahoş, yanakları sanki Kül Çarşambası’nda kilisede yas tutmuş gibi küllerle dolu kilimden kalktı.</span></span></p>

    <p class="calibre3"><span class="font"><span class="calibre1">“Bir banyo yap,” dedi George, onu şevklendirmeye çalışarak. “Daha erken. Söyle banyonu getirsinler, sıcak bir banyo yapıp saçlarını yıka. Kendini çok daha iyi hissedeceksin.”</span></span></p>

    <p class="calibre3"><span class="font"><span class="calibre1">Anne önerinin banalliğine gülümsedi ama evet anlamında başını salladı.</span></span></p>

    <p class="calibre3"><span class="font"><span class="calibre1">George eğilip onu öptü. “Sabah duasında görüşürüz,” dedi ve odadan çıktı.</span></span></p>

    <p class="calibre3"><span class="font"><span class="calibre1">Bu, ağabeyimi özgür bir adam olarak son görüşümdü.</span></span></p>

    <p class="calibre8"><span class="font"><span class="calibre1">George sabah duasında yoktu. Anne ve ben banyo sonrası gül koka koka ve kendimize çok daha fazla güvenerek onu aradık ama bulamadık. Sör Francis Weston da, William Brereton da&nbsp;nerede olduğunu bilmiyordu. Henry Norris hâlâ Londra’dan dönmemişti. Mark Smeaton’un&nbsp;neyle suçlandığını kimse bilmiyordu. Korkunun o feci ağırlığı sarayın damına inmiş bulutlar gibi&nbsp;tekrar üzerimize bastı.</span></span></p>

    <p class="calibre3"><span class="font"><span class="calibre1">Bebeğimin sütannesine bir mesaj gönderip beni beklemesini ilettim, bir saat içinde yola çıkmayı deneyecektik.</span></span></p>

    <p class="calibre3"><span class="font"><span class="calibre1">Tenis maçı oynanıyordu ve Anne ödülü kendi vermeyi taahhüt etti. Altın zincire takılmış bir altın sikke. Kortların&nbsp;olduğu yere gidip tentenin altına oturdu, başı bir dansçı zarafetiyle bir sağa bir sola döndü, başı topu izliyorsa da gözleri görmüyordu.</span></span></p>

    <p class="calibre8"><span class="font"><span class="calibre1">Bense tam arkasında oturmuş, ahırdaki oğlanın yanıma gelip atın hazır olduğunu söylemesini bekliyordum, Catherine yanımda, koşarak binici elbisesini giymesini söylememi bekliyordu ki,&nbsp;arkamdaki kraliyet alanına uzanan kapı açıldı ve iki nöbetçi er yanlarında bir polisle birlikte&nbsp;içeri girdi. Onları gördüğüm an çok büyük ve feci bir şeyin meydana gelmek üzere olduğunu&nbsp;anladım. Bir şeyler söylemek için ağzımı açtım ama sesim çıkmadı. Tek kelime edemeden&nbsp;Anne’in omzuna dokundum. Dönüp bana, sonra arkamdaki adamların sert yüzlerine baktı.&nbsp;Hiçbiri önümüzde eğilmedi. Korkularımızı bu doğruluyordu. Bu ve aniden sarayın tepesinde&nbsp;alçalıp yaralı bir kız gibi çığlık atan o martı.</span></span></p>

    <p class="calibre3"><span class="font"><span class="calibre1">“Özel Heyet gelmenizi emrediyor, Majesteleri,” dedi polis uzatmadan.</span></span></p>

    <p class="calibre3"><span class="font"><span class="calibre1">Anne, “Öyle mi?” deyip ayağa kalktı. Catherine’e ve sonra bana baktı. Bütün nedimelerine baktı, aniden hepsinin gözleri kraliçelerinin dışında bir yere döndü. Anne’in numarasını onlar da&nbsp;öğrenmişti, başları sağa sola dönerken hiçbir şey görmüyor, kulaklarını dikmiş pür dikkat&nbsp;dinliyor, ya Anne yanında onların da gelmesini emrederse diye kalpleri son sürat atıyordu.&nbsp;”Yanıma bir eşlikçi almalıyım,” dedi Anne çekinmeden. Küçük cadalozların hiçbiri başını bile&nbsp;çevirmedi. “Hanımlardan biri benimle gelmeli.” Gözleri Catherine’e yöneldi.</span></span></p>

    <p class="calibre3"><span class="font"><span class="calibre1">“Olmaz,” dedim hemen, aklından geçenleri anlayıp. “Hayır, Anne. Yalvarırım, yapma.”</span></span></p>

    <p class="calibre3"><span class="font"><span class="calibre1">“Yanıma bir eşlikçi alabilir miyim?” diye sordu polise.</span></span></p>

    <p class="calibre8"><span class="font"><span class="calibre1">“Tabii, Majesteleri.”</span></span></p>

    <p class="calibre8"><span class="font"><span class="calibre1">“Yanıma nedimem Catherine’i alacağım,” dedi hiç uzatmadan, ardından erin ona açtığı kapıya doğru yürüdü. Catherine ne yapacağını bilemeyen bir bakışla bana bakıp çaresiz kraliçesinin&nbsp;peşinden gitti.</span></span></p>

    <p class="calibre8"><span class="font"><span class="calibre1">“Catherine!” dedim sert bir sesle.</span></span></p>

    <p class="calibre8"><span class="font"><span class="calibre1">Zavallı kızım dönüp bana baktı, şaşkındı ve ne yapacağını bilemiyordu.</span></span></p>

    <p class="calibre8"><span class="font"><span class="calibre1">“Benimle gel,” dedi Anne en sakin ses tonuyla ve Catherine dönüp bana gülümsedi.</span></span></p>

    <p class="calibre8"><span class="font"><span class="calibre1">“Neşelen biraz anne,” dedi aniden tuhaf bir biçimde, sanki tiyatroda rolünü oynuyormuş gibi. Ardından döndü ve tam bir prenses gibi Anne’in peşinden gitti.</span></span></p>

    <p class="calibre8"><span class="font"><span class="calibre1">Öyle afallamıştım ki, öylece onların gidişini seyrettim, onlar gözden kaybolur kaybolmaz eteklerimi toplayıp saraya giden patikada koşmaya başladım. George’u, babamı veya Anne’e&nbsp;yardım edebilecek, Catherine’i sağ salim ondan kurtarıp bana ve Rochford’a giden yola&nbsp;getirebilecek birini bulmak istedim.</span></span></p>

    <p class="calibre8"><span class="font"><span class="calibre1">Koşarak salona girdim ve basamaklara yöneldiğimde biri beni kolumdan tuttu, adamı önce ittim, sonra onun tüm dünyada istediğim tek erkek olduğunu fark ettim. “William!”</span></span></p>

    <p class="calibre8"><span class="font"><span class="calibre1">“Aşkım, sevgilim. Biliyorsun demek?”</span></span></p>

    <p class="calibre8"><span class="font"><span class="calibre1">“Ah, Tanrım, William. Catherine’i aldılar! Kızımı götürdüler!”</span></span></p>

    <p class="calibre8"><span class="font"><span class="calibre1">“Catherine’i mi tutukladılar? Hangi suçla?”</span></span></p>

    <p class="calibre8"><span class="font"><span class="calibre1">“Hayır tutuklamadılar! Anne’le birlikte gitti. Nedimesi olarak. Anne’in Özel Heyete gitmesi emredildi.”</span></span></p>

    <p class="calibre8"><span class="font"><span class="calibre1">“Londra’ya mı?”</span></span></p>

    <p class="calibre8"><span class="font"><span class="calibre1">“Hayır, burada yapılan bir toplantıya.”</span></span></p>

    <p class="calibre8"><span class="font"><span class="calibre1">Hemen beni bırakıp ufak bir küfür savurdu, yarım düzine adımla bir daire çizerek volta attı, sonra yanıma gelip ellerimi tuttu. “O bırakılana kadar beklememiz gerekecek o halde.”&nbsp;Gözleriyle yüzümü taradı. “Bana öyle bakma, Catherine küçük bir genç kız. Kraliçeyi&nbsp;sorgulayacaklar, onu değil. Büyük olasılıkla onunla konuşmayacaklardır bile, konuşurlarsa ela&nbsp;zaten saklayacak bir şeyi yok.”</span></span></p>

    <p class="calibre8"><span class="font"><span class="calibre1">Titrek bir nefes alıp başımı salladım. “Doğru. Saklayacak hiçbir şeyi yok. Herkesin bildiği şeylerin dışında hiçbir şey görmedi. Ayrıca sadece sorgulayacaklar. O üst sınıftan biri. Bundan&nbsp;öte bir şey yapmazlar. Henry nerede?”</span></span></p>

    <p class="calibre8"><span class="font"><span class="calibre1">“Güvende. Onu kaldığımız kata, sütanneyle bebeğin yanına götürdüm. Ağabeyin için koştuğunu sanıyordum.”</span></span></p>

    <p class="calibre3"><span class="font"><span class="calibre1">“Ona ne olmuş?” dedim aniden, kalbim tekrar çarpa çarpa. “George’a ne olmuş?”</span></span></p>

    <p class="calibre3"><span class="font"><span class="calibre1">“Tutuklamışlar.”</span></span></p>

    <p class="calibre8"><span class="font"><span class="calibre1">“Anne’le birlikte mi?” dedim. “Özel Heyette sorgulanması için mi?”</span></span></p>

    <p class="calibre8"><span class="font"><span class="calibre1">William’ın yüzü nahoştu. “Hayır,” dedi. “Kuleye götürmüşler. Henry Norris zaten orada, dün kral Norris’i bizzat kendi kuleye götürmüş. Ve Mark Smeaton, şarkıcıyı hatırlıyor musun? O da&nbsp;orada.”</span></span></p>

    <p class="calibre8"><span class="font"><span class="calibre1">Dudaklarım uyuşmuştu, tek kelime edemiyordum. “Ama ne suçla? Kraliçe neden burada sorgulanıyor?”</span></span></p>

    <p class="calibre8"><span class="font"><span class="calibre1">Başını iki yana salladı. “Kimse bilmiyor.”</span></span></p>

    <p class="calibre8"><span class="font"><span class="calibre1">Daha fazla haber alabilmek için öğleni bekledik. Özel Heyetin kraliçeyi sorguladığı odanın dışındaki salonda volta atıp durdum ama kapıdan dinlerim korkusuyla içeri girmeme izin&nbsp;verilmedi.</span></span></p>

    <p class="calibre8"><span class="font"><span class="calibre1">“Dinleyecek değilim, sadece kızımı görmek istiyorum,” diT ye açıkladım nöbetçi ere. Bana bir&nbsp;şey söylemeden başını peki anlamında salladı ama eliyle beni eşiğin dışına gönderdi.</span></span></p>

    <p class="calibre8"><span class="font"><span class="calibre1">Öğlen vaktinden az sonra kapı açıldı ve uşaklardan biri dışarı süzülüp nöbetçi ere bir şeyler fısıldadı. “Gitmen gerek,” dedi er bana. “Yolu açmam emredildi.”</span></span></p>

    <p class="calibre8"><span class="font"><span class="calibre1">“Ne için?” diye sordum.</span></span></p>

    <p class="calibre8"><span class="font"><span class="calibre1">“Gitmelisin,” dedi inatla. Basamaklardan aşağı büyük salona bağırdı, aşağıdan çınlayan bir ses ona cevap verdi. Beni kibarca dışarı, Özel Heyetin kapısından öteye, basamaklardan öteye,&nbsp;salondan öteye, bahçe kapısından öteye, ardından bahçenin içine ittiler. Yol boyunca bekleyen&nbsp;diğer bütün saray eşrafı da benim gibi bahçeye itildi. Bize söylenenleri yerine getirdik. Sanki o&nbsp;ana kadar kralın ne kadar güçlü olduğunu hiç anlamamış gibiydik.</span></span></p>

    <p class="calibre8"><span class="font"><span class="calibre1">Fark ettim ki, Özel Heyetten nehre inen basamaklara giden yolu boşaltmışlardı. Hemen sıradan insanların saraya geldiklerinde kullandıkları iskeleye koştum. Bu iskelede tek bir nöbetçi bile&nbsp;yoktu, kimse iskelenin sonuna kadar gidip gözlerimi kısarak Greenwich Sarayı’nın&nbsp;basamaklarını gözlememi engellemedi.</span></span></p>

    <p class="calibre8"><span class="font"><span class="calibre1">Onları gayet net bir biçimde gördüm. Tenis maçını seyrederken giydiği mavi elbisesiyle Anne ve bir adım gerisinde sarı elbisesiyle Catherine. Pelerinin yanında olmasına bir an sevindim,&nbsp;nehirde üşüyebilirdi, sonra onları nereye götürdüklerini bile bilmediğimi hatırlayarak bu aptalca&nbsp;endişeme kendi kendime baş salladım. Onları iyice izledim, sanki izleyerek kurtarabilecekmişim&nbsp;gibi. Kraliçenin kayığına değil kralın kayığına bindiler, kürekçilerin davulları kulağıma cellat&nbsp;baltasını kaldırmadan evvel çalan davullar kadar meşum ve netameli geldi.</span></span></p>

    <p class="calibre8"><span class="font"><span class="calibre1">“Nereye gidiyorsunuz?” diye bağırdım olabildiğince yüksek sesle, korkumu daha fazla içinde tutamayarak.</span></span></p>

    <p class="calibre8"><span class="font"><span class="calibre1">Anne beni duymadı ama Catherine’in sesime doğru dönen beyaz yüzünü fark ettim, beni görebilmek için sarayın bahçesini gözleriyle boydan boya taradı.</span></span></p>

    <p class="calibre3"><span class="font"><span class="calibre1">“Buradayım! Buradayım!” diye daha da yüksek sesle bağırıp el salladım. Bana doğru bakıp hafif bir el işareti yapmak üzere elini kaldırdı, sonra Anne’in ardından kraliyet kayığına bindi.&nbsp;Onlar kayığa adım atar atmaz erler küreklere asıldı. Kayığın sallanmasıyla birlikte ikisi de&nbsp;yerlerine oturdu ve kızımı bir an göremedim. Sonra tekrar göründü. Anne’in yanında minik bir&nbsp;koltukta oturmuş suyun üzerinden bana doğru bakıyordu. Kürekçi kayığı nehrin ortasına&nbsp;götürdü ve yükselen sularda zorlanmadan kürek çekmeye devam etti.</span></span></p>

    <p class="calibre3"><span class="font"><span class="calibre1">Bir daha bağırmaya çalışmadım, kürekçilerin davulunun sesimi bastıracağını biliyordum ve annesinin bağırdığına tanık ederek Catherine’i korkutmak istemiyordum. Olduğum yerde&nbsp;kımıldamadan durup ona elimi kaldırdım, böylece nerede durduğumu görebilecek, nereye&nbsp;gittiklerini bildiğimi ve mümkün olduğu kadar çabuk onu almaya gideceğimi anlayacaktı.&nbsp;William’ın arkama yürüyüp benimle birlikte kızıma el kaldırdığını hissettim ama dönüp arkama&nbsp;bakmadım. “Sence onları nereye götürüyorlar?” diye sordu, sanki cevabı en az benim kadar iyi&nbsp;bilmiyormuş gibi.</span></span></p>

    <p class="calibre8"><span class="font"><span class="calibre1">“Biliyorsun,” dedim. “Neden bana soruyorsun? İnsanın aklına gelebilecek en kötü yere. Kule’ye.”</span></span></p>

    <p class="calibre8"><span class="font"><span class="calibre1">William’la ben hiç gecikmedik. Doğruca odamıza gittik, bir çantaya birkaç giysi koyduk, ardından telaşla ahırlara koştuk. Henry atlarla birlikte bekliyordu, çabucak beni kucaklayıp&nbsp;parlak bir gülümsemeyle bana baktı, hemen ardından William beni kaldırıp atıma bindirdi ve&nbsp;sonra kendi bindi. Catherine’in nalı değişen atını da yanımıza aldık. Henry Catherine’in atını&nbsp;çekerken William da sütninenin koca kıçlı bodur atını getirdi. Kadın bizi bekliyordu, bebeği&nbsp;güvenli bir biçimde göğsüne bağlamış olan nineyi ata bindirip kimseye nereye gittiğimizi ya da&nbsp;ne zaman döneceğimizi söylemeden sessizce saraydan çıktık ve Londra’ya giden yola düştük.&nbsp;William, Minories’in arkasında, nehirden uzak tarafta bize odalar tutmuştu. Anne ve kızımın&nbsp;hapsedildiği Beaucamp Kulesi’ni görebiliyordum. Ağabeyim ve diğer erkekler de yakınlarda bir&nbsp;yerdeydi. Burası Anne’in taç giyme töreninden evvelki geceyi geçirdiği kuleydi. Acaba şimdi o&nbsp;muhteşem elbiseyi ve o zaman bile şehrin asla sevilen bir kraliçe olmayacağına dair onu&nbsp;uyaran sessizliğini hatırlıyor mudur, diye düşündüm.</span></span></p>

    <p class="calibre8"><span class="font"><span class="calibre1">William ev sahibesine bize yemek hazırlamasını emredip istihbarat toplamaya gitti. Tam yemek saatinde geri döndü ve ev sahibesi yemekleri tabaklara koyup dışarı çıktığında öğrendiklerini bana aktardı. Kulenin etrafındaki hanların hepsi kraliçenin tutuklandığı haberiyle çınlıyordu, dediklerine göre zinayla büyücülükten ve kim bilir başka nelerden yargılanacaktı.</span></span></p>

    <p class="calibre3"><span class="font"><span class="calibre1">Anladığımı göstererek başımı salladım. Bu Anne’in kaderini damgalıyordu. Henry dedikoduların gücünü, serserilerin sesini güzelce kullanarak evliliği geçersiz kılıp yeni bir kraliçe almanın&nbsp;yolunu yapıyordu. Meyhanelerde çoktan&nbsp;kralın yeniden âşık olduğu, bu kez kızın güzel ve masum olduğu söylentileri dolaşıyordu. Wiltshireh bir İngiliz kızıydı ve Tanrı onu kutsasın, Anne ne kadar gereğinden fazla eğitimli ve&nbsp;Fransız etkisi altındaysa bu da o kadar kendini Tanrı’ya adamış ve sevimliydi. Birileri bir&nbsp;yerlerden Jane Seymour’un Prenses Mary’nin arkadaşı olduğunu öğrenmişti. Ayrıca kız Kraliçe&nbsp;Katherine’e de iyi hizmet etmişti. Eski adetlerle dua ediyor, tartışmalı kitaplar okumuyor,&nbsp;erkeklerle kimin daha iyi bildiği konusunda yarışmıyordu. Ailesi hırslı lordlardan değil, dürüst&nbsp;onurlu insanlardan oluşuyordu. Ve doğurgan bir aileydi. Hem Katherine, hem de Anne&nbsp;başaramamasına rağmen Jane Seymour kesinlikle krala birkaç oğlan doğurmayı başaracaktı.&nbsp;”Ya ağabeyim?”</span></span></p>

    <p class="calibre3"><span class="font"><span class="calibre1">William başını iki yana salladı. “Hiç haber yok.”</span></span></p>

    <p class="calibre8"><span class="font"><span class="calibre1">Gözlerimi kapadım. George’u istediği gibi davranacak kadar özgür olmadığı bir dünyada hayal edemiyordum. George’u kim suçlayabilirdi? Böyle şirin ve vurdumduymaz birini kim neyle&nbsp;suçlayabilirdi?</span></span></p>

    <p class="calibre3"><span class="font"><span class="calibre1">“Anne’in yanında kim varmış?” diye sordum.</span></span></p>

    <p class="calibre3"><span class="font"><span class="calibre1">“Yengen, Madge Shelton’ın annesi ve birkaç nedime.”</span></span></p>

    <p class="calibre3"><span class="font"><span class="calibre1">Yüzümü buruşturdum. “Hiçbiri güvendiği ya da sevdiği insanlar değil. Ama en azından artık Catherine’in gitmesine izin verebilir. Yalnız değil artık.”</span></span></p>

    <p class="calibre8"><span class="font"><span class="calibre1">“Ona bir mektup yazabilirsin diye düşünmüştüm. Açıp okuduklarında sorun olmayacak bir mektup gönderilebilir. Mektubu William Kingston’a, Kule’nin başındaki adama götürürüm ve&nbsp;ondan mektubu Anne’e iletmesini isteyebilirim.”</span></span></p>

    <p class="calibre3"><span class="font"><span class="calibre1">Dar basamaklardan ev sahibesinin yanına indim ve bir parça kâğıtla bir kalem istedim. Yazı masasını kullanmama&nbsp;izin verip ben gün ışığı olduğu müddetçe pencerenin uyanında otururken bana bir mum yaktı.</span></span></p>

    <p class="calibre3"><span class="font"><span class="calibre1"><span>&nbsp;</span></span></span></p>

    <p class="calibre3"><span class="font"><i class="calibre5"><span class="calibre1">Sevgili Anne,</span></i></span></p>

    <p class="calibre3"><span class="font"><i class="calibre5"><span class="calibre1">Yanında sana hizmet edecek başka hanımlar olduğunu biliyorum, o yüzden lütfen Catherine’i azat et çünkü onun yanımda olması gerekiyor.</span></i></span> <i class="calibre5"><span class="font"><span class="calibre1">Onu hemen göndermen için sana yalvarıyorum.</span></span></i></p>

    <p class="calibre14"><span class="font"><i class="calibre5"><span class="calibre1">Mary.</span></i></span></p>

    <p class="calibre3"><span class="font"><span class="calibre1"><span>&nbsp;</span></span></span></p>

    <p class="calibre3"><span class="font"><span class="calibre1">Bir miktar mum döküp zarfı kapattıktan sonra üzerini Boleynlerin ‘B’siyle mühürledim. Ama mektubu içine koymadan William’a verdim.</span></span></p>

    <p class="calibre8"><span class="font"><span class="calibre1">“Güzel,” dedi mektubu hemen okuyarak. “Hemen götürüyorum. Kimse söylediklerinin dışında bir şey ima ettiğini düşünemez. Cevap için bekleyeceğim. Belki onu yanımda getiririm ve yarın&nbsp;Rochford’a gitmek üzere yola çıkabiliriz.”</span></span></p>

    <p class="calibre3"><span class="font"><span class="calibre1">Başımla onayladım. “Bekliyorum.”</span></span></p>

    <p class="calibre8"><span class="font"><span class="calibre1">Henry’yle küçücük ateşin önündeki iki tahta taburenin üzerine oturtulmuş eğreti masada kart oynadık. Çeyrek peniye oynuyorduk ve Henry’nin bütün harçlığını elinden alıyordum. Sonra&nbsp;kazanması için hile yaptım, yanlış hesaplayıp bütün parayı ona kaptırdım. William hâlâ&nbsp;gelmemişti.</span></span></p>

    <p class="calibre3"><span class="font"><span class="calibre1">Gece yarısı geri döndü. “Bu kadar geciktiğim için özür dilerim,” dedi bembeyaz suratıma. “Catherine’i alamadım.”</span></span></p>

    <p class="calibre3"><span class="font"><span class="calibre1">Hafifçe inledim, hemen yanıma gelip beni kendine çekti. “Ama onu gördüm,” dedi. “O yüzden bu kadar geciktim. Onu görmemi ve iyi olduğunu bilmemi istersin diye düşündüm.”</span></span></p>

    <p class="calibre3"><span class="font"><span class="calibre1">“Sıkıntılı mı?”</span></span></p>

    <p class="calibre3"><span class="font"><span class="calibre1">“Çok sakin,” dedi gülümseyerek. “Onu her gün bu saatlerde gidip kendin de görebilirsin, ta ki kraliçe serbest bırakılana kadar.”</span></span></p>

    <p class="calibre3"><span class="font"><span class="calibre1">“Ama bizimle gelemiyor, öyle mi?”</span></span></p>

    <p class="calibre3"><span class="font"><span class="calibre1">“Kraliçe onu yanında tutmak istiyor ve kulenin şefine makul istekler olduğu sürece kraliçenin tüm isteklerini yerine getirmesi emredilmiş.”</span></span></p>

    <p class="calibre3"><span class="font"><span class="calibre1">“Tabii ki...”</span></span></p>

    <p class="calibre3"><span class="font"><span class="calibre1">“Her şeyi denedim,” dedi William. “Fakat kraliçenin yanında kendisine eşlik edecek birileri istemesi hakkı ve Catherine gerçekten yanında istediği tek insan. Diğerleri şöyle ya da böyle zorla gönderilmiş. Hatta biri kule şefinin karısı, söylediği her şeyi yetiştiriyor.”</span></span></p>

    <p class="calibre3"><span class="font"><span class="calibre1">“Catherine nasıl peki?”</span></span></p>

    <p class="calibre8"><span class="font"><span class="calibre1">“Onunla gurur duyarsın. Sana sevgilerini gönderdi ve kalıp kraliçeye hizmet etmekten memnun olduğunu söyledi. Anne’in hasta olduğunu, bayıldığını, ağladığını ve yardım edebildiği sürece&nbsp;onun yanında kalmak istediğini söylüyor.”</span></span></p>

    <p class="calibre8"><span class="font"><span class="calibre1">Yarı sevgi ve gurur, yarı sabırsızlıkla hafifçe nefesimi tuttum. “O küçücük bir genç kız, orada hiç olmaması gerekir!”</span></span></p>

    <p class="calibre8"><span class="font"><span class="calibre1">“O genç bir kadın artık,” dedi William. “Tam genç bir kadın gibi görevini&nbsp;yerine getiriyor. Kimse ona hiçbir şey sormayacak. Herkes onun kulede Anne’in eşlikçisi olarak&nbsp;kaldığı konusunda hemfikir. Bu yüzden ona en ufak bir zarar gelmeyecek.”</span></span></p>

    <p class="calibre8"><span class="font"><span class="calibre1">“Ama Anne yargılanacak, öyle mi?” William göz ucuyla Henry’ye baktı, sonra onun da bilecek kadar büyümüş olduğuna kanaat getirdi. “Görünüşe bakılırsa Anne’i zina suçuyla&nbsp;yargılayacaklar. Zina ne demek biliyor musun, Henry?”</span></span></p>

    <p class="calibre8"><span class="font"><span class="calibre1">Oğlan hafifçe kızardı. “Evet, efendim. İncil’de var.”</span></span></p>

    <p class="calibre8"><span class="font"><span class="calibre1">“Bence bu teyzene yapılan asılsız bir suçlama,” dedi William ölçülü bir tonla. “Ama Özel Heyet onu bayie bir suçla yargılayacak.”</span></span></p>

    <p class="calibre8"><span class="font"><span class="calibre1">Sonunda anlamaya başlamıştım. “Peki diğerleri de mi tutuklanmış? Onlar da yargılanacak mı?” William dudaklarını gererek beni başıyla onayladı. “Evet. Henry Norris ve Mark Smeaton da&nbsp;onunla yargılanacak, kraliçenin sevgilileri olarak.”</span></span></p>

    <p class="calibre8"><span class="font"><span class="calibre1">“Bu saçmalık,” dedim çekinmeden.</span></span></p>

    <p class="calibre8"><span class="font"><span class="calibre1">William başıyla onayladı.</span></span></p>

    <p class="calibre8"><span class="font"><span class="calibre1">“Ya ağabeyim? O da mı sorgulanacak?”</span></span></p>

    <p class="calibre8"><span class="font"><span class="calibre1">“Evet,” dedi.</span></span></p>

    <p class="calibre8"><span class="font"><span class="calibre1">Sesindeki bir şey beni işkillendirdi. “Askıya asmadılar, değil mi? Canını yakmayacaklar, değil mi?”</span></span></p>

    <p class="calibre8"><span class="font"><span class="calibre1">“Ah, hayır,” diye ikna etti William beni. “Soylu olduğunu unutmuyorlar. Kraliçe ve diğerleri sorgulanırken onu da kulede tutacaklar.”</span></span></p>

    <p class="calibre8"><span class="font"><span class="calibre1">“Ya onu ne suçla yargılayacaklar?”</span></span></p>

    <p class="calibre8"><span class="font"><span class="calibre1">William göz ucuyla tekrar oğluma bakıp durakladı. “O da diğer erkeklerle birlikte yargılanacak.” Bir an ne demek istediğini anlamadım. Sonra kelimeyi söyledim. “Zina mı?”</span></span></p>

    <p class="calibre8"><span class="font"><span class="calibre1">Başıyla onayladı.</span></span></p>

    <p class="calibre8"><span class="font"><span class="calibre1">Sustum. Önce ağlayıp inkâr etmek istedim, ama sonra Anne’in bir oğlan doğurma ihtiyacını ve kralın ona sağlıklı bir oğlan veremeyeceğine inandığını hatırladım. George’a sırtını yaslayıp ona&nbsp;neyin günah olup neyin olmadığına kilisenin karar veremeyeceğini söylediğini hatırladım. Ve&nbsp;ağabeyimin ona şimdiye dek on defa aforoz edilmesi gerektiğini söylediğini, ablamınsa buna&nbsp;güldüğünü hatırladım. Anne’in o umutsuzlukla neler yapmış, olabileceğini bilemiyordum. George’un o umursamaz tavrıyla nelere cesaret etmiş olabileceğini tahmin edemiyordum. Daha önceleri yaptığım gibi&nbsp;düşüncelerimi o ikisinden uzaklaştırdım. “Ne yapacağız?”</span></span></p>

    <p class="calibre8"><span class="font"><span class="calibre1">William kolunu oğlumun omzuna atıp ona gülümsedi. Henry artık üvey babasının omzuna geliyordu, dönüp güvenle William’a baktı.</span></span></p>

    <p class="calibre8"><span class="font"><span class="calibre1">“Bekleyeceğiz,” dedi William. “Bu kargaşa sona erer ermez Catherine’i alıp eve, Rochford’a gideceğiz. Sonra bir süre başımızı önümüze eğeceğiz. Çünkü Anne’in başına ne gelirse gelsin,&nbsp;artık kenara mı atılır, manastıra mı kapatılır yoksa sürgüne mi gönderilir, sanırım Boleynlerin&nbsp;dönemi sona erdi. Eve geri dönüp peynir yapma zamanı geldi, aşkım.”</span></span></p>

    <p class="calibre8"><span class="font"><span class="calibre1">Ertesi günü beklemekten başka yapacak bir şey yoktu. O günlük sütnineye izin verdim ve William’la Henry’yi şehre inip dolaşmaları, bir bira evinde akşam yemeği yemeleri için ikna&nbsp;ettim. Bense evde kalıp bebekle oynadım. Akşamüzeri bebeği nehir kenarında yürüyüşe&nbsp;çıkardım ve denizden gelen rüzgârın yüzümüze esişini hissettim. Eve geldiğimizde onu&nbsp;kundağından çıkarıp ılık bir banyo yaptırdım, gül kokan o minik bedenini yıkayıp pamuklu&nbsp;kumaşlarla kuruladıktan sonra çıplak bırakıp bir süre havayı tekmelemesine izin verdim.&nbsp;Diğerleri yemeğe inmeden evvel onu tekrar kundağa sardım ve sütnineye bırakıp William ve&nbsp;Henry’yle birlikte kulenin büyük kapısının önüne giderek Catherine’in bizi görmeye dışarı çıkıp&nbsp;çıkamayacağını sordum.</span></span></p>

    <p class="calibre8"><span class="font"><span class="calibre1">Beauchamp Kulesi’nden dış kapıya giden iç duvar boyunca yürürken kızım küçücük görünüyordu. Ama tam bir Boleyn kızı gibi, sanki kule ondan sorulurmuşçasına dimdik, etrafına&nbsp;bakınarak yürüdü, yanından geçen nöbetçilerden birine güzelce gülümsedi, sonra tahta kapının&nbsp;gerisindeki parmaklıkları açıp dışarı çıkmasına izin verirlerken kocaman bir tebessümle bana&nbsp;baktı.</span></span></p>

    <p class="calibre8"><span class="font"><span class="calibre1">Kollarımı ona doladım. “Hayatım.”</span></span></p>

    <p class="calibre8"><span class="font"><span class="calibre1">Önce bana sarıldı, sonra Henry’ye atıldı. “Hen!”</span></span></p>

    <p class="calibre8"><span class="font"><span class="calibre1">“Cat!”</span></span></p>

    <p class="calibre8"><span class="font"><span class="calibre1">Birbirilerine karşılıklı sevinç gülücükleriyle baktılar. “Büyümüş,” dedi kızım.</span></span></p>

    <p class="calibre8"><span class="font"><span class="calibre1">“Şişmanlamış,” diye karşılık verdi Henry.</span></span></p>

    <p class="calibre8"><span class="font"><span class="calibre1">William başlarının üzerinden bana dönüp gülümsedi. “Sence bir gün tam bir cümle kurmayı becerecekler mi?”</span></span></p>

    <p class="calibre8"><span class="font"><span class="calibre1">“Catherine, Anne’e seni bırakmasını yazdım,” dedim telaşla. “Oradan çıkmanı istiyorum.”</span></span></p>

    <p class="calibre8"><span class="font"><span class="calibre1">Anında suratı asıldı. “Çıkamam. Çok morali bozuk. Onu hiç böyle görmemişsindir. Onu böyle bırakamam. Yanındaki diğer hanımlar faydasız, ikisi ne yapacağını hiç bilmeden dolanıyor,&nbsp;diğer ikisiyse Boleyn Yenge ve Shelton Yenge, bütün gün bir köşede oturup elleriyle ağızlarını&nbsp;kapatarak mırıldanıyorlar. Onu o kadınlarla yalnız bırakamam.”</span></span></p>

    <p class="calibre8"><span class="font"><span class="calibre1">“Ya o bütün gün ne yapıyor?” diye sordu Henry.</span></span></p>

    <p class="calibre8"><span class="font"><span class="calibre1">Catherine kızardı. “Ağlıyor, dua ediyor. Bu yüzden onu bırakamam. Gidemem. Bebeğini bırakıp gitmek gibi bir şey bu. Kendi kendine bakamaz.”</span></span></p>

    <p class="calibre8"><span class="font"><span class="calibre1">“İyi besleniyor musun?” diye sordum çaresizce. “Nerede uyuyorsun?”</span></span></p>

    <p class="calibre3"><span class="font"><span class="calibre1">“Onunla uyuyorum,” dedi Catherine. “Ama bütün gece neredeyse hiç uyumuyor. Saraydaki kadar iyi yemekler yiyebiliyoruz. Ben iyiyim, anne. Ayrıca çok uzun sürmeyecek.”</span></span></p>

    <p class="calibre8"><span class="font"><span class="calibre1">“Nereden biliyorsun?”</span></span></p>

    <p class="calibre8"><span class="font"><span class="calibre1">Nöbetçilerin başı öne eğilip alçak sesle, “Dikkatli olun, Sör William,” dedi.</span></span></p>

    <p class="calibre8"><span class="font"><span class="calibre1">William bana döndü. “Catherine’le bu konuları konuşmayacağımızı vaat ettik. Bu görüşme sadece onu görüp iyi olduğundan emin olmak içindi.”</span></span></p>

    <p class="calibre8"><span class="font"><span class="calibre1">Derin bir nefes aldım. “Tamam. Yalnız Catherine bu bir haftadan daha uzun sürerse oradan çıkman gerekecek.”</span></span></p>

    <p class="calibre8"><span class="font"><span class="calibre1">“Nasıl isterseniz öyle yaparım,” dedi en tatlı haliyle.</span></span></p>

    <p class="calibre8"><span class="font"><span class="calibre1">“Bir şeye ihtiyacın var mı? Yarın sana bir şeyler getireyim mi?”</span></span></p>

    <p class="calibre8"><span class="font"><span class="calibre1">“Temiz çamaşır,” dedi. “Ve kraliçenin bir iki temiz elbiseye ihtiyacı var. Greemvich’ten alıp getirebilir misin?”</span></span></p>

    <p class="calibre8"><span class="font"><span class="calibre1">“Tamam,” dedim teslim olarak. Görünen oydu ki, hayatım boyunca Anne için koşturup durmuştum ve şimdi, ilişkimizdeki bu kriz anında bile hâlâ onun hizmetindeydim.</span></span></p>

    <p class="calibre8"><span class="font"><span class="calibre1">William baş nöbetçiye baktı. “Bu sizin için uygun mu şef? Karım hanımlara temiz çamaşır ver elbise getirebilir mi?”</span></span></p>

    <p class="calibre8"><span class="font"><span class="calibre1">“Evet, efendim,” dedi adam. Elini şapkasına götürüp bana selam verdi. “Tabii.”</span></span></p>

    <p class="calibre8"><span class="font"><span class="calibre1">Asık suratımla ona gülümsedim. Daha önce hiç kimse bir kraliçeyi elinde hiçbir kanıt ve suçlama olmadan hapse tıkmamıştı. İnsan kime güveneceğini bilemiyordu.</span></span></p>

    <p class="calibre8"><span class="font"><span class="calibre1">Catherine’i bir kez daha kendime çekip başlığının önünden dışarı çıkan pürüzsüz saçlarını çenemin altında hissettim. Alnına bir öpücük kondurdum ve o genç teninin ılık kokusunu içime&nbsp;çektim. Onu bırakmak içimden gelmiyordu, her şeye rağmen kızım kapıya doğru süzülüp&nbsp;kulenin</span></span> <span class="font"><span class="calibre1">kocaman gölgesinin altındaki taş döşeli yola geri döndü, durup el salladı, sonra gözden kayboldu.</span></span></p>

    <p class="calibre8"><span class="font"><span class="calibre1">Catherine içeri girerken William elini kaldırdı, sonra tekrar bana döndü. “Boleynlerin asla sıkıntısını çekmediği bir şey varsa o da aptal cesareti,” dedi. “Eğer at olsaydınız sizin dışınızda&nbsp;hiçbir cinsi yetiştirmezdim çünkü her türlü çitin üzerinden atlamaya hazır olurdunuz. Ama at&nbsp;değil, kadın olunca sizinle yaşamak insana aklını kaybettirecek kadar zor oluyor.”</span></span></p>
  </div>
</body>
</html>
