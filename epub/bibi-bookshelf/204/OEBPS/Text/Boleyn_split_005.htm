<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <span class="font"><span class="calibre10"><br class="calibre2" id="calibre_pb_4" /></span></span>

    <p class="calibre8"><span class="font"><span class="calibre1"><span>&nbsp;</span></span></span></p>

    <p class="calibre9"><a class="pcalibre1 pcalibre" id="_Toc428018443"><span class="font"><i class="calibre5"><span class="calibre6">Kış 1522</span></i></span></a></p>

    <p class="calibre8"><span class="font"><span class="calibre1">Kral, saray eşrafının Noel için Greenwich’te kalmasını istedi ve on iki gün, on iki gece har vurup harman savurarak en güzel partiler, en güzel ziyafetlerle sadece eğlenildi. Noel&nbsp;eğlencelerinden sorumlu biri vardı, Sör William Armitage ve her gün için yeni bir şey hayal&nbsp;etmek onun göreviydi. Adamın günlük programı, tekne yarışı, mızrak dövüşü, ok atışı ya da&nbsp;ayı avı, köpek dövüşü, horoz dövüşü veya taklacı güvercin ya da alev yutan adamlar&nbsp;tarafından yapılan gezici şovları izlemek gibi sabahları dışarıda yapacağımız muhteşem&nbsp;aktiviteler içeriyordu. Hemen ardından büyük salonda güzel bir şarap, hafif veya sert biralar&nbsp;eşliğinde muhteşem bir yemek yeniyor, yine her gün acıbadem kurabiyesinden bir sanat eseri&nbsp;gibi oyularak yapılmış büyüleyici pudingler sunuluyordu. Akşamüzerleri farklı aktiviteler&nbsp;vardı, oyun ya da konuşma, biraz dans, biraz maskeli balo gibi. Hepimize birer rol verilirdi,&nbsp;hepimizin giyecek bir kostümü olurdu, hepimiz olabildiğince neşeli olmalıydık çünkü kral bu kış&nbsp;sürekli gülüyordu ve kraliçe sürekli gülümsüyordu.</span></span></p>

    <p class="calibre8"><span class="font"><span class="calibre1">Fransa’ya karşı girişilen sonuçsuz hareket soğuk havayla birlikte sona erdi ama herkes biliyordu ki, bahar geldiğinde yeni bir dizi savaş başlayacak ve İngiltere’yle İspanya ortak&nbsp;düşmanlarına karşı yeniden ittifaka geçeceklerdi. İngiltere kralı ve İspanya’dan gelen kraliçe o&nbsp;Noel’de kelimenin tam anlamıyla birleşmişti, haftada bir hiç şaşmadan birlikte akşam yemeği&nbsp;yiyorlardı ve kral o geceyi kraliçenin yatağında geçiriyordu.</span></span></p>

    <p class="calibre8"><span class="font"><span class="calibre1">Ama yine hiç şaşmaksızın iki gecede bir George, Anne’le paylaştığım odaya geliyor, kapıyı çalıyor, “Seni istiyor,” diyor ve ben kralıma, aşkıma koşuyordum.</span></span></p>

    <p class="calibre8"><span class="font"><span class="calibre1">Hiçbir zaman bütün geceyi onun yanında geçirmiyordum. Noel için Avrupa’nın her köşesinden elçiler Greenwich’e davet ediliyordu ve Henry onların önünde kraliçeyi bu şekilde&nbsp;aşağılayamazdı. Özellikle İspanyol elçisi adabı muaşeret delisiydi ve kraliçenin de yakın&nbsp;arkadaşıydı. Saraydaki konumumu bildiğinden benden hoşlanmıyordu. Ben de kıpkırmızı bir&nbsp;surat ve darmadağınık bir halde kralın odasından çıkarken onunla burun buruna gelmeyi&nbsp;istemiyordum. Çok daha iyisini yapıyor ve elçi sabah duasına gelmeden saatler önce kralın&nbsp;sıcak yatağından fırlıyor, yanımda esneyen George’la birlikte telaşla odama geri dönüyordum.</span></span></p>

    <p class="calibre8"><span class="font"><span class="calibre1">Anne mayalanmış bira ve odayı sıcak tutmak için beslenmiş şömineyle birlikte her zaman uyanık ve beni bekliyor oluyordu. Ben yatağa atlıyordum, o omzuma yünden bir şal örtüp&nbsp;yanıma oturuyor ve saçlarımdaki topaklan açıyor, George da şömineye bir odun daha atıp&nbsp;kendi bardağından birasını yudumluyordu.</span></span></p>

    <p class="calibre8"><span class="font"><span class="calibre1">“Çok yorucu bir iş,” dedi George. “Çoğu kez akşamüzeri uyuyakalıyorum. Gözümü açamıyorum.”</span></span></p>

    <p class="calibre8"><span class="font"><span class="calibre1">“Anne de akşam yemeğinden sonra çocukmuşum gibi beni yatağa yatırıyor,” dedim sızlanarak. “Ne istiyorsun?” dedi Anne. “Kraliçe gibi kırışmayı mı?”</span></span></p>

    <p class="calibre8"><span class="font"><span class="calibre1">“Çok canlı görünmüyor gerçekten,” dedi George. “Hasta falan mı?”</span></span></p>

    <p class="calibre8"><span class="font"><span class="calibre1">“Yaşlılıktan herhalde,” dedi Anne umursamaz bir tavırla. “Ve sürekli neşeli görünmeye çalışmaktan. Bu onu bitiriyor olmalı. Kralınsa bir dolu zevki var, değil mi?”</span></span></p>

    <p class="calibre8"><span class="font"><span class="calibre1">“Yo,” dedim hain hain, üçümüz birden bir kahkaha patlattık.</span></span></p>

    <p class="calibre8"><span class="font"><span class="calibre1">“Sana Noel’de özel bir hediye vereceğinden falan bahsetti mi?” dedi Anne. “Ya da George’a? Ya da herhangi birimize?”</span></span></p>

    <p class="calibre8"><span class="font"><span class="calibre1">Başımı salladım. “Hayır, bahsetmedi.”</span></span></p>

    <p class="calibre8"><span class="font"><span class="calibre1">“Howard Dayı ona vermen için bizim tarafımızdan yapılmış altın bir kadeh gönderdi,” dedi Anne. “Güvenli bir yerde durması için dolabın içine koydum. Servet değerinde. Umarım&nbsp;karşılığında bir şeyler alırız.”</span></span></p>

    <p class="calibre8"><span class="font"><span class="calibre1">Uykulu uykulu başımı salladım. “Bana bir sürpriz yapacağına söz verdi.” Anında ikisi de kulak kesildi. “Yarın beni tersaneye götürmek istiyor.”</span></span></p>

    <p class="calibre8"><span class="font"><span class="calibre1">Anne hayal kırıklığıyla yüzünü buruşturdu. “Ben de bir hediyeden bahsediyorsun sandım. Hepimiz mi gideceğiz? Yani bütün saray mı?”</span></span></p>

    <p class="calibre8"><span class="font"><span class="calibre1">“Sadece küçük bir grup.” Gözlerimi kapatıp yavaşça kendimi uykunun kollarına teslim etmeye başladım. Anne’in yataktan kalkıp odada dolandığını, çekmeceden giysilerimi çıkartıp sabah&nbsp;için serdiğini duydum.</span></span></p>

    <p class="calibre8"><span class="font"><span class="calibre1">“Kırmızını giymelisin,” dedi. “Kuğu tüyü şeritli pelerinimi ödünç alabilirsin. Nehir kenarı soğuk olur.”</span></span></p>

    <p class="calibre8"><span class="font"><span class="calibre1">“Teşekkür ederim, Anne.”</span></span></p>

    <p class="calibre3"><span class="font"><span class="calibre1">“Bunları senin için yaptığımı sanma. Ailenin geleceği için yapıyorum. Hiçbiri şahsın için değil.” Sesindeki buz gibi tonla birlikte omuzlarımı yukarı kaldırdım ama karşılık veremeyecek kadar&nbsp;yorgundum. Hayal meyal George’un bardağını yerine koyup sandalyesinden kalktığını duydum.&nbsp;Yavaşça Anne’i alnından öptü.</span></span></p>

    <p class="calibre8"><span class="font"><span class="calibre1">“Yorucu iş ama fazlasıyla değer,” dedi yavaşça. “İyi geceler Annamaria, seni vazifelerinle baş başa bırakıp kendi vazifelerime geri dönüyorum.”</span></span></p>

    <p class="calibre8"><span class="font"><span class="calibre1">Anne’in baştan çıkartan o kıkırtısını duydum. “Greenwich fahişeleri asil bir görevle görevlendirildi, ağabeyim. Yarın görüşürüz.”</span></span></p>

    <p class="calibre8"><span class="font"><span class="calibre1">Anne’in pelerini kırmızı av kıyafetimin üzerinde enfes durdu, ayrıca bana o küçük, şık Fransız binici beresini de ödünç verdi. Henry, Anne, ben, George, kocam William ve yarım düzine insan&nbsp;daha nehrin kenarından atlarımızı sürerek kralın yeni gemisinin yapıldığı tersaneye gittik.&nbsp;Berrak bir kış günüydü, güneş suyun üzerinde parlıyordu, nehrin her iki tarafındaki topraklar&nbsp;su kuşlarının, Rusya’dan gelip kışı daha ılık otlaklarımızda geçiren kazların sesiyle çınlıyordu.&nbsp;Onların daimi gürültüsüne karşılık ördeklerin ezgisi, bataklık çulluklarının yaygarası da yabana&nbsp;atılacak gibi değildi. Atım kralın iri atıyla yan yana, Anne ve George her iki tarafımızda küçük&nbsp;bir grup halinde nehir kıyısında eşkin gittik. Henry atını yavaşlattı, sonra iskeleye geldiğimizde&nbsp;durdu.</span></span></p>

    <p class="calibre8"><span class="font"><span class="calibre1">Bizim grubun yaklaştığını gören ustabaşı dışarı çıkıp şapkasını çıkardı ve kralın karşısında iyice eğildi.</span></span></p>

    <p class="calibre8"><span class="font"><span class="calibre1">“Hem ata binelim, hem de nasıl olduğunuzu görelim diye düşündüm,” dedi kral, tepeden ona gülümseyerek.</span></span></p>

    <p class="calibre8"><span class="font"><span class="calibre1">“Şeref duyduk, Majesteleri.”</span></span></p>

    <p class="calibre8"><span class="font"><span class="calibre1">“İşler nasıl gidiyor?” Kral kendini semerden aşağı savurdu ve yuları yanında bekleyen kâhyaya fırlattı. Dönüp beni kucaklayarak atımdan indirdi, elimi dirseğinin boşluğuna yerleştirdi ve beni iskeleye götürdü.</span></span></p>

    <p class="calibre8"><span class="font"><span class="calibre1">“Eee, sence nasıl?” diye sordu bana, kocaman tahta silindirlerin üzerinde duran henüz yarısı inşa edilmiş geminin pürüzsüz meşe kısmının önünde gözlerini kısarak. “Sence çok güzel&nbsp;olmayacak mı?”</span></span></p>

    <p class="calibre8"><span class="font"><span class="calibre1">“Çok güzel ve çok tehlikeli,” dedim, silahın deliklerine bakarak. “Tabii ki, Fransızların böyle bir şeyi yoktur.”</span></span></p>

    <p class="calibre8"><span class="font"><span class="calibre1">“Hiç yok,” dedi Henry gururla. “Geçen sene denizde bunun gibi üç tane dilberim olsaydı Fransız ordusunu limanda gizlenirken mahvetmiştim ve bugün hem İngiltere’nin, hem Fransa’nın, hem&nbsp;de tüm dünyanın kralıydım.”</span></span></p>

    <p class="calibre8"><span class="font"><span class="calibre1">Durakladım. “Dediklerine göre Fransız ordusu çok güçlüymüş,” dedim. “Francis de çok yürekliymiş.”</span></span></p>

    <p class="calibre8"><span class="font"><span class="calibre1">“Kasıntının teki,” dedi itiraz ederek. “Hepsi gösteri. Ben, Calais’den ona doğru ilerlerken İspanya’nın Charles’ı onu güneyde yakalayacak. İkimiz Fransa’yı aramızda bölüşeceğiz.”&nbsp;Ustabaşına döndü. “Ne zamana hazır olur?”</span></span></p>

    <p class="calibre8"><span class="font"><span class="calibre1">“Bahara,” dedi adam.</span></span></p>

    <p class="calibre8"><span class="font"><span class="calibre1">“Ressam bugün burada mı?”</span></span></p>

    <p class="calibre8"><span class="font"><span class="calibre1">Adam başıyla onayladı. “Evet, burada.”</span></span></p>

    <p class="calibre8"><span class="font"><span class="calibre1">“Sizinle bir çizim istiyorum, Bayan Carey. Bir dakika oturup adamın eskizinizi çizmesine izin verir misiniz?”</span></span></p>

    <p class="calibre8"><span class="font"><span class="calibre1">Sevinçten kızardım. “Tabii, eğer siz istiyorsanız.”</span></span></p>

    <p class="calibre3"><span class="font"><span class="calibre1">Henry ustabaşına dönüp başını salladı, adam platformdan altımızdaki iskeleye seslendi ve bir adam koşarak yanımıza geldi. Henry basamaklardan inmeme yardım etti, yeni döşenmiş tahtaların üzerine oturdum ve basit giysiler içindeki adam çabucak yüzümün eskizini çizdi.</span></span></p>

    <p class="calibre8"><span class="font"><span class="calibre1">“Bu resmi ne yapacaksınız?” diye sordum merakla, kımıldamadan gülümseyerek poz vermeye çabalarken.</span></span></p>

    <p class="calibre8"><span class="font"><span class="calibre1">“Bekle görürsün.”</span></span></p>

    <p class="calibre8"><span class="font"><span class="calibre1">Ressam kâğıdını kenara koydu. “Bu bana yeter.”</span></span></p>

    <p class="calibre8"><span class="font"><span class="calibre1">Henry elini uzatıp beni ayağa kaldırdı. “Şimdi tatlım, atlarımıza binip yemeğimize gidelim. Seni taşkınlarla dolu otlakların arasından eve götüreceğim. Dörtnala saraya gidebileceğimiz güzel&nbsp;bir yol var.”</span></span></p>

    <p class="calibre8"><span class="font"><span class="calibre1">Kâhyalar üşütmesinler diye atları dolaştırıyordu. Henry beni semerime yükseltti, sonra kendi atına bindi. Herkesin hazır olduğundan emin olmak için omzunun tepesinden arkaya baktı.&nbsp;Lord Percy, Anne’in kolanını sıkıyordu. Anne başını indirip o küçük, kışkırtıcı gülümsemesiyle&nbsp;adama gülümsedi. Sonra hepimiz atlarımızla döndük ve güneş soğuk kış akşamında gökyüzünü&nbsp;pembe-krem bir renge boyarken Greenwich’e doğru yola koyulduk.</span></span></p>

    <p class="calibre8"><span class="font"><span class="calibre1">Noel yemeği neredeyse tüm gün sürdü ve o gece Henry’nin beni çağırtacağından emindim. Ama o kraliçeyi ziyaret edeceğini ilan etti ve arkadaşlarıyla içki içmesini bitirip kraliçenin&nbsp;odalarından birinde yatağa girene kadar ben, karısıyla birlikte onu bekleyen diğer leydilerin&nbsp;yanında oturmak zorunda kaldım.</span></span></p>

    <p class="calibre8"><span class="font"><span class="calibre1">Anne elime yarı dikilmiş bir gömlek tutuşturup o izin vermediği sürece ayağa kalkamayacağım şekilde elbisesinin eteğini benim elbisemin eteğinin üzerine bastırarak yanıma oturdu. “Of, git&nbsp;başımdan,” dedim mırıldanarak.</span></span></p>

    <p class="calibre8"><span class="font"><span class="calibre1">“O perişan ifadeyi sil yüzünden,” diye tısladı. “Dikişini dik ve keyif alıyormuş gibi gülümse. Böyle gemilerin batmış, suratını astığın müddetçe hiçbir erkek seni arzulamaz.”</span></span></p>

    <p class="calibre8"><span class="font"><span class="calibre1">“Ama Noel gecesini onunla geçirmesi...”</span></span></p>

    <p class="calibre8"><span class="font"><span class="calibre1">Anne beni onayladı. “Nedenini bilmek ister misin?”</span></span></p>

    <p class="calibre8"><span class="font"><span class="calibre1">“Evet.”</span></span></p>

    <p class="calibre8"><span class="font"><span class="calibre1">“Dilenci kılıklı bir falcı bu gece ona bir oğlu olacağını söylemiş. Kraliçenin ona bir sonbahar bebeği vereceğini umut ediyor. Tanrım, erkekler ne kadar aptal.”</span></span></p>

    <p class="calibre8"><span class="font"><span class="calibre1">“Falcı mı?”</span></span></p>

    <p class="calibre8"><span class="font"><span class="calibre1">“Evet. Diğer bütün kadınlardan vazgeçerse bir oğlu olacağını söylemiş. Bil bakalım falcıyı kim tutmuş?”</span></span></p>

    <p class="calibre8"><span class="font"><span class="calibre1">“Ne demeye çalışıyorsun?”</span></span></p>

    <p class="calibre8"><span class="font"><span class="calibre1">“Tahminimce eğer falcıyı baş aşağı edip güzelce bir sallarsak cebinden Seymour altınları çıkacaktır. Ama artık çok geç. Yapacağını yaptı. Bu gece ve on ikinci geceye kadar her gece&nbsp;kraliçenin yatağına gidecek. Bu yüzden görevini yerine getirmek için önünden her geçişinde&nbsp;ona neler kaybettiğini hatırlat.”</span></span></p>

    <p class="calibre8"><span class="font"><span class="calibre1">Başımı dikişimin üzerine iyice eğdim. Anne beni seyrederken gömleğin manşetine bir damla gözyaşı düştüğünü ve damlayı elimle sildiğimi gördü.</span></span></p>

    <p class="calibre8"><span class="font"><span class="calibre1">“Seni küçük salak,” dedi kabaca. “Sana geri dönecek.”</span></span></p>

    <p class="calibre8"><span class="font"><span class="calibre1">“Onunla yattığını düşünmeye dayanamıyorum,” diye fısıldadım. “Acaba ona da tatlım diyor mudur?”</span></span></p>

    <p class="calibre8"><span class="font"><span class="calibre1">“Büyük olasılıkla,” dedi Anne duygusuzca. “Erkeklerin çoğu tonlamayı değiştirecek incelikten yoksundur. Ama onunla olan görevini yerine getirecek, sonra tekrar etrafına bakınmaya&nbsp;başlayacak, o arada gözüne takılır da gülümsersen, yine sen olursun.”</span></span></p>

    <p class="calibre8"><span class="font"><span class="calibre1">“Kalbim böyle kırıkken nasıl gülümseyebilirim?”</span></span></p>

    <p class="calibre8"><span class="font"><span class="calibre1">Anne hafifçe kıkırdadı. “Ah, trajediler kraliçesi! Kalbin kırıkken gülümseyebilirsin çünkü sen bir kadınsın, bir saraylısın ve bir Howard’sın. Yeryüzündeki en sinsi yaratık olmak için üç koca&nbsp;sebebin var. Şimdi şşşt, buraya geliyor.”</span></span></p>

    <p class="calibre8"><span class="font"><span class="calibre1">Önce George yüzünde benim için belirip kaybolan bir gülümsemeyle geldi, kraliçenin ayakucuna diz çöktü. Kraliçe hoşça kızararak ona elini uzattı, kral ‘odasına geleceği için etrafa&nbsp;gülücükler saçıyordu. Henry, yanında kocam William ve bir eli Lord Percy’nin omzunda içeri&nbsp;girdi. Anne’e doğru bir baş hareketi dışında hiçbir şey yapmayarak yanımdan geçti, o içeri&nbsp;girerken ayağa kalkıp reveransa geçtim. Doğruca kraliçenin yanına gitti, onu dudaklarından&nbsp;öpüp özel odasına götürdü. Hizmetkârları kraliçeyle birlikte gidip kısa süre sonra dışarı çıktı.&nbsp;Diğer hepimiz sessizlik içinde dışarıda kalakaldık.</span></span></p>

    <p class="calibre8"><span class="font"><span class="calibre1">William etrafına bakındı ve bana gülümsedi. “Hoş bir karşılaşma, iyi karıcığım,” dedi neşeyle. “Sence şimdiki konumunu uzun süre daha koruyabilecek misin, dersin? Yoksa yatağında yine&nbsp;ben mi olacağım?”</span></span></p>

    <p class="calibre3"><span class="font"><span class="calibre1">“Bu kraliçeye ve dayımıza bağlı,” dedi George duygusuz bir sesle. Eli kemerinin üzerinde kılıcının durması gereken yere doğru kaydı. “Marianne kendi istediğini seçemez biliyorsun.”&nbsp;William bu meydan okumaya karşı çıkmaya kalkışmadı. Bana hazin hazin gülümsedi.&nbsp;”Barışalım George,” dedi. “Bunları bana izah etmene gerek yok. Şimdiye çoktan öğrenmiş&nbsp;olmam gerekirdi.”</span></span></p>

    <p class="calibre3"><span class="font"><span class="calibre1">Başımı çevirdim. Lord Percy, Anne’i odalardan birine götürmüştü ve Anne’in adamın söylediği bir şeye o baştan çıkaran kıkırdayışıyla karşılık verdiğini duyabiliyordum. İzlediğimi görüp&nbsp;sesini yükselterek, “Lord Percy bana soneler&nbsp;yazıyor, Mary. Lütfen ona söyler misin, dizeleri vezin kurallarına uymuyor.”</span></span></p>

    <p class="calibre8"><span class="font"><span class="calibre1">“Ama daha bitmedi ki,” diye karşı çıktı Percy. “Henüz ilk dizeleri okuyordum ama daha baştan eleştirmeye başladınız.”</span></span></p>

    <p class="calibre8"><span class="font"><span class="calibre1">“Siz adil leydi, beni hor görür gibi davranmayın.”</span></span></p>

    <p class="calibre8"><span class="font"><span class="calibre1">“Bence çok iyi bir başlangıç,” dedim yardım etmeye çalışarak. “Gerisini nasıl getirecektiniz, Lord Percy?”</span></span></p>

    <p class="calibre8"><span class="font"><span class="calibre1">“Kesinlikle iyi bir başlangıç değil,” dedi George. “Kur yapmaya hor görmekle başlamak olabilecek en kötü başlangıç. Kibar bir başlangıç daha vaat edici olurdu.”</span></span></p>

    <p class="calibre8"><span class="font"><span class="calibre1">“Bir Boleyn kızından gelen kibar bir başlangıç kesinlikle şok edici olurdu,” dedi William iğneli bir tonla. “Talibe bağlı, tabii. Ama şimdi düşünüyorum da, Northumberlandlı Percy kibar bir&nbsp;başlangıç elde edebilir.”</span></span></p>

    <p class="calibre8"><span class="font"><span class="calibre1">Anne ona kardeşçe sayılamayacak bir bakış fırlattı ama adam kendini şiirine öyle kaptırmıştı ki, onu görmedi. “İkinci dizeyi henüz bulamadım, bir şey bir şey ve sonu acımla kelimesiyle&nbsp;bitiyor.”</span></span></p>

    <p class="calibre8"><span class="font"><span class="calibre1">“Ah! Hor görmeyle kafiye yapacak bir söz olmalı!” dedi George kışkırtırcasına. “Sanırım şimdi anlamaya başladım.”</span></span></p>

    <p class="calibre8"><span class="font"><span class="calibre1">“Ama şiir boyunca sürdüğünüz bir hayaliniz olmalı,” dedi Anne, Henry Percy’ye. Sevdiğiniz kadına bir şiir yazacaksanız onu bir şeyle kıyaslamalı, sonra kıyaslamayı nükteli bir sona&nbsp;bağlamaksınız.”</span></span></p>

    <p class="calibre8"><span class="font"><span class="calibre1">“Nasıl yapabilirim?” diye sordu Percy. “Sizi hiçbir şeyle kıyaslayamam. Siz kendinizsiniz. Sizi bir şeyle nasıl kıyaslayabilirim?”</span></span></p>

    <p class="calibre8"><span class="font"><span class="calibre1">“Ah, işte bu çok hoş,” dedi George onaylayarak. “Bence Percy, konuşma diliniz şiirinizden daha güzel, yerinizde olsam tek dizimin üzerine çöküp bunu onun kulağına fısıldardım. Nesir şeklinde devam ederseniz bence zafer sizin.”</span></span></p>

    <p class="calibre8"><span class="font"><span class="calibre1">Percy sırıtarak Anne’in elini tuttu. “Gece yıldızlar,” dedi.</span></span></p>

    <p class="calibre8"><span class="font"><span class="calibre1">“Bir şey bir şey, parlar,” diye şiire katıldı Anne anında.</span></span></p>

    <p class="calibre8"><span class="font"><span class="calibre1">“Haydi şarap içelim,” diye önerdi William. “Bu tumturaklı nüktelere daha fazla dayanamayacağım. Kim benimle zar atar?”</span></span></p>

    <p class="calibre8"><span class="font"><span class="calibre1">“Ben,” dedi George, William’ın beni oyuna davet etmesine fırsat vermeden. “Nesine?”</span></span></p>

    <p class="calibre8"><span class="font"><span class="calibre1">“Birkaç krona,” dedi William. “Kumarda bana rakip olmana izin vermemeliyim aslında Bay Boleyn.”</span></span></p>

    <p class="calibre8"><span class="font"><span class="calibre1">“Ya da başka herhangi bir alanda!” dedi ağabeyim hoş bir dille. “Hele hele Lord Percy burada bize kavgayla ilgili savaş şiirleri yazabilecekken.”</span></span></p>

    <p class="calibre8"><span class="font"><span class="calibre1">“Bir şey bir şeyin çok da tehditkâr olduğunu sanmıyorum,” dedi Anne. “Onun dizeleri ancak bu kadar olur.”</span></span></p>

    <p class="calibre8"><span class="font"><span class="calibre1">“Henüz öğreniyorum,” dedi Percy gururla. “Tecrübesiz bir âşık, tecrübesiz bir şairim ve siz bana kaba davranıyorsunuz. ‘Adil leydi, siz sevgilim bana hor görür gibi davranıyorsunuz’&nbsp;dizesi çok doğru.”</span></span></p>

    <p class="calibre8"><span class="font"><span class="calibre1">Anne güldü ve öpmesi için elini adama uzattı. William cebinden birkaç zar çıkartıp masaya attı. Ona bir kadeh şarap doldurup yanına koydum. Sevdiğim adam yan odada karısıyla yatarken&nbsp;William’a hizmet etmekten tuhaf bir teselli duydum. Kendimi kenara atılmış gibi hissediyordum&nbsp;ve tek bildiğim bir tarafa tutunmam gerektiğiydi.</span></span></p>

    <p class="calibre8"><span class="font"><span class="calibre1">Gece yarısına kadar oynadık ama kral hâlâ ortalıkta yoktu.</span></span></p>

    <p class="calibre8"><span class="font"><span class="calibre1">“Ne dersin?” diye sordu William, George’a. “Geceyi onunla geçirmeyi düşünüyorsa biz de yataklarımıza gidebiliriz.”</span></span></p>

    <p class="calibre8"><span class="font"><span class="calibre1">“Biz gidiyoruz,” dedi Anne kararlı bir sesle. Buyurgan bir tavırla elini bana doğru açtı.</span></span></p>

    <p class="calibre8"><span class="font"><span class="calibre1">“Bu kadar erken mi?” diye yakardı Percy. “Ama yıldızlar geceleri çıkar.”</span></span></p>

    <p class="calibre8"><span class="font"><span class="calibre1">“Şafak vakti ele kaybolur,” diye karşılık verdi Anne. “Bu yıldız gece kendini gizlemeli.”</span></span></p>

    <p class="calibre8"><span class="font"><span class="calibre1">Onunla gitmek üzere ayağa kalktım. Kocam bir an bana baktı. “Bana iyi geceler öpücüğü ver, karıcığım,” diye emretti.</span></span></p>

    <p class="calibre8"><span class="font"><span class="calibre1">Durakladım, sonra odanın karşısına yürüdüm. Yanağına soğuk bir öpücük kondurmamı bekliyordu ama eğilip onu dudaklarından öptüm. Ona dokunur dokunmaz bana karşılık&nbsp;verdiğini hissettim. “İyi geceler, kocacığım. Mutlu Noeller dilerim.”</span></span></p>

    <p class="calibre8"><span class="font"><span class="calibre1">“İyi geceler, karıcığım. Bu gece yanımda sen olsaydın yatağım sıcacık olurdu.”</span></span></p>

    <p class="calibre8"><span class="font"><span class="calibre1">Onaylarcasına başımı salladım. Söyleyecek hiçbir lafım yoktu. Elimde olmadan göz ucuyla kraliçenin özel odasına, taptığım adamın karısının kollarında uyuduğu yere baktım.</span></span></p>

    <p class="calibre8"><span class="font"><span class="calibre1">“Belki sonunda hepimiz kendi karımıza döneriz,” dedi William sessizce.</span></span></p>

    <p class="calibre8"><span class="font"><span class="calibre1">“Kesinlikle,” dedi George neşeyle, kazandıklarını masadan şapkasına, oradan da ceketinin cebine aktarırken. “Çünkü yaşamımızdaki tercihlerimiz ne olursa olsun birbirimizin yanına&nbsp;gömüleceğiz. Beni düşünsenize, Jane Parker’la toprak olmaya can atıyorum.”</span></span></p>

    <p class="calibre8"><span class="font"><span class="calibre1">Buna William bile güldü.</span></span></p>

    <p class="calibre8"><span class="font"><span class="calibre1">“Ne zaman peki?” diye sordu Percy. “O mutlu nikâh günü?”</span></span></p>

    <p class="calibre8"><span class="font"><span class="calibre1">“Yaz ortasından sonra bir vakit. O zamana kadar sabırsızlığımı dışa vurmazsam tabii.”</span></span></p>

    <p class="calibre8"><span class="font"><span class="calibre1">“Bol çeyizle gelecek,” dedi William.</span></span></p>

    <p class="calibre3"><span class="font"><span class="calibre1">“Kimin umurunda?” diye haykırdı Percy. “Mühim olan sadece aşk.”</span></span></p>

    <p class="calibre8"><span class="font"><span class="calibre1">“Diyor krallığın en zengin adamlarından biri,” dedi ağabeyim yüzünü buruşturarak.</span></span></p>

    <p class="calibre8"><span class="font"><span class="calibre1">Anne elini Percy’ye uzattı. “Siz ona aldırmayın, Lordum. Size katılıyorum. Mühim olan sadece aşk. Ne olursa olsun, ben de böyle düşünüyorum.”</span></span></p>

    <p class="calibre8"><span class="font"><span class="calibre1">Kapı arkamızda kapanır kapanmaz, “Hayır öyle düşünmüyorsun,” dedim.</span></span></p>

    <p class="calibre8"><span class="font"><span class="calibre1">Anne bana hafifçe gülümsedi. “Keşke ne söylediğime değil de kime söylediğime dikkat etseydin.”</span></span></p>

    <p class="calibre8"><span class="font"><span class="calibre1">“Northumberlandlı Percy. Northumberlandlı Percy’yle aşk evliliği yapmaktan mı bahsediyorsun?”</span></span></p>

    <p class="calibre8"><span class="font"><span class="calibre1">“Kesinlikle. Bu yüzden kocana istediğin kadar öyle aptal aptal sırıtabilirsin. Benim evlendiğim seninkinden çok daha iyi olacak.”</span></span></p>
  </div>
</body>
</html>
