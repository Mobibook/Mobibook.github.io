<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre3"><span class="font"><span class="calibre1"><br class="calibre2" id="calibre_pb_34" /></span></span></p>

    <p class="calibre3"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018473"><span class="font"><i class="calibre5"><span class="calibre6">Sonbahar 1532</span></i></span></a></p>

    <p class="calibre8"><span class="font"><span class="calibre1">Anne, kralın Windsor Kalesi’ndeki kabul odasında taç giyme töreniyle birlikte Pembroke Markizi unvanı aldı. Henry bir yanına dayımı, diğer yanında daha yeni affedilen ve Anne’in zaferine&nbsp;şahitlik etmesi için saraya davet edilen Suffolk Dükü Charles Brandon’ı alıp tahtına oturdu.&nbsp;Suffolk sanki limon yemiş gibiydi, yüzünde acı bir gülümseme vardı, dayım yeğeninin prestij ve&nbsp;refahı için duyduğu sevinçle yeğenine karşı gittikçe artan nefreti arasında bölünmüştü.</span></span></p>

    <p class="calibre8"><span class="font"><span class="calibre1">Anne arasına beyaz as tüyü serpiştirilmiş kırmızı bir kadife elbise giymişti. Bir yarış atının parlak yelesine benzeyen simsiyah parlak bukleleriyle düğün gününde saçları omuzlarına&nbsp;dökülen bir gelin gibiydi. Dükün kızı Leydi Mary unvan kurdelesini tutuyordu ve Anne’in en&nbsp;güzel giysilerine bürünmüş diğer nedimeleri, önde Jane Parker ve ben olmak üzere bir düzine&nbsp;kadar daha hanım arkalarında durup kralın kurdeleyi Anne’in omuzlarına bağlamasını, ardından&nbsp;başına küçük bir altın taç yerleştirmesini izledik.</span></span></p>

    <p class="calibre8"><span class="font"><span class="calibre1">Ziyafette George’la yan yana oturduk ve kralın yanında oturan kardeşimize baktık.</span></span> <span class="font"><span class="calibre1">George ona imrenip imrenmediğimi sormadı. Bu, cevabı fazlasıyla açık bir soru olurdu. “Bunu başarabilecek başka bir kadın daha tanımıyorum,” dedi. “Tahta çıkmak için eşsiz bir kararlılık&nbsp;taşıyor.”</span></span></p>

    <p class="calibre8"><span class="font"><span class="calibre1">“İşte o bende hiç olmadı,” dedim. “Çocukluğumdan beri tek istediğim şey göz ardı edilmemekti.”</span></span></p>

    <p class="calibre8"><span class="font"><span class="calibre1">“Bu isteğini artık unutabilirsin,” dedi George bir ağabey dürüstlüğüyle. “Bundan sonrasında hayatın boyunca göz ardı edileceksin. İkimizin de neredeyse hiçbir değeri kalmadı. Elde ettiğim&nbsp;her şey onun bana lütfettiği bir hediye olarak görülecek. Ve sen asla onunla boy&nbsp;ölçüşemeyeceksin. İnsanların bileceği ya da tanıyacağı tek Boleyn kızı o olacak. Bundan sonra&nbsp;sonsuza dek sıradan bir insan olacaksın.”</span></span></p>

    <p class="calibre8"><span class="font"><span class="calibre1">Kilit kelime ‘sıradan’dı. Bu kelimeyle birlikte içimdeki acı yok oldu ve gülümsedim. “Biliyor musun, sıradan bir insan olmak da insana mutluluk verebilir.”</span></span></p>

    <p class="calibre8"><span class="font"><span class="calibre1">Geç saatlere kadar dans ettik, sonra Anne benim dışımdaki bütün hanımlarını gönderdi.</span></span></p>

    <p class="calibre8"><span class="font"><span class="calibre1">“Ona gidiyorum,” dedi.</span></span></p>

    <p class="calibre8"><span class="font"><span class="calibre1">Ne demek istediğini açıklaması gerekmiyordu. “Emin misin?” diye sordum. “Henüz evli değilsin.”</span></span></p>

    <p class="calibre8"><span class="font"><span class="calibre1">“Cranmer’ın atanması an meselesi,” dedi. “Fransa’ya onun eşliğinde gideceğim ve Henry bana kraliçe gibi davranılmasını tembihledi. Bana Markiz unvanı ve araziler verdi. Hayır demeye&nbsp;devam edemem.”</span></span></p>

    <p class="calibre8"><span class="font"><span class="calibre1">“Yüce Tanrım, bunu istiyorsun!” dedim aniden sabırsızlığını fark ederek. “Sonunda onu sevmeye mi başladın?”</span></span></p>

    <p class="calibre8"><span class="font"><span class="calibre1">“Tabii ki, hayır!” diye haykırdı sanki bu uygun bir şey değilmiş gibi. “Ama onu dibimden ayırmadan o kadar çok oyaladım ki, adam neredeyse delirdi’ ben de öyle. Bazen beni çekip&nbsp;çevirmesinden o kadar tahrik oluyorum ki, ahırdaki oğlanlardan biriyle bile yapabilecek hale&nbsp;geliyorum. Ayrıca bana söz verdi, tahta giden yolumu önümde görebiliyorum. Bunu şimdi&nbsp;yapmak istiyorum. Bu gece.”</span></span></p>

    <p class="calibre8"><span class="font"><span class="calibre1">Yıkanabilmesi için ibriğe su doldurdum ve o banyo yaparken kurulanabilmesi için çarşaflardan birini ısıttım. “Ne giyeceksin?”</span></span></p>

    <p class="calibre8"><span class="font"><span class="calibre1">“Dans için giydiğim elbiseyi,” dedi. “Ve minik tacı takacağım. Ona bir kraliçe gibi gideceğim.”</span></span></p>

    <p class="calibre8"><span class="font"><span class="calibre1">“Seni George götürse iyi olur.”</span></span></p>

    <p class="calibre8"><span class="font"><span class="calibre1">“Çoktan çağırdım bile.”</span></span></p>

    <p class="calibre8"><span class="font"><span class="calibre1">Yıkanması bitti, kendini kurulamak için çarşafı elimden aldı. Ateşin ve mumların ışığında vücudu vahşi bir hayvanınki kadar güzeldi. Kapı vuruldu. “İçeri gelsin,” dedi.</span></span></p>

    <p class="calibre3"><span class="font"><span class="calibre1">Durakladım. Beline eteğini bağlıyordu ama onun ötesinde hâlâ çıplaktı. “Haydi,” dedi istekle. Omuz silkip kapıyı açtım. George göğüslerine düşen siyah saçlarıyla onu çıplak görünce&nbsp;geriledi.</span></span></p>

    <p class="calibre8"><span class="font"><span class="calibre1">“Gelebilirsin,” dedi Anne umursamadan. “Neredeyse hazırım.”</span></span></p>

    <p class="calibre8"><span class="font"><span class="calibre1">George bana şaşkınlık ve soru işaretleriyle dolu bir bakış fırlattı, odaya girip ateşin yanındaki sandalyeye çöktü.</span></span></p>

    <p class="calibre3"><span class="font"><span class="calibre1">Anne çıplak göğüsleriyle karnının üzerine büstiyerini tutup arkasını bağlaması için çıplak sırtını George’a döndü. Ağabeyim yerinden kalkıp bağcıkları çapraz gelecek şekilde deliklerden&nbsp;geçirdi. Her bir ilmekte eli ablamın çıplak tenini yaladı, Anne’in bu okşamalar sırasında zevkle&nbsp;gözlerini yumduğunu gördüm. George’un yüzü allak bullaktı, görevini yerine getirirken kaşları çatılmıştı. “Başka emriniz var mı?” diye sordu. “Ayakkabılarınızı bağlamamı ister misiniz? Ya da çizmelerinizi boyayayım mı?”</span></span></p>

    <p class="calibre8"><span class="font"><span class="calibre1">“Bana dokunmak istemiyor musun?” diye takıldı Anne. “Krallara layığım.”</span></span></p>

    <p class="calibre8"><span class="font"><span class="calibre1">“Geneleve layıksın,” dedi acımasızca. “Şapkanı tak; geliyorsun.”</span></span></p>

    <p class="calibre8"><span class="font"><span class="calibre1">“Ama çekiciyim,” diye karşı çıktı Anne.</span></span></p>

    <p class="calibre8"><span class="font"><span class="calibre1">George duraksadı. “Tanrı aşkına bana niye soruyorsun? Bu gece sarayın yarısının dizlerinin bağı çözüldü. Daha ne istiyorsun?”</span></span></p>

    <p class="calibre8"><span class="font"><span class="calibre1">“Herkesi istiyorum,” dedi gülümsemeden. “En güzel olduğumu söylemeni istiyorum, George. Bunu burada, Mary’nin önünde söylemeni istiyorum.”</span></span></p>

    <p class="calibre8"><span class="font"><span class="calibre1">George o tanıdık minik kahkahalarından birini patlattı. “Şu eski rekabet meselesi,” dedi alçak sesle. “Pembroke Markizi Anne, ailenin en çekici ve en zengin kızısın. Başarılarınla her ikimizi&nbsp;de gölgede bıraktın. Kısa sürede onur ve konum açısından saygın babamız ve dayımızı da&nbsp;gölgede bırakacaksın. Daha ne istiyorsun?”</span></span></p>

    <p class="calibre8"><span class="font"><span class="calibre1">Anne, George’un övgüleriyle parlıyordu ama son soruyla aniden sanki balıkçı karılarının okuduğu belaları, pazardaki tüccarların ‘Fahişe!’ diye bağırdığını hatırlamış gibi yüzüne korku&nbsp;dolu bir ifade yerleşti. “Bunu herkesin bilmesini istiyorum,” dedi.</span></span></p>

    <p class="calibre8"><span class="font"><span class="calibre1">“Seni krala götürecek miyim?” diye sordu George emreder gibi.</span></span></p>

    <p class="calibre8"><span class="font"><span class="calibre1">Anne elini onun koluna koydu, George’un ablamın başını çevirip ona yan yan gülümseyişiyle gerildiğini fark ettim. “Beni kendi odana götürmeye ne dersin?”</span></span></p>

    <p class="calibre8"><span class="font"><span class="calibre1">“Ensest suçuyla kellemden olmak istiyorsam... olur.” Anne ona ufak seksi kahkahalarından birini patlattı. “Tamam o zaman. Kralın odasına. Ama unutma George, sadece bana eşlik eden&nbsp;diğer oğlanlardan birisin, o kadar.”</span></span></p>

    <p class="calibre8"><span class="font"><span class="calibre1">George eğildi ve onu odadan dışarı çıkardı. Birlikte kabul odasından geçip basamaklardan aşağı indiklerini duydum, basamakların sonundaki kapının çarparak kapandığını duyana kadar&nbsp;bekledim. İçimden kralla yatacağı gece kendi öz ağabeyini tahrik edebiliyorsa Anne’in herkes&nbsp;tarafından arzulanma isteğinin gerçekten çok kuvvetli olması gerek, diye geçirdim.</span></span></p>

    <p class="calibre3"><span class="font"><span class="calibre1">Şafak vakti tıpkı eskiden yaptığım gibi giysilerine sarınmış halde geri odaya döndü. Onu odaya George getirmişti, birlikte Anne’i soyup yatağa soktuk. Konuşamayacak kadar yorgundu.&nbsp;”Demek sonunda oldu,” dedim gözlerini kapamak üzereyken.</span></span></p>

    <p class="calibre8"><span class="font"><span class="calibre1">“Birkaç kez sanırım,” dedi George. “Odanın dışında oturup sandalyelerden birinde uyudum. İnlemeleri ve nefes sesleriyle beni birkaç kez uyandırdılar. Tanrım ne olur, bunlardan birinden&nbsp;bir veliaht ver.”</span></span></p>

    <p class="calibre8"><span class="font"><span class="calibre1">“Onunla evleneceğinden şüphemiz yok, değil mi? Şimdi ona sahip oldu diye vazgeçmesin?”</span></span></p>

    <p class="calibre3"><span class="font"><span class="calibre1">“Altı ay vazgeçmez. Ayrıca şimdi Anne’in de zevk aldığı bir şeyler olduğundan onunla sürekli kavga etmeyi bırakıp ona daha iyi davranacaktır. Tanrım ne olur, bize de daha iyi&nbsp;davransın.”</span></span></p>

    <p class="calibre8"><span class="font"><span class="calibre1">“Eğer sana karşı daha iyi davranmaya başlarsa kralınki kadar senin de yatağına gelecek demektir.”</span></span></p>

    <p class="calibre8"><span class="font"><span class="calibre1">George gerinip esnedi, sonra tembel tembel tepeden bana baktı. “Çok ateşliydi,” dedi. “Ve bunun acısını başka kimseden çıkaramazdı. Ateşliydi ve şimdi durulur durulmaz Yüce Tanrım&nbsp;karnına bir bebek, parmağına bir yüzük ve başına bir taç ver, ne olur. Viuat Annal Dişe diş,&nbsp;kana kan. Bu iş olmuştur.”</span></span></p>

    <p class="calibre8"><span class="font"><span class="calibre1">Anne’i uyur halde bırakıp sabahın bu vaktinde dayımın odasına gidersem William Stafford’u görebilirim, diye düşündüm. Şato kaynıyordu, mutfağa giden patikalar ağaçlıklardan çeki çeki&nbsp;odun ve kömür, pazarlardan meyve sebze, çiftliklerden et, peynir ve süt getiren yük&nbsp;arabalarıyla doluydu. Dayımın odaları güne hazırlık yapan hizmetkârlarla doluydu. Hizmetçiler&nbsp;kabul odasını süpürüp silmişti, uşaklar şöminelere kütükleri doldurmuş alev almaları için&nbsp;başlarında üflüyordu.</span></span></p>

    <p class="calibre8"><span class="font"><span class="calibre1">Dayımın adamları büyük salonun ötesindeki yarım düzine küçük odada kalıyor, silahlı korumaları bekçi odalarında uyuyordu. William bunların herhangi birinde olabilirdi. Kabul odası&nbsp;boyuna yürüyüp tanıdığım birkaç adamı başımla selamlarken sanki dayımı ya da ağabeyimi&nbsp;bulmaya çalışıyormuş gibi görünmeye çabaladım.</span></span></p>

    <p class="calibre8"><span class="font"><span class="calibre1">Dayımın özel odasına açılan kapı açıldı ve George telaşla dışarı çıktı.</span></span></p>

    <p class="calibre8"><span class="font"><span class="calibre1">“Ah, güzel,” dedi, beni görünce. “Anne hâlâ uyuyor mu?”</span></span></p>

    <p class="calibre8"><span class="font"><span class="calibre1">“Ben çıkarken uyuyordu.”</span></span></p>

    <p class="calibre3"><span class="font"><span class="calibre1">“Git uyandır. Ona papazların ya da en azından kazanmamıza yetecek sayıda papazın krala boyun eğdiğini söyle. Ama Thomas More görevinden istifa etti. Kral bunu ancak&nbsp;sabah duasında, More.’un mektubu eline geçtiğinde öğrenecek ama Anne’in önceden uyarılması gerek. Kral bu işten hoşlanmayacaktır.”</span></span></p>

    <p class="calibre3"><span class="font"><span class="calibre1">“Thomas More mu?” diye tekrarladım. “Onun bizim tarafımızda olduğunu sanıyordum?” Ağabeyim cahilliğim karşısında tutuldu. “Krala evliliği konusunda halkın önünde asla yorum&nbsp;yapmayacağına söz vermişti. Ama ne düşündüğü belliydi, değil mi? Adam avukat, mantık&nbsp;adamı, Avrupa’da bin üniversitede okutulan gerçeğin çarpıtılmasının onu ikna etmesi&nbsp;beklenemezdi.”</span></span></p>

    <p class="calibre8"><span class="font"><span class="calibre1">“Kilisede reform istediğini sanıyordum?” Bu, ailemin doğal yeteneği olan politika denizinde kendimi ilk kaybedişim değildi.</span></span></p>

    <p class="calibre8"><span class="font"><span class="calibre1">“Reform istiyordu evet, paramparça olup krala devredilmesini değil,” dedi ağabeyim hemen. “Kralın Papa rolü için biçilmiş kaftan olmadığını Thomas More’dan daha iyi kim bilebilir?&nbsp;Çocukluğundan beri kralla iç içe. Henry’yi usla Aziz Peter’ın veliahdı olarak görmeyecektir.”&nbsp;Kısa bir kahkaha attı. “Saçmalığın daniskası.”</span></span></p>

    <p class="calibre8"><span class="font"><span class="calibre1">“Saçmalık mı? Bunu desteklediğimizi sanıyordum.”</span></span></p>

    <p class="calibre8"><span class="font"><span class="calibre1">“Tabii ki destekliyoruz,” dedi. “Bu Henry’nin kendi evliliği hakkında söz sahibi olabilmesi, Anne’le evlenebilmesi demek. Ama aptallar bile bunun ne kanunen, ne ahlaken, ne de&nbsp;mantıken geçerli bir şey olmadığını biliyor. Boş ver Mary, sen kafanı yorma. Anne bunların&nbsp;hepsini biliyor. Sadece git, onu uyandır ve More’un istifa ettiğini, kralın bunu bu sabah&nbsp;öğreneceğini ve Anne’in sakin davranması gerektiğini söyle. Dayım aynen böyle söyledi. Anne&nbsp;sakin davranmalı.”</span></span></p>

    <p class="calibre3"><span class="font"><span class="calibre1">Bana verilen görevi yerine getirmek üzere arkamı döndüm ve tam o anda William Stafford omzunu silkerek büyük salona girdi. Beni görünce bir an duraklayıp hafifçe başını eğdi. “Leydi Carey,” dedi. Ağabeyime başını eğdi. “Lord Rochford.”</span></span></p>

    <p class="calibre3"><span class="font"><span class="calibre1">“Git,” dedi ağabeyim ve beni hafifçe itti. William’ı görmezden geldi. “Git söyle haydi.”</span></span></p>

    <p class="calibre3"><span class="font"><span class="calibre1">Telaşla odayı terk etmekten başka yapabileceğim bir şey yoktu, William’ın eline bile dokunamamış, ona bir ‘günaydın’ bile diyememiştim.</span></span></p>

    <p class="calibre8"><span class="font"><span class="calibre1">Anne ve kral sabahın büyük bölümünü içeri kapanıp baş başa Thomas More’un istifasının onlar için ne demek olduğunu mütalaa ederek geçirdiler. Babam ve dayım, Cranmer ve Bakan&nbsp;Cromwell, Anne’in davasıyla ilişkili bütün insanlar onlarla birlikteydi ve hepsi kralın İngiltere&nbsp;Kilisesinin başına geçmesi, kilisenin semerelerinden faydalanması gerektiği konusunda&nbsp;kararlıydı. Anne ve kral muazzam bir uyum içinde akşam yemeğine katıldılar. Anne sanki&nbsp;şimdiden kraliçe olmuş gibi Henry’nin sağ yanında oturdu.</span></span></p>

    <p class="calibre8"><span class="font"><span class="calibre1">Akşam yemeğinden sonra birlikte Henry’nin özel odasına girip herkesi dışarı gönderdiler. George hafif bir gülümsemeyle kaşını kaldırıp bana baktı, “Sonunda minik bir prens gelecekse&nbsp;neden olmasın, değil mi Mary?” diye fısıldadı. Sonra Francis Weston ve diğer birkaç kişiyle kart&nbsp;oynamaya gitti. Ben de gün ışığı görmek ve nehre bakmak üzere bahçeye çıktım ve bütün bu&nbsp;süre zarfında William Stafford’u çok özlediğimi fark ettim.</span></span></p>

    <p class="calibre3"><span class="font"><span class="calibre1">Sanki onu çağırmışım gibi aniden önüme çıkıverdi.</span></span></p>

    <p class="calibre3"><span class="font"><span class="calibre1">“Bu sabah beni aramaya mı gelmiştin?” diye sordu.</span></span></p>

    <p class="calibre3"><span class="font"><span class="calibre1">“Hayır,” diye yalan söyledim hemen bir saraylı hızıyla. “Ağabeyimi arıyordum.”</span></span></p>

    <p class="calibre3"><span class="font"><span class="calibre1">“Öyle olsun olmasın, ben seni aramaya çıkmıştım,” dedi. “Ve seni bulduğuma çok memnun oldum. Çok memnun oldum, Leydim.”</span></span></p>

    <p class="calibre8"><span class="font"><span class="calibre1">Bankın üzerinde biraz kayıp yanıma oturabileceğini işaret ettim. Dokunma mesafeme girer girmez kalbimin küt küt atmaya başladığını hissettim. Kendine has bir kokusu vardı, saçlarına,&nbsp;yumuşacık sakallarına yayılan sıcacık, hoş bir erkek kokusu. Ona doğru eğilmeye başladığımı&nbsp;fark ederek geriye yaslandım.</span></span></p>

    <p class="calibre3"><span class="font"><span class="calibre1">“Calais’ye dayınla birlikte ben de gelmek durumundayım,” dedi. “Belki yolculuk esnasında sana hizmet edebilirim.”</span></span></p>

    <p class="calibre3"><span class="font"><span class="calibre1">“Teşekkürler,” dedim. Kısa bir sessizlik oldu.</span></span></p>

    <p class="calibre3"><span class="font"><span class="calibre1">“Ahırların orada olanlar için özür dilerim,” dedim. “Anne’in bizi birlikte görmesinden korktum. Oğlumun velayeti onda olduğu sürece onu kızdırmak istemem.”</span></span></p>

    <p class="calibre3"><span class="font"><span class="calibre1">“Anlıyorum,” dedi William hemen. “Çok özel bir andı. Küçük binici çizmelerin avuçlarımın içindeydi ve bırakmak istemedim.”</span></span></p>

    <p class="calibre3"><span class="font"><span class="calibre1">“Sevgilin olamam,” dedim alçak sesle. “Bu çok açık.” Başıyla beni onayladı. “Ama bu sabah beni mi arıyordun?”</span></span></p>

    <p class="calibre3"><span class="font"><span class="calibre1">“Evet,” diye fısıldadım, sonunda dürüst bir cevap vererek. “Seni görmeden bir an daha geçilemeyecektim.”</span></span></p>

    <p class="calibre8"><span class="font"><span class="calibre1">“Bütün gün seni görmek umuduyla bu bahçede ve markizin odalarının önünde dolanıp durdum,” dedi. “Buralarda o kadar çok vakit harcadım ki, sonunda seni beklerken küreği alıp&nbsp;işe yarar bir şey yapmaya karar verdim.”</span></span></p>

    <p class="calibre3"><span class="font"><span class="calibre1">“Bahçıvanlık mı?” dedim, bahçeyi kazan adama âşık olduğumu söylersem Anne’in yüzünün alacağı şekli gözümün&nbsp;önüne getirerek hafif bir kahkahayla. “Bu hiçbir işimize yaramaz.”</span></span></p>

    <p class="calibre3"><span class="font"><span class="calibre1">“Haklısın,” dedi kahkahamı benimle paylaşarak. “Ama sapık gibi hanımların odalarının etrafında dolanıp durmaktan daha iyidir diye düşündüm. Mary, ne yapacağız? Ne istiyorsun?”</span></span></p>

    <p class="calibre3"><span class="font"><span class="calibre1">“Bilmiyorum,” dedim tüm dürüstlüğümle. “Sanki bir çılgınlık ediyormuşum ve gerçek bir&nbsp;arkadaşım olsa bu çılgın hislerim geçene kadar beni bağlayıp hiçbir şey yapmama izin&nbsp;vermezmiş gibi geliyor.”</span></span></p>

    <p class="calibre3"><span class="font"><span class="calibre1">“Sence geçici bir duygu mu?” diye sordu sanki daha önce bu hiç aklına gelmemiş gibi.</span></span></p>

    <p class="calibre8"><span class="font"><span class="calibre1">“Tabii ki,” dedim. “Hoşlanma duygusu işte, değil mi? Sadece ikimizi de aynı anda vurdu. Ben seni beğendim ama sen de beni beğenmiş olmasaydın biraz etrafında dolanıp melül melül sana&nbsp;bakacak, sonra unutup gidecektim.”</span></span></p>

    <p class="calibre3"><span class="font"><span class="calibre1">Bu lafıma gülümsedi. “Bu hoşuma giderdi. Bu söylediklerini şimdi de yapamaz mısın?”</span></span></p>

    <p class="calibre8"><span class="font"><span class="calibre1">“Bunların hepsine sonra gülüp geçeceğiz.”</span></span></p>

    <p class="calibre8"><span class="font"><span class="calibre1">Benimle tartışacağını sanıyordum. Aslında bunun gerçek bir sevgi, ölmeyecek bir sevgi olduğuna dair benimle tartışmasını ve bedeli ne olursa olsun kalbimin götürdüğü yolu izlemem&nbsp;için beni ikna etmesini bekliyordum.</span></span></p>

    <p class="calibre8"><span class="font"><span class="calibre1">Ama o tamam anlamında başını salladı. “Sadece bir hoşlanma demek? Daha öte bir şey değil?”</span></span></p>

    <p class="calibre8"><span class="font"><span class="calibre1">“Efendim?” dedim şaşırarak.</span></span></p>

    <p class="calibre8"><span class="font"><span class="calibre1">William ayağa kalktı. “Unutup gitmen ne kadar sürer sence?” diye sordu havadan sudan konuşur gibi.</span></span></p>

    <p class="calibre8"><span class="font"><span class="calibre1">Ona yanaştım. Sanki bedenimin bütün kemikleri dilimin ucuna gelip söyleyemediğim her şeyine dokunma ihtiyacı hissediyormuş gibiydi.</span></span></p>

    <p class="calibre8"><span class="font"><span class="calibre1">“Biraz düşün bakalım,” dedi şefkatle. “Dudakları kulağıma o kadar yakındı ki, nefesi şapkamdan dışarı fırlayan bir tutam saçı dalgalandırdı. “Benim aşkım, benim karım olabilirsin.&nbsp;Catherine’i yanımıza alabiliriz, değil mi? Onu da senden almazlar? Ve Anne’in kendi oğlu doğar&nbsp;doğmaz, Henry’yi, oğlumuzu sana geri verecektir.”</span></span></p>

    <p class="calibre8"><span class="font"><span class="calibre1">“Henry bizim oğlumuz değil,” dedim onun o alçak tondaki ısrarcı sesine karşı mantığıma güçlükle sığınarak.</span></span></p>

    <p class="calibre8"><span class="font"><span class="calibre1">“Ona ilk midillisini kim aldı? İlk yelkenlisini kim yaptı? Güneşe bakarak zamanı tahmin etmeyi kim öğretti?”</span></span></p>

    <p class="calibre3"><span class="font"><span class="calibre1">“Sen,” diye itiraf ettim. “Ama bunu seninle benden başka kimse bu şekilde görmeyecektir.”</span></span></p>

    <p class="calibre3"><span class="font"><span class="calibre1">“Ama oğlun görebilir.”</span></span></p>

    <p class="calibre8"><span class="font"><span class="calibre1">“O daha küçücük bir çocuk, bu konuda söz sahibi olamaz. Catherine’in de hiçbir konuda söz hakkı olmayacak. O da nereye isterlerse oraya gönderdikleri diğer Boleyn kızından öte bir şey&nbsp;olmayacak.”</span></span></p>

    <p class="calibre8"><span class="font"><span class="calibre1">“O zaman bu düzeni kendin için boz, çocuklarını da kurtar. Bir gün daha diğer Boleyn kızı olma. Gel Bayan Stafford ol, kendi arazilerinin, kendi küçük çiftlik evinin sahibi, peynir&nbsp;yapmayı ve tavuk yolmayı öğrenen biricik sevgili Bayan Stafford ol.”</span></span></p>

    <p class="calibre8"><span class="font"><span class="calibre1">Güldüm. Anında elimi yakalayıp başparmağını avucuma bastırdı. Kendimi tutmaya çalışmama rağmen parmaklarım elini tuttu ve bir müddet ellerimiz birbirine kenetlenmiş halde sıcacık&nbsp;güneşin altında durduk. Aşk budalası bir genç kız gibi içimden, Cennet bu olsa gerek, diye&nbsp;düşündüm.</span></span></p>

    <p class="calibre3"><span class="font"><span class="calibre1">Arkamızda bir ayak sesi duyuldu ve sanki elim yanmış gibi elimi çekiverdim. Tanrıya şükür ki gelen ispiyoncu karısı değil, George’un kendisiydi. Bakışları kıpkırmızı yüzümden William’ın ifadesiz yüzüne kaydı ve soran bir ifadeyle kaşını kaldırdı. “Kardeşim?”</span></span></p>

    <p class="calibre3"><span class="font"><span class="calibre1">“William sadece kısrağımın topuklarını zorladığını söylemek üzere gelmişti,” diye&nbsp;uyduruverdim.</span></span></p>

    <p class="calibre8"><span class="font"><span class="calibre1">“Yara lapası yaptım,” dedi William hemen. “Ve Desmond iyileşene kadar Leydi Carey kralın atlarından birini ödünç alabilir. Bir iki günden fazla sürmez.”</span></span></p>

    <p class="calibre8"><span class="font"><span class="calibre1">“Çok iyi,” dedi George. William reverans yapıp yanımızdan ayrıldı.</span></span></p>

    <p class="calibre8"><span class="font"><span class="calibre1">Gitmesine izin verdim. George’un yanında bile, ki onunla bunun dışında her türlü sırrımı paylaşabilirdim, cesaret edip William’a gitmemesini söyleyemedim. Öfkeden omuzları hafifçe&nbsp;kasılmış halde yürüyüp uzaklaştı.</span></span></p>

    <p class="calibre8"><span class="font"><span class="calibre1">George arkasından bakan gözlerimi takip etti. “Sevgili Leydi Carey hafif bir tutkuyla mı bakıyor, ne?” diye sordu tembelce.</span></span></p>

    <p class="calibre8"><span class="font"><span class="calibre1">“Biraz,” diye itiraf ettim.</span></span></p>

    <p class="calibre8"><span class="font"><span class="calibre1">“Hiçbir şey ifade etmeyen sıradan insan bu mu?” Yalandan gülümsedim. “Evet.”</span></span></p>

    <p class="calibre8"><span class="font"><span class="calibre1">“Yapma,” dedi hiç uzatmadan. “Anne şu günden itibaren evlenene dek kusursuz olmalı, hele hele şimdi bir de kralın yatağına girmişken. Hepimiz gösteri sahnesindeyiz. Adama azıcık tutku&nbsp;duyuyorsan bile yut gitsin kardeşim çünkü Anne evlenene dek her birimizin melekler kadar saf,&nbsp;kardeşimizin de melike olması gerekiyor.”</span></span></p>

    <p class="calibre8"><span class="font"><span class="calibre1">“Onunla samanlıkta oynaşacak halim yok,” diye itiraz ettim. “Benim adımın da herkesinki gibi bir onuru var. Üstelik seninkinden daha fazla.”</span></span></p>

    <p class="calibre8"><span class="font"><span class="calibre1">“O zaman ona söyle de seni canlı canlı yiyecekmiş gibi bakmasın,” dedi George. “Adam serseme dönmüş.”</span></span></p>

    <p class="calibre8"><span class="font"><span class="calibre1">“Öyle mi?” dedim hevesle. “Gerçekten öyle mi bakıyor?”</span></span></p>

    <p class="calibre8"><span class="font"><span class="calibre1">“Tanrım bize yardım et,” dedi George.&nbsp;”Ateş bacayı sarmış. Evet, korkarım öyle bakıyor. Söyle de Anne evlenip İngiliz Kraliçesi olana&nbsp;kadar bu duygularını kendine saklasın. Sonra kendi seçimini kendin yaparsın.”</span></span></p>

    <p class="calibre8"><span class="font"><span class="calibre1">Anne’in özel odasında gümbür gümbür bir tartışma vardı. George’la birlikte ata binmekten döndüğümüzde kabul odasında donakalıp çok güzel dinlemiyormuş numarası yaparak kalın&nbsp;kapının ardından hiçbir kelimeyi kaçırmamaya çalışan Henry’nin beyleriyle Anne’in hanımlarına&nbsp;baktık. Henry’nin hoşnutsuzluk mırıltılarına karşılık Anne’in attığı öfke çığlığını duydum.</span></span></p>

    <p class="calibre8"><span class="font"><span class="calibre1">“Bunları ne yapacak ha? Ne yapacak? Yoksa Noel için saraya geri mi dönecek? Artık yatağına girdim diye beni aşağı gönderip gelip benim yerime mi oturacak?”</span></span></p>

    <p class="calibre8"><span class="font"><span class="calibre1">“Anne, Tanrı aşkına!”</span></span></p>

    <p class="calibre8"><span class="font"><span class="calibre1">“Hayır! Beni azıcık sevseydin bunları istemek zorunda bırakmazdın. Fransa’ya kraliçenin mücevherleri olmadan nasıl giderim? Beni Fransa’ya markiz olarak ama üç beş parça&nbsp;mücevherle götürdüğünde bu etrafa ne ifade eder?”</span></span></p>

    <p class="calibre8"><span class="font"><span class="calibre1">“Üç beş parçadan çok daha fazlalar...”</span></span></p>

    <p class="calibre8"><span class="font"><span class="calibre1">“Ama kraliyet mücevheri değiller!”</span></span></p>

    <p class="calibre3"><span class="font"><span class="calibre1">“Anne, o mücevherlerin bazılarını babam ona ilk evliliğinde almıştı, benimle alakası bile yok...”</span></span></p>

    <p class="calibre3"><span class="font"><span class="calibre1">“Hepsinin seninle alakası var! Onlar İngiltere’nin mücevherleri, kraliçeye verilmiş mücevherler.&nbsp;Eğer kraliçe ben olacaksam onların da benim olması gerek. Eğer kraliçe oysa tabii ki, onda&nbsp;kalabilir. Sen seç!”</span></span></p>

    <p class="calibre8"><span class="font"><span class="calibre1">Henry’nin kükremesini hepimiz duyduk. “Tanrı aşkına kadın, seni memnun etmek için daha ne yapmalıyım? Bir kadının hayal edebileceği her şeyi aldın! Şimdi ne istiyorsun? Kadının&nbsp;sırtındaki elbiseleri mi? Kafasındaki başlığı mı?”</span></span></p>

    <p class="calibre8"><span class="font"><span class="calibre1">“Hepsini ve daha fazlasını!” diye haykırdı Anne.</span></span></p>

    <p class="calibre8"><span class="font"><span class="calibre1">Henry rüzgâr gibi kapıyı açtı, hepimiz bir anda muhteşem bir gösteriye girişip konuşuyormuşuz da onu görür görmez reveransa hazırlanmışız gibi yaptık.</span></span></p>

    <p class="calibre8"><span class="font"><span class="calibre1">“Yemekte görüşürüz,” dedi buz gibi bir sesle Anne’e omzunun üzerinden.</span></span></p>

    <p class="calibre8"><span class="font"><span class="calibre1">“Görüşemeyiz,” dedi Anne bağıra bağıra. “Çünkü o vakte kadar çoktan gitmiş olacağım. Akşam yemeğimi yolda yiyip sabah kahvaltımı Hever’da edeceğim. Bana hor davranamazsın.”</span></span></p>

    <p class="calibre8"><span class="font"><span class="calibre1">Henry anında ona geri döndü ve kapı tekrar savruldu. Hepimiz göremediklerimizi duymak için durduk. “Beni terk edemezsin.”</span></span></p>

    <p class="calibre8"><span class="font"><span class="calibre1">“Yarım kraliçe olmayacağım,” dedi Anne tutkuyla. “Beni ya tamamen alırsın, ya da hiç. Beni ya tam anlamıyla seversin, ya da hiç. Ya tamamen senin olurum ya da hiç kimsenin. Seninle&nbsp;hiçbir şey yarım kalmayacak, Henry.”</span></span></p>

    <p class="calibre8"><span class="font"><span class="calibre1">Henry onu ezercesine kendine çektiğinde Anne’in elbisesinin çıkardığı hışırtıyı ve ablamdan gelen zevk iniltisini duyduk.</span></span></p>

    <p class="calibre8"><span class="font"><span class="calibre1">“Kulenin bütün mücevherleri senin olacak, onun mücevherleri, hatta kraliyet kayığı da,” diye vaat etti Henry boğuk bir sesle. “Bana kalbimin istediklerini verdiğin sürece kalbinin istediği&nbsp;her şey senin olacak.”</span></span></p>

    <p class="calibre8"><span class="font"><span class="calibre1">George öne atılıp kapıyı kapattı. “Kart oynamak isteyen var mı?” diye sordu neşeyle. “Sanırım bir süre bekleyeceğiz.”</span></span></p>

    <p class="calibre8"><span class="font"><span class="calibre1">Hanımlar ve beyler kahkahalarını bastırmaya çalıştı, birileri bir yerlerden bir deste kart, birileri de bir çift zar bulup getirdi. Ben de Anne’in özel odalarından gelebilecek münasebetsiz iniltileri&nbsp;bastırsın diye uşaklardan birini müzisyenleri çağırmaya gönderdim. Ablam kralla aşk yaparken&nbsp;saray eşrafını olabildiğince meşgul etmek için elimden gelen her şeyi yaptım. Elimden gelen&nbsp;her şeyi yaptım çünkü böylece yeni ve çok daha az konforlu başka bir eve gönderilen kraliçeye elçilerden biri kraliyet mücevherlerini; ona ait olan yüzükleri, bilezikleri, gerdanlıkları, Henry’nin ona sunduğu her bir aşk sembolünü geri vermesi gerektiğinde, çünkü ablam Fransa’ya&nbsp;giderken bunların hepsini takmak istiyordu, kadının ne hale geleceğini düşünmeye fırsatım&nbsp;olmayacaktı.</span></span></p>

    <p class="calibre8"><span class="font"><span class="calibre1">Henry’nin saray eşrafının Fransız kralı Francis’le yaptığı barış görüşmeleri Field of the Cloth of Gold’dan beri düzenlediği en muazzam geziydi ve bütün ihtişamı, bütün görkemiyle, masala&nbsp;dönüşen o olaydan neredeyse farksızdı. Öyle olması gerekiyordu çünkü Anne, Katherine’in&nbsp;gördüğü ve yaptığı her şeyin bir adım ötesine geçmekte kararlıydı, bu yüzden Hanbury’clen&nbsp;Dover’a bütün İngiltere’yi imparatoriçeler gibi kat ettik. Bir atlı alayı yolumuz üzerinde&nbsp;karşımıza çıkabilecek tehlikeleri yok etmek üzere önden gidiyordu ama yolculuğun kendi&nbsp;ağırlığı, atların, yük arabalarının, at arabalarının, askerlerin, silahlı adamların, hizmetkârların,&nbsp;peşimizdeki ordugâhın sayısı ve at üstünde ilerleyen hanımlarla onlara eşlik eden beylerin&nbsp;güzelliği ülkenin çoğunu şaşkınlık dolu bir sessizlik içinde bırakmıştı.</span></span></p>

    <p class="calibre8"><span class="font"><span class="calibre1">Kanalın karşısına rahatça geçtik. Leydiler alt kata indi, Anne kendi kabinine girdi ve neredeyse yol boyunca uyudu. Beyler binici paltolarına sarınıp güverteye çıkıp sürahilerce sıcak şarap&nbsp;paylaşarak başka gemiler görmek umuduyla ufku seyretti. Ben de güverteye çıkıp geminin&nbsp;küpeştesine yaslandım ve suların teknenin pruvasının altında dalgalanışını seyredip tahtaların&nbsp;gıcırdayışını dinliyordum.</span></span></p>

    <p class="calibre8"><span class="font"><span class="calibre1">Sıcak bir el soğuk elimi kavradı. “İyi misin?” diye fısıldadı William Stafford. “Miden bulanmıyor ya?”</span></span></p>

    <p class="calibre8"><span class="font"><span class="calibre1">Ona doğru dönüp gülümsedim. “Tanrıya şükür ki, hayır. Ama bütün denizciler denizin bugün oklukça sakin olduğunu söylüyor.”</span></span></p>

    <p class="calibre8"><span class="font"><span class="calibre1">“Lütfen Tanrım, böyle devam etsin,” dedi yalvarır gibi.</span></span></p>

    <p class="calibre8"><span class="font"><span class="calibre1">“Aman Tanrım! Kâbus gibi! Sakın midenin bulandığını söyleme.”</span></span></p>

    <p class="calibre8"><span class="font"><span class="calibre1">“Çok değil,” dedi kendini savunur gibi.</span></span></p>

    <p class="calibre8"><span class="font"><span class="calibre1">Onu kollarıma almak istedim. Bir an aklımdan sevgilinin mükemmel olmayışı gerçek aşkın güzel bir sınaması diye geçirdim. Denizde midesi bulanan bir adamı çekici bulacağım aklımın&nbsp;ucundan bile geçmezdi ama gel gör ki, şimdi bu adama sıcak şarap, getirip onu kollarımda&nbsp;ısıtmak istiyordum.</span></span></p>

    <p class="calibre8"><span class="font"><span class="calibre1">“Gel, otur.” Göz ucuyla etrafıma bakındım. Dedikodu ve skandal yatağı olan bu saray eşrafının ortasında insan ne kadar gözden uzak olabilirse o kadar gözden uzaktık. Onu üst üste yığılmış&nbsp;yelkenlere doğru götürüp sırtını direğe yaslayabileceği biçimde oturttum. Üzerindeki pelerini&nbsp;ancak oğlum Henry’nin üzerine saracağım kadar dikkatle onun üzerine sardım.</span></span></p>

    <p class="calibre8"><span class="font"><span class="calibre1">“Yanımdan ayrılma,” dedi. Sesi o kadar hazindi ki, bir an benimle dalga geçtiğini sandım ama gözlerinde öyle masumane bir bakışla karşılaştım ki, dayanamayıp soğuk parmaklarımla&nbsp;yanaklarını okşadım.</span></span></p>

    <p class="calibre8"><span class="font"><span class="calibre1">“Gidip biraz sıcak şarap getireceğim.” Aşçıların şarap ve bira ısıtıp ekmek somunlarıyla servis yaptığı mutfağa indim. Geri döndüğümde William yanına oturabilmem için yelkenlerin üzerine&nbsp;kaymıştı. O ekmeğini yerken şarap kupasını tuttum, sonra şarabı paylaştık, yudum yudum.&nbsp;”Şimdi biraz daha iyi misin?”</span></span></p>

    <p class="calibre8"><span class="font"><span class="calibre1">“Tabii. Senin için yapabileceğim bir şey var mı?”</span></span></p>

    <p class="calibre8"><span class="font"><span class="calibre1">“Hayır, hayır,”&nbsp;dedim telaşla. “Sadece daha iyi göründüğüne sevindim. Sana biraz daha sıcak şarap getireyim&nbsp;mi?”</span></span></p>

    <p class="calibre8"><span class="font"><span class="calibre1">“Hayır,” dedi. “Teşekkür ederim. Sanırım uyuyacağım.”</span></span></p>

    <p class="calibre8"><span class="font"><span class="calibre1">“Direğe yaslanarak uyuyabilir&nbsp;misin?”</span></span></p>

    <p class="calibre8"><span class="font"><span class="calibre1">“Hayır, sanmıyorum.”</span></span></p>

    <p class="calibre8"><span class="font"><span class="calibre1">“Yelkenlerin üzerine yatsan?”</span></span></p>

    <p class="calibre8"><span class="font"><span class="calibre1">“Sanırım uzanacağım.”</span></span></p>

    <p class="calibre8"><span class="font"><span class="calibre1">Etrafıma bakındım. İnsanların çoğu teknenin boca tarafına geçmiş ya kestiriyor, ya da kumar oynuyordu. Yapayalnızdık. “Sana sarılabilir miyim?”</span></span></p>

    <p class="calibre3"><span class="font"><span class="calibre1">“Bu hoşuma gider,” dedi yavaşça, sanki konuşamayacak kadar midesi bulanıyormuş gibi.</span></span></p>

    <p class="calibre8"><span class="font"><span class="calibre1">Yer değiştirdik, ben sırtımı direğe verdim, sonra o biricik, kıvır kıvır saçlı başını kucağıma koydu, kollarını belime doladı ve gözlerini kapadı.</span></span></p>

    <p class="calibre8"><span class="font"><span class="calibre1">Kahverengi sakalının yumuşaklığına, yanaklarına değen kirpiklerine hayran kalarak oturduğum yerde saçlarını okşadım. Başı sıcacıktı ve kucağımda gittikçe ağırlaşıyordu, kollarını sağlamca&nbsp;belime dolamıştı. Her yakınlaşmamızda hissettiğim o dolu dolu tatmin hissini yine&nbsp;hissediyordum.</span></span></p>

    <p class="calibre8"><span class="font"><span class="calibre1">Sanki bedenim bütün yaşamım boyunca onun özlemini çekmişti ve mantığım ne derse desin, işte sonunda kucağımdaydı.</span></span></p>

    <p class="calibre8"><span class="font"><span class="calibre1">Başımı geriye attım ve yanaklarımda soğuk deniz havasını hissettim. Teknenin sallantısı, kumaşların ve yelkenlerin arasında rüzgârın sessizce hışırdayıp gıcırdaması insanın uykusunu&nbsp;getiriyordu. Kendimi uykunun kollarına teslim ederken etrafındaki sesler giderek yok oldu.&nbsp;Dokunuşunun sıcaklığıyla uyandım, başı kasıklarımda bacaklarıma sürtünüyor, elleri&nbsp;pelerinimin içini keşfe çıkmış kollarımda, belimde, boynumda, göğüslerimde dolaşıyordu.&nbsp;Uykulu uykulu, bu duygu seline gözlerimi açtığımda başını kaldırıp çıplak ensemi, yanaklarımı,&nbsp;gözlerimi, sonra da tutkuyla dudaklarımı öptü. Dudakları sıcacıktı, tatlı tatlı oyalanıyordu,&nbsp;sonra dili dudaklarımın arasından içeri kayıp ağzımı keşfe başladı. Onu yemek, onu içmek&nbsp;istiyordum, beni öpmesini, sonra güvertenin kumtaşından zeminine yatırıp oracıkta ve hemen&nbsp;benimle aşk yapmasını ve beni hiç ama hiç bırakmamasını istiyordum.</span></span></p>

    <p class="calibre8"><span class="font"><span class="calibre1">Eli gevşeyip beni bıraktığında bu kez ben elimi onun ensesine dolayıp dudaklarını tekrar kendime çektim ve onun değil benim şehvetimle öpüştük.</span></span></p>

    <p class="calibre8"><span class="font"><span class="calibre1">“Bir kabin bulabilir miyiz? Ya da bir ranza? Ne bileyim gidecek herhangi bir yer?” diye sordu nefes nefese.</span></span></p>

    <p class="calibre8"><span class="font"><span class="calibre1">“Bütün yatacak yerleri hanımlar kaptı. Ranzamı başka birine verdim.”</span></span></p>

    <p class="calibre8"><span class="font"><span class="calibre1">Hayal kırıklığı ve şehvetle hafifçe inledi, sonra elini saçlarının arasından geçirip kendi haline güldü. “Yüce Tanrım, kendimi seks budalası olmuş gibi hissediyorum!” dedi. “Seni öyle çok&nbsp;istiyorum ki, şehvetle titriyorum.”</span></span></p>

    <p class="calibre8"><span class="font"><span class="calibre1">“Ben de,” dedim. “Tanrım, ben de.”</span></span></p>

    <p class="calibre8"><span class="font"><span class="calibre1">William ayağa kalktı. “Burada bekle,” diye emretti ve geminin alt katına doğru gözden kayboldu. Elinde küçük bir kupa birayla gelip önce bana ikram etti, sonra kendi koca bir&nbsp;yudum aldı.</span></span></p>

    <p class="calibre8"><span class="font"><span class="calibre1">“Mary, evlenmeliyiz,” dedi. “Yoksa delireceğim ve bunun tek sorumlusu sen olacaksın.”</span></span></p>

    <p class="calibre8"><span class="font"><span class="calibre1">Hafif bir kahkaha attım. “Ah, aşkım.”</span></span></p>

    <p class="calibre8"><span class="font"><span class="calibre1">“Evet, delireceğim,” dedi çılgın gibi.</span></span></p>

    <p class="calibre8"><span class="font"><span class="calibre1">“Ne?”</span></span></p>

    <p class="calibre8"><span class="font"><span class="calibre1">“Ben senin aşkınım. Haydi, bir daha söyle.”</span></span></p>

    <p class="calibre8"><span class="font"><span class="calibre1">Bir an reddedebilirim diye düşündüm ama artık gerçeği reddetmekten yorulmuştum. “Aşkım.” Sanki o an için bu ona yetermiş gibi gülümsedi. “Gel buraya,” dedi, kanatlarını açıyormuş gibi&nbsp;pelerinini açtı ve beni geminin küpeştesine doğru çekti. Kuzu kuzu yanına gittim ve sıcacık&nbsp;pelerininin içinde kolunu omzuma atıp beni kendine çekti. Pelerinin korunağında elimi beline&nbsp;kaydırdım ve martılar dışında kimseye görünmeden başımı omzuna dayadım. Uzun bir süre&nbsp;geminin sallantısıyla kalçalarımız yan yana, huzur içinde öylece durduk.</span></span></p>

    <p class="calibre8"><span class="font"><span class="calibre1">“Ve işte Fransa,” dedi sonunda.</span></span></p>

    <p class="calibre8"><span class="font"><span class="calibre1">İleriye baktığımda karanın siyah hatlarını, sonra yavaş yavaş rıhtımı, gemilerin direklerini ve sonra Calais’deki İngiliz şatosunun kalesinin duvarlarını gördüm.</span></span></p>

    <p class="calibre8"><span class="font"><span class="calibre1">İstemeye istemeye beni bıraktı. “Yerleşir yerleşmez gelip seni bulacağım,” dedi.</span></span></p>

    <p class="calibre8"><span class="font"><span class="calibre1">“Gözlerim seni arayacak.”</span></span></p>

    <p class="calibre8"><span class="font"><span class="calibre1">Ayrıldık, insanlar yolculuğun ne kadar sakin geçtiğine hayret ederek güverteye çıkıp önümüzde gittikçe azalan deniz suyunun üzerinden Calais’ye bakmaya başlamıştı.</span></span></p>

    <p class="calibre8"><span class="font"><span class="calibre1">“Şimdi kendini iyi hissediyor musun?” diye sordum, bir kol boyu kadar uzaklaşıp. Hayatımın o tanıdık soğukluğunun az önceki tutku dolu mahremiyeti yok etmeye başladığını&nbsp;hissedebiliyordum.</span></span></p>

    <p class="calibre8"><span class="font"><span class="calibre1">Bir an William şaşkın şaşkın yüzüme baktı. “Ah, mide bulantısı. Onu unutmuştum.”</span></span></p>

    <p class="calibre8"><span class="font"><span class="calibre1">Aniden kandırıldığımı fark ettim. “Miden hiç bulanmadı, değil mi? Hayır tabii ki! Hiç bulanmadı! Hepsi beni yanına oturtmak, seni kollarıma alıp uyurken sana sarılmamı sağlamak içindi.”</span></span></p>

    <p class="calibre8"><span class="font"><span class="calibre1">Neşe dolu mahzun bir yüz bana baktı, sonra azarlanan bir oğlan çocuğu başını önüne eğdi, ardından yüzü aydınlanarak gülümsediğini gördüm. “Ama söyler misin, Leydi Carey,” diye bana&nbsp;meydan okudu. “Hayatının en mutlu altı saatini yaşadın mı, yaşamadın mı?”</span></span></p>

    <p class="calibre8"><span class="font"><span class="calibre1">Dilimi ısırdım. Durup şöyle bir düşündüm. Hayatımda bir dolu mutlu anım olmalıydı. Kralın sevgilisi olmuştum, beni seven bir koca beni geri istemişti ve senelerce kız kardeşimden daha&nbsp;başarılı olmuştum. Ama hayatımın en mutlu altı saati?</span></span></p>

    <p class="calibre8"><span class="font"><span class="calibre1">“Evet,” dedim hiç uzatmadan ona teslim olarak. “Hayatımın en mutlu altı saatiydi.”</span></span></p>

    <p class="calibre3"><span class="font"><span class="calibre1">İskeledeki sesler ve faaliyetlerle birlikte kıyıya yanaştık. Liman şefi, denizciler, iskele görevlileri, herkes kralla Anne’in karaya çıkışını görmek ve Fransa’daki İngiliz topraklarına&nbsp;ayak basışını kutlamak üzere rıhtıma gelmişti. Sonra hep birlikte büyük olay yaratıp Anne’i taç&nbsp;giyme töreni yapılmış bir kraliçe gibi ağırlayan Calais valisiyle birlikte dua&nbsp;dinlemeye St. Nicholas kilisesine gittik. Anne’in endişeyle yerini sağlama alma gayretine karşılık vali onu övmek için ne söylemiş ya da yapmış olursa olsun Fransa kralı lafından&nbsp;dönmedi ve Henry, Francis’le buluşmak için atını sürerken Anne’i geride, Calais’de bırakmak&nbsp;zorunda kaldı.</span></span></p>

    <p class="calibre8"><span class="font"><span class="calibre1">“Ne salak bir adam,” diye söylendi Anne kendi kendine Calais Şatosunun penceresinden bakarken. Henry kalabalığı selamlamak için şapkasını çıkarmış silahlı adamlarına liderlik&nbsp;ederek şatodan çıkarken semerinin üzerinde dönüp belki Anne onu seyrediyordur diye umutla&nbsp;el salladı.</span></span></p>

    <p class="calibre8"><span class="font"><span class="calibre1">“Neden?”</span></span></p>

    <p class="calibre8"><span class="font"><span class="calibre1">“Fransız Kraliçesinin benimle asla görüşmek istemeyeceğini bilmesi gerekirdi, o da Katherine gibi bir İspanyol prensesi. Ayrıca Navarre Kraliçesinin benimle tanışmayı reddetmesine de izin&nbsp;verdi. Hiç sorulmaması gerekirdi, bu ona hayır deme hakkı tanımış oldu.”</span></span></p>

    <p class="calibre8"><span class="font"><span class="calibre1">“Sebep belimi mi? Küçükken bize karşı çok iyi davranırdı.”</span></span></p>

    <p class="calibre8"><span class="font"><span class="calibre1">“Yaptıklarımın skandal olduğunu söyledi,” dedi Anne lafı uzatmadan. “Yüce Tanrım, bu kadınlar evlenip kendilerini garantiye alınca nasıl da havalara giriyor. Zannedersin ki, hiçbiri koca&nbsp;bulmakta zorlanmamış.”</span></span></p>

    <p class="calibre8"><span class="font"><span class="calibre1">“Şimdi biz Kral Francis’i hiç görmeyecek miyiz?”</span></span></p>

    <p class="calibre8"><span class="font"><span class="calibre1">“Onunla resmi olarak tanışamayacağız,” dedi Anne. “Kadınların hiçbiri benimle tanışmıyor.” Parmak uçarlıyla pencerenin kenarına vurdu. “Katherine bizzat Fransız Kraliçesi tarafından&nbsp;karşılanmıştı ve şimdi onların ne kadar cana yakın olduğundan bahsediyor.”</span></span></p>

    <p class="calibre8"><span class="font"><span class="calibre1">“Ama henüz kraliçe değilsin, biliyorsun,” dedim dangalak gibi.</span></span></p>

    <p class="calibre3"><span class="font"><span class="calibre1">Buz gibi bir bakışla bana döndü. “Doğru,” dedi. “Farkındayım. Son altı senede bunu çok iyi öğrendim. Öğrenmek&nbsp;için epey zamanım oldu, sağ ol. Ama merak etme kraliçe de olacağım. Ve bir dahaki sefere Fransa’ya kraliçe olarak geldiğimde o kadını beni böyle aşağıladığına pişman edeceğim. Ve&nbsp;Margaret Navarre kızlarını oğullarımla evlendirmeye kalkıştığında bana skandal diye hitap&nbsp;ettiğini hatırlatacağım.” Sertçe bana baktı. “Senin de her seferinde henüz kraliçe olmadığımı&nbsp;hatırlattığını da unutmayacağım.”</span></span></p>

    <p class="calibre8"><span class="font"><span class="calibre1">“Anne ben sadece...”</span></span></p>

    <p class="calibre8"><span class="font"><span class="calibre1">“O zaman kes sesini ve bir kerecik olsun düşünerek ağzını aç,” diye yapıştırdı.</span></span></p>

    <p class="calibre8"><span class="font"><span class="calibre1">Henry, Kral Francis’i Calais’deki İngiliz kalesine davet etti ve iki gün biz nedimeler tepemizde Anne’le birlikte şatonun penceresinden Fransız kralını gözetlemek ve başının tepesinden o&nbsp;dillere destan bakışlarından öte bir şey görememekle yetinmek zorunda kaldık. Anne’in&nbsp;dışlandığı için öfkeden köpürmesini bekliyordum ama o ketumiyetle gülümsüyordu. Henry her&nbsp;akşam yemeğinden sonra onun odasına geldiğinde öyle hoş esprilerle karşılanıyordu ki,&nbsp;ablamın bir şeyler planladığından emindim.</span></span></p>

    <p class="calibre8"><span class="font"><span class="calibre1">Bize tabii ki, kendisinin başı çektiği özel bir dansın provasını yaptırmaya başladı, sonra yemekteki davetlileri bizimle dans etmek üzere dansa dahil etti. Belli ki, kralın Kral Francis için&nbsp;vereceği resmi ziyafete katılıp onunla dans etme niyetindeydi.</span></span></p>

    <p class="calibre3"><span class="font"><span class="calibre1">Leydilerin bazıları, onun kuralları bozmaya nasıl cesaret ettiğine hayret ediyordu ama ben, ablamın, planını Henry’ye onaylattığından emindim. Anne ziyafet salonuna girdiğinde kral tıpkı&nbsp;kendisi başka kılıklarda Kraliçe Katherine’in odalarına girdiğinde karısının zamanla öğrendiği gibi onu tanımıyormuş numarası yapacaktı. Senelerce kralı tanımamış gibi yaptığımızı düşündükçe kendimi yaşlı ve yorgun&nbsp;hissediyordum, şimdi aynı oyunu Anne oynayacaktı ve saray eşrafı yine onları takdir etmek&nbsp;durumundaydı.</span></span></p>

    <p class="calibre3"><span class="font"><span class="calibre1">Sabahları Anne’le birlikte ata binmem, ardından akşamüzerleri o ve hanımlarıyla dans etmem gerekmesine rağmen her öğlen Calais’nin sokaklarında dolaşmaya vakit buluyor ve her&nbsp;seferinde minik bira evlerinden birinde William Stafford’un beni beklediğini görüyordum. Beni&nbsp;sokağın meraklı gözlerinden uzaklaştırarak içeri çekiyor ve önüme bir kupa bira koyuyordu.&nbsp;”Her şey yolunda mı, aşkım?” diye sordu.</span></span></p>

    <p class="calibre8"><span class="font"><span class="calibre1">Ona gülümsedim. “Evet. Ya senin cephende?”</span></span></p>

    <p class="calibre8"><span class="font"><span class="calibre1">Evet anlamında başını salladı. “Yarın dayınla ata binmek durumundayım. Hoşuna gidebilecek bazı atlar hakkında haberlerim var. Gerçi fiyatlar uçuk. Fransız çiftçileri bir daha hiç gelmeyiz&nbsp;korkusuyla bu sene İngiliz lordlarını söğüşleme kararı almış.”</span></span></p>

    <p class="calibre8"><span class="font"><span class="calibre1">“Dayım bana seni atlarının başına geçirebileceğini söyledi. Bizim için iyi bir şey olur, değil mi?” dedim hasretle. “Benim atım sana emanet olduğunda birbirimizi daha sık görebilir, birlikte ata&nbsp;binebiliriz.”</span></span></p>

    <p class="calibre8"><span class="font"><span class="calibre1">“Ve evlenebiliriz de,” dedi bana takılarak. “Atlarının efendisinin yeğeniyle evlenmesi dayını çok sevindirecektir. Hayır aşkım, bunun bizim için iyi bir şey olacağını sanmıyorum. Bence sarayda hiç şansımız yok.” Yanağıma dokundu. Seni görmek için her gün şansımın yaver gitmesini bekleyemem. Seninle evlenmek ve seni gece gündüz yanımda görmek istiyorum.”</span></span></p>

    <p class="calibre3"><span class="font"><span class="calibre1">Sustum.</span></span></p>

    <p class="calibre3"><span class="font"><span class="calibre1">“Seni bekleyeceğim,” dedi William yumuşacık bir sesle. “Henüz hazır olmadığını biliyorum.” Başımı kaldırıp ona baktım. “Seni sevmediğimden değil. Çocuklar, ailem, Anne... hepsinden&nbsp;önemlisi Anne. Onu nasıl bırakırım bilmiyorum.”</span></span></p>

    <p class="calibre3"><span class="font"><span class="calibre1">“Sana ihtiyacı mı var?” diye sordu hayretle.</span></span></p>

    <p class="calibre8"><span class="font"><span class="calibre1">Hafif bir kahkaha attım. “Yüce Tanrım! Hayır! Ama beni bırakmaz. Gözünün önünde olmamı ister ki, güvende olduğundan emin olsun.” İkimiz arasında senelerdir sürüp giden yarışı ona&nbsp;izah etmekte zorlanarak duraksadım. “Elde ettiği bütün zaferler eğer ben orada değilsem ve&nbsp;şahit olmamışsam onun için yarım kalmış demektir. Ve benimle ilgili kötü bir şey olduğunda&nbsp;en ufak bir biçimde aşağılandığımda ya da insan yerine konmadığımda hemen görür, hatta&nbsp;hemen öç almaya hazırlanır, hah, ama kalbinin derinlerinde bir yerde darbe yediğim için&nbsp;sevinçten şakıyordur.”</span></span></p>

    <p class="calibre3"><span class="font"><span class="calibre1">“Şeytan gibi,” dedi, bana olan sadakatiyle.</span></span></p>

    <p class="calibre8"><span class="font"><span class="calibre1">Yine kıkırdadım. “Keşke evet diyebilsem,” diye itiraf ettim. “Ama gerçeği itiraf etmem gerekirse ben de öyleyim. Onun bana gıpta ettiği kadar ben de ona gıpta ediyorum. Onun&nbsp;gittikçe daha çok, daha çok yükseldiğini görüyorum. Artık onun yaptıklarından daha iyisini&nbsp;başarmam mümkün değil. Artık bunu kabullenmek zorundayım. Biliyorum ki, benim&nbsp;yapamadığımı yaptı ve kralı yakalayıp elinde tutmayı başardı. Yine biliyorum ki, ben bunu&nbsp;hiçbir zaman gönülden istemedim. Oğlum doğduktan sonra sadece çocuklarımla ve saraydan&nbsp;uzak olmak istedim, kralsa çok-”</span></span></p>

    <p class="calibre8"><span class="font"><span class="calibre1">“Çok?” diye üsteledi.</span></span></p>

    <p class="calibre3"><span class="font"><span class="calibre1">“Çok taiepkâr. Sadece sevgi değil, her şeyi istiyor. Kendi zaten çocuk gibi. Bense kendi çocuğum, gerçek bir çocuğum olduğunda çocuk gibi ilgi isteyen bir adama tahammül edemediğimi fark ettim. Kral Henry’nin kendi oğlu kadar bencil olduğunu gördüğümde ona olan sevgim bitiverdi. Ona sabırla bakamaz oldum.”</span></span></p>

    <p class="calibre3"><span class="font"><span class="calibre1">“Ama onu terk etmedin.”</span></span></p>

    <p class="calibre3"><span class="font"><span class="calibre1">“Kralı terk edemezsin,” dedim uzatmadan. “O seni terk eder.”</span></span></p>

    <p class="calibre3"><span class="font"><span class="calibre1">William söylediklerimin doğruluğunu başıyla onayladı.</span></span></p>

    <p class="calibre8"><span class="font"><span class="calibre1">“Ama o beni Anne için terk ettiğinde içimde hiçbir pişmanlık duymadım. Ve şimdi onunla dans ettiğimde ya da yemek yediğimde, konuştuğumda, yürüdüğümde, sadece bir saraylı olarak&nbsp;görevimi yerine getiriyorum. Onun kendisini dünyanın en mükemmel erkeği olarak,&nbsp;düşünmesini sağlıyor, başımı kaldırıp ona bakıyor, gülümsüyor ve hâlâ ona âşık olduğumu&nbsp;düşünmesi için elimden geleni yapıyorum.”</span></span></p>

    <p class="calibre3"><span class="font"><span class="calibre1">William kolunu belime atıp neredeyse sıkarak kavradı. “Ama âşık değilsin,” dedi.</span></span></p>

    <p class="calibre3"><span class="font"><span class="calibre1">“Bırak beni,” diye fısıldadım. “Canımı çıkartacaksın.”</span></span></p>

    <p class="calibre3"><span class="font"><span class="calibre1">Kolunu hafifçe gevşetti.</span></span></p>

    <p class="calibre3"><span class="font"><span class="calibre1">“Tamam,” dedim. “Tabii ki, değilim. Bir Boleyn kızı, bir Howard saraylısı olarak görevimi yerine getiriyorum. Tabii ki, ona âşık değilim.”</span></span></p>

    <p class="calibre3"><span class="font"><span class="calibre1">“Sevdiğin biri var mı?” diye sordu sohbet eder gibi. Kolu belimi her zamankinden daha sıkı sarmıştı.</span></span></p>

    <p class="calibre3"><span class="font"><span class="calibre1">“Biri var,” dedim onu kışkırtarak.</span></span></p>

    <p class="calibre3"><span class="font"><span class="calibre1">Çenemin altına yerleşen bir parmak zorla yüzümü yukarı kaldırdı, kahverengi gözleri sanki ruhumu tarar gibi gözlerimi taradı.</span></span></p>

    <p class="calibre3"><span class="font"><span class="calibre1">“Sıradan biri,” diye düzelttim.</span></span></p>

    <p class="calibre3"><span class="font"><span class="calibre1">Dudakları sıcacık bir tüy gibi dudaklarıma değdi ve beni uzun uzun öptü.</span></span></p>

    <p class="calibre8"><span class="font"><span class="calibre1">O gece Henry ve Francis, Staple Hall’da baş başa yemek yiyordu. Biz nedimeler Anne’in liderliğinde güzel elbiselerimizin üzerine pelerinlerimizi geçirip başlıklarımızın üstüne başka&nbsp;başlıklar taktık. Salonun yanındaki odada toplandık, pelerinlerimizi çıkarttık ve altın rengi&nbsp;elbiselerimizi, maskelerimizi, başlıklarımızı takmakta birbirimize yardım ettik. Odada ayna&nbsp;yoktu, bu yüzden neye benzediğimi göremiyordum ama etrafımdakiler altın renkleriyle ışıl&nbsp;ısıldı ve onların arasında daha da ışıldadığımın farkındaydım. Anne ise şahin yüzlü altın&nbsp;maskesinin deliklerinin arasından görünen siyah gözleriyle hepimizden daha şık ve vahşi&nbsp;görünüyordu. Simsiyah saçları altın başlığın altından omuzlarına dökülüyordu.</span></span></p>

    <p class="calibre8"><span class="font"><span class="calibre1">Sıramızı bekledik ve kendi dansımızı yapmak üzere içeri koştuk. Henry ve Kral Francis gözlerini Anne’den ayıramadı. Ben Fransızca konuşarak kulağıma beni afallatan teklifler fısıldayan Sör&nbsp;Francis Weston’la dans ettim. Bahanesi hazırdı, güya beni Fransız zannediyor ve bu tür&nbsp;tekliflerinin kabul göreceğini düşünüyordu. George karısıyla dans etmemek için telaşla&nbsp;hanımlardan birini dansa kaldırmıştı.</span></span></p>

    <p class="calibre8"><span class="font"><span class="calibre1">Dans sona erdi ve Henry dansçılardan birine dönüp maskesini kaldırdı, sonra tören gereği bütün salonu dolaşıp hanımların hepsinin ve en son Anne’in maskesini kaldırdı.</span></span></p>

    <p class="calibre8"><span class="font"><span class="calibre1">“Ah, Pembroke Markizi,” dedi Kral Francis her haliyle çok şaşırmış gibi görünerek. “Daha önce tanıştığımızda Bayan Anne Boleyn’diniz ve o zamanlar sarayımın en güzel kızıydınız, tıpkı şimdi&nbsp;dostum Henry’nin sarayının en güzel kızı olduğunuz gibi.”</span></span></p>

    <p class="calibre8"><span class="font"><span class="calibre1">Anne gülümsedi ve ona gülümsemesi için Henry’ye döndü.</span></span></p>

    <p class="calibre8"><span class="font"><span class="calibre1">“Sizinle boy ölçüşebilecek sadece tek bir kız vardı, o da diğer Boleyn kızıydı,” dedi Kral Francis gözleriyle beni arayarak. Anne’in zafer sevinci aniden yok oldu, Kral Francis yerine bana&nbsp;darağacını göstermek istermiş gibi bir hareketle öne çıkmamı işaret etti. “Kız kardeşim,&nbsp;Majesteleri,” dedi kısaca. “Leydi Carey.”</span></span></p>

    <p class="calibre8"><span class="font"><span class="calibre1">Francis elimi öptü. “Encbctnte,” diye fısıldadı, beni baştan çıkarmak ister gibi.</span></span></p>

    <p class="calibre8"><span class="font"><span class="calibre1">“Yine dans edelim!” dedi Anne aniden, bildiğim gibi bana yöneltilen her tür ilgiden rahatsızlık duyarak. Anında müzisyenler çalgılarını çalmaya başladı ve gecenin geri kalanında saray eşrafı&nbsp;eğlendi. Herkes Anne’in mutluluğu için elinden geleni yaptı.</span></span></p>

    <p class="calibre8"><span class="font"><span class="calibre1">O gece Fransa’ya yaptığımız resmi ziyaret sona erdi ve ertesi günü eve dönmek için eşyalarımızı toplayarak geçirdik. Rüzgâr aleyhimizdeydi ve Calais’de oyalanmak zorunda&nbsp;kaldık. Her sabah geminin kaptanına o gün ya da bir ertesi gün limandan ayrılıp&nbsp;ayrılamayacağımızı sorduruyorduk. Anne ve Henry avlandı ve İngiltere’de olduğu kadar çok&nbsp;eğlendiler. Aslında İngiltere’dekinden daha fazla eğlendiler çünkü Fransa’da Anne sokakta ata&nbsp;bindiğinde ona isimler sıralayan ya da atının toynaklarına ‘Fahişe’ diye bağıran kimse yoktu. Ve&nbsp;bu rötar sırasında William’la ben istediğimiz gibi buluşmakta özgürdük.</span></span></p>

    <p class="calibre3"><span class="font"><span class="calibre1">Her akşamüzeri şehrin batısında, neredeyse göz alabildiğince uzanan sert kumlu sahilde ata biniyorduk. Bazen atlar suyun kıyısındaki kumda koşmak istediğinde yularlarını çözüp serbestçe uçmalarına izin veriyorduk. Sonra tepeye kumullara gidiyorduk, William beni kucaklayarak semerimden&nbsp;indiriyor, pelerinini yere seriyordu ve birlikte, ben şehvetten ağlayacak hale gelene dek&nbsp;birbirimize sarılıp öpüşüyor, fısıldaşıyorduk.</span></span></p>

    <p class="calibre8"><span class="font"><span class="calibre1">Çoğu akşamüzeri pantolonunun bağcıklarını çözüp törensiz kutlamasız, baştan çıkarıcı güneşin altında, sadece martıların çığlıkları arasında, bir köylü kızıymışım gibi bana sahip olmasını&nbsp;istiyordum. Dudaklarım şişene, çatlayana, acıyana kadar beni öpüyordu ve akşamları uzun&nbsp;saatler boyunca nedimelerle yemek yerken dudaklarımı su içtiğim soğuk bardağa dayadığımda&nbsp;o tutkulu ısırışlarının acısını hâlâ dudaklarımda hissediyordum. Hiç çekinmeden bütün&nbsp;vücudumu elleriyle keşfediyordu. Kalçalarımı, çıplak göğüslerimi okşayabilmek için&nbsp;büstiyerimin arkasındaki bağcıkları açıyordu. Kahverengi dalgalı saçlarıyla başını üzerime eğip&nbsp;zevkten çığlıklar atana kadar beni emiyor, gittikçe artan bu zevk dalgaları arasında daha fazla&nbsp;dayanamayacağımı hissederek doğruluyordum, sonra başını karnıma daldırıp göbeğimi&nbsp;ısırıyordu. Acıyla kasılıp onu kenara itiyor ve kendimi iç çekmek yerine çığlıklar atıp onunla&nbsp;kavga ederken buluyordum.</span></span></p>

    <p class="calibre8"><span class="font"><span class="calibre1">Beni sıcacık sarıp sonra ona olan açlığım biraz, hafifleyene dek uzun bir süre hiç kımıldamadan yanımda yatıyordu. Sonra beni döndürüyor ve uzun, sıska bedenini sırtıma yaslıyor, başlığımı&nbsp;çıkartıp saçlarımı yukarı topluyor, ensemi hafifçe ısırırken bedenini üzerime bastırıyordu.&nbsp;Sertliğini elbisem ve iç etekliğimin üzerinden bile hissedebiliyor, bir fahişe gibi, sanki sonuna&nbsp;kadar ve ‘evet,’ diyemeyeceğim için bana sormadan devam etmesi için yalvarır gibi kendimi ona yaslıyordum. Ve Tanrı biliyordu ki, ‘hayır’ da diyemezdim.</span></span></p>

    <p class="calibre8"><span class="font"><span class="calibre1">Kendini bana bastırıyor, geri çekilip tekrar bastırıyordu ve ben bir sonra olacakları bilerek, bir sonra olacakların özlemiyle, kendimi geriye veriyordum, hızlanıyor, hızlanıyordu ve kendimi&nbsp;doruğa yükselirken buluyor, duramayacağım bir noktaya geliyordum. Sonra zirveye&nbsp;ulaşamadan, ten tene ona istediğini veremeden arkamda durduğunu hissediyordum, hafifçe iç&nbsp;çekip tekrar yanıma yatıyor, beni kendine çekip gözlerimi öpüyor ve titremem geçene dek&nbsp;bana sarılıyordu.</span></span></p>

    <p class="calibre8"><span class="font"><span class="calibre1">Rüzgârın kıyıya doğru esip gemilerin limandan ayrılmasını engellediği her gün atlarımızı kumullara sürüp aşk yaptık. Yaptığımız tam bir sevişme değildi ancak sevişmelerin en&nbsp;tutkulusuydu. Her gün her şeye rağmen o günün dönüp ona ‘Evet’ diye fısıldayacağım gün&nbsp;olmasını, ya da onun beni zorla almasını umut ediyordum. Ama her gün zirveye ulaşmamdan&nbsp;bir saniye, bir dakika evvel duruyor ve beni kollarıyla sarıp sanki arzuyla değil, acıyla&nbsp;sarsılıyormuşum gibi yatıştırıyordu. Çoğu gün ikisini birbirinden ayırt edemiyordum.</span></span></p>

    <p class="calibre8"><span class="font"><span class="calibre1">On ikinci gün atları kumullardan aşağı sahile yürütüyorduk ki, William aniden durup başını kaldırdı. “Rüzgâr yön değiştirdi.”</span></span></p>

    <p class="calibre8"><span class="font"><span class="calibre1">“Ne?” diye sordum aptal aptal. Hâlâ zevkten başım dönüyordu. Rüzgâr olduğunun bile farkında değildim. Çizmelerimin altındaki kumu, sahildeki dalgakıranları, sol yanağımı ısıtan akşam&nbsp;güneşini bile zar zor hissediyordum.</span></span></p>

    <p class="calibre8"><span class="font"><span class="calibre1">“Kıyıdan denize doğru döndü,” dedi. “Artık yola çıkabilirler.”</span></span></p>

    <p class="calibre8"><span class="font"><span class="calibre1">Kolumu atımın ensesine dayadım. “Yola çıkmak mı?”</span></span></p>

    <p class="calibre8"><span class="font"><span class="calibre1">Dönüp bana baktığında yüzümdeki o sarhoş ifadeyi gördü ve halime güldü. “Ah tatlım, çok uzaklardasın, değil mi? Hatırlasana İngiltere’ye yola çıkamıyoruz çünkü rüzgârın insafa&nbsp;gelmesini bekliyoruz. İşte oldu. Rüzgâr yön değiştirdi. Yarın yola çıkacağız.”</span></span></p>

    <p class="calibre8"><span class="font"><span class="calibre1">Kelimeler sonunda kafamda yerine oturdu. “E ne yapacağız şimdi?”</span></span></p>

    <p class="calibre8"><span class="font"><span class="calibre1">Atının yularını kuluna geçirip beni semerime oturtturmak üzere atımın yanına geldi.</span></span></p>

    <p class="calibre8"><span class="font"><span class="calibre1">“Yelken açacağız, herhalde.” Ellerini çizmelerimin altında kavuşturup beni semerime doğru kaldırdı. Bedenimin yarım kalmış bir arzuyla, daha da büyük bir arzuyla, bir günlük daha&nbsp;birikmiş arzuyla, on ikinci gün yine yarım kalan bir arzuyla yandığını hissediyordum.</span></span></p>

    <p class="calibre8"><span class="font"><span class="calibre1">“Ya sonra?” diye üsteledim. “Greenwich’te böyle buluşamayız.”</span></span></p>

    <p class="calibre8"><span class="font"><span class="calibre1">“Doğru,” diye onayladı. “Nasıl görüşeceğiz peki?”</span></span></p>

    <p class="calibre3"><span class="font"><span class="calibre1">“Beni ahırların orada bulabilirsin ya da ben seni bahçede bulurum. Bugüne dek bir şekilde görüşmeyi başarmadık, değil mi?” Kolayca atının sırtına atladı, o benim gibi titremiyordu.&nbsp;Söyleyecek bir laf bulamadım. “Seninle böyle görüşmek istemiyorum.”</span></span></p>

    <p class="calibre8"><span class="font"><span class="calibre1">William deri bağcıkları ayarlarken hafifçe kaşlarını çattı, sonra doğruldu ve kibar, hatta mesafeli bir gülümsemeyle bana baktı.</span></span></p>

    <p class="calibre8"><span class="font"><span class="calibre1">“Yazın Hever’a giderken sana eşlik edebilirim,” diye önerdi.</span></span></p>

    <p class="calibre8"><span class="font"><span class="calibre1">“Ona daha yedi ay var!” diye haykırdım. “Evet.”</span></span></p>

    <p class="calibre8"><span class="font"><span class="calibre1">Atımı onunkine biraz daha yanaştırdım. Böyle kayıtsız davranabildiğine inanamıyordum. “Benimle her akşamüzeri böyle buluşmak istemez misin?”</span></span></p>

    <p class="calibre8"><span class="font"><span class="calibre1">“Tabii ki. İstediğimi sen de biliyorsun.”</span></span></p>

    <p class="calibre8"><span class="font"><span class="calibre1">“O zaman nasıl yapacağız?”</span></span></p>

    <p class="calibre8"><span class="font"><span class="calibre1">Dönüp hafifçe dalga geçer gibi bana gülümsedi. “Bunun yapılabileceğini sanmıyorum,” dedi kibarca. “Howardlar’ın o kadar çok düşmanı var ki, seni hemen bu hoppa davranışın yüzünden&nbsp;ispiyonlarlar. Dayının emrinde beni çok geçmeden tespit edecek bir dolu casus var. Şanslıydık,&nbsp;on iki günümüz oldu ve her biri çok güzeldi. Ama bu günleri İngiltere’de yaşayabileceğimizi&nbsp;sanmıyorum.”</span></span></p>

    <p class="calibre8"><span class="font"><span class="calibre1">“Anladım.”</span></span></p>

    <p class="calibre8"><span class="font"><span class="calibre1">Atımın başını çevirdim ve güneşin sıcaklığını sırtımda hissettim. Dalgalar hafifçe içeri sokuldu ve atım azıcık korkarak sular dizlerini ve baldırlarını yalarken yana kaydı. Onu kontrol&nbsp;edemedim, hakim olamıyordum. Kendime de hakim olamıyordum.</span></span></p>

    <p class="calibre8"><span class="font"><span class="calibre1">“Sanırım artık dayının emrinde olmayacağım.” William atını atımın yanına sürdü.</span></span></p>

    <p class="calibre8"><span class="font"><span class="calibre1">“Ne?”</span></span></p>

    <p class="calibre8"><span class="font"><span class="calibre1">“Sanırım artık çiftliğime dönüp çiftçilik yapmayı deneyeceğim. Her şey orada beni bekliyor. Saraydan sıkıldım. Bu hayata uygun değilim. Bir efendiye, seninki gibi büyük bir aileye bile&nbsp;hizmet edemeyecek kadar özgür ruhlu bir adamım.”</span></span></p>

    <p class="calibre8"><span class="font"><span class="calibre1">Hafifçe doğruldum. Howard gururu hemen yardımıma koştu. Omuzlarımı geriye verip çenemi yukarı kaldırdım. “Nasıl istersen,” dedim onunki kadar soğuk bir sesle.</span></span></p>

    <p class="calibre3"><span class="font"><span class="calibre1">Beni başıyla onaylayıp atını hafifçe geriye çekti. Şehrin surlarına doğru, leydi ve eşlikçisi gibi yol aldık. Kumullardaki âşıklar çok uzakta kalmıştı, bir Boleyn kızı ve Howardlar’ın emir eri saraya geri dönüyordu.</span></span></p>

    <p class="calibre8"><span class="font"><span class="calibre1">Kale hâlâ açıktı, henüz hava kararmaya başlamamıştı ve taş sokakların arasından yukarı, şatoya doğru yol aldık. Kapılar açıktı, köprü henüz yukarı çekilmemişti, doğruca ahırların&nbsp;bulunduğu yere sürdük. Adamlar atları sulayıp saman saplarıyla ovalıyordu. Kralla Anne yarım&nbsp;saat önce geri dönmüş, atları ter atana dek yürütülüp beslenmiş ve su verilmişti. Özel&nbsp;konuşmanın imkânı yoktu.</span></span></p>

    <p class="calibre8"><span class="font"><span class="calibre1">William beni semerimden indirdi, eli bileğime değdiği, bedeni bedenime dokunduğu anda aniden içimi öyle inanılmaz bir arzu kapladı ki, acıyla hafifçe inledim.</span></span></p>

    <p class="calibre8"><span class="font"><span class="calibre1">“İyi misin?” diye sordu dengemi sağlamamı bekleyerek.</span></span></p>

    <p class="calibre8"><span class="font"><span class="calibre1">“Hayır!” dedim sertçe. “İyi değilim. Olmadığımı gayet iyi biliyorsun.”</span></span></p>

    <p class="calibre8"><span class="font"><span class="calibre1">Bir an o da kontrolünü kaybeder gibi oldu. Kolumu yakalayıp sertçe beni kendine çekti. “Şu anda hissettiklerini ben aylardır hissediyorum,” dedi tutku dolu bir sesle. “Şu anda&nbsp;hissettiklerini seni ilk gördüğüm günden beri gece gündüz hissediyorum ve görünüşe bakılırsa&nbsp;hayatım boyunca böyle devam etmem bekleniyor. Düşün bu konuyu, Mary. Ve çağırt beni.&nbsp;Bensiz yaşayamayacağını anladığın gün çağırt beni.”</span></span></p>

    <p class="calibre8"><span class="font"><span class="calibre1">Elimi kıvırarak elinden kınlardım ve kendimi geri çektim. Bir tarafım peşimden gelmesini umut ediyordu ama gelmedi. Öyle yavaş yürüyordum ki, adımı fısıldayacak olsa onu duyup&nbsp;dönebilirdim. Ayaklarımı istemeye istemeye sürüyerek ondan uzaklaştım. Şatonun kapısına&nbsp;giden kemerden geçerken bedenimin her noktası onunla kalmak için acı içinde bana&nbsp;yalvarıyordu.</span></span></p>

    <p class="calibre8"><span class="font"><span class="calibre1">Odama gidip ağlamak istiyordum ama büyük salondan içeri girerken George koltuklardan birinden ayağa fırladı ve “Seni bekliyorum, nerelerdeydin?” diye sordu.</span></span></p>

    <p class="calibre8"><span class="font"><span class="calibre1">“Ata biniyordum,” dedim uzatmadan.</span></span></p>

    <p class="calibre8"><span class="font"><span class="calibre1">“William Stafford’la,” diye suçladı beni.</span></span></p>

    <p class="calibre8"><span class="font"><span class="calibre1">Kıpkırmızı gözlerimi ve titreyen dudaklarımı ondan gizlemedim. “Evet, ne olmuş?”</span></span></p>

    <p class="calibre8"><span class="font"><span class="calibre1">“Yüce Tanrım,” dedi ağabey tonuyla. “Yüce Tanrım, hayır, seni şapşal fahişe. Git yüzünü yıka da suratının şekli değişsin. Seni böyle gören herkes olanları tahmin edebilir.”</span></span></p>

    <p class="calibre8"><span class="font"><span class="calibre1">“Hiçbir şey yapmadım!” dedim ani bir tutkuyla. “Hiçbir şey! Bir işe yarasa bari!”</span></span></p>

    <p class="calibre8"><span class="font"><span class="calibre1">Duraksadı. “Olması gerektiği üzere. Haydi, acele et.”</span></span></p>

    <p class="calibre8"><span class="font"><span class="calibre1">Odama çıkıp gözlerime su serptim ve kurulama bezine yüzümü sildim. Anne’in kabul odasına girdiğimde yarım düzine kadın kart oynuyordu ve George en ciddi suratıyla pencere kenarında&nbsp;beni bekliyordu. “</span></span></p>

    <p class="calibre8"><span class="font"><span class="calibre1">Hemen gözleriyle şöyle bir odayı taradı, sonra elimi koluna sıkıştırıp büyük salon boyunca uzanan ama günün bu saatinde boş olan resim odasına götürdü.</span></span></p>

    <p class="calibre8"><span class="font"><span class="calibre1">“Görülmüşsün,” dedi. “Kimseye görünmeden bu işten yırtacağını düşünmüş olamazsın.”</span></span></p>

    <p class="calibre8"><span class="font"><span class="calibre1">“Hangi işten?”</span></span></p>

    <p class="calibre8"><span class="font"><span class="calibre1">Olduğu yerde durup gözlerinde daha önce hiç görmediğim bir ciddiyetle bana baktı. “Küstahlık etme,” diye uyardı. “Kumullardan aşağı başın onun omzunda, onun kolu belinde, açık saçların&nbsp;rüzgârda savrularak yürürken görülmüşsün. Howard Dayımın her yerde casusları olduğunu biliniyor musun? Eninde sonunda yakalanacağını bilmiyor muydun?”</span></span></p>

    <p class="calibre8"><span class="font"><span class="calibre1">“Ne olacak peki?” diye sordum korkuyla. “İş burada kalırsa, hiçbir şey. Bu yüzden bunları sana dayım ya da babam değil de ben söylüyorum. Bilmek istemiyorlar. Onların bildiğini bilmiyor&nbsp;olacaksın. Sadece seninle benim aramızda ve daha ileriye gitmesine gerek kalmayacak.”</span></span></p>

    <p class="calibre8"><span class="font"><span class="calibre1">“Onu seviyorum, George,” dedim en alçak sesimle. Başını önüne eğip elimi kolunun arasında çekiştirerek odanın dibine doğru yürüdü. “Bu, bizim gibi insanlar için hiçbir şeyi değiştirmez.&nbsp;Bunu sen de biliyorsun.”</span></span></p>

    <p class="calibre8"><span class="font"><span class="calibre1">“Uyuyamıyorum, yemek yiyemiyorum, onu düşünmekten başka hiçbir şey yapamıyorum. Geceleri onu hayal ediyorum, bütün gün onu göreceğim anı bekliyorum ve onu gördüğümde&nbsp;kalbim tersyüz oluyor, arzudan bayılacak gibi oluyorum.”</span></span></p>

    <p class="calibre8"><span class="font"><span class="calibre1">“Ya o?” diye sordu George söylediklerime kendini kaptırarak elinde olmadan.</span></span></p>

    <p class="calibre8"><span class="font"><span class="calibre1">Yüzüme aniden çöken acıyı görmesin diye başımı öteye çevirdim. “Onun da böyle hissettiğini sanıyordum ama bugün rüzgâr yön değiştirdiğinde İngiltere’ye yelken açacağımızı ve&nbsp;birbirimizi Fransa’daki gibi göremeyeceğimizi söyledi.”</span></span></p>

    <p class="calibre8"><span class="font"><span class="calibre1">“E, adam doğru söylemiş.” dedi George sözünü sakınmadan. “Eğer Anne ona düşen görevi&nbsp;doğru düzgün yerine getiriyor olsaydı o zaman ne sen, ne de yarım düzine hanım kendi&nbsp;emrindeki adamlarla Fransız sokaklarında flörtleşiyor olmayacaktı.”</span></span></p>

    <p class="calibre8"><span class="font"><span class="calibre1">“Durum öyle değil,” diye parladım. “O emrimdeki adamlardan biri değil. O sevdiğim adam.”</span></span></p>

    <p class="calibre8"><span class="font"><span class="calibre1">“Henry Percy’yi hatırlıyor musun?” diye sordu aniden.</span></span></p>

    <p class="calibre8"><span class="font"><span class="calibre1">“Tabii ki.”</span></span></p>

    <p class="calibre3"><span class="font"><span class="calibre1">“Âşıktı. Dahası sözlenmişti, hatta dahası evlenmişti. Bu onu kurtardı mı? Hayır. Kendisinden nefret eden bir kadınla Northumberland’a tıkılıp kaldı, hâlâ âşık, hâlâ kalbi kırık, hâlâ çaresiz.&nbsp;Seçimini sen yap. İster âşık ve kalbi kırık yaşa ya da durumunu en iyi şekilde değerlendir.”</span></span></p>

    <p class="calibre15"><span class="font"><span class="calibre1">“Senin gibi mi?”</span></span></p>

    <p class="calibre8"><span class="font"><span class="calibre1">“Benim gibi,” dedi üzgün üzgün. Elinde olmadan gözleri odanın dibine, Sör Francis Weston’in Anne’in omzu üzerinden müzik partisyonlarını izlediği yöne kaydı. Sör Francis ona baktığımızı&nbsp;hissedip başını kaldırdı. İlk kez bana gülümsemeyi unutup gözlerini arkamdaki ağabeyime&nbsp;dikti, bakışlarında derin bir mahremiyet vardı.</span></span></p>

    <p class="calibre8"><span class="font"><span class="calibre1">“Ben hiçbir zaman arzularımın peşinden gitmedim, onları göz önüne alarak hareket etmedim,” dedi hüzünle. “Ailemi ön plana aldım ve bu hayatıma, yaşamımın her gününe mal oldu. Anne’i&nbsp;utandıracak hiçbir şey yapmıyorum. Biz Howardlar için aşk ön planda olamaz. İlk ve en önemli&nbsp;görevimiz saraylı olmak. Hayatımız sarayda geçiyor. Ve saray gerçek aşkın yaşanabileceği bir&nbsp;yer değil.”</span></span></p>

    <p class="calibre8"><span class="font"><span class="calibre1">George başıyla onu onaylamadığında Sör Francis mesafeli bir gülümseme takınıp dikkatini tekrar müziğe çevirdi.</span></span></p>

    <p class="calibre8"><span class="font"><span class="calibre1">George koluna yasladığım soğuk parmaklarımı çimdikledi. “Onunla görüşmeye son vermelisin,” dedi. “Bana şerefin üzerine söz ver.”</span></span></p>

    <p class="calibre8"><span class="font"><span class="calibre1">“Şerefim üzerine söz veremem çünkü şerefim falan kalmadı,” dedim hüzünle. “Bir adamla evliydim, onu kralla boynuzladım. Sonra ona geri döndüm ama daha onu sevme ihtimalim&nbsp;olduğunu söyleyemeden öldü gitti. Şimdiyse bütün kalbim ve ruhumla sevebileceğim bir erkek&nbsp;buldum.</span></span> O<span class="font"><span class="calibre1">nu bir daha görmeyeceğime dair şerefim üzerine söz vermemi istiyorsun ve veriyorum. Şerefim üzerine. Biz Boleyn kardeşlerde şerefin ş’si kalmadı.”</span></span></p>

    <p class="calibre8"><span class="font"><span class="calibre1">“Aferin,” dedi George. Beni kollarına alıp dudaklarımdan öptü. “Kalp kırıklığı sana yarıyor. Muhteşem görünüyorsun.”</span></span></p>

    <p class="calibre8"><span class="font"><span class="calibre1">Ertesi gün yelken açtık. Güvertede gözlerim William’ı aradı, onu yakaladığımda bana bakmamaya özen gösteriyordu. Diğer hanımlarla birlikte geminin alt katına inip minderlerin&nbsp;üzerine kıvrıldım ve uyudum. Senenin geri kalanında, Hever’a çocuklarımı görmeye gidene&nbsp;kadar sadece ve sadece uyumak istiyordum.</span></span></p>
  </div>
</body>
</html>
