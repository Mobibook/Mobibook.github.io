<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="../Misc/preview.wmf" rel="Preview" />
  <link href="../Text/plchdr.htm" rel="plchdr" />
  <link href="sndt4c5c.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="calibre8"><span class="font"><span class="calibre1"><br class="calibre2" id="calibre_pb_15" /></span></span></p>

    <p class="calibre8"><span>&nbsp;</span></p>

    <p class="msonormal"><a class="pcalibre1 pcalibre" id="_Toc428018454"><span class="font"><i class="calibre5"><span class="calibre6">Sonbahar1526</span></i></span></a></p>

    <p class="calibre8"><span class="font"><span class="calibre1">Londra’ya, Greenwich’e, kralın en sevdiği saraylardan birine geri döndük ama keyfi yine de yerine gelmedi. Zamanının çoğunu papazları ve danışmanlarıyla geçiriyordu ve bazıları onun&nbsp;yeni bir kitap, yeni bir teoloji çalışması hazırladığı sanıyordu. Fakat ben, çoğu gece o okuyup&nbsp;yazarken yanında oturup beklediğim için, İncil’in sözlerini çözmeye uğraştığını, bir erkeğin&nbsp;ağabeyinin karısıyla evlenmesinin ve tabii ona bakmasının Tanrının isteğiyle mi olacağını,&nbsp;yoksa bir erkeğin ağabeyinin karısını onu arzulamakla ağabeyine ayıp edeceğinden, Tanrının&nbsp;isteğiyle yanından uzaklaştırması gerektiğini mi söylediğini çıkarmaya çabaladığını biliyordum.&nbsp;Tanrı bu konuda muğlaktı. İncilin farklı bölümleri farklı şeyler söylüyordu. Hangi kuralın&nbsp;takaddüm edeceğine karar vermek için bir okul dolusu din adamının bir araya gelmesi&nbsp;gerekiyordu.</span></span></p>

    <p class="calibre8"><span class="font"><span class="calibre1">Çocukların dini bütün bir aile ortamında yetişip iyi niyetli bir kadına bakılması adına bir erkeğin ağabeyinin karısıyla evlenmesi gerektiği bana gün gibi ortadaymış gibi görünüyordu. Tanrıya&nbsp;şükür, bu fikrimi Henry’nin akşam heyetinde dile getirmedim. Aralarında Yunanca ve Latince&nbsp;tartışmalar yapan, ana metinlere geri dönüp kilisenin papazlarına danışan adamlar vardı ve hiç istemedikleri bir şey varsa o da fazlasıyla sıradan genç bir kadından akıl almaktı.</span></span></p>

    <p class="calibre8"><span class="font"><span class="calibre1">Dermanı ben değildim. Ben olamazdım. Onun ihtiyacı olan beyne sahip Anne’di ve teolojik bir karmaşayı, Henry’nin bu konuda kafası karışmış olsa bile, espri mevzusu yapabilme yeteneği&nbsp;sadece Anne’de mevcuttu.</span></span></p>

    <p class="calibre8"><span class="font"><span class="calibre1">Birlikte yürüyüşler yaptılar, her akşamüzeri, Anne’in eli Henry’nin kolunda, komplo kuran bir çift gibi başları dip dibeydi. Uzaktan sevgililermiş gibi görünüyorlardı ama yanlarında&nbsp;dolaştığımda Anne’in, “Evet, ama Aziz Paul bu konuda çok açık...” dediğini, Henry’ninse,&nbsp;”Sence böyle mi demek istiyor? Ben hep başka bir paragrafa gönderme yaptığını&nbsp;düşünüyordum,” diye ona cevap verdiğini duyuyordum.</span></span></p>

    <p class="calibre8"><span class="font"><span class="calibre1">George ve ben uysal refakatçiler olarak onların peşinde yürüyorduk ve ben Anne’in itirazla başını iki yana sallayışını ya da belli bir noktada artık eve geri dönmek için Henry’nin kolunu&nbsp;çimdikleyişini seyrediyordum.</span></span></p>

    <p class="calibre8"><span class="font"><span class="calibre1">“Neden doğruca kraliçeye gitmesini söylemiyor ki?” diye sordu George içtenlikle. “Avrupa’da onu yargılayacak bir mahkeme yok ki. Ayrıca herkes bir oğlu olması gerektiğini</span></span> <span class="font"><span class="calibre1">biliyor.”</span></span></p>

    <p class="calibre3"><span class="font"><span class="calibre1">“Kendini iyi biri olarak görmek istiyor,” diye açıkladım, Anne’in başının yana dönüşünü seyredip alçak kahkahasının yansımalarını duyarken. “Bir kadını sadece yaşlandı diye bırakmış&nbsp;olmak istemiyor. Onu terk edişinin Tanrının isteği olduğunu görmenin bir yolunu bulmak&nbsp;zorunda. Kendi arzularından daha büyük bir güce yaslanmak zorunda.”</span></span></p>

    <p class="calibre8"><span class="font"><span class="calibre1">“Tanrım, onun gibi kral olsam arzularımın peşinden gider ve acaba Tanrının isteği mi, değil mi diye kendimi yormakla uğraşmazdım,” diye haykırdı George.</span></span></p>

    <p class="calibre8"><span class="font"><span class="calibre1">“Çünkü sen önüne geleni kapan aç gözlü bir Boleyn’sin. Ama o doğru olanı yapmak isteyen bir kral. Tanrının yanında olduğundan emin olmadan ileri atılamaz.”</span></span></p>

    <p class="calibre8"><span class="font"><span class="calibre1">“Ve Anne ona bu konuda yardım ediyor,” dedi George afacan bir gözlemle.</span></span></p>

    <p class="calibre8"><span class="font"><span class="calibre1">“Ne vicdan var sizde de!” dedim öfkeyle. “Ölümsüz ruhun onun ellerinde güvende olurdu.”</span></span></p>

    <p class="calibre8"><span class="font"><span class="calibre1">Bir aile toplantısı yapıldı. Bunu bekliyordum. Ludlow’dan geldiğimizden beri dayım sessiz bir ilgiyle ikimizi, Anne ve beni izliyordu. Bu yazı saray eşrafıyla tüketmiş, kralın günlerini nasıl&nbsp;Anne’le geçirdiğini, elinde olmadan Anne neredeyse oraya koştuğunu kendi gözleriyle&nbsp;görmüştü. Ama geceleri alışkanlıkla nasıl beni çağırttığını da görmüştü. Kralın ikimizi de&nbsp;arzulaması dayımın kafasını bulandırmıştı. Henry’nin Howardlar’ın menfaati adına ne yöne&nbsp;döndürülmesi gerektiğini tayin edemiyordu.</span></span></p>

    <p class="calibre8"><span class="font"><span class="calibre1">George, Anne ve ben dayımın odasındaki büyük masanın önüne dizilmiştik. Dayım yanında daha küçük bir koltukta oturan annemle beraber masanın karşı tarafındaydı.</span></span></p>

    <p class="calibre8"><span class="font"><span class="calibre1">“Kral belli ki Anne’i arzuluyor,” diye başladı dayım. “Ama Anne sadece Mary’nin ayağını kaydırmakla meşgul olursa, bu işten hiçbir çıkarımız olmaz. Hatta zararımız olur. Daha evli bile&nbsp;olmadığından bu iş sürdüğü sürece evlenemez ve bir gün bittiğinde kendisinin de hiçbir değeri&nbsp;kalmaz.”</span></span></p>

    <p class="calibre8"><span class="font"><span class="calibre1">Annemin büyük kızı hakkında böyle konuşulduğu için alınıp alınmadığını görmek üzere ona döndüm. Suratı taş gibiydi. Bu aile meselesiydi, duygu meselesi değil.</span></span></p>

    <p class="calibre8"><span class="font"><span class="calibre1">“Anne geri çekilmeli,” diye emretti dayım. “Mary’nin oyununu bozuyorsun. Adamdan bir kızı bir de oğlu var ama biraz arazi dışında fazla bir şey alabilmiş değiliz...”</span></span></p>

    <p class="calibre3"><span class="font"><span class="calibre1">“Birkaç unvan,” diye mırıldandı George. “Birkaç yüksek görev...”</span></span></p>

    <p class="calibre3"><span class="font"><span class="calibre1">“Tamam. Bir diyeceğim yok. Ama Anne adamın Mary’ye olan iştahını törpülüyor.”</span></span></p>

    <p class="calibre8"><span class="font"><span class="calibre1">“Adamın Mary’ye iştahı falan yok,” dedi Anne öfkeyle. “Alışkanlığı var. İkisi farklı şeyler. Sen evli bir adamsın, dayı, bilirsin.”</span></span></p>

    <p class="calibre8"><span class="font"><span class="calibre1">George’un şaşkınlıkla nefesini tuttuğunu duydum. Dayım Anne’e gülümsedi, gülümsemesi hain bir kurt gibiydi. “Teşekkürler Bayan Anne,” dedi. “Bu nükteniz hâlâ Fransa’da olsanız takdirle&nbsp;karşılanırdı. Ancak İngiltere’de olduğunuza göre hatırlatmalıyım ki, bütün İngiliz kadınları&nbsp;onlara söyleneni yapmak ve bunu yaparken mutlu görünmek zorundadır.”</span></span></p>

    <p class="calibre8"><span class="font"><span class="calibre1">Anne başını eğdi ama öfkeden renginin değişmekte olduğunu gördüm.</span></span></p>

    <p class="calibre8"><span class="font"><span class="calibre1">“Hever’a gideceksin,” dedi dayım aniden. Anne itiraza başladı. “Yine mi! Bu sefer ne yaptım?”</span></span></p>

    <p class="calibre8"><span class="font"><span class="calibre1">“Sen vahşi bir kartsın ve seni nasıl oynayacağımı bulamıyorum,” dedi dayım, müthiş bir&nbsp;dürüstlükle.</span></span></p>

    <p class="calibre8"><span class="font"><span class="calibre1">“Sarayda kalmama izin verirseniz kralı kendime âşık edebilirim,” diye vaatte bulundu Anne çaresizlikle. “Beni Hever’a geri göndermeyin! Orada benim için ne var ki?”</span></span></p>

    <p class="calibre3"><span class="font"><span class="calibre1">Dayım elini kaldırdı. “Sonsuza dek değil,” dedi. “Sadece Noel’i geçirmek üzere. Henry’nin sana kapıldığı açık ama&nbsp;bu ne işimize yarar ki? Onunla yatamazsın ve aklı olan hiçbir erkek sen kralın gözdesiyken senle evlenmek istemez. Saçma sapan bir şeye döndü bu iş.”</span></span></p>

    <p class="calibre8"><span class="font"><span class="calibre1">Anne cevabını yutup hafifçe reverans yaptı. “Minnettarım,” dedi dişlerinin arasından. “Ama bütün bir Noel boyunca tek başıma Hever’a, saraydan uzağa, kraldan uzağa gönderilmemin bu&nbsp;aileye nasıl bir faydası olacağını anlayamıyorum.”</span></span></p>

    <p class="calibre8"><span class="font"><span class="calibre1">“Ayakaltında olmayacak, böylece kralı hedefinden saptırmayacaksın. Katherine’den boşanır boşanmaz Mary’yle evlenebilir. Bir törenle hem bir eşi, hem de veliahdı olmuş olur. Sen resmi&nbsp;bulandırmaktan başka bir şey yapmıyorsun, Anne.”</span></span></p>

    <p class="calibre8"><span class="font"><span class="calibre1">“Ve sen de beni resimden sileceksin, öyle mi?” dedi Anne. “Kimsin? Holbein mı?”</span></span></p>

    <p class="calibre8"><span class="font"><span class="calibre1">“Diline hakim ol,” dedi annem sertçe.</span></span></p>

    <p class="calibre8"><span class="font"><span class="calibre1">“Sana bir koca bulacağım,” diye söz verdi dayım. “İngiltere’den olmazsa Fransa’dan. Mary İngiltere kraliçesi olur olmaz sana bir koca bulabilir. Kendi seçimini kendin yapabilirsin.”</span></span></p>

    <p class="calibre8"><span class="font"><span class="calibre1">Anne’in tırnakları kilitlenen ellerine battı. “Benim kocam onun bana armağanı olmayacak!” diye yemin etti. “Asla kraliçe olamayacak. O yükselebileceği yere kadar yükseldi. Bacaklarını açıp&nbsp;ona iki çocuk verdi, buna rağmen kral onu umursamıyor. Sadece ona kur yaparken onunla&nbsp;ilgileniyordu, bunu göremiyor musunuz? O bir av adamı, kovalamayı seviyor. Mary’yi elde eder&nbsp;etmez işi bitiverdi, Tanrı biliyor ya, Mary fazlasıyla kolay bir kadındı. Şimdiyse ona alıştı, metresinden çok karısı gibi ama mizah anlayışı olmayan, saygısı olmayan bir eş gibi.”</span></span></p>

    <p class="calibre8"><span class="font"><span class="calibre1">Olabilecek en yanlış cümleyi sarf etmişti Anne. Dayım gülümsedi. “Karısı gibi mi? Ah, umarım. O yüzden sen biraz dinleneceksin ve biz Mary’nin sen yokken onunla neler yapabileceğini&nbsp;göreceğiz. Mary’yle yarış edip duruyorsun ama gözdemiz o.”</span></span></p>

    <p class="calibre8"><span class="font"><span class="calibre1">En şirin gülümsememle Anne’e döndüm. “Gözdeleri benim,” diye tekrarladım. “Ve Anne’in yok</span></span> <span class="font"><span class="calibre1">olması gerek.</span></span></p>
  </div>
</body>
</html>
