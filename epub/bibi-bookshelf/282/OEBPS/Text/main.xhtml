<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p><a id="bookmark0"></a><!--StartFragment--></p>

  <p style="font-family: 'Times New Roman'; text-align: center;"><br /></p>

  <h3 style="text-align: center;"><a id="bookmark32"></a><span style="font-weight:bold;">TOTEM VE TABU</span></h3>

  <h3 class="sigil_not_in_toc" style="text-align: center;">I</h3>

  <h3 id="sigil_toc_id_11" style="text-align: center;">ENSEST KORKUSU</h3>

  <p><a id="bookmark33"></a><span style="font-variant:small-caps;">Tarİh</span> öncesi insani, gelişiminin çeşitli evrelerinde, geride bıraktığı cansız anıtlardan, eşyalardan, sanatı, dini ve yaşama yönelik tutumu konusunda doğrudan veya masallarda ve mitlerde folklor [sözlü gelenek] yoluyla aktarılan bilgilerden ve düşünce tarzının, kendi gelenek ve göreneklerimizde varlığını sürdüren kalıntılarından tanıyoruz. Ama bunun dışında o bir anlamda hâlâ çağdaşmızdır. İlkel insana bizden çok daha yakın olduğuna inandığımız ve bu nedenle doğrudan varisi ve temsilcisi olarak gördüğümüz insanlar vardır. Vahşi veya yarı-vahşi olarak tanımladığımız ırklara böyle bakıyoruz; eğer kendi gelişimimizin eski bir evresinin iyi korunmuş bir tablosunu gördüğümüzü düşünmekte haklıysak, bu ırkların ruhsal yaşamı bizim için özgün bir ilgi kaynağı olacaktır.</p>

  <p>Eğer bu varsayım doğruysa, sosyal antropolojinin ortaya koyduğu kadarıyla ilkel insanların psikolojisiyle, psikanalizin ortaya çıkardığı kadarıyla nevrotiklerin psikolojisi arasında yapılacak bir karşılaştırma, mutlaka çok sayıda ortak nokta ortaya çıkaracak ve her iki bilimdeki bilinen olgulara yeni bir ışık tutacaktır.</p>

  <p>Dışsal ve içsel nedenlerden ötürü bu karşılaştırmaya temel olarak, antropologların en geri, aşağı ve ilkel topluluklar olarak tanımladığı kabileleri, yani en genç kıta olan Avustralya yerlilerini ele alacağım; ki bu kıtadaki hayvanlarda da arkaik ve başka her yerde ortadan kalkmış olan çok şey gözleyebiliriz.</p>

  <p>Avustralya yerlileri, en yakın komşuları Melanez, Polenez ve Malaya halklarıyla fiziksel veya dil ilişkileri bulunmayan ayrı bir ırk olarak değerlendirilir. Ev veya kalıcı sığınak yapmaz; toprağı işlemez; köpek dışında evcil hayvan beslemezler; hatta çömlek sanatını bile bilmezler. Sadece avladıkları her türden hayvanın etiyle ve çıkardıktan kök bitkileriyle beslenirler. Aralarında kral veya şef bulunmaz; toplum işleri yaşlılardan oluşan bir kurul tarafından kararlaştmlır. Yüce varlıklara tapınma anlamında bir dinleri olduğunu söylemek çok zordur. Kıtanın iç kısımlarında bulunan ve su kıtlığı nedeniyle son derece zor yaşam koşullanyla mücadele etmek zorunda olan kabileler, kıyı şeridine yakın yerlerde yaşayanlardan her açıdan daha ilkel gözükmektedir.</p>

  <p>Bu yoksul, çıplak yamyamların cinsel yaşamının bizdeki anlamıyla ahlaki, ya da cinsel içgüdülerinin büyük ölçüde kısıtlamaya tabi olmasını elbette bekleyemeyiz. Yine de, en dikkatli, en acı verici ahlaki kurallarla ensest cinsel ilişkilerden kaçınmaya çalıştıklarını görürüz. Gerçekten de, toplumsal örgütlenmelerinin tamamı bu amaca hizmet ediyormuş, ya da bu amacın gerçekleştirilmesiyle ilişkili olarak ortaya çıkmış gibi gözükür.</p>

  <p>AvustralyalIlar arasında eksik olan dini ve toplumsal ku-rumlann yerini “totemizm” sistemi almıştır. Avustralya kabileleri, her biri kendi toteminin adını alan küçük gruplara, ya da klanlara ayrılır. Peki totem nedir? Kural olarak bir hayvandır (yenilebilir ve zararsız olabileceği gibi, tehlikeli ve korkulan bir hayvan da olabilir), ender olarak da klanın tamamıyla özgün bir ilişkisi bulunan bir bitki veya doğal bir olaydır (yağmur veya su gibi). Totem her şeyden önce klanın ortak atasıdır; aynı zamanda da onlara bilgi veren ve başkalarına tehlikeli olması halinde, kendi çocuklarını tanıyan ve koruyan koruyucu ruhu ve yardımcısıdır. Buna karşılık klan üyeleri de totemi öldürmemek veya yok etmemek ve etini yemekten (veya ondan başka açılardan yararlanmaktan) kaçınmak gibi (otomatik yaptırıma tabi) kutsal bir yükümlülük altındadır. Totemik özellik belli bir hayvan veya bütünlükte değil, belli bir sınıfın bütün bireylerinde yatmaktadır. Zaman zaman yapılan festivallerde klan üyeleri tören danslarında totemlerinin hareketlerini ve özelliklerini temsil veya taklit eder.</p>

  <p>Totem, kadın veya erkek soyuyla aktarılabilir. Başlangıçta her yerde kadın soyuyla totem mirası egemen yöntem olabilir ve yerini ancak sonradan diğeri almış olabilir. Bir AvustralyalInın totemle ilişkisi bütün toplumsal görevlerinin temelidir: bu ilişki hem kabile üyeliğinden hem de kan ilişkilerinden önde gelir.<a id="footnote16"></a><sup><a href="#bookmark34">16</a></sup></p>

  <p>Totem belli bir yere bağlı değildir. Klan üyeleri farklı yerlere dağılmıştır ve diğer totem klanlarının üyeleriyle yan yana ve barış içinde yaşamaktadır.<a id="footnote17"></a><sup><a href="#bookmark35">17</a></sup></p>

  <p>Böylece totemik sistemin, psikanalizin ilgisini çeken bir özelliğine geldik. Totem bulunan hemen her yerde ayrıca <span style="font-style:italic;">aynı totemden insanlarının birbirleriyle cinsel ilişki kurmasını ve dolayısıyla evlenmesini yasaklayan bir yasa</span> buluruz. Dolayısıyla bu [yasa], totemizmle ilgili bir kurum olan “dış evliliktir.”</p>

  <p>Katı bir şekilde uygulanan bu yasak dikkate değer. Totem kavramında ya da şu ana kadar değindiğim özelliklerinde bunu beklememize yol açacak hiç bir şey yoktur; bu nedenle totemik sistemde nasıl yer aldığını anlamak zordur. Dolayısıyla bazı araştırmacıların, dış evliliğin başlangıçta —en eski zamanlarda ve gerçek anlamıyla— totemizmle hiç bir ilgisi olmadığını, evlilik kısıtlamalarım gerektiren bir dönemde (altta yatan bir bağlantı olmaksızın) buna bağlandığım varsayması bizi pek şaşırtmaz. Ne olursa olsun, totemizmle dış evlilik arasında bir bağ vardır ve oldukça güçlü olduğu açıktır.</p>

  <p>Bazı varsayımlar bu yasağın önemine açıklık kazandıracaktır:</p>

  <p><span style="font-style:italic;">(a)</span> Yasağın çiğnenmesi halinde suçlu taraflar, totem hayvanını öldürmek türünden diğer totem yasaklan durumunda olduğu gibi “otomatik” cezalandırma denebilecek bir şeye bırakılmaz. Toplumun tamamını tehdit eden bir tehlikeyi bertaraf etme ya da bir suçu engelleme sorunuymuş gibi, söz konusu kişiler klanın tamamı tarafmdan şiddetle cezalandırılır. Frazer’den (1910, I, 54) alacağım birkaç cümle, başka türlü bizim standartlarımıza göre ahlaktan uzak olan vahşilerin bu tür suçları nasıl şiddetle cezalandırdıklanm gösterecektir:</p>

  <p>“Avustralya’da yasak klandan birisiyle cinsel ilişkinin cezası ölümdür. Kadmm aynı mahalli gruptan mi olduğu yoksa savaşta başka bir kabileden esir mi alındığı önemli değildir; kadmı kendine karı eden yanlış klan erkeği, klan üyeleri tarafmdan bir hayvan gibi avlanır ve öldürülür, kadın da öyle; ancak bazı durumlarda suçlular bir süre kaçmayı başarırsa, suça göz yumula-bilir. Yeni Güney Wales’teki Ta-ta-thi kabilesinde, ender görülen olaylarda erkek öldürülür, ama kadın sadece ölesiye dövülür veya yaralanır; öldürülmemesine gerekçe olarak da ilişkiye zorlanmış olabileceği gösterilir. Geçici aşklarda bile klan yasaklarına harfiyen uyulur; bu yasakların ihlali ‘büyük bir tiksintiyle karşılanır ve ölümle cezalandırılır.”’ [Cameron’dan alıntı (1885,351).]</p>

  <p>(6) Aynı ağır ceza doğumla sonuçlanmayan geçici aşk ilişkilerine de uygulandığı için, yasağın pratik nedenleri olması pek mümkün değildir.</p>

  <p>(e) Totem kalıtsal olduğu ve evlilikle değişmediği için, yasağın sonuçlarını izlemek kolaydır. Örneğin soyun kadın çizgisini izlediği durumlarda kanguru toteminden bir erkek deve kuşu toteminden bir kadınla evlenirse, kız erkek bütün çocuklar deve kuşu kabilesine ait olur. Dolayısıyla totem düzenlemeleri bu evlilikten doğan bir erkek çocuğun, kendisi gibi Deve Kuşu olan annesiyle veya kız kardeşleriyle ensest ilişkisi kurmasını yasaklar.<a id="footnote18"></a><sup><a href="#bookmark36">18</a></sup></p>

  <p><span style="font-style:italic;">(d)</span> Ama bir parça daha düşününce, toteme bağlanan dış evliliğin, erkeğin annesiyle ve kız kardeşleriyle ensesti yasakla-manm da ötesinde etkileri olduğu (ve bu nedenle daha fazlasını <span style="font-style:italic;">amaçladığı)</span> anlaşılır. Bu, bir erkeğin, sanki kan bağıyla bağlı <span style="font-style:italic;">akrabalarıymış gibi,</span> kendi klanının bütün kadınlarıyla (yani kan bağıyla akraba olmadığı çok sayıda kadınla) cinsel ilişki kurmasını imkânsızlaştırır. Uygar toplumlarda bununla kıyaslanabilecek her şeyi çok aşan bu geniş kapsamlı kısıtlamanın ruhsal temelini görmek ilk bakışta zordur. Ne var ki ortak ata olarak totemin oynadığı rolün çok ciddiye alındığı anlaşılabilir. Aynı totemden gelen herkes kan akrabasıdır. Hepsi tek aile oluşturur ve bu aile içindeki en uzak akrabalık dereceleri bile cinsel ilişkiye mutlak engel sayılır.</p>

  <p>Böylece bu vahşilerin enseste karşı olağandışı ölçüde büyük bir korku beslediklerini, konuya olağandışı duyarlı olduklarını ve buna bizim için anlaşılmaz olan bir özgünlük kattıklarını — kan bağı yerine totem akrabalığını koyduklarını— görürüz. Ama bu son tezadı fazla abartmamak ve totem yasaklarının özel bir durum olarak gerçek enseste karşı olanı da içerdiğini unutmamak gerek.</p>

  <p>Totemin yapısı açıklanmadığı sürece, gerçek ailenin yerine totemin nasıl konulduğu bilmecesi çözümsüz kalacaktır. Aynı zamanda, evlilik dışında belli bir cinsel özgürlük olması halinde kan akrabalığı ve dolayısıyla ensest yasağı çok belirsizleşecek ve yasağın daha geniş bir temele oturtulması gerekecektir. Bu nedenle Avustralya geleneklerinin bazı sosyal ortamlarda ve bazı festivaller sırasında bir erkeğin bir kadın üzerindeki tek [dışlayıcı] evlilik haklarının çiğnenmesine izin verildiğini belirtmeye değer.</p>

  <p>Bu Avustralya kabilelerinde<sup>1</sup> dil kullanımı, burayla açıkça ilişkili bir özgünlük sergiler. Çünkü çeşitli akrabalık derecelerini ifade etmek için kullanılan terimler, iki birey arasındaki bir ilişkiyi değil, bir bireyle bir grup arasındaki ilişkiyi gösterir. Bu, L.</p>

  <p>H. Morgan’ın [1877] “sınıflandıncı” ilişki sistemi dediği şeydir. Örneğin bir erkek “baba” terimini sadece gerçek biyolojik babası için değil, ayrıca kabile yasası uyarınca annesinin evlenmiş olabileceği ve bu nedenle babası olabilecek diğer bütün erkekler için; “anne” terimini ise sadece onu doğuran kadın için değil, kabile yasasını çiğnemeksizin onu doğurmuş olabilecek<a id="footnote19"></a><sup><a href="#bookmark37">19</a></sup> diğer bütün kadınlar için; “kardeş” terimini sadece gerçek kardeşleri değil, sınıflandırma anlamında annesi veya babası olan diğer bütün insanların çocukları için de kullanır; ve saire. Dolayısıyla iki AvustralyalInın birbirine karşı kullandığı akrabalık terimleri, bizdeki gibi bir kan bağı göstermez: fiziksel ilişkilerden çok sosyal ilişkileri temsil eder. Bizde, sınıflandırma sistemine yakın bir şey örneğin çocuklar ebeveynlerinin arkadaşlarına “amca” veya “teyze-hala” diye hitap etmeye özendirildiği, ya da benzetme kabilinden “Apollo’nun kardeşleri” veya “İsa’nın kardeşleri” dediğimiz zaman ortaya çıkar.</p>

  <p>Terimlerin bu şekilde kullanılması bizi şaşırtsa da, buna, Aziz L. Fison’un “grup evliliği” dediği ve belli sayıda erkeğin belli sayıda kadın üzerinde evlilik hakkı uyguladığı evlilik ku-rumunun bir kalıntısı olarak baktığımız zaman kolayca açıklama kazanır. Bu grup evliliğinin çocukları (hepsi aynı anneden doğmasa da) kardeş olarak değerlendirilecek ve gruptaki bütün erkekler babaları olacaktır.</p>

  <p>Westermarck (1901) gibi bazı yazarlar, diğerlerinin sınıflan-dıncı ilişki [akrabalık] sisteminin varlığından çıkardıkları sonucu tartışma konusu etse de, Avustralya yerlilerini yakından tanıyanlar, bu sistemi, grup evliliği döneminden kalan bir şey olarak değerlendirme konusunda hemfikirdir. Gerçekten de, Spencer ve Gillen’e (1899 [64]) göre Urabunna ve Dieri kabilelerinde bir tür grup evliliği bugün bile mevcuttur. Bu topluluklarda bireysel evlilikten önce, ortadan kalktıktan sonra hem <span style="text-indent: 2em;">dil hem de geleneklerde belli izler bırakan bir grup evliliği var</span><span style="text-indent: 2em;">dı.</span></p>

  <p>Ama bireysel evliliğin yerine grup evliliğini koyduğumuz zaman aynı insanlarda karşılaştığımız ensestten görünürdeki aşın kaçınma anlam kazanır. Totemik dış evlilik, yani aynı klanın üyeleri arasındaki cinsel ilişki yasağı, grup ensestini önlemek için uygun bir önlem gibi gözükür; <span style="font-style:italic;">varoluş nedeni</span> ortadan kalktıktan uzun süre bile varlığını korumasının nedeni budur.</p>

  <p>Avustralyalı yerlilerin evliliğe kısıtlama getirmelerine yol açan güdüleri böylece keşfetmişiz gibi gözükebilir; ama gerçek durumun çok daha büyük, ilk bakışta şaşırtıcı bir karmaşıklık sergilediğini öğreneceğiz. Çünkü Avustralya’da, totem engelinin tek yasak olduğu ırk sayısı azdır. Çoğu, evlilik sınıfı ve “paratri” olarak bilinen iki bölüme ayrılacak şekilde örgütlenmiştir. Bu paratrilerden her birisi dış evlilik içerir ve bir dizi totem klanından oluşur. Kural olarak her paratri ayrıca iki “alt paratriye” bölünür; böylece kabilenin tümü dörde bölünür, burada paratrilerle totem klanları arasında alt paratriler vardır.</p>

  <p>Aşağıdaki şema, bir Avustralya kabilesindeki tipik örgütlenmeyi temsil eder ve çok sayıda kabiledeki gerçek duruma karşılık gelir:</p>

  <p>Buradaki on iki totem klanı, dört alt paratri ve iki paratri olarak gruplanır. Bütün bölümler dış evliliktir.<a id="footnote20"></a><sup><a href="#bookmark38">20</a></sup> e ve e alt paratrileri dış evlilikli bir birim oluşturur; d ve f alt paratrileri de öyle. Bu düzenlemelerin sonucuna (dolayısıyla amacına) kuşku yok: evlilik seçimi ve cinsel özgürlüğü daha da kısıtlar. Her klanda eşit sayıda üye olduğunu varsayalım. Bu durumda sadece on iki totem klanının varolması halinde bir klanın her bir üyesi, kabiledeki bütün kadınlar arasından İl/12’sini seçme şansına sahiptir. İki paratrinin varlığı seçimini 6/12’ye, yani 1/2’ye indirir, çünkü a toteminden bir erkek sadece 1 ’den 6’ya kadar olan totemlerden bir kadınla evlenebilir. Dört alt paratrinin varlığıyla seçimi 3/12’ye, yani 1/4’e iner, çünkü bu durumda a toteminden bir erkeğin eş seçimi 4, 5 veya 6 nolu kabilelerden bir kadınla sınırlanır.</p>

  <p>Evlilik sınıflarıyla (ki bazı kabilelerde bu sekize kadar çıkmaktadır) totem klanları arasındaki tarihsel ilişki tamamen bulanıktır. Açık olan tek şey, bu düzenlemelerin totemik dışevli-likle aynı amaca daha ileri düzeyde yöneldiğidir. Ne var ki totemik dışevliliğin, kökeni bilinmeyen kutsal bir emir —kısaca bir gelenek— izlenimi bırakmasına karşılık, alt bölümleriyle ve bunlara bağh düzenlemeleriyle evlilik sınıflarının karmaşık yapısı, totemin etkisinin azalmaya başlaması nedeniyle ensesti koruma işini üstlenmiş olabilecek amaçlı bir yasanın sonucu gibi gözüküyor. Ve bildiğimiz kadarıyla totemik sistemin kabilenin diğer bütün toplumsal görevlerinin ve ahlak kısıtlamalarının temeli olmasına karşılık, genelde paratrilerin önemi, evlilik seçiminin düzenlenmesinin ötesine geçmez.</p>

  <p>En gelişmiş durumuyla evlilik sınıflan sistemi, doğal ve grup ensestini önlemenin ve daha uzak akraba gruplan arasında evliliği yasaklamanın ötesine geçen bir çabaya tanıklık eder. Bu açıdan bu, kardeşler arası evlilik konusunda getirilen eski yasağı, kuzinler arası evliliğe, hatta salt ruhani akrabalar [vaftiz babası, annesi, çocuğu] arasındaki evliliğe genişleten Katolik Kilisesi’ne benzer. (Bkz. Lang, 1910-11 [87].)</p>

  <p>Evlilik sınıflarının kökeni, anlamı ve totemle ilişkileri konusundaki bulanık tartışmaların ayrıntılarına inmemizin pek bir yaran olmaz. Bizim için, diğer vahşi topluluklar gibi Avustralya yerlilerinin de ensest yasağı konusundaki büyük titizliğe dikkati çekmek yeterli olacaktır.<a id="footnote21"></a><sup><a href="#bookmark39">21</a></sup> Bu vahşilerin, ensest konusunda bizden çok daha duyarlı olduklarını kabul etmek gerek. Belki de buna yönelik büyük bir zaafları vardı ve bu nedenle daha ayrıntılı bir korunmaya ihtiyaç duyuyorlardı.</p>

  <p>Ama yukarıda anlatılan ve temelde grup ensestine yönelik gibi gözüken kurumların varlığı bu insanlardaki ensest korkusunu dindirmez. Bunlara, bizdeki anlamıyla bireylerin yakın akrabalarıyla olan ilişkilerini düzenleyen, dini bir katılığa sahip ve amacı açık olan bir dizi “gelenek” ilave etmemiz gerekiyor. Bu gelenekler veya geleneksel yasaklara “kaçınımlar” deniyor. Bunlar, Avustralya’nın totemik ırklarının çok ötesine geçer; ama okurlarımdan, konuya ilişkin zengin malzemelerden alınan küçük bir bölümle yetinmelerini tekrar rica ediyorum.</p>

  <p>Melanezya’da bu tür kısıtlayıcı yasaklar, erkeğin annesiyle ve kız kardeşleriyle cinsel ilişkisiyle ilgilidir. Örneğin New Hebrides’teki Cüzam Adası’nda oğlan çocuğu belli bir yaşa eriştikten sonra evinde kalamaz; bir “kulüp evine” yerleşir, orada yer içer ve yatar. Yemek için yine babasının evine gidebilir, ama kız kardeşi evindeyse yemekten önce uzaklaşması gerekir; kız kardeşi yoksa kapıya yakın bir yerde oturup yiyebilir. Dışarıda erkek ve kız kardeş tesadüfen karşılaştığı zaman kızın kaçması veya saklanması gerekir. Erkek çocuk yoldaki ayak izlerinin kız kardeşine ait olduğunu anlarsa, izlerin peşinden gitmeyecektir, aynı şey kız için de geçerlidir. Gerçekten de, kardeşinin adını bile anmayacak ve adının bir parçasını oluşturması halinde genelde kullanılan bir kelimeyi kullanmaktan bile kaçınacaktır. Bu kaçınma ergenlik törenlerinde başlar ve yaşam boyu sürer. Erkek çocukla annesi arasındaki yasak, çocuk büyüdükçe katılaşır ve anne için daha çok kısıtlama getirir. Anne, oğluna yemek sunarken ona vermez, alması için yere bırakır. Onunla konuşurken ona <span style="font-style:italic;">doğrudan seslenmez,</span> daha uzak çoğul biçimleri kullanır<a id="footnote22"></a><sup><a href="#bookmark40">22</a></sup>.</p>

  <p>Benzer gelenekler Yeni Kaledonya’da da ağır basar. Bir erkekle kız kardeşi yolda karşılaştığı zaman kız kendini çalılıkların arasına atacak ve erkek kafasını çevirmeden geçecektir.<a id="footnote23"></a><sup><a href="#bookmark41">23</a></sup></p>

  <p>Yeni Britanya, Gazelle Penisula yerlilerinde bir kızın, evlendikten sonra erkek kardeşiyle konuşmasına izin verilmez; kardeşinin adını asla anmaz, ondan başka bir kelimeyle söz eder.<a id="footnote24"></a><sup><a href="#bookmark42">24</a></sup></p>

  <p>New Mecklenburg’da kardeşler gibi kuzinler de benzer kısıtlamalara tabidir. Birbirine yaklaşamaz, birbirleriyle tokala-şamaz, birbirlerine armağan veremezler; ama belli bir mesafeden konuşmalarına izin verilir. Kız kardeşle ensestin cezası asılarak idamdır.<a id="footnote25"></a><sup><a href="#bookmark43">25</a></sup></p>

  <p>Fiji’de bu kaçınma kuralları özellikle katıdır; sadece kan bağıyla kız kardeşleri değil, kabile bağıyla kız kardeşleri de kapsar. Aynı yerlilerin, tam da bu yasak akrabalarla cinsel ilişkinin arandığı kutsal cümbüş törenleri yaptığını duymak bize çok daha şaşırtıcı gelecektir, ancak bu tezadı yasağın açıklaması olarak değerlendirmeyi tercih etmediğimiz sürece.<a id="footnote26"></a><sup><a href="#bookmark44">26</a></sup></p>

  <p>Sumatralı Battalar arasında kaçınma kuralları bütün yakın akrabaları kapsar. “Örneğin bir Batta erkeğin bir gece partisinde kız kardeşine eşlik etmesini rahatsız edici bulacaktır. Başkalarının bulunduğu ortamlarda bile bir Batta erkeği ile kız kardeşi yan yana olmaktan utanacaktır. Biri eve girdiğinde diğeri çıkacaktır. Ayrıca evde baba kızıyla, anne ise oğluyla asla baş başa kalamaz... Bu gelenekleri rapor eden Hollandalı misyoner, Battalar konusunda bildiklerine dayanarak, bu kurallardan çoğunun devamının çok gerekli olduğunu söylemekten üzüntü duyduğunu ekliyor.” Bu insanlar, bir erkekle bir kadının yalnız karşılaşmasının, aralarında uygunsuz bir yakınlaşmaya yol açmasına kesin gözüyle bakıyor. Ve yakın akrabalar arasındaki cinsel ilişkinin, her türlü cezaya ve felakete yol açacağına inandıkları için, bu yasakları çiğnemeye yönelik kışkırtmalardan kaçınmakta haklılar.<a id="footnote27"></a><sup><a href="#bookmark45">27</a></sup></p>

  <p>İlginçtir, Güney Afrika, Delagoa Körfezi’ndeki Barongolar arasında en katı kurallar erkeğin karısının erkek kardeşinin karısıyla ilgilidir. Bu ürkütücü şahsiyetle bir yerde karşılaştığı zaman ondan dikkatle kaçınır. Onunla aynı kaptan yemez, utanarak konuşur, kulübesine girmeye kalkışmaz ve onu titreyen bir sesle selamlar.<a id="footnote28"></a><sup><a href="#bookmark46">28</a></sup></p>

  <p>Daha sık rastlanması beklenen bir kaçınma kuralı, İngiliz Doğu Afrika’sındaki A-Kamba (veya Wa-kamba) kabilesinde görülür. Kızın, ergenlikle evlilik arasındaki dönemde babasından kaçınması gerekir. Yolda karşılaşmaları halinde kız, babası geçinceye kadar saklanır ve hiç bir şekilde ona yakın oturmaz. Bu nişana kadar devam eder. Evlendikten sonra babasından hiç bir şekilde kaçınmaz.<a id="footnote29"></a><sup><a href="#bookmark47">29</a></sup></p>

  <p>Şimdiye kadar en yaygın, en katı (ve uygar ırklar açısından en ilginç) kaçınma, erkeğin kayın validesiyle cinsel ilişkisini kısıtlayan kaçınmadır. Avustralya’da oldukça yaygındır, ayrıca totemizmin ve sınıflandıncı akrabalık sisteminin izlerinin görüldüğü Melanezya, Polenezya ve Afrikalı Zenci ırklarda ve belki de daha başka yerlerde de görülür. Bu yerlerden bazılarında kadının kayın pederiyle ilişki kurmasına karşı benzer yasaklar vardır; ama daha seyrektir ve daha gevşektir. Birkaç yalıtılmış durumda hem kaym valide hem de kayın peder kaçınmaya tabidir. Bu kaçınmanın etnografik kapsamından çok özü ve amacıyla ilgilendiğimiz için, burada da birkaç örnek vermekle yetineceğim.</p>

  <p>Banks Adaları’ndaki Melanezyahlarda “bu kaçınma kuralları çok katı ve ayrıntılı. Erkek, kayın validesine yaklaşmaz, kadın da onun yanına gelmez. Yolda kazara karşılaşmaları halinde kadm yoldan çekilecek ve erkek geçene kadar arkasını dönecek, ya da daha uygun olması halinde erkek yoldan çekilecektir. Port Patteson, Vanua Lava’da erkek, yükselen med-cezir ayak izlerini kumdan silinceye kadar, kayın validesini kumsalda izlemeyecektir. Ama erkekle kayın validesi belli bir mesafeden konuşabilir; ama hiçbir durumda ne kadın eniştesinin, ne de erkek kayın validesinin adını ağzına almayacaktır.”<a id="footnote30"></a><sup><a href="#bookmark48">30</a></sup></p>

  <p>Solomon Adaları’nda bir erkek evlendikten sonra kaym validesini göremez, onunla konuşamaz. Karşılaştıkları taktirde adam onu tanıyamaz, olabildiğince çabuk kaçması ve gizlenmesi gerekir.<a id="footnote31"></a><sup><a href="#bookmark49">31</a></sup></p>

  <p>Doğu Bantu’da “gelenek, erkeğin kayın validesinden ‘utanmasını,’ yani onun bulunduğu ortamlardan dikkatle kaçınmasını gerektirir. Onunla aynı kulübeye giremez, kazara yolda karşılaşmaları halinde biri veya diğeri kenara çekilir; kadın muhtemelen çalılıkların arkasına saklanırken, erkek yüzünü örter. Bu şekilde birbirlerinden kaçmamadıkları ve kayın valide başka türlü kendini saklayamadığı taktirde, törensel kaçınmanın sembolü olarak bir parça otla yüzünü örter. Aralarındaki her türlü iletişimin üçüncü bir kişinin vasıtasıyla veya çit gibi bir engelin bulunduğu belli bir mesafeden bağırarak yapılması gerekir. Birbirlerinin adını bile anamazlar.” (Frazer (1910, 2, 385.)</p>

  <p>Nil’in üst bölgelerinde yaşayan bir Bantu halkı olan Basogalarda erkek, sadece başka bir odadaysa ve görüş açısının dışındaysa kayın validesiyle konuşabilir. Aklıma gelmişken, bu insanlardaki ensest korkusu öylesine derindir ki evcil hayvanlarda gözlenmesi durumunda bile cezalandırılır. (Frazer (1910, 2, 461.)</p>

  <p>Yakın akrabalar arasındaki diğer kaçınmaların amacı ve anlamı konusunda kuşku olmamasına ve evrensel anlamda enseste karşı koruyucu önlem olarak değerlendirilmesine rağmen, erkeğin kayın validesiyle cinsel ilişkisine yönelik yasaklar bazı çevrelerde başka türlü yorumlanmaktadır. Bütün bu farklı insanların, annesi olabilecek, ama gerçekte olmayan yaşlı bir kadının erkeğe sunduğu kışkırtmadan böylesine korkmaları anlaşılır gibi değil. (Crawley, 1902, 405.)</p>

  <p>Bu itiraz, Fi son [Fison ve Howitt, 1880, 104] tarafından ortaya konan görüşe karşı da dile getiriliyor. Fison, Bazı evlilik sınıfı sistemlerinde boşluklar bulunduğuna, bunun sonucunda erkekle kayın validesi arasındaki evliliğin teorik açıdan imkansız olmadığına dikkati çekmiş ve bu nedenle bu olasılığa karşı özel bir güvencenin gerekli olduğunu düşünmüştür.</p>

  <p>Sir John Lubbock (1870 [84]), kayın validenin eniştesine yönelik tutumunu, “cebri evlilik” kurumuna bağlamıştır. “Zor kullanmanın [esir almanın] gerçeklik olduğu bir dönemde,” diyor, “ebeveynlerin içerlemesi de gerçek olacaktır; salt sembole dönüştüğü zaman, ebeveynlerin kızgınlığı da sembolize edilecek ve kökeni unutulduğu zaman bile devam edecektir.” Crawley [1902, 406], gözlenen olguların ayrıntılarında bu açıklama çabasının ne kadar yetersiz olduğunu göstermekte zorluk çekmemiştir.</p>

  <p>Tylor [1889, 246], kayın validenin damadına yönelik tutumunun, kadının ailesi tarafından “tanınmama” veya kabul edilmemeden başka bir şey olmadığına inanıyor: erkek, ilk çocuk doğuncaya kadar bir “yabancı” olarak değerlendiriliyor. Ne var ki her şeyden önce bu gerçekleşince yasak her durumda ortadan kalkmaz. Ama bunun dışında, bu açıklamanın, yasağın özellikle kaym <span style="font-style:italic;">valide</span> üzerinde odaklaşması —cinsiyet etkenini göz ardı etmesi— itiraz konusu yapılabilir. Dahası, yasakta dile gelen dini korku tutumunu dikkate almaz. (Crawley, 1902,407.)</p>

  <p>Yasağın gerekçesi konusunda sorgulanan bir Zulu kadını şu duyarlı cevabı veriyor: “Karısını emziren memeleri görmesi doğru değil.”<a id="footnote32"></a><sup><a href="#bookmark50">32</a></sup></p>

  <p>Bilindiği gibi damat ile kayın valide arasındaki ilişki, <span style="font-style:italic;">uygar</span> toplumlardaki aile örgütlenmesindeki hassas noktalardan birisidir. Bu ilişki, Avrupa ve Amerika’nın beyaz halklarının toplum sisteminde artık kaçınma kurallarına tabi değildir; ama kaçınma kuralları gelenek olarak varlığını bugün de korusaydı ve bireyler tarafından tekrar tekrar konulmasaydı birçok ihtilaf ve nahoşluk ortadan kalkabilirdi. Bazı Avrupalılar, kaçınma kurallarıyla bu yakın ilişkiye giren iki insan arasındaki teması tamamen devre dışı bırakmalarını, bu yerli insanlar için büyük bir bilgelik olarak değerlendirebilir. Kayın valide ile damat arasındaki ruhsal ilişkide, ikisi arasında düşmanlık yaratan ve birlikte yaşamalarını zorlaştıran bir şeyler bulunduğuna kuşku yok. Ama uygar toplumlarda kayın validelerin gözde bir fikra konusu olması, söz konusu duygusal ilişkinin birbiriyle keskin bir te-zatlık gösteren bileşenler içerdiğini düşündürür gibidir. Yani, bu ilişkinin aslında çatışan sevecenlik ve düşmanlık dürtülerinden oluşan “ikircikli” bir ilişki olduğuna inanıyorum.</p>

  <p>Bu dürtülerden bazıları yeterince açık. Kayın valide açısından, kızından vazgeçme isteksizliği, kızını vereceği yabancıya karşı güvensizlik, kendi evinde sahip olduğu egemen konumu koruma dürtüsü söz konusudur. Erkeğin tarafında ise artık bir başkasının iradesine boyun eğmeme kararlılığı, ondan önce karısının sevecenliğine sahip insanlara yönelik kıskançlık ve son, ama bir o kadar önemlisi, cinsel duygularından kaynaklanan yanılsamalı gözde büyütmeye engel olacak şeylere göz yumma konusundaki bir isteksizlik söz konusudur. Kayın valide figürü genellikle böyle bir engel içerir, çünkü kızını hatırlatan, ama gençliğin, güzelliğin olanca cazibesinden ve karısını çekici bulmasını sağlayan ruhsal tazelikten yoksun olan birçok özelliğe sahiptir.</p>

  <p>Ama gizli ruhsal dürtüler konusunda, bireylerin psikanalitik incelenmesinden kazandığımız bilgiler sayesinde, bunlardan başka güdüler de ortaya koyabiliriz. Psiko-seksüel [ruhsal-cinsel] ihtiyaçları için evliliğinde ve aile yaşamında doyum arayan bir kadın sık sık, evliliğinin zamansız noktalanması ve duygusal yaşamındaki olaysızlık yüzünden, doyumsuz kalma tehlikesiyle karşı karşıya olduğunu hisseder. Yaşlanan bir anne, kendini çocuklarının yerine koyarak, onlarla özdeşleşerek kendini bundan kurtarır; bunu da çocuklarının duygusal yaşantılarını kendininmiş gibi algılayarak yapar. Ebeveynlerin, çocuklarıyla genç kaldığı söylenir; gerçekten de ebeveynlerin çocuklardan elde ettiği en değerli ruhsal kazançlardan birisi budur. Evliliğin çocuksuz olması halinde kadın, kendi evliliğinin ondan beklediği yaşamdan çekilme durumuna katlanmasında ona çok yardımı dokunacak şeylerden birisini kaybetmiş sayılır. Annenin kızıyla duygusal özdeşimi, kızının sevdiği adama aşık olma noktasına kolayca varabilir; ve bazı olaylarda, bu duygusal duruma karşı giriştiği şiddetli ruhsal mücadelelerin sonucunda bu, ağır nevrotik hastalıklara yol açabilir. Şöyle veya böyle sık sık, kayın valide bu şekilde aşık olma <span style="font-style:italic;">dürtüsüne</span> kapılır ve bu dürtünün kendisi veya buna karşıt eğilim de kafasındaki çatışan güçler kargaşasına katılır. Ve sık sık, yasak sevecen bileşenleri baskı altında tutabilmek için, damadına duyduğu sevginin [aşkın] nahoş, sadistik bileşenlerini öne çıkarır.</p>

  <p>Başka bir kaynaktan gelse de, erkeğin kayın validesiyle ilişkisi de benzer dürtülerle karmaşıklaşır. Son seçimini yapmadan önce, sevgi nesnesi olarak annesine ve belki kız kardeşine de yakın olduğu gözlenir. Enseste karşı kurulan engel nedeniyle sevgisi, çocukluğunda sevecenliğinin odaklaştığı bu iki figürden saptırılarak onlar üzerine modellenen bir dış nesneye yöneltilir. Annesinin yerini kaym validesi alır. İçindeki her şey buna karşı mücadele etse de, eski [ilk] seçimine dönme dürtüsüne sahiptir. Ensest korkusu, sevgi nesnesi seçiminin tarihçesini hatırlanmamasında ısrar eder. Kayın validesinin sadece çağdaş [bugüne ait] bir figür olması da bu dürtüyü reddetmesini kolaylaştırır; onu daha önce tanımamıştır, bu nedenle bilinçdışmda ona ait değişmez bir tablo yoktur. Duygular karmaşasında bolca bulunan bir tedirginlik ve kindarlık, kaym validesinin aslında onda bir ensest kışkırtması yarattığından kuşkulanmamıza yol açar; bir erkeğin, daha sonra kaym validesi olacak bir kadına aşık olduğu, ancak daha sonra aşkını kadının kızma aktardığı olayların sıklığı da bunu doğrular.</p>

  <p>Yerlilerde, damat ile kayın valide arasındaki kaçınma kurallarının arkasında yatan güdünün, ilişkideki işte bu ensest etkeni olduğu varsayımına ters hiç bir şey göremiyorum. İlkel insanlarda katı bir şekilde uygulanan kaçınmalar için benimseyeceğimiz açıklama, bunları sadece olası enseste karşı ayrıca bir koruma olarak değerlendiren Fison tarafından ortaya konulmuştur. Aynı açıklama, hem kan hem de kabile akrabaları arasındaki diğer bütün kaçınmalar için de geçerlidir. Tek fark, kan akrabaları durumunda ensest olasılığının dolaysız ve bunu engelleme niyetinin bilinçli olması; buna karşılık erkeğin kayın validesiyle ilişkisi de dahil olmak üzere diğer durumlarda ensest olasılığının, bilinçsiz bağlantılar kurumu yoluyla harekete geçen fantazilerdeki kışkırtma gibi gözükmesidir.</p>

  <p>Yukarıdaki sayfalarda, psikanalitik yaklaşım yönteminin, sosyal psikolojideki olgulara nasıl yeni bir ışık tutulabileceğini gösterme fırsatım pek olmadı: çünkü ilkel toplumlann sergilediği ensest korkusu uzun zaman önce bu haliyle kavranmıştır ve ayrıca yoruma ihtiyaç duymaz. Buna ilişkin kavrayışımıza ekleyebildiğim tek şey, bunun temelde <span style="font-style:italic;">çocuksu</span> [çocukluğa ait] bir etken olduğu ve nevrotik hastaların ruhsal yaşamıyla çarpıcı bir benzerlik gösterdiği gerçeğini vurgulamak olmuştur. Psikanaliz bize, erkek çocuğun sevgisi için ilk nesne seçiminin yasak ensest nesneleri —annesi ve kız kardeşi— olduğunu öğretmiştir.<a id="footnote33"></a><sup><a href="#bookmark51">33</a></sup> Ayrıca, büyüdükçe kendini bu ensest çekiminden nasıl kurtardığını da öğrendik. Öte yandan nevrotik kişi değişmez olarak, bir ölçüde ruhsal çocukluk sergiler. Ya çocukluğunda ağır basan ruhsal-cinsel koşullardan kurtulamamıştır, ya da bunlara dönmüştür; bunlar, gelişimsel ketlenme ve gerileme olarak özetlenebilecek iki olasılıktır. Libidonun ensest takıntıları, bilinçdışı ruhsal yaşamında temel bir rol oynamaya devam eder (veya tekrar oynamaya başlar). Çocuğun, ebeveynleriyle ensest özlemlerinin egemenliği altında olan ilişkisini, nevrozun çekirdek kompleksi olarak değerlendirecek bir noktaya ulaşmış bulunuyoruz. Nevrozda ensestin öneminin bu şekilde ortaya çıkarılması, erişkinler ve normal insanlar tarafından evrensel bir kuşkuculukla karşılanmıştır. Benzer inançsızlık ifadeleri, örneğin Otto Rank’ın, yaratıcı yazarların ilgisinin ensest teması çevresinde nasıl döndüğünü ve sayısız değişme ve çarpıtmayla aynı temanın şiire nasıl zengin malzeme sağladığını giderek daha çok bulguyla gösteren yazılarına [1907 ve 1912 gibi] karşı da dile getirilmektedir. Bu inkarın temelde insanların, şimdi bastırılan eski ensest arzulan konusunda duyduğu hoşnutsuzluğun bir ürünü olduğuna inanmaya zorlanınz. Dolayısıyla daha sonra mutlaka bilinçdışma itilecek olan aynı ensest arzularının, ilkel insanlar tarafından, en ağır savunma önlemlerine tabi dolaysız tehlikeler olarak değerlendirdiğini göstermemiz oldukça önemlidir.</p>

  <p><a id="bookmark52"></a><!--StartFragment--></p>

  <p style="text-align: center;">II</p>

  <h3 id="sigil_toc_id_12" style="text-align: center;"><b>TABU VE DUYGUSAL İKİRCİKLİK</b></h3>

  <p style="text-align: center;">(1)</p>

  <p><span style="font-variant: small-caps;">“Tabu,”</span> Polenezce bir kelimedir. Bunu tercüme etmek bizim için zordur, çünkü altında yatan kavram artık sahip olmadığımız bir kavramdır. Bu, Polenezce “tabu” ile aynı anlama ge-len<span style="font-style: italic;">"sacer”</span> kavramına sahip eski Romalılarda da söz konusuydu. Yunanlılardaki “ayoj“ ve İbranilerdeki “<span style="font-style: italic;">kadeş</span>” de Polenezler tarafından “tabu” ve Amerika, Afrika (Madagaskar) ve Kuzey ve Orta Asya’daki diğer birçok ırk tarafmdan kullanılan benzer terimlerle dile getirilenle aynı anlama sahip olsa gerek.</p>

  <p><span style="font-size: 12pt; line-height: 1.5em; text-indent: 1.7em;"><br /></span></p>

  <p><span style="font-size: 12pt; line-height: 1.5em; text-indent: 1.7em;">Gördüğümüz kadanyla “tabu”nun anlamı iki ters doğrultuya sapar. Bizim için bu bir yandan “kutsal,” “ilahi” anlamına, öte yandan da “esrarengiz,” “tehlikeli,” “yasak,” “kirli” anlamına gelir. Polenezce’de “tabu”nun tersi, “ortak,” veya “genele açık” anlamına gelen “noa”dır. Bu nedenle “tabu,” yaklaşılamayan bir şey anlamına sahiptir ve temel olarak yasak ve kısıtlamalarla dile getirilir. Bizdeki “ilahi korku” anlam açısından birçok durumda “tabu” ile çakışacaktır.</span><br /></p>

  <p><br /></p>

  <p>Tabu kısıtlamaları, dini veya ahlaki yasaklardan farklıdır. İlahi emre dayanmazlar, kendi başlarına etkili oldukları söylenebilir. Genel olarak bazı perhizlere uyulması gerektiğini söyleyen ve bu zorunluluğun nedenlerini açıklayan bir sisteme ait olmamaları açısından ahlaki yasaklardan farklıdır. Tabu yasaklarının bir temeli yoktur ve kökeni bilinmez. <span style="font-style: italic;">Bizim</span> için anlaşıl<span style="text-indent: 2em;">maz olsa da, tabuların egemenliği altındaki insanlar için bunlar açık bir gerçektir.</span></p>

  <p><br /></p>

  <p>Wundt (1906, 308) tabuyu, insanın yazıya geçmemiş en eski kanunları olarak tanımlıyor. Genel olarak, tabunun tanrılardan daha eski olduğu ve din diye bir şeyin olmadığı bir döneme uzandığı düşünülür.</p>

  <p><br /></p>

  <p>Psikanalitik incelemede tabuya ilişkin tarafsız bir açıklamaya ihtiyaç duyduğumuz için, <span style="font-style: italic;">Encyclopaedia Britannica'da</span> (1910-1 lb) antropolog Northcote W. Thomas tarafından kaleme alman “Tabu” başlıklı makaleden<sup>1</sup> bazı alıntılar yapacağım.</p>

  <p><br /></p>

  <p>“Doğru anlamda konuşacak olursak tabu sadece (o) kişi veya şeylerin kutsallık (veya kirlilik) özelliğini, (<span style="font-style: italic;">b</span>) bu özellikten kaynaklanan yasağın türünü ve (e) yasağın ihlalinden kaynaklanan kutsallığı (veya kirliliği) içerir. Polenezce’de tabunun karşıtı “/zoa” ve buna bağlı formlardır ve ‘genel,’ ya da ‘ortak’ anlamına gelir...</p>

  <p><br /></p>

  <p>“Geniş anlamıyla çeşitli tabu sınıflan birbirinden ayırdedilebilir: (i) bir insan veya şeyde yapısal olan <span style="font-style: italic;">mana’mn</span> (gizemli gücün) sonucu olarak doğal veya dolaysız; (<span style="font-style: italic;">ii</span>) iletilen veya dolaylı, yani yine aynı ölçüde <span style="font-style: italic;">mana’</span>nın sonucu olan, ama <span style="font-style: italic;">(a)</span> kazanılan veya <span style="font-weight: bold;">(</span><span style="font-style: italic;">b</span><span style="font-weight: bold;">)</span> bir rahip, şef veya başka birisi tarafından verilen; (üz) örneğin kadının kocasının mülkiyetine verilmesinde olduğu gibi her iki etkenin de bulunduğu ara tabular...” Terim ayrıca diğer tören kısıtlamalarına da uygulanır; ama ‘dini yasak’ olarak tanımlanan şeyden tabu olarak söz edilemez.</p>

  <p><br /></p>

  <p>“Tabu nesneleri çok çeşitlidir: (z) dolaysız tabular (a) önemli şahsiyetlerin —şeflerin, rahiplerin, vs.— ve eşyalann korunmasını; (<span style="font-style: italic;">b</span>) zayıfların —kadınların, çocukların ve genelde sıradan insanların— şeflerin ve rahiplerin güçlü<span style="font-style: italic;">mana’smdan</span> (sihirli etkisinden) korunmasını; (e) ölülerle temasın veya bazı besinleri yemenin yarattığı tehlikelere karşı korunmayı; <span style="font-style: italic;">(d)</span> temel yaşam olaylarının —doğum, ergenliğe geçiş, evlilik ve cinsel işlevler, vb.— korunmasını; (e) insanların, tanrıların ve ruhların öfkesine veya gücüne karşı korunmasını;<a id="footnote34"></a><sup><a href="#bookmark53">34</a></sup> (/) ebeveynlerden birisiyle veya her ikisiyle duygusal ilişkideki doğmamış bebeklerin ve küçük çocukların, bazı eylemlerin sonuçlarından, özellikle de bazı besinlerden kaynaklandığı varsayılan özelliklere karşı korunmasını amaçlar. («) Tabular, bireyin eşyalarının, tarlalarının, aletlerinin, vb. hırsızlığa karşı korunmasını amaçlar...”<br />
  <br />
  1<sub>Bu makale konuya ilişkin başlıca literatürün bir kaynakçasını da içermektedir.</sub><br /></p>

  <p><br /></p>

  <p>Bir tabunun ihlalinin cezası başlangıçta elbette içsel, otomatik bir kuruma bırakılmamıştır: ihlal edilen tabunun kendisi öç almıştır. Sonraki bir evrede tabuyla birleşen tanrı ve ruh kavramları ortaya çıkınca, cezanın otomatik olarak ilahi güç tarafından verilmesi beklenmiştir. Diğer durumlarda, belki de kavramın ileri düzeyde evrimleşmesinin bir sonucu olarak, eylemleri toplumsal yaşamı tehlikeye sokan suçluların cezasmı toplum kendisi vermiştir. Dolayısıyla insanın en eski ceza sistemleri tabuya bağlanabilir.</p>

  <p><br /></p>

  <p>“Bir tabunun çiğnenmesi, çiğneyen kişinin kendisini de tabu yapar...” İhlalin yarattığı tehlikelerden bazılarından, kefaret ve arınma eylemleriyle kaçınılabilir.</p>

  <p><br /></p>

  <p>Tabunun kaynağı, kişilerde ve ruhlarda yapısal (doğuştan) olan özgün büyü gücüne bağlanır ve onlar tarafından cansız nesneler aracılığıyla iletilebilir. “Tabu olarak değerlendirilen şahıslar veya şeyler, elektrikle yüklenen nesnelerle kıyaslanabilir; bunlar, temasla iletilebilen korkunç bir gücün kaynağıdır ve bu güç, kışkırtan organizmaların buna direnemeyecek kadar zayıf olması halinde yıkıcı bir etkiyle ortaya çıkar; bir tabunun ihlalinin sonucu, kısmen tabu nesne veya insandaki yapısal büyü etkisinin gücüne, kısmen de tabuyu ihlal eden kişinin buna <span style="text-indent: 2em;">karşı koyan</span> <span style="text-indent: 2em; font-style: italic;">mana</span> <span style="text-indent: 2em;">gücüne bağlıdır. Örneğin krallar ve şefler büyük bir güce sahiptir ve egemenlikleri altındaki insanların onlara doğrudan hitap etmesi ölümle sonuçlanır; ama bir rahip veya sıradan insanlardan daha büyük bir</span> <span style="text-indent: 2em; font-style: italic;">mana</span><span style="text-indent: 2em;">'ya sahip birisi onlara zarar görmeden yaklaşabilir, karşılık olarak ondan aşağıda olanlar tarafından risksiz yaklaşılabilir. Dolaylı tabuların gücü de bunları uygulayan kişinin</span> <span style="text-indent: 2em; font-style: italic;">mana'sua</span> <span style="text-indent: 2em;">bağlıdır; bir şef veya rahip olması halinde, sıradan bir insandakinden daha güçlüdür...”<br /></span><span style="text-indent: 2em;"><br />
  1<sub>Bu bağlamda “tabu” teriminin bu şekilde kullanılması, temel olmadığı gerekçesiyle</sub></span> <sub><span style="text-indent: 2em;">ihmal edilebilir.</span><span style="text-indent: 2em;"><br /></span></sub></p>

  <p><br /></p>

  <p>Tabuyu uygun arınma törenleriyle etkisiz kılma girişimlerine yol açan şeyin, tabunun aktanlabilme [bulaşıcılık] özelliği olduğuna kuşku yok.<span style="font-size: 12pt; line-height: 1.5em; text-indent: 1.7em;">Tabular kalıcı veya geçici olabilir. Kalıcılar arasında rahip ve şeflere olduğu kadar ölü insanlara ve onlara ait şeylere bağlı olanlar sayılabilir. Geçici tabular ise aybaşı kanaması ve doğum gibi bazı özel durumlara ve savaş öncesi ve sonrasında savaşçılara, ya da balıkçılık veya avcılık gibi özel etkinliklere bağlanabilir. Genel bir tabu (bir Papa buyruğu gibi) bölgenin tamamı için geçerli olabilir ve yıllarca sürebilir.</span></p>

  <p><br /></p>

  <p>Okurların duygularım yanlış değerlendirmiyorsam, tabu konusunda şu ana kadar söylenen onca şeye rağmen, terimin anlamı veya düşüncelerinde buna ne gibi bir yer vermeleri gerektiği konusunda pek bir fikirleri olmadığını rahatlıkla söyleyebileceğimi sanıyorum. Kuşkusuz bunun nedeni, verdiğim bilgilerin yetersizliği ve tabu ile batıl, ruhlara inanma ve din arasındaki ilişkiyi tartışmamış olmamdır. Öte yandan tabu konusunda bilinenlere ilişkin daha ayrıntılı bir açıklamanın çok daha kafa karıştırıcı olmasından korkuyorum; okura, aslmda konunun tamamının oldukça bulanık olduğunu rahatça söyleyebilirim.</p>

  <p><br /></p>

  <p>Bizi burada ilgilendiren şey, bu ilkel ırkların tabi olduğu bir dizi yasaktır. Her türden şey yasaklanır; ama nedenini bilmezler, sormak da akıllarına gelmez. Tersine, sanki açık bir gerçekmiş gibi bu tabulara boyun eğerler ve ihlalin otomatik olarak şiddetle cezalandırılacağına inanırlar. Bu yasaklardan birisinin istemeden ihlal edilmesinin otomatik olarak nasıl cezalandırıldığı konusunda güvenilir bilgilere sahibiz. Örneğin yasak bir hayvanın etini [bilmeden] yiyen masum birisi derin bir depresyona girer, öleceğini düşünür ve gerçekten de ölür. Bu yasaklar temelde eğlence özgürlüğüne ve hareket ve iletişim özgürlüğüne yöneliktir. Bazı durumlarda anlaşılır bir anlamları vardır ve açıkça perhizi ve vazgeçmeyi amaçlar. Ama diğer durumlarda anlaşılmaz bir yapıdadır; önemsiz ayrıntılarla ilgilidir ve salt törensi bir yapıya sahip gibi gözükür.</p>

  <p><br /></p>

  <p>Bütün bu yasakların arkasında, bazı kişiler ve şeyler neredeyse bir enfeksiyon gibi temas yoluyla geçebilecek tehlikeli bir güçle donatıldığı için, bu yasakların gerekli olduğu gibisine bir düşünce yatmaktadır. Bu tehlikeli özelliğin <span style="font-style: italic;">niceliği</span> de belli bir rol oynar. Bazı kişi veya şeylerde daha fazladır ve tehlike, yük potansiyelindeki farklarla orantılıdır. En garibi de, bu yasaklardan birini çiğneyen kişinin kendisinin de —sanki tehlikeli yükün tamamını üstüne almış gibi— yasak olma özelliğini kazanmasıdır. Bu güç, krallar, rahipler veya yeni doğan bebekler gibi bütün <span style="font-style: italic;">özel</span> bireylere, aybaşı, ergenlik veya doğumdaki ruhsal durumlar gibi bütün <span style="font-style: italic;">istisna</span> dummlara ve enfeksiyon veya bulaşma güçleri nedeniyle hastalık ve ölüm gibi bütün <span style="font-style: italic;">esrarengiz</span> şeylere bağlanır.</p>

  <p><br /></p>

  <p>“Tabu” kelimesi, ister bir insan, yer, şey, ister geçici bir durum olsun, bu gizemli özelliğin aracı veya kaynağı olan her şeyi gösterir. Ayrıca aynı özellikten kaynaklanan yasakları da gösterir. Son olarak, “kutsal” ve “sıradanın üstünde” olduğu kadar “tehlikeli,” “kirli” ve “esrarengiz” anlamına da sahiptir.</p>

  <p><br /></p>

  <p>Bu kelime ve temsil ettiği sistem, bizim kavrayışımıza gerçekten de uzak gözüken bir grup ruhsal tutumu ve düşünceyi dile getirir. Özellikle, bu alt kültür düzeylerinin tipik özelliği olan hortlak ve ruh inancını incelemeksizin bunlarla daha yakın bir ilişki kurmamız mümkün gözükmüyor.</p>

  <p><br /></p>

  <p>Bu noktada, bu tabu bilmecesiyle neden ilgilendiğimiz sorulabilir. Buna neden olarak sanırım <span style="font-style: italic;">her türlü</span> ruhsal sorunu kendi içinde çözme çabasına değer oluşunun yani sıra, başka nedenler de gösterebiliriz. Her şey bir yana, ilkel Polenezlerin tabularının bize ilk anda düşünmeye yatkın olduğumuz kadar uzak olmadığını, bizde geçerli olan ahlaki ve geleneksel yasakların da bu ilkel tabularla aynı temel ilişkiye sahip olabileceğini ve tabularm açıklanmasının, kendi “kategorik zorunluluklarımızın” sisli kökenine ışık tutabileceğini anlamaya başlayabiliriz.</p>

  <p><br /></p>

  <p>Dolayısıyla, Wilhelm Wundt gibi önemli bir araştırmacının, özellikle de “tabu kavramını ilk köklerine kadar izlemeyi” (1906, 301) vaat ettiği için, tabu konusundaki görüşleriyle özellikle ilgileneceğiz.</p>

  <p><br /></p>

  <p>Wundt, bu kavram için, “kült düşüncelerle ilgili bazı nesnelere veya bunlara bağlı eylemlere yönelik bir korkuyu dile getiren her türlü uygulamayı içerdiğini” yazıyor. (Age., 237). Yine aynı kaynaktan almtı yapacak olursak: “Bundan [tabudan], kelimenin genel anla<span style="text-decoration: underline;">mın</span>a uygun olarak bir nesneye dokunmaya veya bundan kendi çıkarı için yararlanmaya, ya da bazı yasak kelimeleri kullanmaya karşı konan (ister uygulamada veya gelenekte belirlenmiş, ister açıkça formüle edilmiş yasalar olsun) yasakları anlayacak olursak...” tabunun kötü etkilerinden kaçan bir ırk veya kültür düzeyi olamayacağını söylüyor. [Age., 301.]</p>

  <p><br /></p>

  <p>Wundt daha sonra tabunun doğasını, daha yüksek Polenez halkları yerine Avustralyalı yerlilerin ilkel koşullarında incelemeyi daha doğru bulmasının nedenlerini açıklıyor. [Age., 302.] AvustralyalIlardaki tabu yasaklarını, hayvanları, insanları veya diğer nesneleri etkilemelerine bağlı olarak üç smıfa ayırıyor. Temelde hayvanları öldürme ve yeme yasaklarından oluşan hayvan tabuları, <span style="font-style: italic;">totemizmin</span> çekirdeğini oluşturur. [Age., 303.]<a id="footnote35"></a><sup><a href="#bookmark54">35</a></sup> İnsanlara yönelik olan ikinci tabular sınıfı tamamen farklı bir türdür. Bunlar her şeyden önce tabunun uygulandığı kişinin kendini kuraldışı bir durumda bulunduğu koşullarla sınırlıdır. Örneğin genç erkekler mezuniyet [ergenliğe geçiş] törenlerinde, kadınlar aybaşı dönemlerinde ve doğumda tabudur; yeni doğan bebekler, hasta insanlar ve her şeyden önemlisi de ölüler tabudur. Bir erkeğin eşyaları —örneğin giysileri, aletleri ve silahları— diğer bütün erkekler için tabudur. Avustralya’da erkeğin en kişisel varlıkları arasında, ergenliğe geçişte aldığı yeni adi da vardır. Bu ad tabudur ve gizli tutulması gerekir. Ağaçlara, bitkilere, evlere ve belli yerlere uygulanan üçüncü tabular grubu daha istikrarsızdır. Kural olarak esrarengiz olan veya şu veya bu nedenle korku uyandıran her şey tabuya tabi olur. [Age., 304.]</p>

  <p><br /></p>

  <p>Wundt’un da kabul etmek zorunda kaldığı gibi, zengin Polenez ve Malay Archipelago kültürünün sergilediği tabu değişiklikleri pek derin değildir. Bu halklar arasındaki daha belirgin sosyal farklar, şeflerin, kralların ve rahiplerin özellikle etkili bir tabu uygulamaları ve kendilerinin de en büyük güce sahip bir tabuya tabi olmaları gerçeğinde dile gelir. [Age., 305-6.]</p>

  <p><br /></p>

  <p>Ama Wundt, tabunun gerçek kaynaklarının, ayrıcalıklı sınıfların çıkarlarından çok daha derinlerde yattığını ekliyor: “kökenleri, en ilkel ve aynı zamanda en kalıcı insan içgüdüleri kaynağında —’şeytansı’ güçler korkusunda— yatmaktadır.” (Age., 307.) “Başlangıçta tabu, tabu nesnede gizli olduğuna inanılan ‘şeytansı’ gücün somutlaşmış korkusundan başka bir şey değildi. Tabu, bu gücü kışkırtan her şeyi yasaklar ve bilerek veya bilmeyerek zarar verilmesi halinde, şeytanın [kötü ruhun] intikamından kaçınılması gerektiğini söyler.” [Age., 308.]</p>

  <p><br /></p>

  <p>Tabunun daha sonra yavaş yavaş, kendine ait bir temele sahip ve şeytan [kötü ruh] inancından bağımsız bir güce dönüştüğü söylenir. Giderek geleneksel bir kurala, sonunda da bir yasaya dönüşür. “Ama yere ve zamana bağlı sayısız değişmelerle, tüm tabu yasaklarının altında yatan ve sözlerle ifade edilmeyen emir başlangıçta sadece ve sadece bir emirdir: ‘Kötü ruhların öfkesinden kaçının!’” [Age.]</p>

  <p><br /></p>

  <p>Wundt daha sonra, tabunun, ilkel insanların “şeytansı” güce olan inançlarının bir dışavurumu ve türevi olduğunu söylüyor. Bunun daha sonra bu kökten koptuğunu ve sadece bir güç <span style="font-style: italic;">olduğu</span> için güç olarak kaldığını —bir tür ruhsal tutuculuktan ötürü— ekliyor. Bu böylece bizim ahlak kurallarımızın ve yasalarımızın kökeni oluyor. Bu iddialardan ilki pek çelişki doğurmasa da, Wundt’un açıklamasının düş kırıklığım yarattığını söylemekle birçok okurun düşüncesini dile getirmiş olacağıma inanıyorum. Bu bizi elbette tabu kavramını kaynaklarına götürmediği gibi ilk köklerini de ortaya çıkarmaz. Ne korku ne de kötü ruhlar, psikoloji tarafından, öncüllerini keşfetme çabasını engelleyen “en eski” şeyler olarak değerlendirilemez. Kötü ruhlar gerçekten varolsaydı iş değişirdi. Ama tanrılar gibi, bunların da insan aklının ürünleri olduğunu biliyoruz: bir şeyle bir şeylerden yaratılmışlardır.</p>

  <p><br /></p>

  <p>Açıkça dile getirmese de Wundt, tabunun çifte önemi konusunda önemli görüşlere sahiptir. Ona göre tabunun ilkel başlangıçlarında “kutsal” ile “kirli” arasında bir ayrım yoktu. İşte bu nedenle bu kavramlar o dönemde ancak birbirine karşıt olduktan sonra kazanabildikleri özgün anlama sahip değildi. Tabuya konu hayvanlar, insanlar veya yerler, “kutsal,” dolayısıyla daha sonra kazandığı anlamla “kirli” değil, “şeytansıydı.” Uygun bir şekilde “tabu” kelimesiyle dile getirilen şey, işte bu nötr ve ara —’’şeytansı” veya “dokunulamayan şey”— anlamdı, çünkü her zaman için hem kutsal hem de kirli olan şey için ortak kalan bir özelliği —bununla temas korkusunu— vurguluyordu. Ne var ki bu önemli ortak özelliğin devam etmesi, aynı zamanda da bu ikisinin kapsadığı temelin başlangıçta tek olduğunun ve ancak sonraki etkilerin bir sonucu olarak farklılaştığının ve nihayet karşıtlara dönüştüğünün bir kanıtıydı. [Age., 309.]</p>

  <p><a id="bookmark6"></a><a href="#footnote1">1</a></p>

  <p>' <span style="font-style:italic;">[Otobiyografik İnceleme</span> (1925d), girişe yakın bir yerde.]</p>

  <p><a id="bookmark7"></a><a href="#footnote2">2</a></p>

  <p>[“Amatör Psikanalizi Sorunu'na Sonek" (1927a).]</p>

  <p><a id="bookmark8"></a><a href="#footnote3">3</a></p>

  <p><span style="font-style:italic;">[“Otobiyografik İnceleme'ye</span> Sonek” (1935a).]</p>

  <p><a id="bookmark9"></a><a href="#footnote4">4</a></p>

  <p>[Merkezi Londra’da bulunan dünyanın en eski bilim kuruluşunun verdiği bir onur sıfatı. S.B.]</p>

  <p><a id="bookmark10"></a><a href="#footnote5">5</a></p>

  <p>[Emil Fluss. Bu mektup, Freud’un yazışmalarında yer almaktadır (1906a).]</p>

  <p><a id="bookmark16"></a><a href="#footnote6">6</a></p>

  <p>Bkz. Lowenfeld (1904). [Bu yazara göre (age., 8) <span style="font-style:italic;">Zwangsvorstellung”</span> (“saplantılı fikir” veya kısaca “saplantı”) terimi Krafft-Ebing tarafından 1867’de ortaya atılmıştır. “Saplantı nevrozu” kavramı (ve terimi) de Freud’un kendisinden kaynaklanmaktadır (aynı yazardan, age., 296 ve 487). Yayımlanan ilk kullanımı, kaygı nevrozuna ilişkin ilk makalesindedir (1895b), <span style="font-style:italic;">ÖFD.</span> 10.]</p>

  <p><a id="bookmark17"></a><a href="#footnote7">7</a></p>

  <p>[Ortaçağ masallarında, bir su perisi olarak yaşayan güzel bir kadın.]</p>

  <p><a id="bookmark18"></a><a href="#footnote8">8</a></p>

  <p>[Bizde bu “Kıbleye” olacaktır, S.B.]</p>

  <p><a id="bookmark19"></a><a href="#footnote9">9</a></p>

  <p>Nevroz teorisine ilişkin 1906’da yayımlanan kısa makalelerime bakın. <span style="font-style:italic;">[Sammlung kleiner Schriften zur Neurosenlehre,</span> Viyana, 1906. Bu cilt, 1893 ila 1906 arasında yayımlanan ve üçü —Freud (1893a, 1895b ve 1906a)— bu dizide yer alan on dört makale içermektedir.]</p>

  <p><a id="bookmark20"></a><a href="#footnote10">10</a></p>

  <p>[Almanca <span style="font-style:italic;">“Tisch und Bett' (“Masa ve yatak”).</span> Yasal ayrılma için kullanılan <span style="font-style:italic;">“separatio a mensa et toro”</span> (“masa ve yataktan ayrılma”) ifadesiyle karşılaştırın.]</p>

  <p><a id="bookmark21"></a><a href="#footnote11">11</a></p>

  <p>[Freud bu olayı, yukarıda <span style="font-style:italic;">(d)</span> kısmında anlatılan saplantılı eylemle ilgili olarak. <span style="font-style:italic;">Psikanalize Giriş Dersleri'nm</span> (1916-17) 17. Dersinde tekrar ve uzun uzadıya ele almıştır.]</p>

  <p><a id="bookmark22"></a><a href="#footnote12">12</a></p>

  <p>[Burada “suçluluk duygusu” için kullanılan Almanca kelime <span style="font-style:italic;">“Schuldbewusstsein" dil</span> ve kelimesi kelimesine “suç bilinci” anlamına gelir. Öyle gözüküyor ki Freud’un sonraki yazılarında —örneğin <span style="font-style:italic;">Ego ve</span> Afin V. Bölümünde (1923b), <span style="font-style:italic;">ÖFD.</span> 12— çok önemli bir rol oynayan “bilinçsiz suçluluk duygusu" açıkça ilk kez burada ortaya konuyor. “Mazoşizmde Ekonomik Sorun” (1924c, <span style="font-style:italic;">ÖFD.,</span> 12) başlıklı makalesinde bilinçsiz suçlulukla ahlaki mazoşizm arasında bir ayrım yapıyor. Ayrıca <span style="font-style:italic;">Uygarlık ve Hoşnutsuzlukları'</span> nın VII ve VIII. Bölümlerine bakın (1930a), <span style="font-style:italic;">ÖFD.,</span> 13.]</p>

  <p><a id="bookmark23"></a><a href="#footnote13">13</a></p>

  <p>[Bu pasaj, “Bilinçdışı” (1915e) başlıklı makalesinin <span style="font-style:italic;">(ÖFD.,</span> 12) IV. Bölümünde ayrıntılarıyla geliştirilen “karşı-yükleme” (anticathexis) kavramının gelişimini şimdiden gösteriyor.]</p>

  <p><a id="bookmark24"></a><a href="#footnote14">14</a></p>

  <p>[Bkz. <span style="font-style:italic;">Rüyaların Yorumu</span> (1900a), Bölüm VI, Kısım B (ÖFD.,5).]</p>

  <p><a id="bookmark25"></a><a href="#footnote15">15</a></p>

  <p>[Bu göıüş, “uygar” cinsel ahlak üzerine yazdığı bir denemede açıklanmıştır (1908d), <span style="font-style:italic;">ÖFD.</span> 13.]</p>

  <p><a id="bookmark34"></a><a href="#footnote16">16</a></p>

  <p>“Totem bağı, çağdaş anlamdaki kan veya aile bağından daha güçlüdür.” (Frazer, 1910, I, 53.)</p>

  <p><a id="bookmark35"></a><a href="#footnote17">17</a></p>

  <p>[çağa ait] olduğu ve özgün [ilk] yaşam koşullarında birçok gelişme ve çarpıtmaya yol açan uzun bir tarihi geride bıraktıkları unutulmamalıdır. Dolayısıyla bugün totemizm, yaşadığı ırklarda çeşitli bozulma ve çözülme evrelerinde, başka toplumsal ve dini kurumlara geçiş sürecinde, ya da ilk [başlangıçtaki] durumdan büyük ölçüde farklı ol a-bilen sabit bir durumda gözlenebilir. Bu son durumdaki zorluk, mevcut durumu, ge ç-mişin önemli özelliklerinin gerçek bir tablosu olarak mi yoksa bunların ikincil bir çarpıtması olarak mi değerlendireceğimize karar vermekte yatmaktadır.</p>

  <p><a id="bookmark36"></a><a href="#footnote18">18</a></p>

  <p>Öte yandan, bu yasak söz konusu olduğu ölçüde, bir Kanguru olan baba, Deve Kuşu olan kızlanyla ensest ilişkisine girmekte serbesttir. Ama soyun <span style="font-style:italic;">erkek</span> çizgisini izlemesi halinde, Kanguru babanın kızlanyla ensest ilişkisi yasak olacak (çünkü bütün çocukları Kangurudur), buna karşılık oğlu annesiyle ensest ilişkisine girmekte serbest olacaktır. Totem yasaklannın bu sonuçlan, kadm çizgisiyle soyun devamının [ana-soysal], erkek çizgisiyle olandan daha eski olduğunu düşündürür, çünkü totem yasaklannın temelde oğlan çocuğun ensest arzularına karşı konulduğunu düşünmek için geçerli nedenler vardır.</p>

  <p>' olduğu kadar diğer totemik toplulukların çoğunda da.</p>

  <p><a id="bookmark37"></a><a href="#footnote19">19</a></p>

  <p>[Yani “baba” dediği erkeklerin evlenebileceği].</p>

  <p><a id="bookmark38"></a><a href="#footnote20">20</a></p>

  <p>Totem sayısı rasgele alınmıştır.</p>

  <p><a id="bookmark39"></a><a href="#footnote21">21</a></p>

  <p>Son zamanlarda Storfer (1911 [16]) bu noktada ısrar etmiştir.</p>

  <p><a id="bookmark40"></a><a href="#footnote22">22</a></p>

  <p>Frazer(1910, 2, 77), Codrington’dan alıntı (1891 [232]).</p>

  <p><a id="bookmark41"></a><a href="#footnote23">23</a></p>

  <p><span style="font-style:italic;"><sup>1</sup></span> [Frazer (1910, 2, 78), Lambert’ten alıntı (1900, 114).]</p>

  <p><a id="bookmark42"></a><a href="#footnote24">24</a></p>

  <p>[Frazer (1910, 2, 124), [Parkinson’dan alıntı (1907, 67).]</p>

  <p><a id="bookmark43"></a><a href="#footnote25">25</a></p>

  <p>Frazer (1910, 2, 130), Peckel’den alıntı (1908 [467]).</p>

  <p><a id="bookmark44"></a><a href="#footnote26">26</a></p>

  <p>Frazer (1910, 2, 146), Fison’dan alıntı (1885, 27).</p>

  <p><a id="bookmark45"></a><a href="#footnote27">27</a></p>

  <p>[Frazer (1910, 2, 189), [Joustra’dan alıntı (1902,391).]</p>

  <p><a id="bookmark46"></a><a href="#footnote28">28</a></p>

  <p>Frazer (1910, 2, 388), Junod’dan alıntı [1898, 73],</p>

  <p><a id="bookmark47"></a><a href="#footnote29">29</a></p>

  <p>Frazer (1910, 2,424), [C. W. Hobley’den alıntı (yayımlanmamış çalışma)].</p>

  <p><a id="bookmark48"></a><a href="#footnote30">30</a></p>

  <p>Frazer(1910, 2, 76), [Codrington’danalıntı (1891,42)].</p>

  <p><a id="bookmark49"></a><a href="#footnote31">31</a></p>

  <p>•' Frazer (1910, 2, 117), Ribbe’den alıntı (1903 [140]).</p>

  <p><a id="bookmark50"></a><a href="#footnote32">32</a></p>

  <p>Crawley (1902, 401), Leslie’den alıntı (1875 [141]).</p>

  <p><a id="bookmark51"></a><a href="#footnote33">33</a></p>

  <p>[Bu konu Freud tarafından ilk kez, <span style="font-style:italic;">Üç Deneme</span>'sinin (1905d) üçüncüsünde tartışılmıştır, <span style="font-style:italic;">ÖFD.,</span> 7.]</p>

  <p>Bu bağlamda “tabu” teriminin bu şekilde kullanılması, temel olmadığı gerekçesiyle ihmal edilebilir.</p>

  <p><a id="bookmark53"></a><a href="#footnote34">34</a></p>

  <p>Bu çalışmadaki birinci ve dördüncü makalelere bakın.</p>
</body>
</html>
