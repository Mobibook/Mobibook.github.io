<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br />
  <a id="bookmark2"></a></p>

  <h3 id="sigil_toc_id_1" style="font-family: 'Times New Roman'; text-align: center;"><a id="bookmark3"></a>ÖTEKİ FREUD DİZİSİ</h3>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><span style="font-variant: small-caps;">Freud</span>’un temel çalışmalarının tümünü kapsayacak olan <span style="font-style: italic;">FREUD DİZİSİ,</span> temel olarak <span style="font-style: italic;">Penguin Freud Library'</span>deki <span style="font-style: italic;">(PFL)</span> 15 kitabın çevirisine dayanan, ancak bunlarla sınırlı kalmamasını’ arzuladığım oldukça uzun erimli, geniş hacimli bir dizi. <span style="font-style: italic;">Penguin Freud Library,</span> adi Freud’la neredeyse özdeşleşmiş olan çevirmen James Strachey’in genel editörlüğü altında Alix Strachey, Alan Tyson ve Angela Richards’tan oluşan bir editörlük kuruluyla ve Anna Freud’un işbirliğiyle Almanca’dan çevrilen ve bugün dünyadaki en eksiksiz, en yetkin Freud eserleri koleksiyonu olarak bilinen 24 ciltlik <span style="font-style: italic;">The Standard Edition of the Complete Psychological Works of Sigmund Freud's.</span> (Hogarth Press, 1953-74) dayanılarak hazırlanmıştır. PFL dizisi sadece psikoloji değil, sosyoloji, antropoloji, kriminoloji, tıp, estetik ve eğitim gibi birçok alandaki genel okuru amaçlamaktadır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Daha çok teorik çalışmalara ağırlık veren <span style="font-style: italic;">PFL</span> dizisi, Freud'un tüm çalışmalarını içermez. <span style="font-style: italic;">PFL'nin</span> diziye almadığı çalışmalar şöyle guruplandırılabilir: (1) Psikanalizden önceki nöroloji ve nöropatoloji yazılan; (2) Doğrudan psikanaliz tekniğini konu olan çalışmalar; (3) aynı malzemeyi içeren başka eserler, örneğin Rüyaların Yorumu dizide yer aldığı için, aynı konudaki diğer kısa yazılar kapsam dışı bırakılmıştır; (4) Freud’un özel yazışmalan ve (5) kitap incelemeleri, başka yazarların kitaplarına yazılan önsözler, vb. gibi kısa denemeler.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Ancak biz, <span style="font-style: italic;">FREUD DİZİSİ'ne</span> birkaç teknik cildin yani sıra Mr de biyografi eklemeyi planlıyoruz. Aynca, ne yazık ki okura başvurabileceği sağlıklı bir Psikanaliz Sözlüğü öneremediğim için, diziye kapsamlı bir “Kavramsal Psikanaliz Sözlüğü” eklemeyi de arzuluyorum. Bu alanda ürkütücü boyutlara varan kavram kargaşası ve keyfiyet, böyle bir çalışmaya ivedilik kazandırıyor.</p>

  <p style="text-indent: 1.5em; text-align: center; margin-top: 1.5em; margin-bottom: 1.5em; font-family: 'Times New Roman';"><span style="font-style: italic;"><b><br /></b></span></p>

  <h3 id="sigil_toc_id_2" style="font-family: 'Times New Roman'; text-align: center;"><span style="font-style: italic;"><b>Kitapta Yer Alan Editörlük Notları</b></span></h3>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Dipnotlarda ayrıntılı tarihsel ve kavramsal bilgiler verilmiştir. Bu notlar, sistemli göndermelerle önemli psikanalitik kavramların anlamı ve gelişimi tarihçesi konusunda bilgi vermeyi amaçlamaktadır. Ancak bu editörlük notlarının [yani, çevirmenin ve/veya editörlüğün sonradan eklediği notların] <span style="font-style: italic;">Standard Edition</span>'daki kadar ayrıntılı olmadığmı söylemek gerek.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">“Editörlük notları,” Freud’un kendi notlarından köşeli parantezle [ ] ayrılmıştır. Bu notlardan bazıları Penguin editörüne, bazıları da bana aittir. Bazı notlan, İngilizce’ye çeviriyle, o dilin yapısıyla veya kültürüyle ilgili olması nedeniyle ya tamamen attım, ya da Türkçe’ye uyarladım. Bazı notlan, Penguin’in görüşüne de yer vererek değiştirdim, bazen de tamamen yeni notlar ekledim. Ancak Penguin ile benim notlanmı birbirinden ayırdetmek için özel bir işaret kullanmadım; ama kaçınılmaz durumlarda ismimin baş harfleriyle notun bana ait olduğunu belirttim.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Metin içinde, Freud’un bu dizide yer alan çalışmalarının (kitap veya bölüm, makale, vb.) adlarını Türkçe olarak verdim, ancak kaynakçada özgün adları da korudum. Dileyen okur, parantez içinde verilen referans tarihlerinden (1933a gibi) ilgilendiği eserin özgün adına ulaşabilir. Ayrıca, yabancı liteıatürü izleyen okurun, özgün kaynakçaya rahatça ulaşabileceğini varsayarak referans bölümünde Freud’un çalışmalarının sadece İngilizce adlarını (varsa) verdim. Kitaptaki sayfa göndermelerini, dizinin henüz tamamlanmamış olması nedeniyle, olabildiğince bölüm göndermesine dönüştürmeye çalıştım, ancak “X. Bölümün başlarında, ortalarında, sonlarına.yakın bir yerde,” vb. ifadelerle bu eksikliği biraz olsun dengelemeye gayret ettim.</p>

  <div style="font-family: 'Times New Roman'; text-align: center;">
    <span style="font-weight: bold; text-indent: 2em;"><br /></span>
  </div>

  <h3 id="sigil_toc_id_3" style="font-family: 'Times New Roman'; text-align: center;"><span style="text-indent: 2em;">SIGMUND FREUD:</span> <span style="text-indent: 2em;">YAŞAMI VE GÖRÜŞLERİ</span></h3>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><span style="font-variant: small-caps;"><br /></span></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><span style="font-variant: small-caps;">Sigmund Freud,</span> 6 Mayıs 1856’da o dönemde Avusturya-Macaristan İmparatorluğu içinde yer alan Moravia’nın küçük bir kasabası olan Freiberg’de doğar. Dışarıdan bakıldığında seksen üç yıllık yaşamı bir bütün olarak uzun uzadıya anlatılmayı gerektirmeyecek kadar olaysızdır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Orta sınıftan Yahudi bir aileden gelen Freud, babasının ikinci karısının en büyük oğludur. Aile içindeki konumu alışılmışın biraz dışındadır, çünkü babasının zaten ilk karısından iki yetişkin oğlu daha vardır. Bunlar ondan yirmi yaştan daha büyüktür, birisi evli ve bir çocuk babasıdır; yani o aslında bir amca olarak dünyaya gelir. Bu yeğen, çocukluk yıllarında en az kendi kardeşleri (ki yedisi ondan küçüktür) kadar önemli bir rol oynar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Yün tüccarı olan babası, Freud’un doğumundan hemen sonra giderek artan ekonomik sıkıntılara girer. Bu nedenle Freud henüz üç yaşındayken Freiber’den ayrılmaya karar verir ve Manchester’e yerleşen iki büyük üvey kardeşin ve çocuklarının dışında ailenin tamamı bir yıl sonra Viyana’ya yerleşir. Freud yaşamının çeşitli dönemlerinde İngiltere’de onlara katılmayı düşünür, ama bunu yaklaşık seksen yıl boyunca gerçekleştiremez.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Viyana’da, Freud’un çocukluğu boyunca aile darlık içinde yaşar; ama babası, zeki ve çalışkan olduğu anlaşılan oğlunun [Freud’un] eğitimine değişmez bir öncelik verir ve masraftan kaçınmaz. Bunun sonucunda henüz dokuz yaşındayken “<span style="font-style: italic;">Gymnasium<sup>,</sup>'u</span> (ortaokul) kazanır ve bu okulda geçirdiği sekiz yılın son altı yılında sürekli sınıf birincisi olur. On yedi yaşında mezun olduğunda ne olacağına henüz karar verilmemiştir; o güne dek çok genel bir eğitim alır, Üniversiteye mutlaka gideceği belli olsa da, hangisine gideceği belli değildir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Freud birkaç yerde, yaşamının hiçbir döneminde “doktor olmaya heveslenmediğini” ısrarla vurgulamıştır. “Daha ziyade,” diyor, “doğal nesnelerden çok insanla ilgili konulara yoğun bir ilgi duyuyordum.”<a id="footnote1"></a><sup><a href="#bookmark6">1</a></sup> Başka bir yerde şöyle yazıyor: “Çocukluğumda, acı çeken insanlığa yardım etme özlemi duyduğumu hatırlamıyorum... Gençliğimde içinde yaşadığımız dünyanın bilmecelerini anlamaya ve belki de çözümüne katkıda bulunmaya yönelik ezici bir ihtiyaç duyuyordum.”<a id="footnote2"></a><sup><a href="#bookmark7">2</a></sup> Başka bir yerde de son yıllarındaki sosyolojik çalışmalarını tartışıyor: “Doğal bilimler, tıp ve psikoterapi alanlarında yaşam boyu süren <span style="font-style: italic;">bir dolambaçtan</span> sonra ilgim, uzun süre önce, düşünemeyecek kadar genç olduğum bir dönemde beni çeken kültürel sorunlara tekrar yönelmiş bulunuyor.”<a id="footnote3"></a><sup><a href="#bookmark8">3</a></sup></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Söylediği kadarıyla o günlerde bilimsel kariyer seçimini belirleyen şey, okulu bitirmek üzereyken katıldığı bir okuma dersinde okunan ve (görüldüğü kadarıyla hatalı olarak) Geothe’ye atfedilen “Doğa” üzerine yazılmış aşın süslü bir deneme olur. Ama bilimi seçmesi halinde pratik nedenler seçimini tıpla sınırlar. O da 1873 sonbaharında, üniversiteye on yedi yaşında bir tıp öğrencisi olarak kaydını yaptırır. Ama o zaman bile tıp derecesi almak için acele etmez. Dolayısıyla ilk bir iki yıl çeşitli konularda dersler alır, ama düzenli olarak ilk önce biyoloji, daha sonra da fizyoloji üzerinde yoğunlaşır. Üçüncü sınıftayken Karşılaştırmalı Anatomi Profesörü ödev olarak ondan yılanbalığı anatomisinin ayrıntılı bir incelemesini isteyince (ki bu, dörtyüz kadar örneğin kesilerek açılmasını gerektirmiştir), ilk araştırmasını yapmış olur. Kısa bir süre sonra Brücke’nin yönetimindeki fizyoloji laboratuvarma girer ve orada altı yıl mutlulukla çalışır. Genelde fiziksel bilimlere yönelik tutumunun ana çizgilerini orada kazandığına kuşku yok. O yıllarda temel olarak merkezi sinir sisteminin anatomisi üzerinde çalışır ve makaleler yayımlamaya başlar. Ama bu laboratuvar çalışmalarından kazandığı para, geniş ailesinin ihtiyaçlarım karşılamaktan uzaktır. Bu nedenle sonunda 1881 yılmda tıp diplomasmı almaya karar verir ve bir yıl sonra Brücke’nin yanındaki işinden gönülsüz ayrılarak Viyana Genel Hastanesi’nde çalışmaya başlar.<br />
  <span style="text-indent: 2em;"><br />
  <sup>1 [Otobiyografik İnceleme (1925d), girişe yakın bir yerde.]<br /></sup></span><sup><span style="text-indent: 2em;">2 [“Amatör Psikanalizi Sorunu’na Sonek” (1927a).]<br /></span><span style="text-indent: 2em;">3 ["Otobiyografik İnceleme ye Sonek” (1935a).]</span></sup></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Yaşamındaki bu yön değişikliğini belirleyen şey, aile kaygılarından daha acil bir şeydir: 1882 Haziranı’nda nişanlanır ve ondan sonraki bütün çabaları evliliğe yönelir. Hamburg’un ünlü Yahudi ailelerinden birisinden gelen nişanlısı Martha Bemays’ın, o sırada Viyana’da yaşamasına rağmen, Kuzey Almanya’daki evine dönmesi gerekir. Bunu izleyen dört yıl boyunca nişanlısını sadece kısa ziyaretlerde görür ve iki sevgili, neredeyse her gün yazdıkları mektuplarla yetinmek zorunda kalır. Freud artık tıp dünyasında kendine bir yer ve isim yapmaya kararlıdır. Hastanenin çeşitli bölümlerinde çalışır, ama kısa süre sonra nöroanatomi ve nöropatoloji üzerinde yoğunlaşır. Bu dönemde kokainin tıpta kullanılabileceğine ilişkin bir makale yayımlar; Koller’e, bu maddenin lokal anestetik olarak kullanılmasını düşündüren bu makale olur. Freud zaman kaybetmeden kısa vadeli iki plan yapar: bunlardan birisi, İngiltere’deki üniversite okutmanlığına [hocalığına] benzer bir konum olan <span style="font-style: italic;">Privatdozent</span> unvanı almak, diğeri de büyük Charcot’un tartışmasız otorite olduğu Paris’te bir süre kalmasını sağlayacak bir yol bursu kazanmaktır. Gerçekleşmesi halinde her iki amacın da ona gerçek avantajlar sağlayacağma inanır ve çetin bir mücadeleden sonra 1885 yılında her ikisini de elde eder.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Salpötiere’de (Paris’teki ünlü Sinir Hastalıkları Hastanesi) Charcot’un yanında geçirdiği aylar Freud’un yaşamının akışında başka bir değişme, ancak bu kez devrim niteliğinde bir değişme yaratır. O güne kadarki çalışması tamamen fiziksel bilimler üzerine olmuştur, hatta Paris’teki işi de beyin üzerine histolojik incelemeler yapmaktır. O dönemde Charcot büyük ölçüde histeri ve hipnotizm üzerinde durmaktadır. Freud’un geldiği dünyada bu konular saygıyla karşılanmaz; ama onun bütün benliğini kaplar ve Charcot’un bu konulara sadece nöropatolojinin dallan olarak bakmasına karşılık Freud için bu, ruhsal yapının incelenmesinin ilk başlangıcı anlamına gelir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1886 baharında Viyana’ya döndükten sonra sinir hastalıkları üzerine özel bir muayenehane açar ve kısa bir süre sonra uzun zamandır erteledikleri evlilik gerçekleşir. Ne var ki nöropatolojik çalışmalanndan hepten vazgeçmez: birkaç yıl daha özellikle önde gelen otorite olduğu çocuk beyin felci üzerine araştırmalar yapar. Bu dönemde ayrıca afazi konusunda önemli bir monograf hazırlar. Ama nevrozların tedavisine giderek daha çok eğilmektedir. Boşuna bir çabayla elektro-terapi denedikten sonra hipnotik telkine yönelir ve 1888’de Liebeault ve Bemheim tarafından görünürde başarıyla uygulanan bu tekniği öğrenmek için Nancy’yi ziyaret eder. Bunun da yetersiz olduğu anlaşılır ve başka bir yaklaşıma yönelir. Ondan epeyce büyük olan arkadaşı, Viyanah Dr. Josef Breuer’in, on yıl kadar önce histerik bir kızı oldukça yeni bir yöntemle iyileştirdiğinden haberdardır. Breuer’i, bu yöntemi tekrar kullanmaya ikna eder ve kendisi de yeni birkaç olaya uygulayarak ümit verici sonuçlar alır. Bu yöntem, histerinin, hastanın unuttuğu ruhsal bir travmanın [yaranın] sonucu olduğu varsayımına dayanıyor ve tedavi, uygun duygular eşliğinde unutulan travmayı hatırlaması için hastayı hipnotik duruma sokmaktan oluşuyordu. Freud, çok uzun süre önce hem yöntemde hem de altta yatan teoride değişiklikler yapmıştır; bu da sonunda Breuer’den ayrılmasına ve kısa süre sonra psikanaliz olarak adlandıracağı görüşler sisteminin tamamını geliştirmesine yol açacaktır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bu noktadan —belki de 1895’ten— yaşamının sonuna dek Freud’un entelektüel varoluşunun tamamı bu gelişme, bunun geniş kapsamlı sonuçlan, teorik ve pratik geri tepmeleri çevresinde dönmüştür. Kuşkusuz, Freud’un keşiflerinin ve görüşlerinin kronolojik bir açıklamasını birkaç cümleye sığdırmak mümkün değil; yine de düşünce alışkanlıklarımızda yarattığı başlıca değişmeleri bölük pörçük bir tarzda da olsa göstermeye çalışacağız. Bu arada özel yaşamının akışını da izleyebiliriz.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Viyana’daki ev yaşamı temel olarak renksizdir: 1891’den, kırk yedi yıl sonra Londra’ya gidişme kadar evi hem yaşadığı yer, hem de muayenehane olarak kullanır. Mutlu evliliği ve büyüyen ailesi —üç erkek üç kız çocuğu— en azmdan profesyonel kariyerini çevreleyen zorlukları dengeler. Tıp çevrelerinde ona karşı önyargı yaratan sadece keşifleri değildir; Viyana’nm resmi dünyasında egemen olan yoğun Yahudi düşmanlığının etkisi de en az ilki kadar büyüktür: üniversite profesörlüğüne atanması, politik nüfuz yoluyla sürekli ertelenir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bu ilk yılların bir özelliği, sonuçlan itibariyle anmaya değer. Bu, Freud’un, kulak-burun-boğaz alanında uzmanlaşan, ama insan biyolojisine ve yaşam süreçlerindeki periyodik olgulann etkilerine de yoğun ilgi duyan parlak, ama dengesiz bir doktor olan Berlinli Wilhelm Fliess’le olan dostluğudur. On beş yıl boyunca, 1887’den 1902’ye kadar Freud onunla düzenli yazışır, düşüncelerindeki gelişmeleri ona bildirir, gelecekteki yazılan-nm uzun taslaklarını ona gönderir ve daha da önemlisi ona, “Bilimsel bir Psikoloji Projesi” adını alan kırk bin kelimelik bir deneme gönderir. 1895’te kaleme alman bu deneme, fizyolojiden gönülsüz olarak psikolojiye kayan Freud’un kariyerindeki dönüm noktası olarak tanımlanabilir: bu deneme, psikolojik olguları salt nörolojik terimlerle açıklama çabasıdır. Bu deneme ve Freud’un Fliess’e yazdığı mektupların tamamı şans eseri bugüne kadar gelmiştir: bunlar, Freud’un görüşlerinin gelişmesine ışık tutar ve psikanalizdeki sonraki gelişmelerin daha o yaşta Freud’un kafasında zaten olduğunu gösterir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Fliess’le ilişkisinin dışında dışarıdan pek destek görmez. Yavaş yavaş Viyana’da kendine birkaç öğrenci bulur, ama an-cak on yıl sonra, 1906’larda bir dizi İsviçreli psikiyatristin onun görüşlerine katılmasıyla durum değişmeye başlar. Başlıcalan arasında Zürih Akıl Hastanesi’nin Başhekimi Bleuler ve asistanı Jung da vardır. Bu da psikanalizin yayılmasının başlangıcı olur. 1908’de Salzburg’da uluslararası bir psikanalistler toplantısı olur ve 1909’da Freud ve Jung bir dizi konferans için ABD’ye davet edilir. Freud’un yazılan birçok dile çevrilmeye, dünyanın her tarafında psikanaliz uygulayan analist gruplan ortaya çıkmaya başlar. Ama psikanalizin ilerlemesi de kendi yenilgilerini yaşar: konunun kafalarda uyandırdığı akımlar, kolayca kabul edilmesine meydan vermeyecek kadar derinlere işler. 191 l’de Freud’un Viyana’daki ağırlıklı destekleyicilerinden birisi olan Alfred Adler ayrılır, bunu iki üç yıl sonra Jung’un kopuşu izler. Bunun hemen arkasından Birinci Dünya Savaşı patlak verir, bu da psikanalizin uluslararası düzeyde yaygınlaşmasını kesintiye uğratır. Aradan pek zaman geçmeden en ağır kişisel trajedilerden birisini yaşar: kızını ve çok sevdiği torununu kaybeder; bu da yetmiyormuş gibi yaşamının son on altı yılı boyunca yakasını bırakmayan habis bir hastalığa yakalanır. Ama bu dertlerden hiçbirisi freud’un gözlemlerinin ve düşüncelerinin gelişmesini sekteye uğratmaz. Düşüncelerinin yapısı genişlemeyi ve her an çok daha geniş uygulama alanları — özellikle sosyolojide— bulmaya devam eder. Artık dünyada genelde önemli bir şahsiyet olmuştur; ama hiçbir şey onu, 1936’da sekseninci yaş gününde Corresponding Member of Royal Society<a id="footnote4"></a><sup><a href="#bookmark9">4</a></sup> seçilmekten daha mutlu etmemiştir. Aralarında Başkan Roosvelt’in de olduğu söylenen nüfuzlu hayranlarının çabalarıyla da desteklenen bu ünün, onu, Hitler 1938’de Avusturya’ya girince Nasyonal Sosyalistlerin en kötü aşırılıklarından koruduğuna kuşku yok; yine de yaymiannı toplayıp yok ederler. Ama Freud’un Viyana’dan ayrılması kaçınılmazdır, aynı yılın Haziran ayında ailesinden bazılarıyla birlikte Londra’ya gider ve orada 23 Eylül 1939 tarihinde hayata veda eder.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Freud’tan, çağdaş düşüncenin devrimci kurucularından birisi olarak söz etmek ve admı Einstein ile birlikte anmak, gazetecilikte bir klişe olmuştur. Yine de çoğu insan bu iki insandan birisinin yarattığı değişmeleri diğerini anmaksızın özetlemeyi çok güç bulur.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Karşılıklı bir ilişki içinde de olsa, Freud’un buluşları üç başlık altında toplanabilir: bir araştırma aracı, bu aracın sağladığı bulgular ve bu bulgulardan çıkarılan teorik hipotezler. Ama çahşmalannm tamamının arkasında, belirlemecilik yasasınm evrensel geçerliliğine duyduğu inancın yattığını söylememiz gerek. Fiziksel olgular bağlamında bu inanç, Brücke’nin laboratuarındaki deneyiminden, dolayısıyla nihai anlamda Helmholtz ekolünden geliyor olabilir; ama Freud bu inancı uzlaşmaz bir tutumla ruhsal olgular alanına da uygulamıştır, bu konuda ise öğretmeni psikiyatrist Meynert’ten, dolaylı olarak da Herbart felsefesinden etkilenmiş olabilir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Freud her şeyden önce insan ruhunun bilimsel incelemesi için ilk aracı [yöntemi] keşfeden kişidir. Dahi olarak nitelenebilecek yaratıcı yazarlar ruhsal süreçler konusunda bölük pörçük iç gözlemler kazanmıştır; ama Freud’tan önce sistemli bir inceleme yöntemi olmamıştır. Bu yöntemi ancak yavaş yavaş geliştirebilmiştir, çünkü bu incelemenin önündeki zorluklar yavaş yavaş ortaya çıkmıştır. Breuer’in histeri açıklamasındaki unutulan travma bu açıdan ilk, belki de en temel problem olmuştur, çünkü bu, ruhsal yapıda dışandan gözlemcinin veya kişinin incelemesine o anda açık olmayan etkin kısımlar olduğunu kesin olarak göstermiştir. Freud, metafizik ve terminolojik tartışmalara kulak asmadan ruhsal yapının bu kısımlarını bilinçdışı [bilinçsiz] olarak tanımlamıştır. Bu kısımların varlığı aynı ölçüde hipnoz sonrası telkinle de gösterilmiş; bu telkinde kişi tam uyanık durumdayken, telkin edilen şeyi tamamen unutmuş olmasına rağmen, daha önce telkin edilen bir şey yapar. Dolayısıyla bu bilinçdışı bölümü hesaba katmayan hiçbir ruhsal yapı incelemesi tam sayılamaz. Bu nasıl yapılır? Cevabın şu olduğu düşünülür: hipnotik telkinle; Breuer ve Freud tarafından kullanılan yöntem de budur. Ama kısa bir süre sonra bu yöntemin hatalı olduğu, etkisinin düzensiz ve belirsiz olduğu, bazen de hiç işe yaramadığı anlaşılır. Dolayısıyla Freud, telkin kullanmaktan yavaş yavaş vazgeçer ve bunun yerine, daha sonra “özgür çağrışım” olarak adlandırılan tamamen yeni bir yöntem uygulamaya başlar. Ruhsal yapısı incelenen kişiden akima ne gelirse söylemesini istemekten oluşan bu duyulmamış, basit yöntemi benimser. Bu belirleyici karar en şaşırtıcı sonuçlara yol açar; bu ilkel şekliyle bile Freud’un bu yöntemi yeni iç gözlemler sağlar. İlkel, çünkü işler bir süre yolunda gitse de, çağrışımların akışı er veya geç kesilecektir: söz konusu kişi artık söyleyecek hiçbir şey düşünmez bir duruma gelir. Böylece, kişinin bilinçli iradesinden bağımsız bir güç olan ve incelemeyle işbirliğini reddeden “direnme” olgusu ortaya çıkar. Bu da çok temel bir teori parçasının, ruhsal yapının dinamik bir şey olduğu, bazıları bilinçli, bazıları bilinçsiz olan, birbiriyle bazen uyum, bazen karşıtlık içinde işleyen bir dizi ruhsal güçten oluştuğu hipotezi için bir temel olur.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bu olgular, sonuçta evrensel olduklarının anlaşılmasına rağmen, başlangıçta nevrotik hastalarda gözlenip incelenir ve Freud’un ilk yıllardaki çalışmaları büyük ölçüde bu hastaların “direnmesini” yenmenin yollarını bulma ve bu direnpıenin arkasında yatan şeyleri açığa çıkarma üzerinde yoğunlaşır. Çözüm ancak Freud’un kendi üzerinde yaptığı olağandışı bir gözlemle mümkün olabilmiştir: şimdi buna onun öz-analizi [kendi kendini psikanalizi] diyoruz. Fliess’e yazdığı mektuplarda bu olayın birinci elden anlatılması büyük bir şans. Bu analiz, ruhsal yapıdaki bilinçsiz süreçlerin doğasım keşfetmesini ve bunların bilinçli olmaya neden bu kadar büyük bir direnme gösterdiğini anlamasını; hastalarındaki direnmenin üstesinden gelmenin veya bundan kaçınmanın tekniklerini geliştirmesini ve daha da önemlisi, bu bilinçsiz süreçlerle bilinen bilinçli süreçlerin işleyiş tarzları arasındaki büyük farklan görmesini mümkün kılar. Bu üç noktadan her birisi için bir şeyler söylenebilir, çünkü gerçekte bunlar, Freud’un ruhsal yapıya ilişkin bilgilerimize katkısının çekirdeğini oluşturmaktadır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Ruhsal yapının bilinçdışı içeriğinin, eneıjilerini doğrudan doğruya temel fiziksel içgüdülerden alan tamamen karşıt eğilimlerin —arzuların— etkinliğinden oluştuğu bulunmuştur. Bunlar, anında doyum bulmanın dışında hiçbir şeyi dikkate almaksızın işler ve ruhsal yapıdaki, gerçekliğe uyarlanmayla ve dış tehlikelerden kaçınmayla ilgili olan daha bilinçli diğer öğelerle çatışma eğilimi gösterir. Dahası, bu ilkel eğilimler büyük ölçüde cinsel veya yıkıcı bir yapıda olduğu için, daha sosyal ve uygar olan ruhsal güçlerle mutlaka çatışacaklardır. Bu doğrultudaki incelemeler, Freud’un çocuklann uzun zaman gizlenen cinsel yaşamının sırlarını ve Odipus kompleksini keşfetmesine yol açar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Kendi kendini analizi ikinci olarak da rüyaların doğasını incelemesini sağlar. Nevrotik semptomlar gibi bunlarm da temel bilinçsiz dürtülerle tali [ikincil] bilinçli dürtüler arasındaki bir çatışmanın ve uzlaşmanın sonucu olduğu anlaşılır. Böylece bunlarm analiz edilerek öğelerine indirgenmesi yoluyla hastaların gizli bilinçsiz içeriklerini anlamak mümkün olur ve rüyalar hemen hemen evrensel bir olgu olduğu için, rüya yorumunun, nevrotik hastaların direncini aşmak için en yararlı teknik buluşlardan birisi olduğu anlaşılır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Son olarak, rüyaların ayrıntılı incelemesi Freud’un temel ve tali [birincil ve ikincil] düşünce süreçleri dediği olgular arasındaki, ruhsal yapının bilinçsiz ve bilinçli kısımlarındaki olaylar arasındaki belirgin farkları sınıflandırmasını mümkün kılar. Bilinçsiz kısmında [bilinçdışında], örgütlenme veya eşgüdüm [koordinasyon] diye bir şey olmadığı keşfedilir: her ayrı dürtü, kalan her şeyden bağımsız olarak doyum arar; bir diğerinden etkilenmeden işler; karşıtlıklar tam anlamıyla etkisizdir ve en karşıt dürtüler yan yana gelişir. Bilinçdışmda düşünce çağrışımları da mantığı kesinlikle dikkate almadan gelişir: benzerlikler özdeşlik olarak değerlendirilir, negatifler pozitiflerle eşitlenir. Karşıt eğilimlerin bağlandığı nesneler de bilinçdışmda olağandışı ölçüde değişkendir; hiçbir ussal temeli olmayan bir çağrışımlar zinciri boyunca bir nesnenin yerini tamamen bir başkası alabilir. Freud, birincil sürece ait mekanizmaların bilinçli düşünceye sızmasının, sadece rüyalardaki değil, diğer normal ve patolojik birçok ruhsal olaydaki tuhaflığı da açıkladığını kavrar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Freud’un sonraki çalışmalarının tamamının, bu ilk düşüncelerin büyük ölçüde derinleşmesi ve genişlemesi olduğunu söylersek pek abartmış sayılmayız. Bunlar, sadece psikonevrozlann ve psikozların değil, ayrıca dil sürçmesi, nükteler, sanatsal yaratım, siyasi kurumlar ve dinler gibi diğer normal süreçlerin de mekanizmalannın açıklanması için uygulanır; bunlar kısmen birçok uygulamalı bilime —arkeoloji, antropoloji, kriminoloji [suç bilimi], eğitim gibi— yeni bir ışık tutulmasında rol oynar; ayrıca psikanalitik tedavinin etkililiğini de açıklar. Son olarak Freud, bu ilk gözlemler temeline, çok daha genel kavramlardan oluşan “metapsikoloji” adını verdiği teorik bir üstyapı kurar. Ne var ki birçok insan büyüleyici bulsa da o her zaman bunların geçici birer hipotez niteliğinde olduğunda ısrar etmiştir. Gerçekten de yaşamının geç bir döneminde, “bilinçdışı” teriminin ikiliğinden [belirsizliğinden] ve çelişkili kullanımlarından etkilenerek, zihinsel yapı için yeni bir yapısal açıklama önerir; bu yapıda örgütsüz içgüdüsel eğilimler “id,” örgütlü gerçekçi kısım “ego,” eleştirel olan ve ahlaki kurum işlevi gören kısım da “süperego” olarak adlandırılır; bunun, birçok konuya açıklık kazandıran yeni bir açıklama olduğuna kuşku yok.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bu özet okura Freud’un yaşamındaki dış olayların genel bir çerçevesini çizecek ve buluşlarının kapsamı konusunda bir fikir verecektir. Daha fazlasını istemek doğru mu? Daha derine inerek Freud’un nasıl bir insan olduğunu sorgulamak? Belki de değil. Ama insanın, büyük insanlar konusundaki merakı doyumsuzdur ve doğru açıklamalarla doyurulmadığı zaman kaçınılmaz olarak mitolojik açıklamaların üstüne atlar. Freud’un ilk kitaplarından ikisinde <span style="font-style: italic;">(Rüyaların Yorumu</span> ve <span style="font-style: italic;">Gündelik Yaşamın Psikopatolojisi</span>), tezini sunuşu onu, olağandışı miktarda kişisel malzemeyi ortaya dökmeye zorlamıştır. Yine de, veya belki de bu nedenle, özel yaşamına girme çabalarına şiddetle karşı çıkmış ve bundan dolayı çok sayıda mite konu olmuştur. Örneğin ilk ve en safdil mite göre o, kendini kamu ahlakını bozmaya adayan bir ahlaksızdır. Daha sonraki fantaziler karşıt doğrultuda gelişme eğilimi gösterir: katı bir ahlakçı, acımasız bir disiplin yanlısı, bir otokrat, benmerkezcil, asık suratlı, temelde mutsuz bir insan gibi gösterilir. Onu bir parça olsun tanıyanlar, bu iki tablonun da aynı ölçüde tamamen saçma olduğunu bilir. Bu ikinci tablonun kısmen son yıllarındaki fiziksel acılarının bilinmesinden kaynaklandığı açık; ama bu kısmen de en yaygın portrelerinden birisinin yarattığı talihsiz izlenimden kaynakla-, nıyor olabilir. En azından profesyonel fotoğrafçılara poz vermekten hoşlanmaz; sanatçılar da her zaman için psikanalizin bulucusunu gaddar, ürkütücü bir figür olarak temsil etme ihtiyacının altında ezilmiş gibi gözüküyor. Yine de bereket versin ki daha hoş ve doğru alternatif versiyonlar da mevcut: örneğin, en büyük oğlunun babasına ilişkin anılarmdakine (Martin Freud [1957], <span style="font-style: italic;">Glory Reflected)</span> benzer, tatildeyken veya çocuklany-layken çekilen anlık resimler. Gerçekten de bu sevimli ve eğlenceli kitap, paha biçilmez de olsa, daha resmi olan diğer biyografileri birçok açıdan dengeler ve sıradan yaşamındaki Freud’tan bir şeyler anlatır. Bu portrelerden bazılarında ilk zamanlarda dolgun yüzlü olduğunu görürüz; ama sonraki yaşamında, özellikle de Birinci Dünya Savaşı’ndan sonra, hatta hastalığından önce aynı dolgunluğu göremeyiz; yine de yüzü olduğu kadar bir bütün olarak vücudu da (orta boyludur) belir-gin bir gergin enerji ve uyanık gözlemci izlenimi verir. Ciddidir, ama daha resmi ilişkilerinde nazik ve düşüncelidir; diğer durumlarda hoş ve ironik bir mizah duygusuyla eğlendirici bir konuşmacı olabilir. Ailesine düşkünlüğünü görmek ve sevecenlik uyandıran bir insan olduğunu anlamak zor değildir. Çok yönlü ilgileri vardır —yurtdışı gezilerine, kır tatillerine, dağ gezilerine düşkündür— ve sanat, arkeoloji, edebiyat gibi daha çok zamanını alan uğraşları vardır. Freud sadece Almanca’da değil, birçok dilde çok iyi okuyan birisidir. İngilizce ve Fransızca’yı çok iyi okur, ayrıca oldukça iyi bir İspanyolca ve İtalyanca bilgisi vardır. Eğitiminin sonraki evrelerinin temelde bilimsel olduğunu unutmamak gerekir (Üniversitede kısa bir süre felsefe okuduğu doğrudur); okulda klasikleri öğrenmiş ve bu ilgisini hiç kaybetmemiştir. On yedi yaşında okul arkadaşlarından birine yazdığı bir mektup vardır.<a id="footnote5"></a><sup><a href="#bookmark10">5</a></sup> Mektupta, mezuniyet sınavlarında aldığı çeşitli başarıları anlatıyor: Latince’de <span style="font-style: italic;">Virgil</span>’den bir parça, Yunanca’da, her şeyden önemlisi, <span style="font-style: italic;">Oedipus Rex’</span> ten otuz üç satır [çeviri].</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Özetle, İngiltere’de Viktoryan yetiştirme tarzının en iyi ürününü nasıl görüyorsak, Freud’u da öyle değerlendirebiliriz. Edebiyat ve sanat zevkleri bizimkinden elbette farklı olacaktır, kesinlikle liberal olsa da, ahlaki görüşleri Freud çağı sonrasına ait olmayacaktır. Ama onda, coşkuyla ve kendisi acılaşmadan çekilen onca acıyla dolu dolu bir yaşam süren bir insan görmeliyiz. Tam bir dürüstlük ve dosdoğruluk, onun belirgin özellikleridir, ne kadar yeni veya olağandışı olursa olsun kendisine sunulan her olguyu dikkate almaya yönelik entelektüel açıklığı da öyle. Şaşırtıcı bazı özellikleri olmasına yol açan şey belki de, görünürde insanlığa yönelik inançsızlığının gizleyemediği bir iyilikseverlikle birleşen bu niteliklerindi kaçınılmaz bir devamı ve uzantısıdır. Zihninin keskinliğine rağmen temelde saftır [sadedir] ve bazen eleştirel becerisinde beklenmedik boşluklar doğar: örneğin bir Mısır bilimci veya filolog gibi kendi alanı dışındaki konularda bir otoritenin, daha da garibi, inanmak için algı gücünü denemek gereken insanların güvenilmezliğini algılayamaz, bazen tanıdıklarındaki kusurları göremez. Ama Freud’un da bizim gibi bir insan olduğunu söylemek kibrimizi okşasa da, bu doyumda kolayca çok ileri gidebiliriz. Aslında, o güne kadar normal bilinçten kaçan ruhsal olgular alanının tamamını ilk gören, rüyaları ilk yorumlayan, çocuk cinselliği olgularını ilk kavrayan, birincil ve ikincil düşünce süreçleri arasındaki ayrımı ilk yapan insanda, kısaca bilinçdışı aklı [ruhsal yapıyı] bizim için ilk gerçek kılan insanda çok olağandışı bir şeyler olsa gerek.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br /></p>

  <h3 id="sigil_toc_id_4"><b>JAMES STRACHEY</b></h3>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">[Daha fazla bilgi isteyen okur, Ernest Jones tarafından kaleme alınan üç ciltlik Freud biyografisine başvurabilir; bu biyografinin kısaltılmış bir versiyonu Pelican Yayınevi tarafından 1964’te yayımlanmıştır. Ayrıca Freud’un, oğlu ve gelini Emst ve Lucie Freud (1960a) tarafından derlenen üç ciltlik mektupları, Wilhelm Fliess (1950a), Karl Abraham (1965a), C. G. Jung (1974a), Oskar Pfister (1963a), Lou Andreas-Salome (1966a), Edoardo Weiss (1970a) ve Arnold Zweig (1968a) ile olan yazışmalarını içeren ciltler, her şeyden önce de Freud’un kendi çalışmaları birer başvuru kaynağı olabilir.]</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br /></p>

  <h3 id="sigil_toc_id_5"><a id="bookmark11"></a><a id="bookmark12"></a>KRONOLOJİK TABLO</h3>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bu tabloda, Freud’un entelektüel gelişimindeki ve düşüncelerindeki başlıca dönüm noktalarından bazıları kabaca belirlenmiştir. Özel yaşamındaki başlıca olaylardan bazılarına da yer<span style="text-indent: 2em;">verilmiştir.</span></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1856.6 Mayıs. Moravia, Freiberg’de doğar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1860. Ailesi Viyana’ya yerleşir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1865. Orta okula başlar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1873. Viyana Üniversitesi’nde tıp okumaya başlar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1876-82 Viyana’da Fizyoloji Enstitüsü’nde Brücke ile çalışır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1877. İlk yaymlar: anatomi ve fizyoloji üzerine makaleler.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1881. Tıp dalmda doktora derecesi alır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1882. Martha Bemays ile nişanlanır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1882-5. Viyana Genel Hastanesi’nde çalışır; beyin anatomisi üzerinde odaklaşır; birçok makale yayımlar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1884-7. Kokainin klinikte kullanımı konusunda araştırmalar yapar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1885. Nöropatoloji dalmda <span style="font-style: italic;">Privatdozerıt</span> (Üniversite Hocası) olarak atanır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1885 (Ekim)-1886 (Şubat). Paris’te Salpetriere’de (Sinir Hastalıkları Hastanesi) Charcot’un yanında araştırmalar yapar. İlgisi histeri ve hipnoza yönelir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1886. Martha Bemays ile evlenir. Viyana’da sinir hastalıkları üzerine özel bir muayenehane açar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1886-93. Viyana’daki Kassowitz Enstitüsü’nde nöroloji, özellikle de çocuklarda görülen beyin felci üzerine araştırmalarına devam eder, birçok makale yayımlar. İlgisi yavaş yavaş nörolojiden psikopatolojiye kayar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1887. Büyük kızı dünyaya gelir (Mathilde).</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1887-92. Berlinli Wilhelm Fliess ile dost olur ve yazışmaya başlar. Freud’un, ölümünden sonra 1950’de yayımlanan bu döneme ait mektupları, görüşlerinin gelişimine büyük ölçüde ışık tutmuştur.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1887. Terapide hipnotik telkinden yararlanmaya başlar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1888. Breuer’in izinden giderek Histeride kataritik terapi için hipnotik telkin kullanmaya başlar. Hipnozu yavaş yavaş bırakır ve bunun yerine özgür çağrışımı kullanır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1889. Büyük oğlu dünyaya gelir (Martin).</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1891 .Afazi üzerine bir monografi yayımlar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">İkinci oğlu dünyaya gelir (Oliver).</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1892. Breuer’le birlikte “Ön Yazışma”yı yayımlar: bu, histeri konusundaki travma teorisinin ve kataritik tedavinin bir açıklamasıdır.<span style="text-indent: 1.5em;">İkinci kızı dünyaya gelir (Sophie).</span></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1893-8. Histeri, saplantılar ve kaygı üzerine araştırmalar yapar ve kısa makaleler yayımlar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1895. Breuer’le birlikte <span style="font-style: italic;">Histeri Üzerine İncelemeler'i</span> yayımlar: bu, durum tarihçelerini ve Freud’un tekniğinin tanımının bulunduğu, ilk aktarım açıklamasının da yer aldığı bir kitaptır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1893-6. Freud ile Breuer arasındaki görüş ayrılıkları giderek büyür. Freud, savunma ve bastırma kavramlarını geliştirir, nevrozun ego ile libido arasındaki çatışmanın bir sonucu olduğu savını ortaya atar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1895. <span style="font-style: italic;">Bilimsel bir Psikoloji Projesi</span>: Freud’un Fliess’e mektuplarıyla birlikte 1950 yılında yayımlanmıştır. Psikolojiyi nörolojik terimlerle ortaya koymaya yönelik başarısız bir girişim; ama bu, sonraki teorilerinden birçoğunun habercisidir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">En küçük çocuğu dünyaya gelir (Anna).</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1896. “Psikanaliz” terimini ortaya atar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Babasını kaybeder (80 yaşında).</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1897. Freud’un kendi kendini psikanalizi; bu, travma teorisinden vazgeçmesine ve çocuk cinselliğini ve Odipus kompleksini görmesine yol açmıştır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1900. <span style="font-style: italic;">Rüyaların Yorumu',</span> son bölümünde Freud’un ruhsal süreçlere, bilinçdışına ve “haz ilkesinin” egemenliğine ilişkin dinamik görüşünün ilk tam açıklaması yer alır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1901 <span style="font-style: italic;">.Gündelik Yaşamın Psikopatolojisi.</span> Bu çalışma, rüyalara ilişkin kitabıyla birlikte, Freud’un teorilerinin sadece patolojik durumlar için değil, normal ruhsal yaşam için de geçerli olduğuna açıklık kazandırır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1902. Profesör Ekstraordinaryus unvanını alır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1905. <span style="font-style: italic;">Cinsellik Teorisi üzerine Üç Deneme:</span> insandaki cinsel içgüdünün gelişme seyrini bebeklikten erişkinliğe kadar ilk kez izler.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1906. Jung, psikanaliz taraftarı olur.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1908. Psikanaliz konulu ilk uluslararası toplantı (Salzburg’da).</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1909. Freud ve Jung, konferans için ABD’ye davet edilir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">tik çocuk analizinin durum tarihçesi (beş yaşındaki Küçük Hans): daha önce erişkin analizlerine dayanan, özellikle çocuk cinselliği, Odipus kompleksi ve iğdiş edilme kompleksi konusundaki varsayımların doğrulanması.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1910. “Narsizm” teorisinin ilk ortaya çıkışı.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1911-15. Psikanaliz tekniği üzerine makaleler.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1911. Adler’le yolları ayrılır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Psikanalitik teorilerinin psikotik bir vakaya uygulanması: Dr. Schreber’in otobiyografisi.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1912-13. <span style="font-style: italic;">Totem ve Tabu</span>: psikanalizin antropolojik malzemelere uygulanışı.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1914. Jung’la yollan aynlır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">“Psikanalitik Hareketin Tarihi Üzerine.” Adler ve Jung’a yönelik bir polemiği de içermektedir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Belli başlı son durum tarihçesini yazar: “Kurt Adam” (1918’e kadar yayımlanmamıştır.)</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1915. Temel teorik sorunlara ilişki on iki makaleden oluşan “metapsikolojik” denemeler dizisini yazar; bunlardan sadece beşi günümüze kadar gelmiştir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1915-17. <span style="font-style: italic;">Psikanalize Giriş Dersleri:</span> Birinci Dünya Savaşı’na kadarki görüşlerinin durumu için kapsamlı ve genel bir açıklama sağlar.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1919. Narsizm teorisinin savaş nevrozlarına uygulanması.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1920. İkinci kızını kaybeder.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><span style="font-style: italic;">Haz İlkesinin Ötesinde</span>: “Tekrarlama zorlanımı” kavramına ve “ölüm içgüdüsü” teorisine ilişkin ilk açık giriş niteliğindedir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1921. <span style="font-style: italic;">Grup Psikolojisi.</span> Ego üzerine sistematik bir analitik çalışmanın başlangıcı.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1923. <span style="font-style: italic;">Ego ve İd.</span> Aklın yapısı ve işleyişi konusunda büyük ölçüde gözden geçirilmiş bir açıklama; id, ego, süperego diye üçe ayırır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1923. Kanser başlangıcı.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1925. Kadınlardaki cinsel gelişime ilişkin görüşlerini gözden geçirir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1926. <span style="font-style: italic;">Ketlemeler, Semptomlar ve Kaygı.</span> Kaygı sorunları konusundaki görüşlerini gözden geçirir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1927. <span style="font-style: italic;">Bir Yanılsamanın Geleceği.</span> Bir din tartışması: Freud’un, kalan yıllarım verdiği bir dizi sosyolojik çalışmadan ilki.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1930. <span style="font-style: italic;">Uygarlık ve Hoşnutsuzlukları.</span> Bu, Freud’un “ölüm içgüdüsünün bir dışavurumu olarak değerlendirilen yıkım içgüdüsüne ilişkin ilk kapsamlı çalışmasını içerir.<span style="font-size: 12pt; line-height: 1.5em; text-indent: 1.7em;">Frankfurt Kenti, Goethe Ödülü’nü Freud’a verir.</span><span style="font-size: 12pt; line-height: 1.5em; text-indent: 1.7em;">Annesini kaybeder (95 yaşmda).</span></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1933.Hitler Almanya’da iktidarı ele geçirir: Freud’un kitapları Berlin’de halk önünde yakılır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1934-8. <span style="font-style: italic;">Musa ve Tektanrıcılık</span> hayatta olduğu dönemde yayımlanan son çalışması.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1936. Sekseninci yaş günü. Corresponding Member of Royal Society seçilir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1938. Hitler Avusturya’yı işgal eder. Freud Viyana’dan ayrılarak Londra’ya gider.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><span style="font-style: italic;">Genel Çizgileriyle Psikanaliz.</span> Psikanaliz üzerine son, tamamlanamamış, ama derin bir açıklama.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1939. 23 Eylül. Londra’da ölür.</p>

  <div style="text-align: center;">
    <h3 id="sigil_toc_id_6"><span style="font-size: 1em; text-indent: 1.7em;">SAPLANTILI EYLEMLER VE</span></h3>

    <div>
      <h3 id="sigil_toc_id_7"><span style="font-size: 1em; text-indent: 1.7em;">DİNİ UYGULAMALAR</span></h3>
    </div>
  </div>

  <div style="font-family: 'Times New Roman'; text-align: center;">
    <span style="text-indent: 2em;">(</span><span style="text-indent: 2em;">1907</span><span style="text-indent: 2em;">)</span>
  </div>

  <p style="text-indent: 1.5em; text-align: center; margin-top: 1.5em; margin-bottom: 1.5em; font-family: 'Times New Roman';"><a id="bookmark13"></a><span style="font-weight: bold;"><a id="bookmark14"></a>EDİTÖRLÜK NOTU</span></p>

  <p style="text-indent: 1.5em; text-align: center; margin-top: 1.5em; margin-bottom: 1.5em; font-family: 'Times New Roman';"><b>(A) ALMANCA BASIMLAR:</b></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">ZANGSHANDLUNGEN UND RELIGIONSÜBUNGEN</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1907 <span style="font-style: italic;">Zeitschriftför Religionspsychologie,</span> I (I) [Nisan], 4-12. 1909 <span style="font-style: italic;">S.K.S.N.,</span> 2, 122-31. (1912, 2. Bas.; 1921, 3. Bas.)</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1941 <span style="font-style: italic;">Gesammelte Werke.,</span> 7, 129-39</p>

  <p style="text-indent: 1.5em; text-align: center; margin-top: 1.5em; margin-bottom: 1.5em; font-family: 'Times New Roman';"><b>(B) İNGİLİZCE BASIMLAR:</b></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">“Obsessive Acts and Religious Practices”</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1924 <span style="font-style: italic;">Collected Papers, 2,</span> 25-35. (Çev. R. C. McWatters.)</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1959 <span style="font-style: italic;">Standard Edition,</span> 9, 115-27.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Elinizdeki basım, bazı değişikliklerle birlikte <span style="font-style: italic;">Standard Edition</span> versiyonundan alınmıştır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Freud’un din psikolojisine girişi niteliğinde olan bu makale, Breşler ve Vorbrodt’un yönetimindeki bir derginin ilk sayısı için Şubat 1907’de yazılmıştır ve beş yıl sonra kaleme alacağı<span style="font-style: italic;">Totem ve Tabu'da.</span> (1912-13, bu ciltte) konuyu çok daha kapsamlı olarak ele almasına yönelik kesin bir adım oluşturmaktadır. Ama bunun da ötesinde bu makale, on yıl kadar öncesine dayanan Breuer döneminden sonraki ilk saplantılı nevroz tartışması olması açısından da büyük bir öneme sahiptir. Burada, bu makaleyi yazdığı dönemde tedavisine henüz başlamadığı “Fare Adam” (1909d) durum tarihçesinde <span style="font-style: italic;">(ÖFD.,</span> 10) ayrıntıla-rina indiği saplantılı semptomların mekanizması için bir taslak sunmaktadır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Freud’un, yazılarında yaşamı boyunca incelediği birçok ruhsal rahatsızlık arasında saplantı nevrozu belki de en sık tartışılanıdır. Yukarıda anılan iki çalışmanın dışında, aşağıdaki yazılar da konunun çeşitli yanlarını ele almaktadır: “Kişilik ve Anal Erotizm” (1908b), <span style="font-style: italic;">ÖFD.,</span> 8; “Saplantılı Nevroza Yatkınlık” (1913i), <span style="font-style: italic;">ÖFD.,</span> İl; <span style="font-style: italic;">Giriş Dersleri</span>'nin (1916-17) 17. Dersi, <span style="font-style: italic;">ÖFD.,</span>1; “İçgüdü Dönüşümleri Üzerine” (1917c), <span style="font-style: italic;">ÖFD.,</span> 8; “Fare Adam” durum tarihçesinin (1918b) VI. Bölümü, <span style="font-style: italic;">ÖFD.,</span> 10; ve <span style="font-style: italic;">Ketlemeler, Semptomlar ve Kaygı</span>'mn (1926d) V. ve VI. Bölümlerinde, <span style="font-style: italic;">ÖFD.,</span> İl). Bu sonuncuda Freud şu sonuca varıyor: “Saplantı nevrozunun, psikanalitik araştırmalardaki en ilginç ve en verimli konu olduğu kesin. Ama bir sorun olarak henüz tam anlamıyla üstesinden gelinmiş değil.”</p>

  <h3 id="sigil_toc_id_8" style="font-family: 'Times New Roman'; text-align: center;"><span style="text-indent: 2em;">SAPLANTILI EYLEMLER</span> <span style="text-indent: 2em;">VE DİNİ UYGULAMALAR</span></h3>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Nevrotik duygulardan şikayetçi insanlardaki saplantılı eylemlerle dindar insanların inançlarını dile getirme konusunda uydukları kurarlar arasındaki benzerliği gören ilk kişi elbette ben değilim. Bu saplantılı eylemlerden bazıları için kullanılan “tören” terimi bunun kanıtıdır. Ama aradaki benzerlik, bu yüzeysel benzerlikten çok daha derin gibi gözüküyor; bu nedenle nevrotik törenin kökeni konusundaki bir iç gözlem, dini yaşamdaki ruhsal süreçler konusunda benzetme yoluyla bazı çıkarsamalar yapmamızı mümkün kılabilir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Saplantılı eylemler veya törenler yapan insanlar, saplantılı düşünmeden, saplantılı fikirlerden, dürtülerden, vb. şikayetçi olan insanlarla aynı sınıfa girer. Birlikte ele alındığında bunlar, “saplantı nevrozu” [“<span style="font-style: italic;">Zwangsneurose</span>”] denen özgün bir klinik-sel bütünlük oluşturur.<a id="footnote6"></a><sup><a href="#bookmark16">6</a></sup> Ama hastalığın yapısını adından çıkarmaya kalkışmamak gerekir; çünkü kesin anlamda konuşacak olursak, diğer hastalıklı ruhsal olgu türleri de “saplantılı” denen özelliklere sahiptir. Saplantı nevrozları için, varlığını hastalığın dışavurumlarında sezmemize karşın belki de daha derinlerde olan ve henüz belirleyemediğimiz bir ölçüt bulunmadığı için, tanım vermek yerine şimdilik bu durumlara ilişkin ayrıntılı bir bilgi kazanımıyla yetinmemiz gerekir.<br />
  <br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><sub>1 Bkz. Löwenfeld (1904). [Bu yazara göre (age., 8) Zwangsvorstellung" (“saplantılı fikir” <span style="text-indent: 2em;">veya kısaca “saplantı”) terimi Krafft-Ebing tarafından 1867’de ortaya atılmıştır.</span><span style="text-indent: 2em;">“Saplantı nevrozu” kavramı (ve terimi) de Freud’un kendisinden kaynaklanmaktadır</span> <span style="text-indent: 2em;">(aynı yazardan, age., 296 ve 487). Yayımlanan ilk kullanımı, kaygı nevrozuna ilişkin</span> <span style="text-indent: 2em;">ilk makalesindedir (1895b), ÖFD. 10.]</span></sub></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Nevrotik törenler, belli gündelik eylemlerde yapılan küçük düzenlemelerden, her zaman aynı şekilde veya farklı yöntemlerle yapılan küçük ilavelerden veya kısıtlamalardan ya da düzenlemelerden oluşur. Bu etkinlikler salt formalite izlenimi verir ve bize oldukça anlamsız gözükür. Hastaya da farklı gözükmez; yine de bunlardan vazgeçemez, çünkü törenden saptığı an dayanılmaz bir kaygı yükselir ve tekrar törene uymaya [töreni yapmaya] zorlar. Tıpkı törensel eylemler gibi, törenle süslenen, yüklenen, ertelenen koşullar ve etkinlikler de —örneğin giyinme ve soyunma, yatağa gitme, ya da bedensel ihtiyaçları giderme— önemsizdir. Bir tören uygulamasını, bunun yerine deyiş yerindeyse yazıya dökülmeyen bir dizi yasayı koyarak açıklayabiliriz. Örneğin yatak törenini ele alacak olursak: iskemlenin yatağın yanında belli bir yerde olması; giysilerin belli bir biçimde katlanmış; battaniyenin ayak tarafının kıvrılmış, çarşafın düzeltilmiş olması; yastığın belli bir şekilde konulmuş olması ve kişinin yatağa belli bir biçimde uzanması gerekir. Ancak bütün bunlardan sonra uykuya dalabilir. Dolayısıyla hafif olaylarda tören, geleneksel ve makul olan bir düzen yönteminin abartılı şeklinden başka bir şey gibi gözükmez; ama yapılışına eşlik eden özgün dikkat ve ihmali durumunda ortaya çıkan kaygı, bu türene “kutsal eylem” damgasını vurur. Çoğunlukla törenin kesintiye uğramasına katlanılamaz ve tören sırasında başkalarının varlığı hemen hiç bir zaman istenmez.<br />
  <br /></p>

  <div style="font-family: 'Times New Roman'; text-indent: 26.66666603088379px;">
    <sub><span style="text-indent: 2em;">1</span> <span style="text-indent: 2em;">[Ortaçağ masallarında, bir su perisi olarak yaşayan güzel bir kadın.]</span></sub>
  </div>

  <div style="font-family: 'Times New Roman'; text-indent: 26.66666603088379px;">
    <span style="text-indent: 2em;"><span style="text-indent: 2em;"><sub>2 [Bizde bu “Kıbleye” olacaktır, S.B.]</sub></span></span>
  </div>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Küçük ilavelerle süslenmesi veya duraksama ve tekrar yoluyla ritmik bir özellik kazanması halinde her etkinlik terimin genel anlamıyla saplantılı bir eyleme dönüşebilir. “Törenlerle” “saplantılı eylemler” arasında kesin bir ayrım bulmayı beklemeyiz. Kural olarak saplantılı eylemler törenlerden kaynaklanır. Bu ikisine ek olarak, yasaklar ve engellemeler, hastalığın içeriğini oluşturur; aslında, bazı şeylerin hastaya tamamen yasak olması ve diğerlerine sadece öngörülen bir törene uyulmasına bağlı olarak izin verilmesi ölçüsünde bunlar, saplantıh eylemlerin devamı olmaktan öte bir şey değildir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Hem zorlanımlann hem de yasakların (bir şeyi yapma ve başka bir şeyi <span style="font-style: italic;">yapmama</span> zorunluluğunun) başlangıçta kişinin sadece tek başma yürüttüğü etkinliklerle ilgili olması ve toplumsal davranışlarını uzun süre etkilememesi ilginçtir. Dolayısıyla bu hastalığa sahip olanlar, sorunlarını kişisel bir konu olarak görmekte ve başkalarından yıllarca gizleyebilmektedir. Gerçekten de, doktorların bildiğinden çok daha fazla insan saplantı nevrozunun bu türlerinden çekmektedir. Görünmez Mölusinem<a id="footnote7"></a><sup><a href="#bookmark17">7</a></sup> gibi, kendi gizli işlerine birkaç saat ayırdıktan sonra günün belli bir bölümünde sosyal görevlerini yerine getirebilmeleri bu gizlemeyi kolaylaştırır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Nevrotik törenlerle dini törendeki kutsal hareketler arasındaki benzerliklerin nerede yattığını görmek kolaydır: ihmal halinde ortaya çıkan vicdani rahatsızlıkta, diğer bütün eylemlerden tamamen tecrit edilmesinde (kesinti yasağının da gösterdiği gibi) ve her ayrıntısına gösterilen aşın dikkatte. Ama farklar da aynı ölçüde açıktır; ki birkaçı öylesine belirgindir ki karşılaştırmayı bir küfre dönüştürür: [nevrotik] törenlerdeki büyük bireysel değişkenliğin tersine, dini törenlerin sterotipik [birbirinin aynı olan] özelliği (dua etme, Doğuya<a id="footnote8"></a><sup><a href="#bookmark18">8</a></sup> dönme, vs.), ilkinin kişisel yapısının tersine İkincinin toplumsal yapısı ve her şeyden önemlisi de dini törenin ayrıntılarının tamamen anlamlı ve sembolik olmasma karşılık, nevrotik törenin aptalca ve anlanuz gözükmesi. Bu açıdan saplantılı bir nevroz, kişisel bir dinin yarı komik, yarı trajik bir karikatürüne karşılık gelir. Ama psikanalitik inceleme tekniğinin yardımıyla saplantılı eylemin gerçek anlamı kavrandığı zaman nevrotik ve dini törenler arasındaki işte bu en keskin farklar ortadan kalkar.<a id="footnote9"></a><sup><a href="#bookmark19">9</a></sup> Böyle bir inceleme sırasında saplantılı eylemlerin aptalca ve anlamsız görünümü tamamen ortadan kalkar ve bu kılığa bürünmelerinin nedeni açıklık kazanır. Saplantılı eylemlerin her ayrıntısı kesinlikle anlamlı olduğu, kişiliğin önemli eğilimlerine hizmet ettikleri ve hâlâ etkin olan yaşantıları ve duygu yüklü düşünceleri dile getirdikleri anlaşılır. Bunu da iki yoldan, yani doğrudan veya sembolik temsil yoluyla yaparlar; dolayısıyla tarihsel veya sembolik olarak yorumlanmalan gerekir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Açıklık kazandırmak için birkaç örnek vermem gerek. Psikanalitik bulgularla tanışık olan birisi için, saplantılı eylemlerde veya törenlerde temsil edilen şeylerin, hastanın en kişisel ve çoğunlukla da cinsel yaşantılarından kaynaklandığını öğrenmek şaşırtıcı olmayacaktır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">(a) Gözleme fırsatı bulduğum bir kız, yıkandıktan sonra lavaboyu baştan aşağı birkaç kez temizleme zorlanımı altındaydı. Bu törenin anlamı, şu özdeyişte yatmaktadır: “İyice temizlenene kadar kirli suyu atmayın.” Anlamı ise, çok düşkün olduğu kız kardeşini uyarmak ve daha iyi bir erkekle bir ilişki kuruncaya kadar yetersiz bulduğu kocasından boşanmasını önlemekti.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><span style="font-style: italic;">(b)</span> Kocasından ayrı yaşayan bir kadm, bir şey yerken, yediklerinin en iyi tarafım bırakma zorlanımı altındaydı: örneğin kızartma etin sadece dış kısmını alabiliyordu. Bu vazgeçiş, kökeniyle açıklık kazanıyordu. Kocasıyla evlilik ilişkisini reddettiği gün —yani, en güzelinden vazgeçtiği zaman— ortaya çıkmıştı.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">(e) Aynı hasta, sadece belli bir iskemleye oturabiliyor ve iskemleden zorlukla kalkabiliyordu. Evlilik yaşamının bazı ayrıntılarıyla ilgili olarak iskemle sadık kaldığı kocasını sembolize ediyordu. Zorlanımı açıklamasını şu cümlede bulmuştu: “İnsanın bir kez karar kıldığı bir şeyden (kocadan, iskemleden) ayrılması çok zor.”</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><span style="font-style: italic;">(d)</span> Bir dönemde özellikle belirgin ve anlamsız saplantılı bir hareketi tekrarlıyordu. Kendi odasından, ortasında bir masa bulunan başka bir odaya koşuyor, masa örtüsünü belli bir biçimde düzeltiyor ve zili çalarak hizmetçisini çağırıyor, bir angarya yükleyerek geri gönderiyordu. Bu zorlammı açıklamaya çalışınca, masa örtüsünün bir yerinde bir leke olduğunu ve örtüyü sürekli olarak hizmetçinin lekeyi görmesini garantileyecek şekilde düzelttiğini hatırladı. Sahnenin tamamı, evlilik yaşamındaki bir yaşantıyı canlandırıyordu. Gerdek gecesi kocası, pek alışılmadık olmayan bir sorun yaşar. İktidarsız olduğunu görür ve “gece boyunca” bir kez daha denemek için “defalarca kendi odasından gelinin odasına koşar.” Ertesi sabah yatakları yapan otel hizmetçisi karşısında utanacağını söyler ve bir şişe kırmızı mürekkep alarak çarşafa döker; ama bunu öyle acemice yapar ki kırmızı leke olmadık bir yerde durur. Dolayısıyla kadın, bu saplantılı törenle, gerdek gecesini temsil etmektedir. “Yemek ve yatak”<a id="footnote10"></a><sup><a href="#bookmark20">10</a></sup> evlilik bu ikisi arasında olur.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><span style="font-style: italic;">(e)</span> Başladığı başka bir zorlanımın da —vermeden önce her kağıt paranın seri numarasmı not etme— tarihsel olarak yorumlanması gerekti. Daha güvenilir başka bir erkek bulabildiği takdirde kocasını terk etmeye niyetli olduğu bir dönemde, bir kaplıcada tanıştığı bir erkeğin yaklaşımlarına izin verir; ancak adamın ciddi olup olmadığı konusunda kuşkuludur. Bir gün, bozuk para lazım olunca adamdan beş kronen bozmasını ister. Adam da parayı bozarak iri sikkeyi cebine atar ve şövalyece bir havayla, sikkeyi hep saklayacağım, çünkü onun eli değdiğini söyler. Sonraki buluşmalarında, niyetine inanabileceği konusunda ikna olmak istercesine adamdan beş kronen’lik parayı göstermesini istemeyi düşünür, ama bunu yapmaz, çünkü aynı değerdeki sikkeleri birbirinden ayırmak mümkün değildir. Dolayısıyla kuşkusu aynen kalır; ve eşdeğer diğer bütün paralardan ayırdedilmesini<span style="font-style: italic;">mümkün kılmak</span> için sahip olduğu her banknotun numarasını not etme zorlanımı geliştirir.<a id="footnote11"></a><a href="#bookmark21" style="vertical-align: super;">11</a><br />
  <br /></p>

  <p style="text-indent: 32px; text-align: justify; margin-top: 1.5em; margin-bottom: 1.5em; font-family: 'Times New Roman';"></p>

  <p style="text-indent: 32px; text-align: justify; margin-top: 1.5em; margin-bottom: 1.5em; font-family: 'Times New Roman';"></p>

  <p style="text-indent: 32px; text-align: justify; margin-top: 1.5em; margin-bottom: 1.5em; font-family: 'Times New Roman';"><sub>1 Nevroz teorisine ilişkin 1906’da yayımlanan kısa makalelerime bakın. [Sammlung<span style="text-indent: 2em;">kleiner Schrifien zur Neurosenlehre, Viyana, 1906. Bu cilt, 1893 ila 1906 arasında yayımlanan</span> <span style="text-indent: 2em;">ve üçü —Freud (1893a, 1895b ve 1906a)— bu dizide yer alan on dört makale</span> <span style="text-indent: 2em;">içermektedir.]<br />
  <br /></span></sub></p>

  <p style="text-indent: 26.66666603088379px; text-align: justify; margin-top: 1.5em; margin-bottom: 1.5em; font-family: 'Times New Roman';"><sub><span style="text-indent: 2em;">1 <span style="text-indent: 2em; vertical-align: sub;">[Almanca “Tisch und Bett” (“Masa ve yalafc”). Yasal ayrılma için kullanılan</span> <span style="text-indent: 2em; vertical-align: sub;">“separatio a mensa et tor o” (“masa ve yataktan ayrılma”) ifadesiyle karşılaştırın.]</span></span></sub></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Karşılaştığım çok sayıda olaydan seçilen bu birkaç örnek sadece, saplantılı eylemlerdeki her şeyin bir anlamı olduğu ve yorumlanabileceği savımı açıklamayı amaçlamaktadır. Aynı şey kesin anlamıyla törenler için de geçerlidir, ancak burada kanıtlama çok daha dolambaçlı bir sunu gerektirecektir. Saplantılı eylemlere ilişkin açıklamalarımızın, bizi dini düşünce alanından görünürde ne kadar uzaklaştırdığının farkındayım.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bir zorlamma boyun eğen kişinin, bunu anlamını —veya temel anlamını— anlamaksızm yapması, hastalığın koşullarından birisidir. Sadece psikanalitik tedavi çabalan sayesinde saplantılı eyleminin anlamının ve bununla birlikte onu bunu yapmaya zorlayan güdülerin bilincine varır. Saplantılı eylemin, <span style="font-style: italic;">bilinçdışı</span> güdüleri ve düşünceleri dile getirdiğini söyleyerek bu önemli gerçeği ifade ederiz. Burada dini uygulamalardan başka bir aynlış noktası daha buluyor gibiyiz; ama rahiplerin ve bilimsel araştırmacıların törenin —çoğunlukla sembolik olan— anlamını bilmelerine karşın, kural olarak sıradan dindar birey de dinsel töreni anlamına pek dikkat etmeksizin yapar. Ne var ki bütün dindarlarda kendilerini dini uygulamalara zorlayan güdüler bilinmez, ya da bilinçlerinde bunlarm yerine geçen başka güdülerle temsil edilir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Saplantılı eylemlerin analizi, nedenleri ve güdüleri konusunda halihazırda bize belli bir iç gözlem kazandırmıştır. Zorlanmalara ve yasaklara sahip kişinin, hakkında hiç bir şey bilmediği bir suçluluk duygusunun egemenliği altındaymış gibi davrandığını söyleyebiliriz; bu nedenle görünürdeki terim çelişkisine rağmen buna bilinçsiz bir suçluluk duygusu dememiz gerekir.<a id="footnote12"></a><sup><a href="#bookmark22">12</a></sup>Bu suçluluk duygusunun kaynağı bazı eski ruhsal olaylarda yatmaktadır, ama her yeni kışkırtmayla yeniden canlanır. Ayrıca, pusuda yatan bir beklentisel kaygı duygusu, cezalandırılma düşüncesi yoluyla iç kışkırtma algısıyla birleşen bir talihsizlik beklentisi yaratır. Törenin ilk oluştuğu dönemde hasta bir hastalıktan kaçınmak için şunu veya bunu yapması gerektiğinin hâlâ bilincindedir ve kural olarak beklenen hastalığın yapısmm farkındadır. Ama onun bilmediği şey, bu beklentisel kaygmın ortaya çıktığı ortamla yarattığı tehlike arasındaki her olayda gösterebileceğimiz bağlantıdır. Tören böylece <span style="font-style: italic;">bir savunma veya güvence eylemi, bir korunma önlemi</span> olarak başlar.<br />
  <br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><sub>1 [Freud bu olayı, yukarıda (d) kısmında anlatılan saplantılı eylemle ilgili olarak, Psikanalize <span style="text-indent: 2em;">Giriş Dersleri'nm (1916-17) 17. Dersinde tekrar ve uzun uzadıya ele almıştır.]</span></sub></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Saplantılı nevrotiklerin suçluluk duygusunun karşılığı, dindar insanlardaki özünde sefil birer günahkâr olduklarının itirafıdır; ve gündelik her hareketten önce, özellikle de kuraldışı her işten önce giriştikleri dini törenler (dua etmek gibi) savunmacı veya koruyucu önlem değerine sahip gibidir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Altında yatan temel olguyu dikkate aldığımız takdirde saplantı nevrozu mekanizması konusunda daha derin bir iç gözlem kazanırız. Bu her zaman için kişinin yapısmda bulunan, çocukluğunda dışavurumuna göz yumulan, ama daha sonra bastırmaya yenik düşen <span style="font-style: italic;">içgüdüsel bir dürtünün</span> (cinsel içgüdünün bir bileşeninin) <span style="font-style: italic;">bastırılmasıdır.</span> Bu içgüdünün bastırılma seyri içinde içgüdünün amaçlan konusunda özel bir <span style="font-style: italic;">titizlik</span> ortaya çıkar; ama bu ruhsal tepki oluşumu eminlik duygusu yaratmaz, bilinçdışmda pusuda yatan içgüdünün sürekli tehdidi altındadır. Bastırılan içgüdünün etkisi kışkırtma olarak hissedilir ve zaten bastırma sürecinde <span style="font-style: italic;">beklentisel</span> kaygı biçiminde gelecekte etkili olan bir kaygı yaratılır. Saplantı nevrozuna yol açan bastırma sürecinin, sadece kısmen başarılı olan ve giderek artan ölçüde başarısızlık tehdidinde bulunan bir süreç olarak değerlendirilmesi gerekir. Dolayısıyla bitmeyen bir çatışmayla kıyaslanabilir; içgüdünün ileri baskısını dengelemek için sürekli olarak yeni ruhsal çabalara ihtiyaç vardır.<a id="footnote13"></a><sup><a href="#bookmark23">13</a></sup> Bu nedenle tören ve saplantılı eylemler, kısmen kışkırtmaya karşı bir savunma, kısmen de beklenen hastalığa karşı bir koruma olarak ortaya çıkmaktadır. Koruyucu önlemler kışkırtmaya karşı kısa sürede yetersiz kalmakta; bunun üzerine kışkırtma yaratan ortamlardan uzak durma amacını güden yasaklar devreye girmektedir. Tıpkı bir fobinin histerik bir nöbetten kaçınmayı amaçlaması gibi, yasakların da saplantılı eylemlerin yerini aldığı görülecektir. Ayrıca, tıpkı Kilisedeki evlilik töreninin, inanan kişiye başka türlü günah olacak bir c<span style="text-decoration: underline;">ins</span>el haz hakkı vermesi gibi, tören de, henüz tamamen yasaklanmayan bir şeyin izin verildiği koşulların toplamını temsil eder. Benzer bütün duyguların olduğu gibi, saplantı nevrozunun bir başka tipik özelliği de, dışavurumlarının (saplantılı eylemler de dahil olmak üzere semptomlarının), ruhsal yapının savaş halindeki güçleri arasında bir uzlaşma olma koşulunu yerine getirmesidir. Bu nedenle bunlar, engellenmesi amaçlanan hazzı da mutlaka kısmen üretir; ve bastıran güçler kadar bastırılan içgüdüye de hizmet ederler. Gerçekten de hastalık ilerledikçe, başlangıçta çoğunlukla savunmanm devamıyla ilgili olan eylemler, içgüdünün çocuklukta dile gelmesini mümkün kılan ve daha sonra yasaklanan [doyum amaçlı] eylemlere giderek daha çok yaklaşır.<br />
  <br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><sub>1 <span style="text-indent: 2em;">[Burada “suçluluk duygusu” için kullanılan Almanca kelime “SchuIdbenusslseiri’dir</span> <span style="text-indent: 2em;">ve kelimesi kelimesine “suç bilinci” anlamına gelir. Öyle gözüküyor ki Freud’un sonraki</span> <span style="text-indent: 2em;">yazılarında —örneğin Ego ve Afin V. Bölümünde (1923b), ÖFD. 12— çok önemli</span> <span style="text-indent: 2em;">bir rol oynayan “bilinçsiz suçluluk duygusu” açıkça ilk kez burada ortaya konuyor.</span> <span style="text-indent: 2em;">“Mazoşizmde Ekonomik Soran” (1924c, ÖFD., 12) başlıklı makalesinde bilinçsiz</span> <span style="text-indent: 2em;">suçlulukla ahlaki mazoşizm arasında bir aynm yapıyor. Aynca Uygarlık ve Hoşnutsuzlukları’nm</span> <span style="text-indent: 2em;">VII ve VIII. Bölümlerine bakın (1930a), ÖFD., 13.]</span></sub></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bu durumun bazı yanları dini yaşam alanında da görülebilir. Dinin oluşumu da bazı içgüdüsel dürtülerin baskı altına alınmasına, bir yana itilmesine dayanıyor gibidir. Ne var ki bu içgüdüler, nevrozlarda olduğu gibi sadece cinsel içgüdünün bileşenleri değildir; genellikle cinsel bir bileşeni bulunsa da bunlar, bencilce, toplumsal açıdan zararlı içgüdülerdir. Şöyle veya böyle, sürekli kışkırtmayı izleyen suçluluk duygusu ve ihlali durumunda cezalandırılma korkusu kılığmdaki beklentisel kaygı, dini alanda, nevrozda olduğundan çok daha uzun bir süredir bildiğimiz bir olgudur. Belki de cinsel bileşenlerin de karışımı, ya da içgüdülerin genel özellikleri yüzünden, dini yaşamda da içgüdünün baskı altına alınmasının yetersiz ve sürekli bir süreç olduğu anlaşılır. Gerçekten de, dindar insanlar arasındaki günaha tam bir yöneliş nevrotiklerdekinden çok daha yaygındır; bu da saplantı nevrozunda karşılığı bulunan yeni bir dini etkinliğe, yani tövbe etmeye yol açar.<br />
  <br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><sub>1 [Bu pasaj, “Bilinçdışı” (1915e) başlıklı makalesinin (ÖFD., 12) IV. Bölümünde aynntılanyla <span style="text-indent: 2em;">geliştirilen “karşı-yükleme” (anticathexis) kavramının gelişimini şimdiden</span> <span style="text-indent: 2em;">gösteriyor.]</span></sub></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Törenlerinin, gündelik yaşamın küçük ayrıntılarıyla ilgili olduğunu ve bunlara bağlı aptalca düzenlemelerle ve kısıtlamalarla dile getirildiğini söyleyerek saplantı nevrozunun ilginç, aşağılayıcı yapısına dikkati çekmiştik. Rüyaların oluşumunda ilk kez tarafımca keşfedilen ve saplantı nevrozunun ruhsal süreçlerine egemen olan ruhsal <span style="font-style: italic;">yerdeğiştirme</span> mekanizmasını<a id="footnote14"></a><sup><a href="#bookmark24">14</a></sup>kavramadığımız sürece, klinik tablonun bu belirgin özelliğini anlayamayız. Saplantılı eylemlere ilişkin yukarıda verilen birkaç örnekten, içerdikleri sembolizmin ve ayrıntıların, asıl, önemli şeyden bunun yerini alan küçük, önemsiz şeye —örneğin bir kocadan iskemleye— yerdeğiştirme yoluyla gerçekleştiği açıktır. Klinik tablosunu giderek daha çok değiştiren ve sonunda' görünürde en önemsiz şeyleri en önemli ve acil şeylere dönüştüren, işte bu yerdeğiştirme eğilimidir. Ruhsal değerlerin aynı yönde yerdeğiştirmesine yönelik benzer bir eğilimin, din alanında da bulunduğu ve böylece dini uygulamadaki küçük törenlerin düzenli olarak temel şeylere dönüştüğü ve altta yatan düşünceleri bir yana ittiği inkar edilemez. Dinlerin, geriye dönük olarak çalışan ve başlangıçtaki değerler dengesinin yeniden kurulmasını amaçlayan reformlara tabi olmasının nedeni işte budur.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Nevrotik semptomlar olarak saplantılı eylemlerin sahip olduğu uzlaşma özelliği, dini törenlerde tespit edilmesi en zor olan özelliktir. Ama burada da dinin yasakladığı bütün eylemlerin —baskı altına aldığı içgüdülerin dışavurumlarının— ne kadar yaygın olarak yine din adına gerçekleştiğini göz önüne aldığınız zaman nevrozların bu özelliğini hatırlarsınız.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bu benzerlikler ve benzetmeler açısından saplantı nevrozunu, bir dinin oluşumunun patolojik karşılığı [eşdeğeri] olarak değerlendirip bu nevrozu bireysel bir din, dini ise evrensel bir saplantı nevrozu olarak tanımlayabiliriz. En temel benzerlik, altta yatan yapısal içgüdülerin baskı altına alınması; en temel fark ise nevrozlarda köken açısından sadece cinsel olmasına karşılık dinde bencilce kaynaklardan gelen bu içgüdülerin yapısında yatmasıdır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Egoya temel [birincil] haz verebilecek olan yapısal içgüdülerin düzenli olarak bastırılması, insan uygarlığının gelişim temellerinden birisini oluşturuyor gibidir.<a id="footnote15"></a><sup><a href="#bookmark25">15</a></sup> Bu içgüdüsel bastırma kısmen dinler tarafından uygulanır ve bireyden, içgüdüsel haz-lannı tannya feda etmesi istenir: “İntikamı ben alınm, dedi Tann.” Eski dinlerin gelişiminde, insanlığın “günah” diye vazgeçtiği birçok şeyin Tanrıya bırakıldığını ve onun adına izin verildiğini, böylece insanın kötü ve toplumsal açıdan zararlı içgüdülerin Tannya devrederek kendini bunların egemenliğinden kurtardığını görmek mümkündür. Bu eski tanrılara her türlü insan özelliğinin ve bunlardan kaynaklanan kötülüklerin sınırsız ölçüde atfedilmesi kesinlikle rastlantı değildir. Buna rağmen insanın kutsal örneğe bakarak kendi günahlarını haklı çıkarmasına izin verilmemesi de bir çelişki değil.<br />
  <br /></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><sup>1 <span style="text-indent: 2em;">[Bu görüş, “uygar” cinsel ahlak özerine yazdığı bir denemede açıklanmıştır (1908d),</span> <span style="text-indent: 2em;">ÖFD. 13.]<br /></span><span style="text-indent: 2em;"><br />
  <b>VİYANA,</b></span> <b><span style="text-indent: 2em; font-style: italic;">Şubat</span> <span style="text-indent: 2em;">1907</span></b></sup></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><span style="font-weight: bold;">TOTEM VE TABU Vahşilerle Nevrotiklerin Ruhsal Yaşamları Arasındaki Bazı Ortak Noktalar</span> (1913 <span style="font-weight: bold;">[</span>1912<span style="font-weight: bold;">-</span>13<span style="font-weight: bold;">])</span></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><a id="bookmark26"></a><span style="font-weight: bold;"><a id="bookmark27"></a>EDİTÖRLÜK NOTU</span></p>

  <p style="text-indent: 1.5em; text-align: center; margin-top: 1.5em; margin-bottom: 1.5em;"><b>(A) ALMANCA BASIMLAR:</b></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1912 I-II. Kısımlar, <span style="font-style: italic;">Imago,</span> 1 (1), 17-33; (3), 213-27; (4), 30133. (“Über einige Überinstmmungen im Seelenleben der Wilden und der Neurotiker” [“Vahşilerle Nevrotiklerin Ruhsal Yaşamlan Arasındaki Bazı Ortak Noktalar”] başlığıyla.)</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1913 III-IV. Kısımlar, <span style="font-style: italic;">Imago,</span> 2 (1), 1-21; (4), 357-408. (Aynı başlık.)</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1913 <span style="font-style: italic;">Totem und Tabu</span> başlığıyla, Leipzig ve Viyana: Heller. (1920 2. basım, Leipzig, Viyana ve Zürih: Intemationaler Psychoanalytischer Verlag; 1922, 3. bas.; 1934, 5. bas.) 1924<span style="font-style: italic;">Gesammelte Schriften,</span> 10,3-194.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1940 <span style="font-style: italic;">Gesammelte Werke,</span> 9, 1-205.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">“Vorrede zur hebrâischen Ausgabe von Totem und Tabu”</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1934 <span style="font-style: italic;">Gesammelte Schriften,</span> 12,385.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1940 <span style="font-style: italic;">Gesammelte Werke,</span> 14, 569.</p>

  <p style="text-indent: 1.5em; text-align: center; margin-top: 1.5em; margin-bottom: 1.5em;"><b>(B) İNGİLİZCE BASIMLAR:</b></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;"><span style="font-style: italic;">Totem and Taboo</span></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1918 New York: Moffat, Yard. (1919, Londra: Routledge.)</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">(Çev. A. A. Brill.)</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1938 Londra ve New York: Penguin Books. (Aynı çevirmen.)</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1950 Londra: Routledge and Kegan Paul. (“İbrani’ce Çeviriye Giriş” de dahil.) (Çev. James Strachey.)</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">1953 <span style="font-style: italic;">Standard Edition,</span> 13, xv, 1-161. (1950 çevirisinin biraz düzeltilmiş versiyonu.)</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Mevcut basım, bazı editörlük değişiklikleriyle birlikte <span style="font-style: italic;">Standard Edition'</span>dan alınmıştır.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Freud, önsözünde bu makaleleri yazma konusundaki ilk özendirici unsurun Wundt ve Jung’un çalışmalan olduğunu söylüyor. Aslında sosyal antropolojiye duyduğu ilginin çok daha ileri düzeyde olduğuna kuşku yok. Fliess yazışmasında (1950a) arkeoloji ve tarih öncesi incelemelerine yönelik uzun süreli ilgisinin yani sıra, antropolojik konulara ve psikanalizin bu noktalara tuttuğu ışığa ilişkin bir dizi özel gönderme söz konusudur. Örneğin N Taslağında (31 Mayıs 1897) “ensest korkusunu” tartışırken, uygarlığın gelişimiyle içgüdülerin baskı altına alınması arasındaki ilişkiye' değinir; bu, “‘Uygar’ Cinsel Ahlak” (1908d) başlıklı makalesinde <span style="font-style: italic;">(ÖFD.,</span> 12) ve çok daha sonra <span style="font-style: italic;">Uygarlık ve Hoşnutsuzlukları'nda.</span> (1930a, <span style="font-style: italic;">ÖFD.,</span> 12) tekrar ve daha ayrıntılı ele aldığı bir konudur. Yine 78 nolu mektubunda (12 Aralık 1897) şöyle yazıyor: “iç-ruhsal <span style="text-indent: 2em;">[endophysic] mitlerin’ neler olduğunu düşünebiliyor musun? Ruhsal çabalarımın en son ürünü. Kişinin kendi ruhsal aygıtını belli belirsiz algılaması, doğal olarak dışarıya ve tipik olarak da geleceğe ve bunun da ötesindeki dünyaya yansıtılan düşünce yanılsamalarını kamçılıyor. Ölümsüzlük, intikam, ölümden sonraki yaşam: bütün bunlar, kendi ruhumuzun yansımaları... psiko-mitoloji.” Ve 144 nolu mektupta (4 Temmuz 1901): “İngilizlerin, Girit’teki (Knossos) eski bir saray kazısında gerçek Minos labirenti olduğunu söyledikleri bir şey ortaya çıkardıklarını okudun mu? Öyle gözüküyor ki Zeus başlangıçta bir boğaymış. Perslilerin yüceltmesinden önce bizim Tannmıza da bir boğa olarak tapılmış gibi gözüküyor. Bu da henüz yazıya dökülemeyecek olan her türden düşünceyi besliyor.” Son olarak,</span> <span style="text-indent: 2em; font-style: italic;">Rüyaların Yorumu'mm</span> <span style="text-indent: 2em;">(1900a,</span> <span style="text-indent: 2em; font-style: italic;">ÖFD.,</span> <span style="text-indent: 2em;">4-5) ilk basımındaki bir dipnotta monarşinin, aile babasının toplumsal konumundan kaynaklandığını ima ettiğini belirtmekte yarar var.</span></p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Ama Freud’un sosyal antropolojiye katkısındaki temel öğeler ilk kez bu çalışmada, özellikle de dördüncü denemede ortaya çıkıyor; bu deneme, ilkel kabile ve ilk babayı öldürme hipotezini içermekte ve sonraki toplumsal ve kültürel kurumlann hemen tamamının kökenini bunlara bağlayan teorisinin ayrıntılarını vermektedir. Freud’un kendisi de hem içeriği hem de biçimi açısından bu son denemeye çok büyük bir değer veriyordu. Çevirmenine, muhtemelen 1921’de, bunu yazılı en iyi eseri olarak değerlendirdiğini söylemiştir. Gerçekten de kitap yaşamında onun için gözde eseri olarak kalmış ve sürekli hatırlamıştır. 1929’da şunları yazan Thomas Mann da Freud’un bu görüşüne katılmaktadır: “Sigmund Freud’un cesur ve devrimci katkılarından beni en çok hangisinin etkilediği ve adi anıldığında hangi edebi çalışmasının aklıma geldiği sorulacak olursa, cevabım tereddütsüz <span style="font-style: italic;">Totem ve Tabu</span> olacaktır ... Bunun, Freud’un en yetkin sanatçı yeteneğine sahip ürünlerinden birisi olduğuna kuşku yok; hem tasarımı hem de edebi tarzı açısından en güzel edebi deneme örnekleriyle kıyaslanabilir edebi bir şaheserdir.”</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bu denemelerin yazılış süreci konusunda epeyce bilgi sahibiyiz; bunun ayrıntıları Jones’un Freud biyografisinin (1955) ikinci cildinde bulunabilir. Freud, çalışmanın hazırlıklarına, özellikle de konuya ilişkin çok sayıda kaynağı okumaya ta 1910’larda başlıyor. Denemeler bir ciltte toplanıncaya kadar kullanmasa da, “<span style="font-style: italic;">Totem ve Tabu"</span> başlığını ta Ağustos 1911’ de düşündüğü açıktır. İlk deneme 1912 Ocak ortalarında bitmiş, izleyen Mart ayında <span style="font-style: italic;">Imago'</span>da yayımlanmış ve kısmen özetlenerek, kısa bir süre sonra Viyana’daki haftalık dergi <span style="font-style: italic;">Pan'An</span> (11 ve 18 Nisan 1912) ve <span style="font-style: italic;">Neues Wiener Journal</span> adlı günlük bir ga-zetede (18 Nisan) yayımlanmıştır. İkinci deneme 15 Mayıs 1912 tarihinde Viyana Psikanaliz Demeği toplantısında üç saat süren bir konuşmada sunulmuştur. Üçüncü ve dördüncü denemelerse aynı demeğin sırasıyla 15 Ocak ve 4 Haziran 1913 tarihlerindeki toplantılarında sunulmuştur.</p>

  <h3 id="sigil_toc_id_9" style="text-align: center;"><a id="bookmark28"></a><a id="bookmark29"></a>ÖNSÖZ</h3>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">AşağidakI dört deneme ilk önce benim yönetimim altında yayınlanan <span style="font-style: italic;">Imago</span> dergisinin ilk iki sayısında (elinizdeki kitabın başlığıyla) yayımlanmıştır. Bu denemeler, psikanalitik bakış a-çısmı ve bulgularını sosyal psikolojinin bazı çözülmemiş sorunlarına uygulamaya yönelik ilk girişimlerime karşılık gelir. Bunlar, bir yandan analitik <span style="font-style: italic;">olmayan</span> psikolojinin hipotezlerini ve çalışma yöntemlerini aynı amaçla kullanan Wilhelm Wundt’un kapsamlı çalışmasına, öte yandan da tersine bireysel psikolojinin sorunlarını sosyal psikolojiden elde edilen malzemenin yardımıyla çözmeye çalışan Zürih psikanaliz ekolünün yazılarına yöntembilimsel [metodolojik] bir karşıtlık oluşturur. (Bkz. Jung, 1912 ve 1913.) Kendi denemelerimi yazma konusunda ilk teşvik unsurunu bu iki kaynaktan aldığımı rahatlıkla itiraf edebilirim.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bu çalışmaların eksikliklerinin tam anlamıyla bilincindeyim. Öncü çalışmanın tipik özelliği olan eksiklikleri belirtmeme gerek yok; ancak diğerleri bir açıklamaya ihtiyaç duyuyor. Elinizdeki dört deneme, oldukça geniş bir eğitimli okur kitlesinin ilgisini kamçılamayı hedefliyor, ama aslında psikanalizin temel yapısına yabancı olmayan birkaç kişi dışında anlaşılıp takdir edilmesi çok zordur. Bu denemeler, bir yandan sosyal antropoloji, filoloji ve folklor gibi konularda araştırma yapan insanlarla, öte yandan psikanalistler arasındaki boşluğa köprü olmayı amaçlamaktadır. Ama her bir tarafa, eksik olduğu şeyi (birinin yeni psikolojik teknik konusunda yeterli bilgiler almasını, ya da diğerinin ele alınmayı bekleyen malzemeyi yeterince kavramasını) sağlayamaz. Bu nedenle her iki tarafın da ilgisini çekmekle ve tarafları, aralarındaki işbirliğinin araştırma açısından mutlaka yararlı olacağına inandırmakla yetinmek gerekiyor.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Kitabın başlığını oluşturan iki ana temanın <span style="font-style: italic;">—Totem ve Tabuların</span>— aynı şekilde ele alınmadığı görülecektir. Tabuların analizi, sorunun çözümüne yönelik kesin ve kapsamlı bir girişim olarak ortaya konmuştur. Totemizm incelemesi ise “burada psikanalizin totem sorununun açıklanmasına şimdilik yapabileceği katkılara” değinmekten öte geçemez. Bu fark, tabuların aramızda hâlâ yaşıyor olması gerçeğiyle ilgilidir. Negatif biçimiyle ifade edilmelerine ve başka bir konuya yönelik olmalarına karşın bunlar, ruhsal yapılarıyla Kant’ın zorlanımh tarzda işleyen ve bilinçli her türlü güdüyü reddeden “kategorik zo-runluluklar”ından farklı değildir. Tersine totemizm, çağdaş duygularımıza yabancı bir şeydir, uzun zaman önce terk edilen ve yerine yenileri konan dini-toplumsal bir kurumdur. Totemizmden geriye, bugünün uygar halklarının dinlerindeki, gelenek ve göreneklerindeki çok küçük izler kalmıştır ve bugün bile egemen olduğu ırklar arasında bile kapsamlı değişmelere tabidir. insanlık tarihindeki toplumsal ve teknolojik gelişmeler totemi tabulardan çok daha fazla etkilemiştir.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bu ciltte, çocukluktaki kalıntılarına —çocukların gelişim seyrinde ortaya çıkan ipuçlarına— dayanarak totemizmin özgün [ilk] anlamını çıkarmaya çalışacağız. Totemlerle tabular arasındaki yakın ilişki, bu sayfalarda sunulan hipotez doğrultusunda ileri bir adım daha atmamızı sağlar; sonuçta bu hipotez çok imkansız bir görünüm kazanacak olursa bu, yeniden kurulması [tasarlanması] o kadar zor olan gerçekliğe şu veya bu ölçüde yaklaşmadığı anlamına gelmez.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">ROMA, <span style="font-style: italic;">Eylül 1913</span></p>

  <h2 id="sigil_toc_id_10" style="text-align: center;"><a id="bookmark30"></a><a id="bookmark31"></a>İBRANİCE ÇEVİRİSİNE ÖNSÖZ</h2>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Bu kItabi [İbrani’ce çevirisini] okuyan hiçbir okur kendini, kutsal yazı dilini bilmeyen, atalarının dinine —ve diğer bütün dinlere— yabancılaşan ve milliyetçi idealleri paylaşamayan, ama öte yandan da kendi halkını asla inkar etmeyen, temel doğasında bir Yahudi olduğunu hisseden ve bu doğayı değiştirmek gibi bir arzusu bulunmayan yazarın duygusal konumuna koyamaz. “Halkının bütün bu ortak özelliklerini terk ettiğin için, sende Yahudilikten geriye kalan ne?” diye sorulacak olursa, şöyle cevap veririm: “Çok şey, belki de özü.” Bu özü açıkça dile getiremem; ama bilimsel kafanın bir gün bu öze de ulaşacağına kuşku yok.</p>

  <p style="text-indent: 1.5em; text-align: justify; margin-top: 1.5em; margin-bottom: 1.5em;">Dolayısıyla kitaplarımdan birisinin —dahası, dinin kökenlerini inceleyen, ama Yahudi bakış açısını benimsemeyen ve Yahudiliğe istisna tanımayan bir kitabımın— İbrani’ce diline çevrilmesi ve bu tarihsel dilin yaşayan dil olduğu okurlara ulaştırılması benim için oldukça özel bir deneyimdir. Öte yandan önyargısız bilimin yeni Yahudilik ruhuna yabancı kalamayacağı inancına okurların da katılacağını ümit ediyorum.</p>

  <p><span style="text-align: justify; text-indent: 1.5em;">VİYANA,</span> <span style="text-align: justify; text-indent: 1.5em; font-style: italic;">Aralık</span> <span style="text-align: justify; text-indent: 1.5em;">1930</span></p>
</body>
</html>
