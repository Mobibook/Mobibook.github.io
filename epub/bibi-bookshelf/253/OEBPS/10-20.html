<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-20.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-20.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-20">Sigara</p>
				<p class="paragraf para-style-override-17"><span class="char-style-override-1">C</span>eplerini karıştırdı. Bir türlü çakmağını bulamıyordu genç çocuk. Yoldan geçen bir adama sordu. Elinde yanan sigarayı uzattı adam. Yaktı sigarasını. Eliyle teşekkür edip birkaç adım atmışken, Mavi ondan istedi ateşini. Uzattı sigarayı, yaktı Mavi. Birkaç nefes çekti ardı ardına. Her parmağında farklı renk oje vardı. Sevgilisi sürmüştü, o çok sevdiği filmi onuncu kez izlerken. Yarısını içip kalanını yere attı sigaranın. Yürümeye devam etti Mavi. Yanından geçen Sarı’ya baktı yarım saniye. Durdu, geriye baktı.</p>
				<p class="paragraf">Ceplerini karıştırıp sigarasını çıkardı Sarı.</p>
				<p class="paragraf">Yerde hâlâ yanan sigarayı alıp sigarasını yaktı. Sırtı dönüktü Mavi’ye. Mavi yakın hissetti kendini. Gidip konuşmak, ona dokunmak istedi. Ama yapmadı, orada dikilmeye devam etti. Birkaç saniye sonra arkasını döndü Sarı. Mavi’ye baktı. “Teşekkür ederim” dedi uzaktan sadece ağzını oynatarak. Ne yapacağını bilemedi Mavi.</p>
				<p class="paragraf">Gülümsemeyle utanma arası bir şey saçmaladı.</p>
				<p class="paragraf">Caddeden geçen bir arabaya takıldı gözü. Dün gece çok sarhoşken kendini kaybedip barın ortasına kusmuştu. Kusarken dinlediği şarkı çalıyordu arabada. Sarı’yı hatırladı tekrar, çevirdi kafasını.</p>
				<p class="paragraf">Gitmişti.</p>
				<p class="paragraf">Kaldırımda yanan iki sigara vardı şimdi.</p>
				<p class="paragraf">Mavi o an çok şey anlamadı. Sadece birkaç gün sonra Sarı, ağzından kan gelirken onun kucağına yatacak ve kulağına hayatı boyunca unutmayacağı bir cümle fısıldayacaktı.</p>
				<p class="paragraf">Gözlerinin rengi donduğunda Sarı’nın dudaklarından öpecek, ayağa kalkacak, ağlayarak onu unutacaktı.</p>
				<p class="paragraf">Sarı’nın kanı çenesine bulaşacak ama o silmeyecekti.</p>
				<p class="paragraf">Şimdi evine gidip duş alacak, daha yaşanmamış olandan korkmayacaktı.</p>
			</div>
		</div>
	</body>
</html>