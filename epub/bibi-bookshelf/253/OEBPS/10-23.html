<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-23.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-23.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-23">30 Faktör</p>
				<p class="paragraf para-style-override-17"><span class="char-style-override-1">E</span>limi tuttu Kırmızı, içindeki her neyse bana aktı.</p>
				<p class="paragraf para-style-override-17">Her hücreme uğradı, kendine yer aradı.</p>
				<p class="paragraf para-style-override-17">Beynimin ulaşılamayan bir parçasını buldu sonra.</p>
				<p class="paragraf">Kullanılmamış tozlu bir oda, temizledi, duvarlara biriken anıları astı.</p>
				<p class="paragraf">Milyonlarca öpücükle süsledi, fotoğrafları ciltledi.</p>
				<p class="paragraf">Gözyaşı dolu akvaryumda hayalleri besledi.</p>
				<p class="paragraf">Sonra bir gün uyandığımda yoktu. Fotoğraflarla öpücükleri götürmüş, beslediği hayaller ölmüş.</p>
				<p class="paragraf">Akvaryum taştı, odayı doldurdu, ölü hayaller her yanıma dokundu. Perdeleri çekili ufak pencereden ışık girdi. Boşta salınan hayaller birbirleriyle birleşip ufaldılar. Ben tamamen yok olduklarını düşündüğümde minik bir parıltı gördüm.</p>
				<p class="paragraf">Karanlık suyun ortasında giderek büyüdü, ayakları, elleri oluştu.</p>
				<p class="paragraf">Yaklaşıp öptüm dudaklarımdan büyük olmayan göbeğini. Odanın suyu boşaldı, gözlerini açtı, Sarı saçları uzadı. Mavi gözleri Yeşile döndü.</p>
				<p class="paragraf">Bu ufak güzel kız boynuma sarıldı, ilk cümlesini kulağıma fısıldadı, “Bırakma beni.”</p>
				<p class="paragraf">“Sen aslında yoksun” diyemedim.</p>
				<p class="paragraf">Yağmur altında izlediğim gökdelen inşaatı kadar gerçekti. Duran yağmurun ardından dev vinçlerin arasında gökyüzüne yükselen gökkuşağı kadar gerçekti.</p>
				<p class="paragraf">Acı içinde, mutsuz, yalnız, terk edilmiş, öldürülmüş binlercesini yaşatıyorum beynimde.</p>
				<p class="paragraf">Hepsi mutlu, hepsini anlamaya çalışan biri var artık.</p>
				<p class="paragraf">Gözlerine bakarken “Sen yoksun” diyemezdim. “Bekle” dedim. “Ben anneni bulmaya gidiyorum.”</p>
				<p class="paragraf">Bir tarafı Sarı, bir tarafı Pembe çarşafının. O Sarı olanı seviyor. Yatırdım yatağına, sarılıp öptüm, ben yokken sıkılmasın diye dünyanın tüm pamuk helvalarını, tüm melek kostümlerini, tüm çiçeklerini, tüm arılarını, karıncalarını, renklerini, çimenlerini, bulutlarını ve en sonunda Dünya’da tutunamamış, korkuyla bir sokağın köşesinde saklanan, küfredilmiş, üstüne tükürülmüş, aşağılanmış halde bulduğum, elimi uzattığım, beynime taşıyıp koruduğum</p>
				<p class="paragraf">başkalarının parçalanmış hayallerini de yanına bıraktım.</p>
				<p class="paragraf">Kızım, aşkım, ruhum, meleğim.</p>
				<p class="paragraf">Annen girecek bir gün bu kapıdan, o seni değil beni terk etmişti. Kızma sakın, geçen yıllar için pişman etme onu.</p>
				<p class="paragraf">Bu dünya karşılığında hiçbir şey vermese de sen herkese sevgini ver. Yine de yaşatmazlarsa seni, korkma senin hayallerini de bulup sahiplenecekler var.</p>
				<p class="paragraf">Onlar, benim türüm, her seferinde yeniden hep var olacaklar.</p>
				<p class="paragraf">Unutma.</p>
			</div>
		</div>
	</body>
</html>