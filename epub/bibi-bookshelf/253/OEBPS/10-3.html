<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-3.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-3.html" xml:lang="en-GB">
			<div class="Basic-Text-Frame">
				<p class="split" xml:lang="tr-TR"/>
				<p class="anabaslik" id="toc_marker-4" xml:lang="tr-TR">Adadağlar</p>
				<p class="paragraf para-style-override-17" xml:lang="tr-TR"><span class="char-style-override-1">D</span>eniz çekilmiş. Sahilden adalar birer dağ gibi görünüyor. Denizin olduğu yer çamurdan bir vadi artık, kilometrelerce uzun, derin. Sarı çamurun ortasında, dipte. Bulutlar birleşiyor gökyüzünde, kaldırıp kafasını bakıyor Sarı. Avuçları yukarı dönük, ellerini iki yanına açıyor. “Yağ” diyor. Balıklar çamurda can çekişiyor. Bir kuyunun dibinde gibi, çamur yavaşça ona akıyor. Ama o olduğu yerde batmadan kalıyor. Bacaklarını yalayıp onun da altına akıyor çamur. Ayakları hiçbir şeye basmıyor. Bu dev çamur vadisinin dibinde parlıyor Sarı.</p>
				<p class="paragraf" xml:lang="tr-TR">Bulutlar kararıyor, büyüyor.</p>
				<p class="paragraf" xml:lang="tr-TR">Rüzgârda önünden bir fotoğraf geçiyor, havada birkaç kere kıvrılıp önünde duruyor. Görünce daha çok istiyor, bağırıyor: “Yağ!” Fotoğraf havada donuk. Kırmızı ona bakıyor, gözlerini kapıyor Sarı. Belli belirsiz hareket eden dudaklarının arasından bir fısıltıyla söylüyor, “Gitme Kırmızı.” Gözlerinde birikiyor yaş. Derin bir nefes alıp gözkapaklarını açıyor.</p>
				<p class="paragraf" xml:lang="tr-TR">Elektrik verilmiş gibi kalbine batıyor anıları. Her biri için birer yıldırım çakıyor yukarıda. Binlercesi öylesine aydınlatıyor ki vadiyi, çamurun altında olmalarına rağmen gözleri köreriyor balıkların.</p>
				<p class="paragraf" xml:lang="tr-TR">Elini uzatıyor öne doğru Sarı, sanki biri tutacakmış gibi. Yaş gözünden taşıyor artık, gök suyu bırakıyor. Milyarlarca ton su dağılmadan yere doğru yaklaşıyor.</p>
			</div>
		</div>
	</body>
</html>