<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-7.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-7.html" xml:lang="en-GB">
			<div class="Basic-Text-Frame">
				<p class="split" xml:lang="tr-TR"/>
				<p class="anabaslik" id="toc_marker-8" xml:lang="tr-TR">Kanın Keşfinden Önce</p>
				<p class="paragraf para-style-override-17" xml:lang="tr-TR"><span class="char-style-override-1">B</span>eşer şeritli çift yönlü bir otoban, hiç araba geçmiyor. Yol kenarındaki ağaçlar kurumuş.</p>
				<p class="paragraf para-style-override-17" xml:lang="tr-TR">Yürüyor Sarı, güneşin altında, çıplak.</p>
				<p class="paragraf para-style-override-17" xml:lang="tr-TR">Kurumuş yapraklar çıtırdıyor ayaklarının altında.</p>
				<p class="paragraf" xml:lang="tr-TR">Omuzları kızarmış. Ellerinin tırnakları dökülüyor birer birer.</p>
				<p class="paragraf" xml:lang="tr-TR">İki parmağının arasında bir iğne tutuyor. Dizlerinin üstüne çöküyor, yaralı dizlerine batıyor asfalt. Güneşi karşısına alıp kaldırıyor kafasını, ellerini iki yana açıyor, güneşi kucaklıyor sanki. Birer saman kâğıt gibi soyulup dökülüyor derisi, her kat başka bir renk kâğıt, yola saçılıyor. İğneyi gözünün önüne getiriyor. Bıraktığında iğne havada sabit kalıyor. Kapıyor gözlerini, yavaşça yaklaşıyor iğneye, gözkapağına battığını hissedince duruyor, derin bir nefes çekip yavaşça üflerken itiyor kendini iğneye.</p>
				<p class="paragraf" xml:lang="tr-TR">İğne göz çukurunu bitirip kemiğe dokunduğunda duruyor, iki metalin birbirine sürtmesi gibi. “Bitti” diyor Sarı; itiyor kendini son kez iğneye. İçi kan dolu bir balon gibi patlıyor.</p>
				<p class="paragraf" xml:lang="tr-TR">Ağaçların, yaprakların, sayfaların üzerine mürekkep yağıyor.</p>
			</div>
		</div>
	</body>
</html>