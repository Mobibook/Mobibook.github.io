<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-13.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-13.html" xml:lang="en-GB">
			<div class="Basic-Text-Frame">
				<p class="split" xml:lang="tr-TR"/>
				<p class="anabaslik" id="toc_marker-14" xml:lang="tr-TR">10</p>
				<p class="paragraf para-style-override-17" xml:lang="tr-TR"><span class="char-style-override-1">Y</span>eni yıl yaklaşıyor. Meydanlarda, barlarda, evlerinde, herkes yeni yılı bekliyor. İnsanlar belki eskiden kurtuldukları için mutlular. Bu düzenin eskiye tahammülü yok. Sadece geçen yıl da değil. Geçen güne, geçen dakikaya bile tahammülü yok. Şu an mutlu olanlar bile yarın bu anı düşünüp rahatsız olacaklar. Umutları sadece gelecek hayallerinde. Yaşananların anlamı yok. Her şey yaşanmamış gelecek için. Bazıları, çok azı bu anın gerisinde hayat biriktiriyor.</p>
				<p class="paragraf" xml:lang="tr-TR">Biri karar verdi.</p>
				<p class="paragraf" xml:lang="tr-TR">Gökdelen inşaatlarından birinde, bir adam vinç basamaklarını çıkıyor. Yüksekten korktuğunu görebiliyorum. Kolları titriyor. Sakin kalmaya çalışıyor ama başaramıyor. Vincin ucunda yanıp sönen ışığa odaklanıyor. Çıkmaya devam ediyor. Tepeye geldiğinde kabinin kilitli olduğunu fark ediyor. Merdivenlerin dışına çıkıp kabine tırmanmalı dışarıdan. O an inmek geçiyor içinden ama onu da yapamaz. Cesaretini topluyor, demirlerin dışına çıkıyor. Elleriyle sıkıca tutuyor üst demirleri, kendini çekiyor yukarıya, ayakları boşta kalıyor bir süre. Kabinin yanına çıktığında titriyor her yeri, bacaklarını hissetmiyor korkudan.</p>
				<p class="paragraf" xml:lang="tr-TR">Yüksekliği unutmaya çalışıyor.</p>
				<p class="paragraf" xml:lang="tr-TR">İstemeden de olsa aşağıya göz atıyor bazen. Öyle yüksekte ki, tekrar o basamakları inmesi mümkün değil. Düşüncesi bile korkutuyor onu. Dev bir karanlık var aşağıda. Şehre bakıyor. Onlarca yerden gökyüzüne ışıklar tutuluyor. Gece gökkuşağı gibi, rengarenk gökyüzü. Sırt çantasını kucağına alıp açıyor. Biraz su içip ufak el fenerini çıkartıyor içinden. Ayağa kalkmaya çalıştığında bacakları boşalıyor, dizlerinin üstüne çöküyor. Vincin ucuna yürüyecek, yavaşça nefes alıp veriyor dikkatle. Fazla oksijen başını döndürür, biliyor. Ayağa kalkıyor. Feneri dişlerini arasına koyuyor.</p>
				<p class="paragraf" xml:lang="tr-TR">Bebek adımlarıyla yürümeye başlıyor.</p>
				<p class="paragraf" xml:lang="tr-TR">Sağlı sollu demirleri sıkıca kavrıyor elleriyle. Hiç bırakmadan ellerini sürüyerek ilerliyor. Bastığı metal plakalar çıtırdadıkça gözlerini kapatıyor sıkıca. Sonra yine yavaşça açıp devam ediyor. Köpeklerin kokusunu aldığı hormonu düşünüyor. Adı bir türlü aklına gelmiyor, “Şehrin her yerinden kokumu duyuyorlardır şimdi” diye geçiyor aklından Sarı’nın. Uca iki metre kala duruyor. Ne oturabiliyor, ne de ellerini bırakabiliyor Sarı. Kilitleniyor orada.</p>
				<p class="paragraf" xml:lang="tr-TR">Tam o sırada, şehri dinlemediğini fark ediyor. Fark edince sesler yükselmeye başlıyor. İnsan seslerini bile ayırabiliyor dikkat ettikçe. Bildiği şarkılardan birini duyduğunu sanıyor. Mırıldanıyor önce, yavaşça yükseliyor sesi. Şarkıyı söyledikçe korkusu azalıyor. Boynundaki damarlar şişiyor bağırırken Sarı. Duruyor sonra. Sanki içindeki tüm korku buharlaşmış gibi. Ellerini bırakıp hızla üç adım atıyor vincin ucuna. Parmak uçları boşta kalınca duruyor. Ama korkmuyor. Vücudundaki birkaç kasın refleksiyle bile düşebilir oradan, biliyor. Korkmayı reddediyor. Oturuyor vincin ucuna. Bacakları sallanıyor boşlukta.</p>
				<p class="paragraf" xml:lang="tr-TR">Sıcak bir güneş hayal ediyor. Ayaklarının birkaç metre altında da parlayan bir deniz. Akdeniz olsun diye geçiyor aklından, ince kum olsun. Teni açık olduğundan hemen kızarır Sarı. Güneş yağı kokusunu düşününce ısınıyor o rüzgârda içi.</p>
				<p class="paragraf" xml:lang="tr-TR">Ona doğru koşan Kırmızı’yı hayal ediyor kumsalda. Ayaklarının arkasında kumlar saçılıyor koşarken. Gözleri parlıyor, ağlamaklı Kırmızı. Karşıdan sert bir rüzgâr esiyor vincin üstünde, duruyor bir anda hayal. Sonra kasılan bacak kaslarını zorlayarak devam ediyor koşmaya kumsalda, Kırmızı tekrar beliriyor.</p>
				<p class="paragraf" xml:lang="tr-TR">Sarılıyorlar. Onlarca yıldır özlüyorlarmış gibi. Öpüştüklerinde bilinen zaman donuyor. Öyle güzel bir fotoğraf ki, martılar tepesinde Kırmızı’nın. Her şey hareketsiz olsa da sağ gözünden bir damla yaş akıyor. Kuma çarpmadan avucunun içiyle yakalıyor Sarı damlayı. Beraber iskeleye yürüyorlar. Oturuyorlar uca. Geri sayım başlıyor. Yeni yıl on saniye uzakta. Tüm şehir sayıyor. Her saniyede, Sarı’nın beyninde bir başka hayal parçalanıyor.</p>
				<p class="paragraf" xml:lang="tr-TR"/>
				<p class="paragraf" xml:lang="tr-TR"/>
				<p class="paragraf" xml:lang="tr-TR"/>
				<p class="paragraf" xml:lang="tr-TR"/>
				<p class="paragraf" xml:lang="tr-TR"/>
				<p class="paragraf" xml:lang="tr-TR"/>
				<p class="paragraf" xml:lang="tr-TR"/>
				<p class="paragraf" xml:lang="tr-TR"/>
				<p class="paragraf" xml:lang="tr-TR"/>
				<p class="paragraf" xml:lang="tr-TR"/>
			</div>
		</div>
	</body>
</html>