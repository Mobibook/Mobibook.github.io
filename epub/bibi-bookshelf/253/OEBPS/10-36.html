<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-36.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-36.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-36">Kaç</p>
				<p class="paragraf para-style-override-17"><span class="char-style-override-1">S</span>oğuktan donmak üzere olan parmaklarına baktı Sarı. “Git buradan” diye bağırdı Kırmızı’ya, “Senin peşinde.” “Kim?” diye sordu Kırmızı. “Eskiden bendim o” dedi Sarı.</p>
				<p class="paragraf para-style-override-17">Gökdelenin pervazları titredi. “Kaç buradan” dedi tekrar. “Bırakmam seni” dedi Kırmızı. Gökdelenin çatısından aşağı baktı Sarı, “Sana ulaşmasına izin veremem.” “Yapma…” Kırmızı lafını bitiremeden bıraktı kendini aşağı Sarı. Katlar önünden hızlıca geçerken o tek bir şey düşünüyor. Son izlediği porno. Kız lise eteği giymiş , çok zayıf , zayıf olduğu için o fantezide. Kız aslında otuzlarının başındaydı büyük ihtimal, çok hastaydı, hastalığından dolayı o kadar zayıftı. Birileri ona bakıp boşalırken, o kareler beynimizin arkasına yansırken ölüyordu. Soğuk bir evde köpek gibi titreyerek geberiyordu. Onun kadar üşüyüp üşümediğini düşündü Sarı. Montunun yakası rüzgârla boynuna çarparken.</p>
				<p class="paragraf">Isındı sonra bir anda, sırtından gözlerine ilerledi sıcak, göz kenarlarından akmaya başladı kan. Çarpmanın etkisiyle çatlayan asfalt yarıklarından içeri çekti cesedini. Her bir uzvu bir başka çatlak tarafından emildi.</p>
				<p class="paragraf">Kırmızı görmeye çalışıyor yukarıdan, görebildiği sadece bir leke o yükseklikten. Sonra bir his. Sadece bir his, “Arkanda” diyor. Dönüyor, karşısında şimdi, gözlerine kilitlenince sığ bir deniz geliyor aklına, ince kumdan bir koy, Yeşil bu. Kapatıyor gözlerini Kırmızı, elini hissediyor kalbinin üstünde Yeşil’in, itiyor onu. Düştüğünü hissettiğinde refleksle tutuyor kolunu Yeşil’in, “Bırakma” diyor, “Ne olur bırakma.”</p>
				<p class="paragraf">Toprak titriyor şimdi, çatlakların arasından püskürüyor dışarıya. Tüm gücüyle kendini kusuyor toprak. Gökdelenin etrafında ilerliyor yukarı doğru dolarak. Yeşil Kırmızı’yı boşluğa itiyor.</p>
				<p class="paragraf">Yetişiyor Sarı.</p>
				<p class="paragraf">Sadece birkaç metre sonra toprağa düşüyor Kırmızı. Sırt üstü yatarken toprakta elleriyle okşuyor Kırmızı onu. Dokunduğu yerlerde ot bitiyor. Yeşil’in ilikleri titriyor şimdi, biliyor, Sarı peşine düşecek.</p>
				<p class="paragraf">Biliyor, Sarı kimseyi affetmeyecek.</p>
			</div>
		</div>
	</body>
</html>