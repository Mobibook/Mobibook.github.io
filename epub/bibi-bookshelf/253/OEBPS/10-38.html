<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-38.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-38.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-38">Üç Kitap</p>
				<p class="paragraf para-style-override-17"><span class="char-style-override-1">Y</span>an yana üç kitap koymuş Sarı, tarihlerine göre sıralamış. Fayansın üzerinde duruyorlar. “Ne kadar masum görünüyorlar” diye geçiyor aklından. Karşılarında diz çökmüş dua eder gibi Sarı. Kolonyanın kapağını açıp sol eliyle kolonyayı yayıyor üstlerine. Cebinden çıkardığı çakmakla sol elini yakıyor önce. Elinin üstündeki alkol yanıyor şimdilik. Acı hissetmiyor. Ortadaki kitaba basıyor elini. Hemen yayılıyor ateş. Kitap elinden kaçacakmış gibi hissediyor, kaldırmıyor elini. Yarım dakika sonra kapaklarından içeri sızıyor ateş. Eli de yanıyor artık. Yanan derinin kokusuna yanan kâğıt kokusu ekleniyor. Bir insan, kitapları daha olmamış beyinlerden uzaklaştırıyor. Sarı biliyor. İnsanın varoluşunda toplu bilinç var. Bir insanın yaptığı her insana yazılıyor.</p>
				<p class="paragraf">Kendi yaptıkları herkese ait artık. İnsanlık üç kitabı yakıyor. Belki otuz sene sonra son kitaplar da yakılacak. Her şeye temiz bir başlangıç yapılacak. Yanan elini çekiyor kitaplardan, diğer eliyle söndürüyor kolunu. Kalan kolonyayı kanayan derisine sıkıyor. Öyle acıyor ki, dişleri kırılabilir biraz daha sıkarsa.</p>
				<p class="paragraf">Şakaklarındaki damarları şişiyor.</p>
				<p class="paragraf">Ayağa kalkarken son bir kez bakıyor, tiksinerek tükürüyor yanan kitaplara.</p>
			</div>
		</div>
	</body>
</html>