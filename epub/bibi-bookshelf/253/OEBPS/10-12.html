<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-12.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-12.html" xml:lang="en-GB">
			<div class="Basic-Text-Frame">
				<p class="split" xml:lang="tr-TR"/>
				<p class="anabaslik" id="toc_marker-13" xml:lang="tr-TR">Varil</p>
				<p class="paragraf para-style-override-17" xml:lang="tr-TR"><span class="char-style-override-1">A</span>rkası kapalı bir minibüs kullanıyor Sarı. Sekiz parlak varil tümseklerden geçerken tıkırdıyor. Terliyor Sarı. Çok korktuğunu görebiliyorum. Askeriyenin yanından geçerken hızlanıyor biraz, çam ağaçlarıyla bölünen yol ayrımından sağa sapıyor. Farları kapatıp ilerliyor sessizce. Bir komutan, birkaç asker minibüsün yolunu kesiyor. İniyor Sarı. Konuşmadan selâm veriyor başıyla. Tanıştıkları anlaşılıyor. Arka kapısını açıyor minibüsün. Askerler varilleri indiriyor. Önceden hazırlanmış demir rayların üstünde yuvarlıyorlar. “Emin misin?” diyor albay. Başını sallıyor Sarı, ufacık bir tereddüt gösterse orda o an öldürülür, biliyor.</p>
				<p class="paragraf" xml:lang="tr-TR">Askerler köprü ayaklarının yanına diziyorlar varilleri.</p>
				<p class="paragraf" xml:lang="tr-TR">Sarı büyükçe bir valizi çıkarıyor minibüsten, tekerleri üzerinde sürüklüyor. Tatile gider gibi hissediyor. Varillerin yanında açıyor valizi, bir sürü ufak metal parça, bir sürü kablo. Hepsini birbirine ekliyor birkaç dakikada. Varillerin üstündeki tıpaları çıkarıyor, her birinin üzerinde farklı rakam, içinde farklı karışımlar var. Kabloları birbirinden ayırıp dört takım birbirine paralel hat çekiyor. Hepsinin ucu, ortası delik eski paralara bağlı, albaya dönüp “İletken” diyor, övünüyor gibi kendisiyle. Deliklerden içeri sarkıtıyor paraları, kablolar ölçülü, varillerin tam ortasına geldiğini anlamak için işaretlenmiş bantla. Çantadan ufak bir akü çıkarıyor, artı kutbuna kabloları bağlıyor, eksi hat üstüne de cep telefonunu. “Tamam” diyor Sarı, “Hazır.”</p>
				<p class="paragraf" xml:lang="tr-TR">Saatine bakıyor, 23.23, yeni yıla 37 dakika var. Cebinden çıkardığı kimliği varillerin üzerine bırakıyor son olarak, uçmasın diye de bir taş koyuyor üstüne. Albay ve askerlerde aynısını yapıyorlar. Sarı minibüsle uzaklaşırken akıllarında bir sürü soru var, daha şimdiden pişman hissediyorlar ama inanıyorlar artık, o köprü yıkılacak.</p>
				<p class="paragraf" xml:lang="tr-TR">Ağlıyor Sarı. “Hayır ağlamıyorum, rahat bırak lan beni.” Ama anlatmalıyım Sarı, “Beni yalnız bırak, anlatıcıya ihtiyacım yok.” Bana ihtiyacı olsa da söyleyemiyor kendine, ben anlatmasam nasıl var olabilir. “Siktirip gider misin? Sarı öyle yaptı, Sarı yarağı yedi, sıçtı, işedi, sikti… Sarı bunları yaparken sen ne yaptın? kendi vücudunun sahibi bile değilsin, onu bir roman karakterine terk etmişsin, buna bir roman denirse tabi, ne sikim kitap lan bu!”</p>
				<p class="paragraf" xml:lang="tr-TR">Sakin ol Sarı.</p>
				<p class="paragraf" xml:lang="tr-TR">Yeni yıla on dakika kaldı.</p>
			</div>
		</div>
	</body>
</html>