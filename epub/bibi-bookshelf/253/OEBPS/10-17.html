<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-17.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-17.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-17">Şemsiye</p>
				<p class="paragraf para-style-override-17"><span class="char-style-override-1">Y</span>ağmur damlaları yanındaki kızın şemsiyesine vuruyor. “Gelsene” diyor kız, “Islanma orda.” Kabul ediyor Sarı. Daha yakından dinliyor şimdi damlaları. Bir yandan da kızın parfümünü anlamaya çalışıyor; hafif, tatlı.</p>
				<p class="paragraf para-style-override-17">Saymaya çalışıyor, kaç damlanın vurduğunu, sayamıyor. “Rahatsız olmazsan sigara yakabilir miyim?” diyor kıza. Olur, diyor baş hareketiyle kız.</p>
				<p class="paragraf">Şemsiyenin çanağında birikiyor duman.</p>
				<p class="paragraf">Sigarayı almak için elini uzatıyor kız, konuşulmayan bir anlaşma gibi, veriyor Sarı. Birkaç nefes alıp geri uzatıyor Mavi. Islatmış içerken filtreyi, kavun tadı var sigarada şimdi, dudakları neden bu kadar parlak diye merak etmişti zaten Sarı. Saate bakıyor, 17.17. “Biri beni düşünüyor” diye geçiyor aklından, gülümsüyor. “Benim” diyor Mavi, “Şu an seni düşünen benim.” “Orda da yağmur yağıyor mu şimdi” diyor Sarı, sigarayı ağzına götürürken eli titriyor.</p>
				<p class="paragraf">Saatlerdir yağmur altında, saçlarından yüzüne akıyor yağmur. Ağladığı anlaşılmıyor, yüzünde yağmura karışıp çenesinden damlıyor yaşlar.</p>
				<p class="paragraf">Saate bakıyor, 18.18.</p>
			</div>
		</div>
	</body>
</html>