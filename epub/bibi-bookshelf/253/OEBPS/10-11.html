<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-11.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-11.html" xml:lang="en-GB">
			<div class="Basic-Text-Frame">
				<p class="split" xml:lang="tr-TR"/>
				<p class="anabaslik" id="toc_marker-12" xml:lang="tr-TR">İntihar</p>
				<p class="paragraf para-style-override-17" xml:lang="tr-TR"><span class="char-style-override-1" xml:lang="en-US">S</span><span class="char-style-override-15">aatlerdir duvara bakıyor Sarı. Yan dönmüş yatakta. Gözleri hareketsiz, uyuyor olmalı. Uyanıyor rüyasından, yüzünü yıkıyor banyoda. İşerken fark ediyor, sesi geliyor çişin ama görüntü yok oysa hareket eden çişi hissedebiliyor. Banyo yabancı geliyor ardından, ev tamamen yabancı. “Rüyadayım” diyor kendine, altına işediğini düşünüyor.</span></p>
				<p class="paragraf" xml:lang="tr-TR">Gözleri açık, duvara kitlenmiş bakıyor. “Bu sefer uyandım” diyor ama hareketsiz, hiçbir yerini hareket ettiremiyor, kendi bedeninin içinde zorla tutuluyor gibi. Hareket ettiğini sanıyor hep ama hâlâ hareketsiz. Çırpınıyor kurtulmak için, bağırıyor içerden. Karabasan.</p>
				<p class="paragraf" xml:lang="tr-TR">Aynı duvarın, aynı noktasında buluyor hep kendini.</p>
				<p class="paragraf" xml:lang="tr-TR">Teslim olmalıyım, diye düşünüyor, başka çıkış yok. Rüyasında yazıyor, her şey net. Banyoya gidiyor yine, işerken çişini görünce rahatlıyor. Yüzünü yıkıyor. “Ses yok” diye geçiyor aklından, “Bu sefer de ses yok.”</p>
				<p class="paragraf" xml:lang="tr-TR">Uykuda hâlâ, aynı duvara bakarken ağlıyor bu sefer. Tüm gerçeklik kırılıyor. Sol gözünden çıkan damla iki kaşının ortasından yol bulup sağ gözüne akıyor.</p>
				<p class="paragraf" xml:lang="tr-TR">Yanıyor gözü, aynı gözyaşının neden diğer gözü yaktığını düşünüyor. Deftere şu cümle yazılıyor o sırada, “İntihar geride kalan dünyayı öldürmektir.”</p>
				<p class="paragraf" xml:lang="tr-TR">Tavanın köşelerinden su akmaya başlıyor. Doğrulmuş, yatağın köşesinde oturuyor Sarı. Odanın zemininde birikiyor yavaşça su, sağ topuğu yanıyor, tuzlu su bu. Sol koluna, bileğine bakıyor, kesik ama kanamıyor. Nefes alamadığını fark ediyor. Baktığı duvar kararıyor. Tamamen karardığında, aldığı ilk nefes gibi, Dünya’nın merkezinden çekiyor havayı, erimiş demir tüm kanalları geçip patlıyor okyanusun ortasında. Lavlar suyla buluştuğunda kilometrelerce alanı kaplıyor buhar dumanı.</p>
				<p class="paragraf" xml:lang="tr-TR">Yağmurun sesini duyuyor.</p>
				<p class="paragraf" xml:lang="tr-TR">Köprüde asılmış görüyor kendini. Elleri arkadan bağlı, boynunda kalın bir halat var. Sağa sola dönüyor vücudu halatın ucunda, rüzgârda savruluyor. Çok yüksek olduğunu düşünüyor, deniz çok aşağıda. Köprü ayağına takılıyor gözü, seçebildiği birkaç kişi var yanında, yakındaki bir kamyonetten büyük variller taşıyorlar, parlak variller. Altından dev bir tanker geçiyor yavaşça. Önce burnunu görüyor, ürperiyor, sonu gelmeyecek gibi geçmeye devam ediyor tanker.</p>
				<p class="paragraf" xml:lang="tr-TR">Sağır edici bir patlama sesi duyuyor, bir tankın namlu ucunda oturmak gibi, kapıyor gözlerini korkuyla. Ufacık yüzlerce beton parçası geçiyor her yanından, hızlıca sallanıyor halatın ucunda, duruyor sonra aniden. Gözlerini açtığında solundaki köprü ayağı tankere doğru yıkılıyor yavaşça.</p>
				<p class="paragraf" xml:lang="tr-TR">Donup kalıyor gözleri, köprü ayağı gözlerinin irisinden geçiyor. Asılmış olduğunu hatırlıyor, ölmeliyim diye düşünüyor o kısa sürede, “Buradan denize düşmek istemiyorum.”</p>
				<p class="paragraf" xml:lang="tr-TR">Boynundaki halat boşalıyor bir anda. Düştüğünü biliyor.</p>
			</div>
		</div>
	</body>
</html>