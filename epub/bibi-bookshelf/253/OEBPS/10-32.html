<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-32.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-32.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-32">Yangın</p>
				<p class="paragraf para-style-override-17"><span class="char-style-override-1">S</span>okaktaki tüm arabaların yandığını anımsıyor Sarı. Sırayla alev alıyorlar. Karşılıklı evlerde yanmaya başlıyor tek tek. Apartmanların çatılarından yukarı dökülen alevleri izliyor.</p>
				<p class="paragraf para-style-override-17">Köprü ayakları patlıyor, kilometrelerce öteden duyuluyor çatırtısı. Yüz yirmi metrelik ayaklar boğaza devrilirken eski çağlardan kalma mitler gerçek oluyor. Bilinmeyen savaşlarla yok olan uygarlıklara bir yenisi ekleniyor. Dev bir petrol tankerini ortadan bölüyor ayaklardan biri. Alevler petrolle boğaz sularında ilerliyor. Arabalar yıkılan köprüden yanan denize düşüyorlar. Kıyılardan içlere ilerliyor yangın. Her yerde yanan insanlar koşturuyor, bir süre yandıktan sonra kurumuş kibrit çöpü gibi kıvrılıyorlar. “Dünyanın tanık olduğu en güzel yıkımda yanmak ne büyük şans” diyor Sarı. Tarih yeniden yazılmıyor, bitiyor artık. Yanan suda çırpınan insanlara acıyor ama keşke onlar da Sarı’nın gözünden görebilselerdi kendilerini. Ne kadar güzel öldüklerinin farkında olsalardı. “Tek yaptıkları bağırıp ağlamak” diye düşünüyor Sarı. Bir şehirle ölmek, birbirine eşlik etmek çok azının yaşayabileceği bir deneyim. Yedi milyarda on beş milyon. Birkaç hafta sürüyor yangın, İstanbul’un, İstanbullunun külleri rüzgârla önce çevresindeki ülkeleri karartıyor.</p>
				<p class="paragraf">Tüm Dünya’ya yanan İstanbul yağıyor. Koyu, karanlık bir çamur gibi. İnsanlığın alıştığı güzelliği değiştiriyor. Toprak kararıyor.</p>
				<p class="paragraf"><span>∞</span></p>
				<p class="paragraf">Ruhunu karart. Ay, Güneş, Yıldızlar. Ne kadar alışıldık imaj varsa yukarıda, kaybolsun.</p>
				<p class="paragraf">İçini karart, katran olur, zift olur.</p>
				<p class="paragraf">Gözlerini ve ellerini karart. Ağaçlar, evler, arabalar sırayla yansın. Geçtiğin her sokakta küller uçuşsun.</p>
				<p class="paragraf">Sen de yan, yanan derine küller yapışsın.</p>
			</div>
		</div>
	</body>
</html>