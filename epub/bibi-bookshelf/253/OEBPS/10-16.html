<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-16.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-16.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-16">Bebek (2043)</p>
				<p class="paragraf para-style-override-17"><span class="char-style-override-1">E</span>skiden burasının nasıl olduğunu hatırlıyorum. Gözümün rengiydi toprağın üstü. Şimdi geride kararmış, sinirden çatlamış toprak var sadece. Üzerinde hiçbir bitki yok.</p>
				<p class="paragraf para-style-override-17">Sona yakındı. İnsanlar yeni doğan bebeklerini buraya getirip bırakırlardı. Hatırlıyorum. Binlerce ölü bebek yan yana yatıyordu burada. Elimden hiçbir şey gelmedi.</p>
				<p class="paragraf">Dünya hakkında kafalarında bir şey olmamasına rağmen ölmeden önce kendi türlerini tanıyıp anlıyorlardı.</p>
				<p class="paragraf">Birbirine sarılmış ufak iskeletler kaldı geriye. Kadınlar bebeklerini buraya getirirken kendilerini eski dinler gibi masallara inandırmışlardı. Toprağa kurban bırakıyorlardı. Bütün olanlara rağmen insanların inançlarını sorgulamak yerine yaratıcıya dilenmeleri hâlâ daha kolaydı.</p>
				<p class="paragraf">Bu derece geri zekâlı bir türün nasıl yok olmadığını düşünmüştüm.</p>
				<p class="paragraf">Çıkışın bulunabileceğini, bunun büyük bir insanlık krizi olduğunu sanmıştım. Ben sanmaya devam ederken Dünya nüfusunun neredeyse tamamı acı içinde yok oldu.</p>
				<p class="paragraf">Kirlenen toprakta basit bir patates bile yetişmez oldu. Uzaylıların Dünya’yı istila etmesini tercih ederdim ben.</p>
				<p class="paragraf">Ne de olsa cesur, yürekli bir Amerikan başkanı olaya el koyup hallederdi. Sevinç çığlıkları, birbirini kutlayan devlet görevlileri, dünyanın büyük şehirlerinden beşer saniyelik görsellerle karnaval havası. Nükleer savaş da yaşanmadı. En azından göz önünde.</p>
				<p class="paragraf">Ucuz enerji ihtiyacı o kadar fazlaydı ki bundan otuz sene önce, sistem ölmemek için öldürüyordu sürekli.</p>
				<p class="paragraf">Neredeyse her şehre bir nükleer santral kurdular. Kalan verimli topraklar da böyle zehirlendi.</p>
			</div>
		</div>
	</body>
</html>