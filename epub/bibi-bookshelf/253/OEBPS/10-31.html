<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-31.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-31.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-31">Model (Sarı Konuşmaya Devam Ediyor)</p>
				<p class="paragraf para-style-override-17"><span class="char-style-override-1">İ</span>nsanlar görmüyor. Nesneler canlı. Fark ettiğim tüm ayrıntılar, yalnız benim fark edeceğim kadar gizli olanlar canlanıyor. Üzerine giydirilmiş gelinlikle ağlıyor model. Parlayan kafasına peruk takmadıkları için belki. Vitrinin önünde durup ona bakarken insanlar utanıyor çok. Yarı plastik, yarı alçı da olsa utanıyor. Elimi vitrin camına koyuyorum. Elini uzatıp koyuyor camın diğer tarafına. Parmakları kıvrılmıyor. Kafasını soluna çeviriyor göz göze gelmemek için. Yoldan geçenler sadece benim farkımda. Utanmıyorum ama onlar benden az görüyor diye. Model kız zorluyor parmaklarını açmak için. Eklem yerleri çıtırdayıp ayrılıyor. Kırılan parmaklarıyla parmaklarım birbirini öpüyor camın iki yanında. Gözlerinin parladığını fark ettiğimde ağlıyor. Üzerlerindeki iç çamaşırlarıyla diğer modeller de cama koyuyor elini. Hepsini sevdiğimi gösteremiyorum. Cama yaslanıyorum ellerimi açıp, sıcaklıklarını hissediyorum.</p>
				<p class="paragraf">Caddede uçan sigara jelatini bacaklarıma sarılıyor. Eğilip elime alıyorum. Avucumun içine yapışıp kalıyor. Elimden ayırmaya kıyamıyorum. “Tamam ama elimde parçalanırsın, cebimde dur” diyorum.</p>
				<p class="paragraf">Rüzgârla havalanıp montumun cebine giriyor. O an büyük bir üzüntü hissediyorum. Aşağıdan geliyor.</p>
				<p class="paragraf">Bağcıklarım çözülmüş, pislenmiş. İlgi bekliyorlar, biliyorum. Onları gören sadece benim, nazları bana geçiyor. Bunu da biliyorum.</p>
			</div>
		</div>
	</body>
</html>