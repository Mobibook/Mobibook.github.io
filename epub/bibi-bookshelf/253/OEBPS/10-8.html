<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-8.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-8.html" xml:lang="en-GB">
			<div class="Basic-Text-Frame">
				<p class="split" xml:lang="tr-TR"/>
				<p class="anabaslik" id="toc_marker-9" xml:lang="tr-TR">Neredesin</p>
				<p class="paragraf para-style-override-17" xml:lang="tr-TR"><span class="char-style-override-1" xml:lang="en-US">D</span><span class="char-style-override-15">ış hatlar terminalinde Kırmızı’yı uğurladığı yerde Sarı.</span></p>
				<p class="paragraf para-style-override-17" xml:lang="tr-TR">Biliyor, gelmeyecek.</p>
				<p class="paragraf para-style-override-17" xml:lang="tr-TR"><span>Söz vermişti ama o, bekliyor. Öylece dikiliyor kapının önünde. Kapıdan görünenler tanıdık bir yüz arıyor. Etrafı insanla dolu Sarı’nın. Gülümseyip beklediklerine doğru koşuyor bazıları. Birbirlerini kucaklayıp öpüyorlar. Sarı bekliyor, hareketsiz.</span></p>
				<p class="paragraf" xml:lang="tr-TR">Hepsini kıskanıyor.</p>
				<p class="paragraf" xml:lang="tr-TR">Birkaç saat sonra önce güvenlik, sonra polis rahatsız oluyor ondan. Sarı neyi yapıp neyi yapamayacağını duymaktan çok sıkılmış. Tersliyor önce, rahat vermiyorlar ama. Oradan ayrılmak istemediği için saldırmıyor kimseye, konuşuyor mecburen.</p>
				<p class="paragraf" xml:lang="tr-TR">Dinliyor üniformalı kalabalık.</p>
				<p class="paragraf" xml:lang="tr-TR">Dinledikçe utanıyorlar. Sarı küfür de ediyor, üstünde durduğu topraktan nefret ediyor. Genç polis memurlarından biri kahve getiriyor. Diğerleri görevlerine dönüyor. “Abi” diyor memur, “Geçer.” Kahveyi elinden alırken teşekkür ediyor gözlerini kırparak. Genç çocuk yanından ayrılırken eliyle omzuna dokunmak istiyor, vazgeçiyor sonra. Sarı, bağdaş kurup oturuyor yere. Bir sürü dev ekranda dönen reklamları izliyor bir süre. Sadece sigara için ihtiyaç uyandırabilirler onda, biliyor. “Onun da reklamı yasak” diye geçiyor aklından ve bunu düşünebildiği için kendisine reklam yaptırıldığını düşünüyor, ta zihninin içinden.</p>
				<p class="paragraf" xml:lang="tr-TR">Not defterini çıkarıyor montunun cebinden. Kitabında kullanacağı bir dolu yazı çoğu. Sarı kendisinden geriye bir şey bırakmaya çalışmıyor.</p>
				<p class="paragraf" xml:lang="tr-TR">O sadece bir kişiye yazıyor. O anlasın diye. Çünkü biliyor ki, bunu ondan başkası açıklayamaz.</p>
				<p class="paragraf" xml:lang="tr-TR">Biten sayfayı çevirirken kaldırıyor kafasını. Karşısında dikilen kızıl saçlı bir kız var, acıyarak bakıyor yerde oturan Sarı’ya. Sarı ağır bir cevap veriyor temiz sayfaya başını eğip, onu yok sayarak. Kızılın parmak arası terlikleri yön değiştirip hızla uzaklaşıyor parlak karoların üzerinde.</p>
				<p class="paragraf" xml:lang="tr-TR">Kızın serçe parmağını düşünüyor Sarı. “İnsan ırkı evrimini tamamlayamadan yok olup gidecek” diye üzülüyor. O gün önemli olduğu için tarih atıyor yazısının sonuna. Doğruluyor. Güneş doğmak üzere. Hâlâ ter kokmuyor. Ter kokusunu özlüyor Kırmızı’nın.</p>
				<p class="paragraf" xml:lang="tr-TR">Geçen zamana rağmen sanki az önce beraberlermiş gibi hissediyor bazen. En çok da orada beklerken.</p>
				<p class="paragraf" xml:lang="tr-TR">Gökkuşağını hatırlıyor, içinden geçen uçağa baktığını.</p>
				<p class="paragraf" xml:lang="tr-TR">O sabahın soğuğunu hatırlıyor. Derisine dokunan her soğuktan farklı. Sigaranın külleri uçağa yetişmeye çalışırlarken ufak bir poşete atılıyor. Az kalsın kaçırdığı sapağı hatırlıyor. Kırmızı uyarmıştı son anda. Zamanın ne kadar tutarsız olduğunu o gün anlamıştı en çok. Onun dışında ne kadar hızlıydı herkes.</p>
				<p class="paragraf" xml:lang="tr-TR">Kahvesine şeker koymak için rafa uzandığında kilitlenip ağlamıştı evden çıkmadan.</p>
				<p class="paragraf" xml:lang="tr-TR">Gelmeyeceğini biliyor.</p>
				<p class="paragraf" xml:lang="tr-TR">Yirmi saattir kapının önünde. Bacakları uyuşmuş artık. Ayağa kalkıyor. Sendeliyor yürürken. Birkaç adım sonra açılıyor bacakları. Çıkıyor dışarı. Bakmasa da biliyor, onu izliyorlar.</p>
				<p class="paragraf" xml:lang="tr-TR">Taksiye bindiğinde şoför onu uzun bir yolculuktan dönmüş sanıyor, “Nereden?” diyor. Dikiz aynasından görüyor gözlerini Sarı’nın.</p>
				<p class="paragraf" xml:lang="tr-TR">“Aylardır içmedim, ot bulabilir miyiz?” diyor hiçbir girizgah yapmadan.</p>
			</div>
		</div>
	</body>
</html>