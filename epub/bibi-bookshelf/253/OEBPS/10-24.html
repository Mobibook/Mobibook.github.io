<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-24.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-24.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-24">Kontrast (2044)</p>
				<p class="paragraf para-style-override-17"><span class="char-style-override-1">E</span>skiden yaşadığım şehri anlatmalıyım. Bu notlar bir gün birileri tarafından okunursa kim olduğumu bilsinler. Bu andan çok önce, henüz insanlar dinlerini, dillerini ve ırklarını terk etmeden önceydi.</p>
				<p class="paragraf para-style-override-17"><span>Hacmi belirleyen köşelerin göremediğimiz devamı olmuştur hep. Beynimiz göremediklerimizi tahmin eder ve üç boyutlu bir gerçeklik yaratır. En gerçek anıyla dünya, hayal­lerimizin tamamladığı eksik bir görüntüdür.</span></p>
				<p class="paragraf"><span>Hayat ne kadar ezbere, ne kadar düzenliyse, tahminlerimiz de standart olup birbirimize benzer. Aynı görüp, aynı düşündüğümüzde kolay kandırılabilir, kolay öldürülebilir oluruz.</span></p>
				<p class="paragraf">Öyle de oldu. Neredeyse mükemmel bir sistem kurduğunu düşünen zengin ülkelerin halkları neden öldüklerini kavrayamadan öldüler. Ölümü kavrayamayan bir balık gibi salaktılar.</p>
				<p class="paragraf"><span>Şehrim tüm dünyadan önce uyandı. Daha olmadan yaşanacakların önüne geçmeye çalıştı. Binlercesi, yüz binlercesi kendini feda etti. Bu noktada söylemeliyim, başlatanlardan biri de bendim. Üç defa öldürmeye çalıştılar. Biri savcılık çıkışında, sağımda ve solumda polisler dikilirken oldu. Karşıdaki binaların birinden üç el ateş ettiler. Kurşunlardan biri şakağımı sıyırıp arkamdaki polisin göğsüne saplandı. Yerimden kıpır­damadım. Nereden ateş edildiğini bulmaya çalıştım. Arka arkaya iki el daha sıkıldı. Beni linç etmek için birikmiş kalabalık silah seslerinden korkup dağıldı. Hakkımda açılmış yüzlerce dava vardı. Vatan hainliği bunlara dahil. Vatan dedikleri şeyi anlamsız bulduğumdan olmalı. Ben dünyayı severdim, içindeki her şeyle. Onlar ayırırlardı.</span></p>
				<p class="paragraf">Katıldığım bir televizyon programı çoğu şeyi değiştirdi. O güne kadar kitabım birkaç bin tane basılmış ve kimse tarafından duyulmamıştı, alanların da kapağından etkilendiğine eminim. Programa çıktım. Kameraya dönüp çocukları ekran başına çağırdım. Onlara sadece iki kelime söyledim ve hemen arkalarındaki büyükleri kanalı değiştirmeden tekrar etmelerini istedim. O gün beni dinleyen çocuklardan bazıları on yıl sonra arkadaşım oldular. Belki yüz senedir ve belki tek bir insan tipi barındıran dünya bu yeni akımın gençleriyle tanıştı.</p>
				<p class="paragraf">Hiçbir “-izm”e, hiçbir dine ya da diğer pisliklere bağlı değillerdi. Varoluşlarını garip şekilde benim de içinde bulunduğum bir hikâyeye dayandırdılar. Çok zayıftım. Göğüs kafesimin üzerine deri gerilmiş gibiydi, kemiklerim görünüyordu. Buna çok karşı çıksam da kitabımı uyduruk bir din kitabı gibi ezberlediler. Dünyayı değiştireceğimi söylediğimde kendi dünyalarının sağlamlığından o kadar emindiler ki, insanlar bunu ciddiye almadılar. Oysa kodları belli bir sistemi kırmak mümkündü. Sadece vazgeçmemek yeterdi. Ya da her şeyden vazgeçmek. Ben sadece o görmediğimiz kısmı nasıl doldurduğumu yazdım. Şimdi söylediğimde çok basit gibi görünüyor.</p>
				<p class="paragraf">Uzakdoğu’nun eski söylemleriyle karıştırdılar ilk. Sonra varoluşla, daha da sonra onlarca kalıba sokmak istediler. Sarı, hiçbirine oturup rahat etmedi. Aptallar düz bir kurgu aradılar, öyle yazamazdım.</p>
				<p class="paragraf">Dünya, üzerindeki pislikten kurtulacaktı; sadece zaman meselesiydi. Öyle yorgun, öyle itilmişti ki, intikam alacaktı. İnsanlık, bunun için kitaplar yazılmasını istedi, ağlayarak. Paraya çevrilen binlerce örnekten sonra sıra İstanbul’a geldi. İstanbul yazılmış her romanın, çekilmiş her filmin hikâyesini içinde barındırabilirdi. İstanbul’da öyle çeşitli yalan vardı ki, küçüklükten itibaren birinin peşine takılıp gidebilirdin. Dindar, zengin ya da alkolik olmanla aranda hiçbir şey duramazdı. Ama çok fazla seçenek olduğu için seçemeye de bilirdin. Tüm dünyayı aynı şehirde görüp üzerine düşünebilirdin. Her şeye eşit mesafede kalıp çözümü de bulabilirdin. İstanbul’da olanlara seyirci kalacaktı dünya. Ama çok geçmeden İstanbul’un hisleri dünyaya yayılacak, binler milyonlara karışacaktı.</p>
				<p class="paragraf">Şimdi düşününce, İstanbul’a dönmek garip geliyor. Üzerinde yaşayan ne kadar insan kaldı bilmiyorum. Boğazın suları toprak rengi diye duymuştum. Karadeniz’de onlarca nükleer santral sahipsiz kalıp pisliğini boşaltmıştı Dünya’ya. Belki on yıl önce. Balık yemeyeli daha fazla olmuştur.</p>
				<p class="paragraf">Tanıştığım biri -adını hatırlamıyorum- sanırım eski Fransa’nın güneyinde bir yerde ağaçlarda olgunlaşan elmalara elimi uzattığımda bağırıp engel olmuştu. Toprağa nükleer işareti çizmişti demir bir çubukla. Kurumuş diğer ağaçlara bakınca anlamıştım ama çok açtım. Neden o tek ağacın ölmediğini çok düşündüm sonra. Belki derinlerde, temiz bir su kuyusu bulmuştu kökleri. Ama gene de ölmeliydi. O kadar anlamsız şey gördüm ki, artık açıklamayı bıraktım.</p>
				<p class="paragraf">Adam eliyle neredeyse yıkılmak üzere olan ahşap bir bağ evine çağırdı beni. Gıcırdayan basamaklardan verandaya çıkarken Kırmızı geldi aklıma. Belki o da böyle gıcırdayan merdivenlerden ahşap bir bağ evine girmişti. Belki yirmi sene oldu onu görmeyeli. Yaşayıp yaşamadığını bilmiyorum.</p>
				<p class="paragraf">Teknoloji de paranın iflasıyla yok oldu. Aramadım sanma. Yıkılmış bir sürü şehir gezdim, çoğu konuşmayı unutmuş insanlar gördüm. Yaşıyorsa yirmi yaşında olmalı şimdi kızım. Elimde annesinin kucağında henüz iki aylıkken çekilmiş fotoğrafı var sadece.</p>
				<p class="paragraf">Her gün pratik yapıyorum. Konuşmayı, yazmayı unutmamak için. Bir gün görebilirsem onları ne kadar özlediğimi anlatabilmeliyim.</p>
				<p class="paragraf para-style-override-20">S.</p>
				<p class="paragraf para-style-override-21">Mart 2044</p>
			</div>
		</div>
	</body>
</html>