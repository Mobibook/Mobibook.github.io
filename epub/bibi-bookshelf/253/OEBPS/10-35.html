<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-35.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-35.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-35">Müze</p>
				<p class="paragraf para-style-override-17"><span class="char-style-override-1">P</span>ervane döndü, motor sesi yükseldi. İkinci Dünya Sa­vaşı’ndan kalma bu uçak belki de elli yıldır ilk defa çalıştı. Müzenin içi motor sesiyle doldu. Kapıya yaslanmış baygın yatan güvenliğin kafası göğsüne düşmüştü. Alet çantasını benzin bidonuyla yan yana koydu Yeşil. Uçağın önündeki gereksiz tarihi eserleri sağa sola savurdu.</p>
				<p class="paragraf">Yüksek tavanlı, geniş bir hangardı aslında burası eskiden. Uçakla gökyüzü arasında duran tek şey duvardı şimdi. Sırt çantasından patlayıcıları çıkardı, özenle duvara dizdi üçer metre arayla. Elli metre kadar geriye uçağın yanına döndü. Patlayıcıların anahtarına pili taktı, düğmesine bastı. Tavana asılı büyük floresanların çoğu sarsıntıyla yerlerinden sökülüp düştüler. Her biri birer ufak patlama sesi çıkardı düşerken.</p>
				<p class="paragraf">Duvarda açılan yarığın çevresi yanıyordu, parçalanmış beton parçaları uçağın yolu boyunca yayılmış. Uçak hareket ettiğinde bu ufak parçalara takılmadan havalanmalıydı, çok değil ama açılan yarığın yüksekliği on metreyi geçmez. Yeşil, uçuş hakkında sadece bir kitap okumuş, hiçbir tecrübesi yok. Belki aldığı uyuşturucunun etkisiyle kendine fazla güveniyor. Uçağın kabinine zar zor oturuyor.</p>
				<p class="paragraf">Cebinden çıkardığı fotoğrafı göstergelerin arasına sıkıştırıyor. Sevdiği bir şarkıyı bağırarak söylemeye başladığında uçak hareketlenmeye başlıyor. Birkaç kez yeni araba kullanmayı öğreniyor gibi durup kalkıyor uçak.</p>
				<p class="paragraf">Sonunda hızını alıp yarığa yaklaşırken uzaklarda bir evde Kırmızı sevmediği bir adamın sikini emiyordu.</p>
			</div>
		</div>
	</body>
</html>