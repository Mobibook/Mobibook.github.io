<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-4.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-4.html" xml:lang="en-GB">
			<div class="Basic-Text-Frame">
				<p class="split" xml:lang="tr-TR"/>
				<p class="anabaslik" id="toc_marker-5" xml:lang="tr-TR">Hareket</p>
				<p class="paragraf para-style-override-17" xml:lang="tr-TR"><span class="char-style-override-1">S</span>arı kayaların üstünde otururken kıyıya vuran dalgalara bakmıyor. Ya da arkasında rüzgârla sallanan ağaçlara. Sarı uzakta sabit duran adaya bakıyor.</p>
				<p class="paragraf para-style-override-17" xml:lang="tr-TR">Tüm hareketin içinde, belki kendini güvende hissetmek için durağan olana takılıyor aklı. Gözü dalgalara kayınca nefesi kesiliyor çünkü hemen. Gözlerini kapatıp adayı hayal ediyor.</p>
				<p class="paragraf" xml:lang="tr-TR">Adanın kıyısında az önce oturduğu kayaları seyrediyor şimdi. Zihninin içinde istediği anda istediği yerde Sarı. Sadece Kırmızı’nın yanında değil, o izin vermediği için.</p>
				<p class="paragraf" xml:lang="tr-TR">Rüzgâr sakallarının arasından geçiyor, deniz tuzunu ciğerlerine çekiyor. Gözlerini açtığında su yok, martılar yok, hiçbir hareket yok. Mağara insanlarının duvarlara çizdiği resimler kadar donuk.</p>
				<p class="paragraf" xml:lang="tr-TR">Anakarayla arasında biraz önce deniz olan vadi, şimdi çamurlu, derin bir yarık. “Biraz hareket” diyor içinden. Balıklar çırpınmaya başlıyor. “Biraz daha” diyor. Durmayan bir gök gürültüsü başlıyor. Giderek yükseliyor ses. Serbest dolanan moleküller birbirini buluyor, birleşiyor. Oluşan su damlaları birbirini buluyor ardından. Gökyüzündeki deniz büyüyor, her yeri kaplıyor. Ayağa kalkıp üzerindekileri çıkarıyor Sarı. Kanayan bileğinden akan kan damla damla gözlerinin önünden geçip yukarı dökülüyor. Neredeyse hareketsiz olacak kadar yavaş.</p>
				<p class="paragraf" xml:lang="tr-TR">“Dur” diyor Sarı, “Gitme.” Dış hatlar terminalinin içinde dönüp arkasına bakıyor Kırmızı, sadece bakıyor. Sarı’nın sözleri içinden, duymuyor.</p>
				<p class="paragraf" xml:lang="tr-TR">Gözleri kızarmış, pasaport kontrolünden geçip yürüyor Sarı’ya bakarak. Kalabalığın içinde kayboluyor sonra. Tam o anda ayaklarının altı boşalıyor Sarı’nın. Ruhu bedeninden çıkıyor gibi, elleri kendi elleri gibi görünmüyor artık. Gökyüzüne düşüyor şimdi. Denize çarptığında suyun içinde oluşan şimşekleri görebiliyorum. Deniz bir bütün halinde sanki bir anı gibi tek parça çamur vadisine bırakıyor kendini, eskiden olduğu gibi ana rahmine yerleşiyor. Zaman akmaya devam ediyor.</p>
				<p class="paragraf" xml:lang="tr-TR">Az önce hiçbir şey yaşanmamış gibi, kendilerini kuruluyor sahilde köpekler.</p>
				<p class="paragraf" xml:lang="tr-TR">Nem bulutlarının arasında tüm İstanbul’un üstünden geçen dev bir gökkuşağı oluşuyor. Çift motorlu büyük bir yolcu uçağı da onu yarıp geçiyor.</p>
				<p class="paragraf" xml:lang="tr-TR">Birkaç saniye sonra sesi de Sarı’nın “Ruhum!” diye haykırdığı geçmiş bir anın sesine karışıyor.</p>
			</div>
		</div>
	</body>
</html>