<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-25.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-25.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-25">İkisi de Uzak</p>
				<p class="paragraf para-style-override-17"><span class="char-style-override-1">Ö</span>nünde, az ilerde başlayan dev bir çöl, arkasında, birkaç kilometre arkasında dev buzullar görünüyor.</p>
				<p class="paragraf para-style-override-17">Parlayan düz bir zemin, milyonlarca renksiz fayans. Ayakları üşüyor Sarı’nın. Gözlerini kaşlarının altından gökyüzüne dikiyor. Dev bir güneş.</p>
				<p class="paragraf para-style-override-17">Arkasını dönüyor, ay duruyor tepesinde.</p>
				<p class="paragraf">Koşuyor, arada durup kusuyor dizlerinin üstüne çöküp, fayansların arasından emiliyor kusmuk. Yokluyor eliyle kustuğu yeri, tertemiz. Fayansların üstüne eğilip bakıyor arasından bir şey görünüyor mu diye. Çok aşağıda ışık olduğunu fark ediyor. Kalemlerini çıkarıyor cebinden, sokup aralarına açmaya çalışıyor fayansları. Açamadıkça sinirleniyor, birini oynatıyor yerinden sonunda, zar zor parmak uçlarını sokuyor, tüm gücüyle çekiyor, tırnakları acıyor, sonunda orta parmağının tırnağı sökülüyor yerinden. Yazı eli bu.</p>
				<p class="paragraf">Boğazı kabarıyor acıyla bağırırken.</p>
				<p class="paragraf">Titreyen elinden akan kan gene fayans aralarından emilip kayboluyor. Devam ediyor zorlamaya. Karolardan birini söküyor sonunda, kolunu içeri sokup yokluyor, boşluk ama derindeki ışığı daha net görüyor şimdi. Birkaç karoyu daha söküyor. Ön cebinden not defterini çıkarıyor, titreyen eliyle son bir not yazıyor deliğe atlamadan.</p>
				<p class="paragraf">“Sana öğretilen benim tükürdüğüm gerçek.”</p>
				<p class="paragraf">Bırakıyor not defterini elinden, soyunuyor tamamen. Katlayıp koyuyor yere pantolonunu. Derin bir nefes alıp kapıyor gözlerini. Kırmızı yağmurda ıslanmış, yanaklarına yapışmış saçları, anımsıyor.</p>
				<p class="paragraf">Deliğe bırakıyor kendini.</p>
				<p class="paragraf">Güneş ve ay birbirine yaklaşıyor giderek, fayanslar deliğe doğru birbirlerinin üstüne katlanarak ilerliyorlar. Fırtına başlıyor çölde, buzullar hızla eriyor, büyük bir deniz deliğe yaklaşıyor her yönden.</p>
				<p class="paragraf">Ay ve güneş birleşiyor.</p>
				<p class="paragraf">Delik büyüyor.</p>
				<p class="paragraf">Her şeyi içine çekince sessizleşiyor evren. Karanlık ve sessiz. Ne kadar süre öyle kalıyor tahmin etmek imkânsız. Belki milyarlarca sene, belki sonsuz.</p>
				<p class="paragraf">Deliğin derinlerinde Sarı bir nokta parlıyor sonunda.</p>
			</div>
		</div>
	</body>
</html>