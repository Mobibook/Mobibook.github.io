<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-34.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-34.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-34">Yeşil</p>
				<p class="paragraf para-style-override-17"><span class="char-style-override-1">S</span>arı bir sonbahar sabahı üzerindeki ağırlıkları Yeşil’e atıp kaçtı. Nasıl acı çektiğini görmemek mümkün değildi. Kandan kızarmış deniz suyunun ortasından haykırarak çıktı Yeşil. Fotoğrafı yakalayıp sıktı avucunun içinde. Sahile yüzdü, kesik bileğini suyun üzerinde tutarak. Çok kan kaybettiğini biliyordu. Üzerinde tüten buharla çıktı kayalara. Kıyafetlerini buldu. Gömleğini yırtıp bileğine ve kesik topuğuna sardı sıkıca. Pantolonunu giydi. Biraz sekerek, oldukça bitkin, arkasında yeni doğan güneşle önündeki çimleri ve bisiklet yolunu geçti. Caddenin ortasına kadar gelip diz çöktü. Sağ elini yukarı kaldırdı yaklaşan arabalardan birine. Araba kullanmayı öğrenmek için sabah erken yola çıkmış genç bir kız gördüğü şeyden öyle etkilendi ki, son anda frene basmasa Yeşil’i ezebilirdi. Belki de öldürmeliydi. Kan kaybından artık bilincini açık tutamayan Yeşil orda bayıldı. Görmese de, duran bu arabanın içindeki insana güvenmişti.</p>
				<p class="paragraf">Gözlerini açtığında hastanedeydi. Kız, o uyanana kadar beklemişti.</p>
				<p class="paragraf">Van Gogh tablolarındaki gibi üzerinde enerji halkaları olduğunu fark etti Yeşil kızın. Ya da Satürn gibi. Gözlerine vuran güneşe aldırmadan tekli koltuğa sıkışmış uyuyordu kız. Saate baktı, 14:14. Kollarından serum iğnelerini çıkardı. Birer damla kan birikti deliklerin üzerinde. Ayaklarını yataktan aşağı sallandırdı. Yatakta doğrulup yaralı topuğuna dikkat ederek yere bastı sağ ayağının parmaklarını. Dikkat etmesine rağmen ince bir sızı dizine doğru ilerledi. Üzerindeki hasta önlüğünü tek eliyle çıkarıp yatağa bıraktı. Kızın kol altındaydı pantolonu, uyandırmadan yavaşça almaya çalıştı. Kız uyandı, karşısında duran adama baktı. Çıplaklığından utanmadı hiç Yeşil. Kız pantolonunu uzattı. “Sigaran var mı?” diye sordu Yeşil. Kafasını yukarı aşağı sallayıp çantasından paketi çıkardı Pembe. Yavaşça elinden alıp yaktı Yeşil. İlk anda öksürdü biraz.</p>
				<p class="paragraf">Odadan çıktı, Pembe de çabucak toparlanıp takip etti onu. Yeşil çıkışı aramaya başladı, pantolonunu giyiyordu bu sırada. Hastanenin güvenlik görevlileri fark ettiler onu. Tam kapıdan çıkacakken durdurdular, itip geçmek istedi adamları, izin vermediler. Adamlardan birinin boğazına sarıldı Yeşil. Yere düşürüp ona doğru bağırmaya başladı. Anlamlı kelimeler değildi bunlar, vahşi bir köpek veya maymun kadar anlamlıydı ya da. Salyaları adamın suratına akarken diğer güvenlik görevlileri de onu adamın üstünden çekmeye çalışıyordu. Yeşil adamın boğazını koparmak ister gibi sıkıyordu. Adamın gözleri kapanıp direnmeyi bıraktığında, Yeşil de boğazını bıraktı. Güvenlikler arkadaşlarını kontrol etmek için onu geçip yere eğildiler. Pembe yere düşen sigara paketini ve çakmağı alıp Yeşil’e uzattı.</p>
				<p class="paragraf">“Neden bu kadar anlayışlı?” diye düşündü Yeşil.</p>
			</div>
		</div>
	</body>
</html>