<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>10-40.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:8a76d825-ced4-4501-b03b-237ec4324940"/>
	</head>
	<body>
		<div id="x10-40.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-40">An’ı</p>
				<p class="paragraf para-style-override-17"><span class="char-style-override-1">“</span><span class="char-style-override-17">Ç</span>ıkar” dedi Yeşil. “Kırmızı’yı anılarından çıkar.” Sarı ölü gözlerle “Nasıl?” diye sordu. “İç” dedi Yeşil. Anlamadan baktı Sarı. “İç!” diye bağırdı Yeşil, birkaç sayfa kâğıdı önüne koyup. Yazının nasıl içilebileceğini düşündü Sarı.</p>
				<p class="paragraf para-style-override-17">“Düşünme, iç!”</p>
				<p class="paragraf">Kâğıtları alıp yuvarladı elinde Yeşil. Sarı’nın ağzını açtırıp boğazına kadar soktu kâğıtları. “Korkma, bekle, harfler akacak kâğıttan.” Tüm damarlarını hissetti Sarı. Şişip derisinin üstüne çıkacaklardı neredeyse. Gözleri karardı sonra. Bir iğne sol gözünün ortasından içeri girdi. Kemiğe dayandı.</p>
				<p class="paragraf">“Ağla!”</p>
				<p class="paragraf">İğne bir anda çekildi gözünden. İrin, gözyaşıyla karışıp döküldü. Kelimeler, harfler, dağılıp iz bırakmadan Sarı’nın boğazına aktılar kâğıttan. Derisinin rengi giderek açıldı, çilleri silindi kollarından.</p>
				<p class="paragraf">Mavi, bankta oturan Sarı’nın yanına koşarak geldi. Arkaya düşmüş kafasını doğrultup kâğıtları ağzından çıkardı. Artık ölmüş bedenini yavaşça yatırdı banka.</p>
				<p class="paragraf">Titreyen elleriyle çantasından sigarasını çıkarıp başucuna oturdu. Sarı’nın kafasını kucağına koydu. Ellerini tuttu.</p>
				<p class="paragraf">Sigaradan derin bir nefes çekip Sarı’nın dudaklarından ciğerlerine üfledi. Duman Sarı’nın ciğerlerinde birkaç saniye daha kalıp dudaklarından çıkarken “Bu son yas” dedi.</p>
				<p class="paragraf">Ellerini yalayan sokak köpekleri devraldılar onu Mavi’den. Onlardan da şarapçılar, kimsenin anlamadığı şairler, yol kenarında para peşinde travestiler ve tanıştıkları günü sadece bir öpücükle anabilen âşıklar.</p>
				<p class="paragraf">Duygularına bir kir gibi bakılan ressamlar da onu geri kalandan korudular. Herkesin kalbinden geçip kayboldu Sarı.</p>
				<p class="paragraf">Sonunda Kırmızı kalbini açıp yer ayırdı ona.</p>
				<p class="paragraf">Sonsuza kadar sessiz, sığınağını buldu Sarı.</p>
				<p class="paragraf"><span>∞</span></p>
			</div>
		</div>
	</body>
</html>