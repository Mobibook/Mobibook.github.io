<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Kördüğüm</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block19">ON DÖRT</p>

  <p class="block19">“Hâlâ sesler duyuyor musun Aden?”</p>

  <p class="block19">Bu soru Aden’i uzun, karanlık bir tünelden çıkartıp sert bir şeye çarpmasına sebep olmuştu. Muhtemelen tuğla bir duvara. Zihni, bedeni kadar hızla duvara ulaşamamıştı, o yüzden algısı yavaş yavaş geri geldi. Neredeydi?</p>

  <p class="block19">Gözlerini kırpıştırırken etrafındaki her şey yavaşça netleşmeye başladı. Konforlu bir koltukta oturuyordu. Etrafındaki raflardan kitaplar taşıyordu. Hemen önündeki masa dosyalar ve kâğıtlarla doluydu. Solunda bir başka deri koltuk vardı ve bunda mavi gözlü, sakallı ve gözlüklü bir adam oturuyordu.</p>

  <p class="block19">“Neler oluyor?” diye sordu Aden. Sarhoş mu olmuştu? İçtiğini hatırlamıyordu.</p>

  <p class="block19">“Ofisimdeyiz, seansa devam ediyoruz.” Adam hoşgörüyle gülümsedi. “Şimdiden unuttun mu yoksa?”</p>

  <p class="block19">“Ofis mi? Seans mı?” Yavaşça nefes alıp bıraktı. Nefesini verirken hatıralar akmaya başladı. Mary Ann’in evindeydi. Victoria boynuna açlıkla bakıyordu. Bir fotoğraf görüp eline almıştı. Eve adamı tanımıştı.</p>

  <p class="block19"><i class="calibre4">Seni ona götüreceğim,</i> demişti.</p>

  <p class="block19">Eve.</p>

  <p class="block19">Dişlerini gıcırdattı. Daha önce tehdit ettiği gibi onu zamanda geri götürmüştü demek ki. Ama ne zamana? Nereye?</p>

  <p class="block19">Kendisine baktı. Düz bir tişört giyiyordu ve içinden iğnelerle delik deşik olmuş cılız kollan çıkıyordu. Yan tarafında keskin ve hiç azalmayan bir acı vardı. Pantolonunun dizleri yırtılmıştı.</p>

  <p class="block19">“Aden, bir şey mi oldu?” diye sordu adam.</p>

  <p class="block19">“Hayır, hayır,” dedi çünkü bu en doğru cevap gibi gelmişti. İrkilerek yan tarafına dokundu. Bunlar... dikiş miydi?</p>

  <p class="block19">“İyiyim.”</p>

  <p class="block19">“Hâlâ iyileşiyorsun,” dedi nazikçe. “İyileşmeye devam etmek istiyorsan yaraya dokunmaman gerek.”</p>

  <p class="block19">Ellerini kucağında birleştirdi.</p>

  <p class="block19"><i class="calibre4">Geldik,</i> dedi Eve mutlulukla. <i class="calibre4">On bir yaşındasın. Bu ofisi hatırlıyor musun? Doktoru?</i></p>

  <p class="block19">On bir. Akıl hastanelerinden birinde, hastalardan bir tanesi tarafından çatallandığı yıl. İçinden öfke ve hoşnutsuzluk aktı. “Doktor...” dedi.</p>

  <p class="block19">“Evet, Aden?”</p>

  <p class="block19">Kendi kendisine konuştuğunu fark edince yanakları kızardı. Doktor. “Dr....” Adamın adını hatırlayamıyordu. Sakal muhtemelen onu daha yaşlı gösteriyordu fakat aslında gençti. Uzun boyluydu ve ince bir yapısı vardı.</p>

  <p class="block19">“Gray.” Aralarındaki boşluğu sabırlı bir iç çekiş doldurdu. “Dr. Gray.”</p>

  <p class="block19">Aden gerildi. Dr. Gray. Mary Ann Gray. Mary Ann’in... babası mı? Gördüğü fotoğrafı aklına getirdi ve bunu karşısındaki adamla karşılaştırdı. Sakalla gözlüğü çıkarınca iki adam tıpatıp aynıydı.</p>

  <p class="block19">Çılgına dönebilirdi. Bunu istiyordu. Ama olduğu yerde kaldı, sanki ağır taşlar onu yerinde tutuyormuş gibiydi, demin öğrendiği bilginin yarattığı şoku atlatmaya çalışıyordu. Yıllar önce Mary Ann’le direkt olmasa da bir bağlantısı olmuştu ve bunun farkında bile değildi.</p>

  <p class="block19"><i class="calibre4">Sana onu tanıdığımı söylemeye çalışıyordum,</i> dedi Eve.</p>

  <p class="block19"><i class="calibre4">Kim tahmin ederdi ki,</i> dedi Caleb.</p>

  <p class="block19">“Kim olduğunuzu biliyorum,” dedi Aden doktora, sesinde istediğinden fazla duygu barındırıyordu.</p>

  <p class="block19">Dr. Gray gülümsemekle yetindi. “Öyle olduğunu umuyorum, Aden. Haydi başlayalım, olur mu?” Kolçağa dirseğini koydu ve beklentiyle Aden’a baktı.</p>

  <p class="block19">“Ben... Tamam,” dedi fakat <i class="calibre4">hayır</i> diye bağırmak istiyordu. Aklından binlerce soru geçiyordu ama bunları soramazdı. On bir yaşında görünmeye dikkat etmek zorundaydı, bu görüşmenin yaşandığı ilk zamanda nasıl cevap verdiyse öyle cevap vermeliydi.</p>

  <p class="block19">Eve son kez aynı şeyi yaptığında en sevdiği koruyucu afleyi kaybetmişti ve bu başına gelen en kötü şey değildi. O yolculuktan sonra tanımadığı bir evde, daha önce hiç görmediği insanlarla uyanmıştı. O “hafıza kaybı” bir başka akıl hastanesine yatırılmasına sebep olmuştu. <i class="calibre4">Yaptığın her şey tekrar hastaneye yatırılmana sebep oluyor.</i></p>

  <p class="block19">Gerçekten de durum böyle gibiydi. Döndüğü zaman Eve onu bir daha asla geri götürmemeye söz vermişti. Fakat tabii bu sözü daha önce de vermişti. Heyecanı endişesine ağır basıyordu herhalde.</p>

  <p class="block19">Fakat öteki zamanlardan farklı olarak bu sefer ona kızamadı. Çocuk olmasına rağmen yeteneklerinin ortadan kaybolmasını sağlayıp sağlayamadığını görebilmek için on bir yaşındaki Mary Ann’i görmek her şeye değerdi.</p>

  <p class="block19">Şu an neredeydi?</p>

  <p class="block19">Dr. Gray kızının başka insanların sıradışı yeteneklerini durdurabildiğini biliyor muydu? Aden bunu sorarsa korkar mıydı? Muhtemelen. Sorsa Aden’in geleceği ne kadar değişirdi? Mary Ann’le bir daha karşılaşabilir miydi?</p>

  <p class="block19">Ah. İşte öfkelenmeye başlamıştı. Kaynar sıcaklıktaydı. Eğer bu seans geleceğini değiştirip Crossroads’a taşınmamasına, Mary Ann veya Victoria’yla tanışmamasına sebep olursa...</p>

  <p class="block19"><i class="calibre4">Duygularının ne yöne gittiğini hissediyorum,</i> dedi Elijah. <i class="calibre4">Sana güvence verebilsem keşke fakat...</i></p>

  <p class="block19">Harika. Söylediği her şeyi en ufak detayına kadar hatırlamaya ve bunlan nasıl söylediğini bulmaya çalışması gerekecekti. On bir yaşındakiler bebek gibi mi yoksa yetişkin gibi mi konuşurdu?</p>

  <p class="block19">“Aden?”</p>

  <p class="block19">Konuşmanın gidişatım çoktan kaçırmıştı; daha dikkatli olması gerekiyordu. “Evet?”</p>

  <p class="block19">“Sana bir soru sordum.”</p>

  <p class="block19">“Özür dilerim. Tekrar edebilir misiniz lütfen?”</p>

  <p class="block19">“Ederim fakat bundan sonra geçirdiğimiz vakitlerde daha dikkatli olmanı istiyorum. Tamam mı?” Başıyla onayladıktan sonra Dr. Gray devam etti. “Senin başkalarının duyamadığı insanlarla yüksek sesle tartıştığına dair raporlar var. O yüzden tekrar soruyorum, bazı sesler duyuyor musun?”</p>

  <p class="block19">“Ben... Ben...” Bu soruya nasıl cevap vermişti. “Eee, hayır.” Gerçeği söylemiş olamazdı, değil mi?</p>

  <p class="block19">“Emin misin?”</p>

  <p class="block19">Aden kitap raflarının arasında duran, gururla çerçevelenmiş Oklahoma Üniversitesi Psikoloji Anabilim Dalı diplomasına odaklandı. Daha sakin bir ses tonuyla, “Evet, eminim,” dedi.</p>

  <p class="block19">Dr. Gray kaşlarım çattı. “Birlikte birkaç seans yaptık ama hep beni uzakta tuttun, bana dosyanda bulunabilecek bilgilerden başka</p>

  <p class="block19">bir şey söylemedin. Burası güvenli bir yer, Aden. Söylediklerin sana karşı kullanılmayacak. Sana bunu kanıtladığımı umuyorum.”</p>

  <p class="block19">“Kanıtladınız.” Bugüne dair hatıralar her ne kadar puslu olsa da akima gelmeye başlamıştı. Dr. Gray ona karşı son derece nazik davranmıştı ve onu mutlu etmek istemişti. “Ben sadece... buradan nefret ediyorum. Gitmek istiyorum.” İşte. En sonunda doğru yolu bulmuşlardı.</p>

  <p class="block19">“Nereye gideceksin? Kabalık yapmak istemiyorum, sadece bir şey kanıtlamaya çalışıyorum. Şu an seni hiçbir koruyucu aile almaz. Herkes senin tehlikeli olduğunu düşünüyor, o yüzden başka çocuklarla istediğin gibi oynayamazsın.”</p>

  <p class="block19">Normal çocuklar demeye çalışıyordu. Burada başka çocuklar vardı sonuçta ve hepsi sözde onun gibi deliydi.</p>

  <p class="block19">“Birisi canını mı yaktı?” diye devam etti doktor. “Bu yüzden mi gitmek istiyorsun? Bir başka hastayla tartışma mı yaşadın?”</p>

  <p class="block19">Sessizce spor ayakkabılarını sallamaya başladı.</p>

  <p class="block19"><i class="calibre4">Seni buraya bir sebepten getirdim,</i> dedi Eve. <i class="calibre4">Başkalannm ne dedikleri umurumda değil. Öğrenmek için ölüp bittiğin şeyi sor ona.</i></p>

  <p class="block19">“Ben sadece çiftliğe dönmek istiyorum,” dedi Eve’i duymazlıktan gelerek. Sonra donakaldı. Bir anlığına buraya ilk geldiğinde söylediği şeyleri söylemesi gerektiği gerçeğini unutmuştu.</p>

  <p class="block19">“Çiftlik mi?” Dr. Gray tekrar iç geçirdi. “Bildiğim kadarıyla şimdiye kadar hiç çiftlikte yaşamamışsın. Şimdilik burası senin evin. Özür dilerim ama bu şekilde olması gerekiyor.”</p>

  <p class="block19"><i class="calibre4">Ona Mary Ann’i sor,</i> diye ısrar etti Eve.</p>

  <p class="block19"><i class="calibre4">Yapma sakın, Ad,</i> dedi Julian. <i class="calibre4">Ben olayların vardığı noktadan memnunum ve değişmelerini istemiyorum.</i></p>

  <p class="block19"><i class="calibre4">Yani neredeyse bir kız arkadaşımız olmak üzere,</i> diye ekledi Caleb.</p>

  <p class="block19">“Aden?”</p>

  <p class="block19">Dr. Gray. Konuşmalarının nereye yönlendiğini hatırlaması için geri dönmesi gerekiyordu. Sorulan soru başka bir hastayla tartışma yaşayıp yaşamadığıydı. “Ah, hayır. Herkes şimdilik benden uzak duruyor.”</p>

  <p class="block19">“Ya, öyle mi?” Doktor sessizce dilini şaklattı. “Dün birkaç hastanın seni köşeye sıkıştırdıklarını biliyorum. Seni tehdit ettiklerini de. Biri sana vurdu, sen de misilleme yaptın. Eğer hademeler seni durdurmasaydı... Bak, yapmış oldukların önemli değil, neler olup bitiyorsa,” dedi nazikçe, “bana söyleyebilirsin. Seni yargılamam. Sana yardım etmek istiyorum. Sana yardım edeyim. Lütfen.”</p>

  <p class="block19">“Ben...”</p>

  <p class="block19"><i class="calibre4">Sor ona, sor, sor! Sen yapana kadar susmayacağım.</i> Eve inatçılık yapıyordu.</p>

  <p class="block19"><i class="calibre4">Tanrım, ya başka bir eyalette uyanırsa, Mary Ann veya Victoria olmadan hem de,</i> dedi Elijah öfkeyle. <i class="calibre4">Mary Ann’in bize yaptığı şeyden nefret ediyorum ama en sonunda hastanelerden kurtuldu ve ona verdikleri ilaçlan içmiyor.</i></p>

  <p class="block19"><i class="calibre4">Kâhin olan sensin,</i> dedi Caleb. <i class="calibre4">Doktora kız hakkında soru sorarsa ne olacağını söyle.</i></p>

  <p class="block19"><i class="calibre4">Size söyledim, ben...</i> Elijah bir anda durunca herkes nefesini tuttu ve onun devam etmesini bekledi, bir şey bildiğini anlamışlardı. Birkaç saniye geçti, Aden’in doktorun ne dediğini yine unuttuğu, sonsuzluk gibi gelen birkaç saniye. Bu süre içinde Elijah güçlükle nefes alıp inliyordu.</p>

  <p class="block19">“Ne?” dedi en sonunda ve Dr. Gray ne dediğini tekrarlarken Elijah konuştu. <i class="calibre4">Genelde sadece ölümlere dair kehanette bulunduğumu biliyorsunuz ama son zamanlarda daha fazla şey görmeye başladım. Ve şu an biliyorum ki sen Mary Ann’den bahsedersen iki şey olabilir. Dr. Gray çıldınr ve senden oldukça hızlı bir şekilde uzaklaşır. Asla Mary Ann’le tanışamazsm. Ya da Dr. Gray çıldınr ve</i></p>

  <p class="block20">z&amp;z</p>

  <p class="block20">yine senden uzaklaşır ama söylediğin şeyleri merak eder. Eğer İkincisi olursa Mary Ann’le tanışırsın ve aramızdan biri serbest kalır.</p>

  <p class="block19">Eve nefesini tuttu. <i class="calibre4">Birimiz serbest mi kalır? Kim? Ve nasıl?</i></p>

  <p class="block20">Bilmiyorum. Keşke bilseydim ama... Üzgünüm.</p>

  <p class="block19">Eğer aralarından biri serbest kalabiliyorsa bu, hepsinin gidebileceği anlamına geliyordu. Hep hayalini kurduğu şeye sahip olacaklardı. Huzur ve arkadaşları için sonsuza kadar mutlu yaşayacakları bir hayat. Yeni edineceği arkadaşlarla normal bir hayat. Tabii bu normal hayat da çok uzun sürmeyecekti çünkü yavaş yavaş ölüme yaklaşıyordu ama yine de böyle bir hayatı birazcık da olsa tadabilse bunu hiç tecrübe etmemiş olmaktan daha iyi olurdu.</p>

  <p class="block19">Ancak öteki alternatif gerçekleşirse bunların hiçbirine sahip olamazdı. Mary Ann’in arkadaşlığına bile. Crossroads’a gidebilir miydi? Victoria’yla tanışabilir miydi? Merak etmekten kendisini alıkoyamıyordu.</p>

  <p class="block19">Biraz düşünmek ve en iyi eylem planının ne olacağına karar vermek istiyordu, artılarıyla eksilerini karşılaştırabilirdi belki. Ama bu iş böyle yürümüyordu ne yazık ki. Bu seans bittiğinde gelecekteki o ana tekrar dönecekti. Zamanı yoktu.</p>

  <p class="block19">Eve geçmişte ne kadar kalabileceklerini kontrol edebiliyor olsaydı keşke. Ama yapamıyordu. Aklına getirdiği sahne sonlanmca buradaki zamanı da bitiyordu. Şu an karar vermek zorundaydı. Her zaman istediği şeylere sahip olmak mı yoksa hep istediği şeyleri kaybetmek mi? Neye karar verecek olursa olsun bunu şu an yapmalıydı.</p>

  <p class="block19">“Bir lazmız var mı?” Soruyu dudaklarından çıkmadan önce durduramamıştı. Bir anlığına paniğe kapıldı. Kendisini körleştiren bir paniğe.</p>

  <p class="block19">Yapmıştı. Karar vermişti. Sormuştu.</p>

  <p class="block19">Dört ruh da nefesini tuttu. Şaşkınlıkla, korkuyla ya da heyecanla</p>

  <p class="block22">' I</p>

  <p class="block19">olabilirdi, Aden bilmiyordu.</p>

  <p class="block19">*.' Bildiği tek şey artık geri dönüş olmadığıydı.</p>

  <p class="block19">Doktor başını hafifçe yana eğdi, dudakları hafifçe bükülmüştü. “Var, evet. Nereden bildin?” Henüz çıldırmamıştı.</p>

  <p class="block19">Kalbi kulaklarında atıyordu, kısa kısa nefesler alıyordu ve onu hemen şu anda odadan attırmayacak bir cevap arıyordu. Sonra bir şey gördü. Saçlan gece kadar siyah olan, ela gözlü ve bronz tenli bir kızın çerçeveli fotoğrafı.</p>

  <p class="block19">“Masanızdaki fotoğraf. Güzel bir kız.”</p>

  <p class="block19">“Ah. Teşekkür ederim. O Mary Ann. Senin yaşında. Tıpkı annesine benziyor.” Dr. Gray demin söylediği şeylere inanamıyormuş gibi başmı salladı. Normal insanların tehlikeli delilere sevdikleri insanlardan bahsetmediklerini biliyordu Aden. Bu tehlikeli deliler her ne kadar genç görünürse görünsün. “Tekrar konumuza dönelim. Benimle konuşman gerek, Aden. Sana ancak böyle yardım edebilirim.”</p>

  <p class="block19">En sonunda, “Hâlâ sesler duyup duymadığımı sordunuz. Cevap evet,” dedi. Utanca kapıldığı ses tonundan belli oluyordu. Parmaklarını tişörtüne dolayıp duruyor, her yönde kırışıklıklar oluşuyordu. Konuyu Mary Ann’e biraz sonra getirecekti. Dr. Gray’in “asıl iş” aradan çıktıktan sonra konuşmaya daha hevesli olacağını umuyordu. “Sürekli duyuyorum.”</p>

  <p class="block19"><i class="calibre4">Yapma ama. O kadar da kötü değiliz.</i> Julian konuşmuştu.</p>

  <p class="block19"><i class="calibre4">Bir de sırtımdan bıçaklasaydın.</i> Bu da Caleb’dı.</p>

  <p class="block19">“Kusura bakmayın,” demek istiyordu ama karşılık vermedi.</p>

  <p class="block19">“Hiçbir gelişme yok öyleyse.” Dr. Gray bacak bacak üstüne attı. “İlaçlarım tekrar değiştirmemiz konusunda psikiyatristinle konuşabiliriz.”</p>

  <p class="block19">“Olur,” dedi Aden fakat yeni ilaçların onu nasıl etkilediğini hatırlayabiliyordu. Mide krampları, kusma. Dehidrasyon yüzünden bir hafta seruma bağlı kalmıştı.</p>

  <p class="block19">Dr. Gray gözlüğünü burnuna indirdi. “Biraz yavaşlayalım öyleyse. Hâlâ sesler duyduğuna göre senden ne istediklerini duymak istiyorum.”</p>

  <p class="block19">“Bir sürü şey.”</p>

  <p class="block19">“Mesela?”</p>

  <p class="block19">Yıllar önce ona ne söylemişti? “Mesela... bedenin kontrolü gibi.” Evet, bundan bahsetmişti. Genellikle doktorlarıyla açık açık konuşmuyordu ama Dr. Gray<sup class="calibre6">7</sup>de konuşmasını sağlayan bir şey vardı.</p>

  <p class="block19"><i class="calibre4">Bunu yine yapsan keşke,</i> dedi Eve.</p>

  <p class="block19"><i class="calibre4">Evet, ara sıra kaptan köşkünü devretmek hiç de mantıksız değil,</i> dedi Caleb.</p>

  <p class="block19"><i class="calibre4">Eskiden ara sıra kontrolü ele almamıza izin verirdin ve biz de her zaman sana kontrolü geri verdik. Bunu yapmayı neden bıraktığını hiç anlamadım. Eğer güçsüz olsan sen de kontrol isterdin,</i> dedi Elijah.</p>

  <p class="block19">Harika. Yine başının etini yemeye başlamışlardı. “Güçsüz değüsiniz ki,” dedi gıcırdattığı dişlerinin arasından. Geçmişe dönmüştü sonuçta, değil mi?</p>

  <p class="block19">“Efendim?”</p>

  <p class="block19">“Ah, şey, bir şey yok. Kendime moral veriyordum.”</p>

  <p class="block19"><i class="calibre4">O çıldırma anına pek bir şey kalmadı,</i> dedi Elijah iç geçirerek.</p>

  <p class="block19">Kaşlarını çatan doktor defterine not aldı. “Beden dedin. Bunu araştıralım biraz. Eğer sesler bedenin kontrolünü almak istiyorlarsa kendi başlanna bunu başaramıyorlar demektir. Karan sen veriyorsun. Bu iyi bir şey, değil mi? Kontrolün senin elinde olması yani.”</p>

  <p class="block19">Arkadaşları izin almadan bedeninin kontrolünü ele geçiremiyor olabilirlerdi ama bunun sebebi izin almadan başlarına pek çok bela gelebilmesi olasılığıydı. “Evet, öyle.”</p>

  <p class="block19">Doktor not alırken kalemi kâğıdın üstünde gidip geliyordu. “Kontrol sende olduğuna göre seslerin seni terk etmesini sağlayabiliyor musun?”</p>

  <p class="block19">“Zorla mı? Hayır. Ama bazen gidiyorlar gerçekten.” Kızı yüzünden.</p>

  <p class="block19">“Onlar gittiğinde ne oluyor?”</p>

  <p class="block19">Aden gülümsedi fakat bu gülümseme suçluluk hissiyle doluydu. “Huzur.”</p>

  <p class="block19">“Ah, Aden.” Dr. Gray elini kalbine götürdü, yüz ifadesi yumuşamıştı. “Bu harika bir şey.”</p>

  <p class="block19"><i class="calibre4">Gururlu bir baba gibi hissettiğine eminim.</i> Eve’in sesi yumuşamıştı, sanki doktora ısınıyor gibiydi.</p>

  <p class="block19">Bu son seferde olmamıştı. Bu da demek oluyordu ki huzur bulduğunu önceki seferde itiraf etmemişti. Doğal olarak. Huzur o zamanlar bildiği bir şey değildi. Gülümsemesi soldu. “Şaka yapıyordum. Gitmelerine izin yok. Sürekli benimle kalıyorlar.”</p>

  <p class="block19">Dr. Gray bir elini yüzüne destek yaparak koydu, parmaklarının arasından kalem çıkıyordu. “Yalanlar üe gerçeklerin arasından yolumu bulmaya çalışırken sana nasıl yardımcı olabilirim?”</p>

  <p class="block19">Ayaklarına baktı, gerçekten pişman olmuş gibi göründüğünü umuyordu. “Tekrar yapmayacağım.”</p>

  <p class="block19">“Lütfen yapma. Peki bu sefer neden yaptın?”</p>

  <p class="block19">Omuzlarım silkti, akima bir cevap gelmemişti.</p>

  <p class="block19">“Pekâlâ. Sesler gittiği zaman neden geri dönüyorlar söyler misin? Çünkü seslerin gitmesinden bahsederken yalan söylemediğini biliyorum, şaka yapıyorum derken yalan söylüyordun. Kontrol sende hatırlasana.”</p>

  <p class="block19">ASG</p>

  <p class="block19">Bu seferkinden kaçış yoktu. Gerçekleri söylemeliydi. En azından bir kısmını. “Bana bağlılar sanki...” Sonraki kelimelerini düşünürken başını yana eğdi. “Tasmalı hayvanlar gibi. Onları uzakta tutamıyorum.”</p>

  <p class="block19">Bu lafının üstüne Julian, <i class="calibre4">canım yandı,</i> demiş ve Elijah, <i class="calibre4">bize hayvan dediğin için bunu sana ödeteceğim, umarım biliyorsundur,</i> diye karşılık vermişti.</p>

  <p class="block19">Ödeyeceğini biliyordu ama şu an bu konuda endişelenmek için uygun bir zaman değildi. “Onlar da sizin ya da benim gibi insan ama kendilerine ait bedenleri yok. Bir şekilde benim zihnime emildiler ve zihnimi onlarla paylaşmam gerekiyor.”</p>

  <p class="block19">Dr. Gray bu itirafı doğal karşıladı, şaşırtıcı biçimde istifini bile bozmamıştı. “Birkaç gün önce bana dört farklı ses duyduğunu söyledin. Daha doğrusu insan. Hâlâ dört mü?”</p>

  <p class="block19">“Evet.”</p>

  <p class="block19">“Ve bunlar...” Doktor defterinde bir sayfa buldu. “Senin yaşında mı? Hepsi?”</p>

  <p class="block19">“Hayır. Kaç yaşında olduklarını bilmiyorum.”</p>

  <p class="block19">“Anladım,” diye mırıldandı. “Bana onlardan bahset. Nasıl insanlar?”</p>

  <p class="block19"><i class="calibre4">O konuya girmişken,</i> dedi Eve, <i class="calibre4">kızım da sor.</i></p>

  <p class="block19">Birazdan yapacaktı. Doktorun konuyu tekrar terapiye getirmesini istemiyordu. “İyi insanlar. Genellikle,” diye ekledi.</p>

  <p class="block19">Bu cümlesi yüzünden homurdanmalar ve Caleb’dan bir tehdit daha geldi.</p>

  <p class="block19">“İsimleri var mı?” diye sordu Dr. Gray.</p>

  <p class="block19">Aden hepsini söyledi.</p>

  <p class="block19">Eve ismini duyunca gözleri ilgiyle parlamıştı. “Eve bir dişi sa</p>

  <p class="block19">nırım.</p>

  <p class="block19">“Evet. Bir kız.” Sesinde öyle bir tiksinme vardı ki doktor gülümsemesini bastırmaya çalışmak zorunda kaldı.</p>

  <p class="block19"><i class="calibre4">Ah, yapma,</i> dedi Eve. <i class="calibre4">Benim rehberliğime sahip olduğun için dünyadaki en şanslı çocuksun.</i></p>

  <p class="block19">“En çok onu merak ediyorum,” dedi doktor.</p>

  <p class="block19"><i class="calibre4">Tabii merak eder,</i> dedi Caleb, alındığı belliydi. <i class="calibre4">Ya ben neyim, köpek maması mı? Neden beni merak etmiyor?</i></p>

  <p class="block19">“Aden, tekrar kayboldun.”</p>

  <p class="block19">Aden dikkatini topladı, Caleb ve Eve’in sesleri o tekrar odaklanırken yavaş yavaş kayboldu. “Özür dilerim. Efendim?”</p>

  <p class="block19">“Sana bir soru sordum.” Kaşlarını çatan doktor tekrar sandalyesine yaslandı. “Tam o sırada zihninde neler olup bitiyordu?”</p>

  <p class="block19">“Hiçbir şey,” dedi.</p>

  <p class="block19">Bir kaş havaya kalktı. “Bana artık yalan söylemeyeceğini sanmıştım.”</p>

  <p class="block19">Aden şakaklarını ovuşturup seçeneklerini değerlendirdi. Gerçeği itiraf edebilirdi ama o zaman Dr. Gray onu sorgulamaktan vazgeçmezdi ve konuyu Mary Ann’e getiremezdi. Ondan bahsetme şansı bulamadan tekrar geleceğe dönerse ne olacaktı?</p>

  <p class="block19">Geleceğe dönme düşüncesiyle hemen harekete geçti.</p>

  <p class="block19"><i class="calibre4">Ya şimdi ya hiç.</i> “En çok Eve’i merak ediyorsunuz,” dedi. “Beni daha genç hallerime götürebüiyor. Dosyamı incelerseniz birkaç kez ortadan kaybolduğumu görürsünüz. Kilitli odalardan kaybolduğunu. İçeri girmemin mümkün olamayacağı yerlere girdiğimi de. O zamanlarda benimle ilgilenen doktorlar çok iyi kilit açtığımı ve insanların kafasını karıştırmayı sevdiğimi söylemişlerdi. Asıl gerçek daha genç bir halime döndüğüm ve şans eseri geleceği değiştirdiğim.”</p>

  <p class="block19">Dr. Gray gözlerini kırpıştırdı. “Benimle açık açık konuşmanı istedim ama dürüst olmanı kastetmiştim. Bunu da söylediğime inanıyorum.”</p>

  <p class="block19">“Ben de size karşı dürüst davranıyorum. Karşınızda on bir yaşında değil, on altı yaşında bir çocuk oturuyor, bu yetenek yüzünden. Bu sayede on altı yaşındaki bir çocuk sizin...”</p>

  <p class="block19">“Aden. Bu kadan yeter.”</p>

  <p class="block19">Yutkundu ama doktorun onu susturmasına izin vermedi. “Bitirmeme izin vermediniz. Kızınız Mary Ann’i tanıyan on altı yaşında bir çocuğum gerçekten. Biz...”</p>

  <p class="block19">“Aden!” Dr. Gray burnunu sıkıyordu. “Buna bir son vermek zorundasın. Durumun için iyi bir şey yapmıyorsun.”</p>

  <p class="block19">“Beni dinleyin.” Bu adamın kendisine inanması için ne yapabilirdi? “Zaman yolculuğu dışında ölüleri de diriltebiliyorum. Beni mezarlığa götürürseniz bunu kanıtlarım. Fakat Mary Ann’i getirmeyin. Yeteneklerimi nötrlüyor. Cesetler uyanacak. Göreceksiniz.”</p>

  <p class="block19">“Son kez söylüyorum, yeter!” Dr. Gray’in beti benzi atmıştı, teninin hemen altındaki mavi damarlar nabız gibi atıyordu. Kendisini toplayabilmek için boğazını temizledi. “Daha önce kızımla ilgili soruna cevap vermemeliydim. Hiçbir hastanın, bir çocuk bile olsa ailemi seansa karıştırmasına izin vermem. Beni anlıyor musun?”</p>

  <p class="block19">“Beni bu binadan çıkartmayacaksanız umurumda değil, bunu başka şekilde de kanıtlayabilirim.” Kelimeler ağzından ümitsiz bir hızda çıkıyordu. “Mary Ann’in Penny isimli çok yakın bir arkadaşı var. Bir gün Tucker diye bir çocukla çıkacak.” Belki de doktora gelecekten bahsetmek geçmişi değiştirdiği kadar geleceği de değiştirebilirdi. Ama bu yola girmişti bir kere ve kendisini durduramıyordu. “Bu arada Tucker tam bir pislik ve bu ilişki başlamadan buna bir son verseniz iyi olur. Ya da belki de onunla çıkması gerekiyordun Bilmiyorum. Yine de...”</p>

  <p class="block19">‘Tamam. Yeter artık. Gitmeni istiyorum, Aden. Şu anda.” Dr. Gray kapıyı işaret etti. “Özel dosyalanma baktığın ortada. Kendi hayatını onunkiyle karşılaştınyorsun belli ki. Ama bu işe yaramayacak. Pişman olacağım bir şey yapmadan önce bu odadan çıkman gerekiyor.”</p>

  <p class="block19">Kimin hayatını kiminle karşılaştınyordu ki? Mary Ann’inkiyle mi? Yoksa başkasmınkiyle mi? Doktora eşit derecede yakın birisiyle. “Anlamıyorum. Kimden bahsediyorsunuz?”</p>

  <p class="block19">“Sana gitmeni söyledim.”</p>

  <p class="block19">Aden ayağa kalktı. Bacaklan titriyordu ama tekrar yerine oturmadı. “Kimden bahsettiğinizi söylerseniz gideceğim. Benimle bir daha karşılaşmak zorunda kalmayacaksınız.” En azından burada. “Lütfen.”</p>

  <p class="block19">Doktor karşılık veremeden Aden’m zihni kararmaya başladı. Hayır. Hayır, hayır, hayır. Daha hazır değildi, daha söyleyecekleri ve duyması gerekenler vardı. Çabaladı. “Tanrım, lütfen...”</p>

  <p class="block19">Geç kalmıştı.</p>

  <p class="block19">Tünel onu tekrar içine çekti, döne döne uzaklaşıyordu.</p>

  <p class="block19">Bu akıntının içine girerken aklındaki son düşünce bir soruydu. Geri döndüğünde Mary Ann hayatının bir parçası olacak mıydı?</p>

  <p class="block19"><i class="calibre4">Bunu görmek üzereyiz,</i> dedi Elijah.</p>

  <p class="block21" id="calibre_pb_13">&nbsp;</p>
</body>
</html>
