<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Sokaktaki Adam</title>
  <link href="../Styles/style.css" rel="stylesheet" type="text/css"/>
</head>

<body>
  <div class="yazar">
    <p><strong>Philip Roth,</strong> İkinci Dünya Savaşı sonrası Amerikan edebiyatının en üretken ve saygı gören romancılarından olan Roth 1997’de yayımladığı <em>Pastoral Amerika</em>’yla (Ayrıntı Yayınları, Çeviren: Orhan Yılmaz) Pulitzer Ödülü kazandı. 1998’de Beyaz Saray’da düzenlenen bir törenle Ulusal Sanat Nişanı’nı (National Medal of Arts) aldı. 2002’de ise kurmaca alanında Amerikan Sanat ve Edebiyat Akademisi’nin en saygın ödülü olan ve daha önce John Dos Passos, William Faulkner ve Saul Bellow gibi yazarlara verilen altın madalyaya layık görüldü. Ulusal Kitap Ödülü (National Book Award) ve Ulusal Eleştirmenler Ödülü’nü (National Book Critics Circle Award) ikişer kez kazanan yazar, PEN/Faulkner Ödülü’nü de (üçüncüsü <em>Sokaktaki Adam</em>’la olmak üzere) tam üç kez kazanmıştır. 2005’te <em>The Plot Against America</em> adlı tarihi romanıyla Amerikan Tarihçileri Derneği Ödülü’nü alan Roth 2006’da PEN/Nabokov Ödülü’ne, 2007’de ise PEN/Saul Bellow Ödülü’ne layık görülmüştür. Philip Roth, Toplu Eserleri kendisi hayattayken Library of Congress tarafından yayımlanan ilk yazardır ve toplam sekiz cildin sonuncusu 2013 yılında yayımlanacaktır.</p>

    <p><b>Türkçedeki diğer kitapları:</b> <em>Portnoy’un Feryadı</em> (Ayrıntı Yayınları, Çeviren: Özden Arıkan), <em>Shylock Operasyonu: Bir İtiraf</em> (Ayrıntı Yayınları, Çeviren: Aysun Babacan), <em>Aldatma</em> (Ayrıntı Yayınları, Çeviren: Didem Hızkan), <em>Bir Komünistle Evlendim</em> (1998, Ayrıntı Yayınları, Çeviren: Orhan Yılmaz) ve <em>Ölen Hayvan</em> (Ayrıntı Yayınları, Çeviren: Can Kantarcı).</p>
  </div>

  <div class="cevirmen">
    <p><strong>Kaya Genç,</strong> 1981 yılında İstanbul’da doğdu. Universiteit van Amsterdam’da Oscar Wilde üzerine <em>Yozlaşmanın Estetiği</em> başlıklı teziyle yüksek lisans derecesi aldı. İletişim Yayınları’nın Dünya Klasikleri serisi için Grossmith kardeşlerden <em>Önemsiz Bir Adamın Günlüğü,</em> Robert Louis Stevenson’dan <em>Dr. Jekyll ve Bay Hyde,</em> Oscar Wilde’dan <em>Bay WH’nin Portresi</em> kitaplarını Türkçeye çevirdi, Sanat-Hayat dizisi için de Wilde’ın <em>Sanatçı: Eleştirmen, Yalancı, Katil</em> kitabınının çevirmenleri arasında yer aldı. İstanbul Üniversitesi İngiliz Filolojisi bölümünde <em>Geç-Viktoryen Dönem Britanya Edebiyatında Efendi Köle Diyalektiği</em> başlıklı doktora çalışmalarına başladı; 2008-2010 yıllarında SABAH Kitap ekinin yayın yönetmenliğini, 2009-2010 döneminde altı ay boyunca SABAH Pazar ekinin editörlüğünü yaptı. 2008 Aralık ayında ilk romanı <em>Macera</em>’yı yayımladı. Herman Melville’den yaptığı ve bir önsöz yazdığı <em>Kâtip Bartleby: Bir Wall-Street Hikâyesi</em> çevirisi Mart 2010’da yayımlandı. Notos Öykü dergisi tarafından “Türkiye Edebiyatında Geleceğin 20 Ustasından Biri” olarak gösterilen Kaya Genç, şu sıralar Part Four isimli deneysel-şiir projesi üzerinde çalışıyor, <em>Milliyet Sanat</em> ve <em>Radikal Kitap</em>’a yazıyor.</p>
  </div>
</body>
</html>