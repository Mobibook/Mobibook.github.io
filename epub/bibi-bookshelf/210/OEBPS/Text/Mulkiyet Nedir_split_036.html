<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mulkiyet Nedir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">Mülkiyet olanaksızdır, çünkü despotluğun anasıdır.</p>

    <p class="normal">Hükümet nedir? Hükümet kamu ekonomisidir, bütün ulusal varlığın ve üretimin en üst düzeyde idaresidir.</p>

    <p class="normal">Bir ulus, bütün vatandaşların hissedar olduğu büyük bir şirket gibidir. Herkesin yönetim kurulunda söz söyleme ve bütün hisseler eşitse bir oy kullanma hakkı vardır. Fakat mülkiyet rejimi altında, hissedarların payı arasında büyük fark vardır. Bazıları yüzlerce oya sahip olabilirken, bazılarının oy hakkı sadece bir tanedir. Örneğin bir milyonluk akarım varsa, yani ortaklık sermayesi otuz kırk milyonu bulan bir mülk sahibiysem ve bu servet tek başına ulusal sermayenin 30.000’de biriyse, malımın idaresinin hükümetin 30.000’de birini oluşturduğu açıktır. Eğer bir ulus 34 milyon kişiden oluşuyorsa, tek başıma ben, 1.133 kişiye bedelim demektir.</p>

    <p class="normal">Bu yüzden Bay Arago, bütün Ulusal Muhafızlar üyeleri için seçim hakkı talep ettiğinde sonuna kadar haklıdır, çünkü her vatandaş en az bir birim ulusal hisseye sahiptir ve bu da kendisine bir oy hakkı tanır. Fakat Bay Arago gibi şahane bir konuşmacı bu dediğinden başka –ticari şirketlerde uygulandığı gibi– her seçmenin sahip olduğu hisse oranında oy hakkı bulunması gerektiğini de savunmalıydı. Çünkü aksi takdirde ulusun, şahıslara danışmadan mallarına sahip olma hakkı olduğunu ileri sürmek gerekir ki bu mülkiyet hakkına aykırıdır. Mülkiyetin var olduğu bir ülkede seçim hakkının eşitliği mülkiyet hakkının ihlalidir.</p>

    <p class="normal">Gel gelelim her vatandaş ancak mülkü sayesinde egemenlikten pay alıyorsa, küçük hissedarların büyük hissedarların insafına kalacağı açıktır. Büyükler küçükleri canları istediği vakit köleleştirebilirler, keyiflerine göre evlendirirler, karılarını ellerinden alabilirler, çocuklarını hadım edebilirler, kızlarını fuhşa sürükleyebilirler, yaşlılarını balıklara yem edebilirler ve nihayetinde kendileri de hizmetkârlarını besleyecek vergileri ödemedikleri takdirde aynı muameleye maruz kalabilirler. Bugün Büyük Britanya’nın içinde bulunduğu durum budur: Özgürlüğe, eşitliğe veya haysiyete pek aldırmayan John Bull<sup class="calibre2"><a href="../Text/Mulkiyet%20Nedir_split_049.html#footnote-600-59" id="footnote-600-59-backlink">[59]</a></sup>, hizmetkârlığı ve dilenciliği tercih ediyor; peki ya sen bonhomme Jacques?<sup class="calibre2"><a href="../Text/Mulkiyet%20Nedir_split_049.html#footnote-600-60" id="footnote-600-60-backlink">[60]</a></sup></p>

    <p class="normal">Mülkiyet siyasal ve medeni eşitlikle uzlaşmazdır; bu yüzden de olanaksızdır.</p>

    <p class="normal1">Tarihsel yorum:</p>

    <p class="indentmetin"><span class="normal3">1.</span> 1789’da États généraux üçüncü sınıfın oylarını ikiye katlayınca mülkiyet hakkı ağır biçimde ihlal edilmiş oldu. Daha önce soylular ve ruhbanlar Fransa topraklarının dörtte üçüne sahip bulunuyordu ve ulusal temsilin dörtte üçü de onların olmalıydı. Üçüncü sınıfın ikiye katlanması adildir dendi, çünkü neredeyse bütün vergileri tek başına halk ödüyordu. Eğer oy hakkı vergiye göre belirlenmiş olsaydı, bu sav da makul olacaktı. Fakat o günün meselesi hükümet ve anayasa reformuydu ve bu durumda üçüncü sınıfın oylarının artırılması bir gasp ve mülkiyet hakkını ihlaldi.</p>

    <p class="indentmetin"><span class="normal3">2.</span> Radikal muhalefetin hâlihazırdaki temsilcileri iktidara gelselerdi, Ulusal Muhafızların seçmen olacağı bir reform yapacaklardı ve böylece her seçilme hakkı kazanan her seçmen mülkiyet hakkını ihlal edecekti.</p>

    <p class="indentmetin">Faizleri düşüreceklerdi, yani mülkiyet hakkını ihlal edeceklerdi.</p>

    <p class="indentmetin">Kamu yararına hayvan ve buğday ihracını düzenleyen yasaları geçireceklerdi, yani mülkiyet hakkını ihlal edeceklerdi.</p>

    <p class="indentmetin">Vergi matrahını değiştireceklerdi, yani mülkiyet hakkını ihlal edeceklerdi.</p>

    <p class="indentmetin">Parasız eğitimi yaygınlaştıracaklardı, yani mülkiyete karşı komploya kalkışacaklardı.</p>

    <p class="indentmetin">Emeği örgütleyeceklerdi, yani işçiye iş temin edecekler ve ona işin getirisinden pay vereceklerdi: Mülkiyeti feshedeceklerdi.</p>

    <p class="indentmetin">Gel gelelim aynı radikal muhalifler mülkiyetin azılı savunucularıdır, bu da onların ne yaptıklarını ve ne istediklerini bilmediklerinin en âlâsından kanıtıdır.</p>

    <p class="indentmetin"><span class="normal3">3.</span> Mülkiyet ayrıcalıkların ve despotizmin en başlıca sebebi olduğundan, cumhuriyetçi yeminin biçimi değiştirmelidir. “Kraliyete lanet okuyorum” yerine, gizli bir topluluğun yeni üyesi “mülkiyete lanet okuyorum” demelidir.</p>
  </div>
</body>
</html>
