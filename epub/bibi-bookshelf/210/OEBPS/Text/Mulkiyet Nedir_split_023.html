<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mulkiyet Nedir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h1baslik1">Mülkiyetin olanaksızlığı hakkında</p>

    <p class="normal">Mülk sahiplerinin son çaresi, baş edilmez nüfuzu kendilerini rahatlatan bir argümana başvurmaktır: Şartların eşitliği olanaksızdır. “Şartların eşitliği bir hayaldir,” diye haykırıyorlar bilmiş bir eda ile, “bugün malları eşit oranda pay edin, yarın eşitlik tarihe karışır.”</p>

    <p class="normal">Her yerde hayret veren bir itimatla tekrarlayıp durdukları bu basmakalıp itiraza, amentüyü tamamlar gibi eklemeyi hiç ihmal etmedikleri bir yorum vardır: “Bütün insanlar eşit olsa kimse çalışmak istemezdi.”</p>

    <p class="normal">Türlü havalarda söylenen bir ilahidir bu.</p>

    <p class="indentmetin">“Herkes efendi olsaydı, kimse itaat etmek istemezdi.”</p>

    <p class="indentmetin">“Kimse zengin olmasa, yoksullara kim iş verecekti?”</p>

    <p class="indentmetin">“Kimse fakir olmasaydı, zenginler için kim çalışacaktı?”</p>

    <p class="normal">İtirazlar ortada işte; iyisi mi biz cevap verelim.</p>

    <p class="normal">Eğer bizzat mülkiyetin olanaksız olduğunu; bir çelişki, bir kuruntu, bir ütopya olduğunu gösterirsem ve bunu daha önce olduğu gibi metafizik ve hukuki mütalaalarla değil de sayıların kesinliğiyle, denklemle ve hesapla gösterirsem, şaşakalan mülk sahibinin dehşeti nice olur? Ve siz sayın okuyucu, bu mukabele hakkında ne düşünürsünüz?</p>

    <p class="normal">Dünyayı sayılar yönetir, mundum regunt numeri: Bu deyiş makro ve mikro âlem için olduğu kadar siyaset ve ahlak âlemi için de geçerlidir. Hukukun yapı taşları cebirinkilerle aynıdır; yasama ve yönetme, güçleri tasnif etme ve dengeleme sanatından başka bir şey değildir. Tekmil hukuk ilmi aritmetiğin kurallarına tabidir. Bu ve bir sonraki bölümde, bu sıra dışı kuramın temellerini atmaya yardımcı olacak. Böylece okurun önünde yeni ve muazzam bir uğraş alanı açılacak: O vakit, sayıların nispetlerinde felsefenin ve bilimlerin sentetik birliğini keşfetmeye başlayacağız. Doğanın bu derin ve muhteşem sadeliği karşısında içimiz heyecan ve hayranlıkla dolu halde Havari’yle birlikte şöyle haykıracağız: “Evet, Tanrı her şeyi sayıyla, tartıyla, ölçüyle yarattı.” Şartlarda eşitliğin olanaklı olmakla kalmayıp, diğer bütün yolların olanaksız olduğunu anlayacak; eşitliğe atfedilen bu sözde olanaksızlığın onu hep ya mülkiyetçi yahut kamucu düzenlerde düşünmemizden kaynaklandığını göreceğiz – bu siyasal sistemlerin ikisi de insan doğasına aynı ölçüde aykırıdır. Nihayet eşitliğin biz hiç bilmeden, hatta biz onun gerçekleşmesinin olanaksız olduğunu söylerken bile gerçekleştiğini fark edeceğiz; biz peşinde koşmadan ve hatta arzu etmeden eşitliğin her yerde hâkim olacağı zamanın yaklaştığını, doğal ve hakiki siyasal düzenin eşitlikle, eşitlik içinde ve eşitlik yolu ile tezahür edeceğini göreceğiz.</p>

    <p class="normal">İhtirasların körlüğünden ve inatçılığından bahsedilirken, insanın aritmetik hakikatleri yadsımaktan yana bir çıkarı olsa onların kesinliğini sarsacak bir yolu ne yapıp edip bulacağı söylendi. İşte bu tuhaf deneyi gerçekleştirme fırsatı. Mülkiyete artık kendi düsturlarıyla değil, aritmetikle saldıracağım. Mülk sahipleri yaptığım işlemleri sağlamaya hazır olsun, zira onlar adına ne yazık ki, işlemlerim doğru çıkarsa mahvoldular demektir.</p>

    <p class="normal">Mülkiyetin olanaksızlığını kanıtlarken, onun adaletsizliğini gösteren kanıtı da olgunlaştırıyorum; nitekim:</p>

    <p class="indentmetin">Haklı olan, haydi haydi faydalıdır;</p>

    <p class="indentmetin">Faydalı olan, haydi haydi doğrudur;</p>

    <p class="indentmetin">Doğru olan, haydi haydi olanaklıdır.</p>

    <p class="normal">Sonuç olarak, olanaksız olan her şey yanlış, faydasız ve haksızdır. Demek ki bir şeyin haklılığına olanaklılığına bakarak apriori hükmedebiliriz. Öyle ki, bir şey mutlak surette olanaksızsa yine mutlak surette haksızdır da.</p>

    <p class="normal">Mülkiyet fiziksel ve matematiksel açılardan olanaksızdır.</p>

    <p class="ortayazi"><span class="idebold">İspatı</span></p>

    <p class="normal2">Aksiyom:</p>

    <p class="normal">Mülkiyet, mülk sahibinin, mührünü taşıyan her şeyden elde ettiği getiri hakkıdır.<sup class="calibre2"><a href="../Text/Mulkiyet%20Nedir_split_049.html#footnote-600-44" id="footnote-600-44-backlink">[44]</a></sup></p>

    <p class="normal">Bu önerme gerçek bir aksiyomdur çünkü:</p>

    <p class="indentmetin"><span class="idebold">1.</span> Bu önerme bir tanım değildir, zira mülkiyet hakkının içerdiği her şeyi ifade etmez: Satış, mübadele, bağışlama hakkını; değiştirme, dönüştürme, tüketme, tahrip etme, tasarruf ve keyfi tasarruf hakkını anlatmaz. Bütün bu hakların mülkiyet üzerinde çeşitli etkileri vardır, ama biz burada sadece bir tanesinin, getiri hakkının üzerinde durmak için ayrı ayrı ele alınabilecek bütün diğer hakları ihmal edeceğiz.</p>

    <p class="indentmetin"><span class="idebold">2.</span> Bu önerme evrensel olarak kabul görür; kimse onu olguları yadsımadan ve evrensel pratikle çelişkiye düşmeden inkâr edemez.</p>

    <p class="indentmetin"><span class="idebold">3.</span> Bu önerme kendiliğinden apaçıktır, çünkü fiili veya ihtiyari olarak kendisine daima bu aksiyomda ifade edilen şey eşlik eder ve mülkiyet esasen kendini bu olguda dışa vurur, kurar ve öne sürer.</p>

    <p class="indentmetin"><span class="idebold">4.</span> Son olarak, bu önermenin reddi çelişki içerir: Getiri hakkı gerçekten mülkiyete o kadar ilişkin, o kadar içkin bir haktır ki, var olmadığı takdirde mülkiyet anlamsız hale gelir.</p>

    <p class="normal2">Yorumlar:</p>

    <p class="normal">Getiri, ürüne göre farklı isimler alabilir: Toprak için çiftlik kirası; evler ve taşınırlar için kira; uzun vadeli yatırımlar için gelir; para için faiz; ticaret için çıkar, kazanç, kâr (ki bu üçü ücretle veya emeğin yasal ücretiyle karıştırılmamalıdır).</p>

    <p class="normal">Bir tür el koyma hakkı, somut ve tahakkuk ettirilebilen bir akde benzer bir hak olan getiri hakkı, mülk sahibinin itibari ve metafizik ihraz hakkından kaynaklanır: Nesne üzerindeki mührü vardır; bu da onun izni olmadan kimsenin el sürememesi için yeterlidir.</p>

    <p class="normal">Bu kullanma iznini mülk sahibi isterse karşılıksız verebilir: Ama çoğunlukla satar onu. Bu satış aslında zimmete para geçirme ve dolandırıcılıktır; fakat yasal mülkiyet hakkı kurmacası sayesinde, başka durumlarda niyedir bilinmez ağır biçimde cezalandırılan bu satış, mülk sahibi için bir kazanç ve değer kaynağı haline gelir.</p>

    <p class="normal">Mülk sahibinin verdiği izin için istediği karşılık ya para cinsinden ya da malın verimi üzerinden verilecek bir kâr payı cinsinden ifade edilir. Öyle ki mülk sahibi getiri hakkı sayesinde tohumu eker, ama çalışmaz; ürünü toplar, ama toprağı sürmez; tüketir, ama üretmez; yararlanır, ama parmağını oynatmaz. Davut peygamberin taptığından oldukça farklıdır mülkiyetin tanrıları: İlkinin elleri vardır, ama dokunmaz, ikinciler ise tersine manus habent et palpabunt.<sup class="calibre2"><a href="../Text/Mulkiyet%20Nedir_split_049.html#footnote-600-45" id="footnote-600-45-backlink">[45]</a></sup></p>

    <p class="normal">Getiri hakkının toplanışında gizemli ve doğaüstü bir yan vardır. Mülk sahibinin düzenlediği açılış törenine eski intisap törenlerindekine benzer korkunç merasimler eşlik eder. İlkin mülk takdis edilir. Bu takdisle birlikte herkese, bahşettiği, imza ettiği kullanma hakkından ötürü mülk sahibine münasip bir kurban sunması gerektiği bildirilir.</p>

    <p class="normal">Daha sonra aforoz faslı gelir. Malum şartlar haricinde mülk sahibinin mevcut olmadığı zamanlarda mülke dokunmak bile yasaklanır ve mülke her tecavüz eden kişi günahkâr, adi, suçlu ilan edilir; dünyadaki adaletin eline teslim edilmelidir.</p>

    <p class="normal">Son olarak ithaf faslı vardır. İthaf yoluyla mülk sahibi veya ilgili aziz, yani mülkü gözetecek Tanrı, mabedindeki bir ilah gibi mülke manevi olarak sirayet eder. Bu ithaf sayesinde mülkün tözü adeta mülk sahibinin şahsına dönüşür. Onun şahsiyeti mahut mülkün görünümünde ve biçiminde daima mevcuttur.</p>

    <p class="normal">Hukukçuların katışıksız doktrinidir bu. Touiller şöyle diyor: “Mülkiyet eşyaya içkin manevi bir nitelik, onu mülk sahibine bağlayan gerçek bir bağdır ve bu bağ onun izni olmadan kopartılamaz.” Locke naçizane, Tanrı’nın maddeye akıl bahşedip bahşetmediğini sorguluyordu; Toullier ise mülk sahibinin ona maneviyat bahşettiğini iddia ediyor. Malın bir tür Tanrı olmasına ne kaldı acaba? Hakikaten burada mübalağa yok.</p>

    <p class="normal">Mülkiyet getiri hakkıdır, yani çalışmadan üretme gücüdür. Gel gelelim çalışmadan üretmek, bir şeyi hiçten yapmak, tek kelimeyle yaratmaktır. Elbette bu eşyaya maneviyat bahşetmekten zor olmasa gerek. Demek ki hukukçular mülk sahipleri için İncil’in şu deyişini kullanmakta haklılar: Ego dixi: Dii estis et filii Excelsi omnes: “Size tanrısınız diyorum ve hepiniz yüce Tanrı’nın oğullarısınız.”</p>

    <p class="normal">Mülkiyet getiri hakkıdır. Bize göre bu aksiyom Apokalips’teki hayvanın adı gibi, muammanın bütün açıklamasını içinde barındıran bir aksiyomdur. Bildiğimiz gibi bu ismin muammasını çözen kişi peygamberliğin ilmine kavuşacak ve hayvana diz çöktürecektir. Âlâ, biz de işte mülkiyet bu aksiyomun derinlikli yorumu sayesinde gizemli mülkiyet canavarını öldüreceğiz. Bu pek karakteristik olgudan, getiri hakkından yola çıkarak, yaşlı yılanın kıvrımlarını izleyecek, vücudunun devasa parçalarını geride bırakarak bin vantuzlu kafasını en zorlu avcıların kılıcından kaçıran bu dehşetengiz solucanın bükümlerini sayacağız. Canavarı alt etmek için cesaretten fazlasını gerekir: Bir yoksulun eline sihirli bir değnek alıp onunla savaşmadıkça canavarın ölmeyeceği yazılıdır.</p>

    <p class="normal2">Sonuçlar:</p>

    <p class="normal"><span class="idebold">1.</span> Getiri miktarı malla orantılıdır. Faiz oranı ne olursa olsun –ister yüzde üç, beş veya on olsun, ister yarısına, çeyreği veya onda birine indirilsin– fark etmez, getiri hakkı baki kalır. Bu yasa şöyledir:</p>

    <p class="normal">Paraya çevrilebilir her sermaye, yüzün katlarına göre artan bir aritmetik dizi gibi düşünülebilir. Sermayenin geliri ise faiz oranına göre artan ve ilkine denk gelen bir başka aritmetik dizidir. Sözgelimi 500 franklık bir sermaye, 100’ün katlarıyla artan bir aritmetik dizinin beşinci terimi olsun, yüzde 3 olduğunu kabul edeceğimiz sermaye geliri de 3’ün katlarıyla artan bir aritmetik dizinin yine beşinci terimiyle gösterilir.</p>

    <div class="calibre3">
      <div class="tablo">
        <table class="generictable">
          <tr class="calibre4">
            <td class="ortayazi2">100</td>

            <td class="ortayazi2">200</td>

            <td class="ortayazi2">300</td>

            <td class="ortayazi2">400</td>

            <td class="ortayazi2">500</td>
          </tr>

          <tr class="calibre4">
            <td class="ortayazi2">3</td>

            <td class="ortayazi2">6</td>

            <td class="ortayazi2">9</td>

            <td class="ortayazi2">12</td>

            <td class="ortayazi2">15</td>
          </tr>
        </table>
      </div>
    </div>

    <p class="normal">Mülk sahiplerinin elinde çok büyük meblağlara ulaşan sayıları hesaplamaya yarayan bu tür tablolar bulunur ve işte bize karmaşık problemlerin anahtarını verecek ve bizi hayretten hayrette sevk edecek olan da bu tür bir logaritmik bilgidir.</p>

    <p class="normal">Getiri hakkının bu logaritmik teorisine göre, geliriyle birlikte bir mülk bir sayı olarak tanımlanabilir ki bu sayının logaritması mülkün 100 ile bölünen ve faiz oranıyla çarpılan parçalarının toplamına eşittir. Örneğin 100.000 frank ederinde bir ev yüzde 5’ten kiralanmış olsa, 5.000 franklık gelir getirir; formüle göre:</p>

    <p class="normal">[100.000 x 5] / 100 = 5.000</p>

    <p class="normal">Buna karşın 3 000 franklık geliri olan toprak % 2,5’tan kiralanmış olsa, yine bu formüle göre toprağın ederi 120 000 franktır:</p>

    <p class="normal">[3.000 x 100] / 2,5 = 120.000</p>

    <p class="normal">İlk durumda, gelir artışını gösteren dizideki ortak kat 5 iken, ikincisinde 2,5’tur.</p>

    <p class="normal2">Yorum:</p>

    <p class="normal">Çiftlik kirası, kira, faiz adlarını alan getiri her yıl alınır; kira haftalık, aylık veya yıllık ödenir; kâr ve kazanç alışveriş sırasında gerçekleşir. Demek ki mülk getirisi hem mülke hem de zaman bağlıdır, başka deyişle tefecilik kanser gibi yayılır, faenus serpit sicut cancer.<sup class="calibre2"><a href="../Text/Mulkiyet%20Nedir_split_049.html#footnote-600-46" id="footnote-600-46-backlink">[46]</a></sup></p>

    <p class="normal"><span class="idebold">2.</span> Kullanıcının mülk sahibine ödediği getiri ücreti, kullanıcı için kayıptır. Çünkü mülk sahibi aldığı getiri karşılığında zaten tanımış olduğu kullanma izninden daha fazlasını verecek olsa mülkiyet hakkı kusursuz olmazdı; bu hakka jure optimo, jure perfecto sahip olmazdı, yani gerçekten mülk sahibi olmazdı. Dolayısıyla getiri hakkına ve ihraz iznine binaen ihraz edenden mülk sahibine geçen her kuruş ikinci için sürekli bir kazançken, birinci için geri tahsil edilemez bir kayıptır. Nitekim bağış, sadaka, hizmet ücreti veya temin edilen mal karşılığı olan para hariç ihraz edenin cebine beş para girmez. Kısacası, getiri hakkı ödünç alanın zararınadır veya daha güçlü Latince söyleyişle res perit solventi.<sup class="calibre2"><a href="../Text/Mulkiyet%20Nedir_split_049.html#footnote-600-47" id="footnote-600-47-backlink">[47]</a></sup></p>

    <p class="normal"><span class="idebold">3.</span> Getiri hakkı mülk sahibini ve üçüncü şahısları da sömürür. Malın sahibi, mülk sahibi olma vasfıyla, bir üçüncü şahıstan alacağına denk bir harcırahı mülkü kullandığı için zilyet vasfıyla kendine borçlanmış olur; yani sermayesi ödünç alan kişinin veya komanditin elinde değerleneceği gibi kendi elinde de değerlenir. Nitekim daireme biçilen 500 franklık kira bedelini kabul etmez, evimde oturup malımdan yararlanırsam reddettiğim miktar kadar kendime borçlanacağım açıktır. Ticarette bu ilke dünyanın her yerinde uygulanır ve iktisatçılar da onu bir aksiyom kabul ederler. Döner sermaye sahibi olmak gibi bir ayrıcalıkları olan ve bahsettiğimiz türden bir borca girmeyen imalatçılar da keza kârlarını hesaplarken, sadece masrafları ve işçi ücretlerini değil, sermayelerinin faizini de çıktı kabul ederler. Yine aynı sebeple tefeciler kendi üzerlerine mümkün olduğunca az para alırlar, zira her sermaye faiz doğurduğundan bu faizden yararlanan kimse yoksa kendisi yararlanıyor, yani sermayesi azalıyor demektir. Şu halde getiri hakkı yüzünden sermayedar kendi sermayesini eritiyor demektir: Kuşkusuz Papinien’in hoş olduğu kadar etkileyici de olan “Faenus mordet solidum”<sup class="calibre2"><a href="../Text/Mulkiyet%20Nedir_split_049.html#footnote-600-48" id="footnote-600-48-backlink">[48]</a></sup> sözüyle ifade ettiği fikir de budur. Konuyu tartışırken bu kadar sık Latinceye başvurduğum için affınızı diliyorum: Gelmiş geçmiş en faizci halka hürmetimi gösterme yolum bu benim.</p>
  </div>
</body>
</html>
