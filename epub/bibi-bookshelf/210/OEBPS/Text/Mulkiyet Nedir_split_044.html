<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mulkiyet Nedir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">Mülkiyet olanaksızdır, çünkü eşitliğin yadsınmasıdır.<br class="chapter" />
    Bu önermenin açıklanması, önceki önermelerin bir özeti olacak.</p>

    <p class="normal"><span class="normal3">1.</span> Ekonomik adalet ilkesine göre ürünler ancak ürünlerle satın alınabilir. Ancak fayda üretiyor diye savunulabilecek olan, ama aslında hiçbir şey üretmeyen mülkiyet bu yüzden temelli mahkûm olmuştur.</p>

    <p class="normal"><span class="normal3">2.</span> Emeğin ürünle dengelenmesi gereği bir iktisat yasasıdır; mülkiyetle birlikte üretimin değerinden fazlaya mal olması da yine bu yasa uyarıncadır.</p>

    <p class="normal"><span class="normal3">3.</span> İktisadın bir başka yasası da şudur: Sermaye veriliyken, üretim mülke göre değil, çalışmaya göre değişir. Emeği göz önüne almaksızın, gelirin daima sermayeyle orantılı olmasını icap ettiren mülkiyet, neden sonuç arasındaki bu tutarlık ilişkisini tanımaz.</p>

    <p class="normal"><span class="normal3">4</span> ve <span class="normal3">5.</span> İpeğini ören böcek gibi emekçi de asla sadece kendisi için çalışmaz; mülkiyet ise iki kat üretim beklediğinden ve istediğine asla sahip olamadığından emekçiyi soyar ve öldürür.</p>

    <p class="normal"><span class="normal3">6.</span> Doğa her insana bir tek akıl, bir tek ruh ve bir tek irade bahşetmiştir; mülkiyet ise aynı bireye pek çok oy hakkı tanıdığından, pek çok ruhun bir insanda var olabileceğini farz eder.</p>

    <p class="normal"><span class="normal3">7.</span> Yeniden üretime dâhil olmayan her tüketim bir yıkımdır; mülkiyet, kâh tüketirken, kâh tasarruf ederken, kâh sermaye yığarken faydasızlık üretir, kısırlığa ve ölüme sebep olur.</p>

    <p class="normal"><span class="normal3">8.</span> Doğal bir hakkın tatmini bir denge durumudur; başka deyişle bir eşya üzerindeki hak ister istemez eşyanın zilyetliğiyle dengelenir. Bu itibarla özgürlük hakkı ile özgür insanın koşulları arasında bir denklik, bir denge durumu söz konusudur. Baba olma hakkıyla babalık durumu arasında bir denge durumu, güvenlik hakkı ile toplumsal güvenlik arasında denge durumu söz konusudur. Fakat getiri hakkı ile bu getirinin tahsilatı arasında hiç de bir denge durumu yoktur, zira her getiri bir yenisine, o da bir başkasına yol açar vs. ve bunun bir sonu yoktur. Asla elde edemeyeceği bir amaca sahip olan mülkiyet hakkı, doğaya ve akla aykırı bir haktır.</p>

    <p class="normal"><span class="normal3">9.</span> Son olarak mülkiyet kendi başına var olamaz, çünkü kendini üretmesi, etkinlikte bulunması için dışarıdan bir sebebe, güce veya hileye ihtiyaç duyar; başka deyişle, mülkiyet ile mülkiyet arasında denklik yoktur; bir yadsımadır o, bir yalan, bir HİÇTİR.</p>
  </div>
</body>
</html>
