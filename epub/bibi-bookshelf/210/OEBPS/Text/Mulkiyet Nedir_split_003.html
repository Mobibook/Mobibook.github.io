<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mulkiyet Nedir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">Önsöz</h1>

  <p class="normal">Aşağıdaki mektup, bu incelemenin ilk baskısı için önsöz yerine geçiyordu.</p>

  <p class="normal">Besançon Akademisi Üyelerine.</p>

  <p class="normal">Paris 30 Haziran 1940</p>

  <p class="normal">BAYLAR,</p>

  <p class="normal">Madam Suard’ın vakfettiği üç yıllık ödenekle ilgili 9 Mayıs 1833 tarihli müzakerenizde şu dileğinizi beyan etmiştiniz:</p>

  <p class="normal">“Akademi, unvan sahibini, her yıl Temmuz ayının ilk yarısı içinde, geçen sene boyunca yürüttüğü muhtelif araştırmayla ilgili özlü ve savlı bir rapor sunmaya davet etmektedir.”</p>

  <p class="normal">Şimdi baylar, bu görevi ifa edeceğim.</p>

  <p class="normal">Oylarınızı isterken, çalışmalarımı en kalabalık ve yoksul sınıfın maddi, manevi ve düşünsel durumunu iyileştirmek yönünde sürdürmek niyetimi açık seçik ifade etmiştim. Talibi olduğum şey düşünüldüğünde belki tuhaf gözükmüş olsa da, bu fikrimi olumlu karşıladınız ve lütfederek beni onurlandırdığınız bu kıymetli ayrıcalıkla, resmi bir taahhüdü benim için bozulmaz, kutsal bir mükellefiyete çevirdiniz. Ne kadar kıymetli, muhterem bir toplulukla muhatap olduğumu daha o zaman anlamıştım: Ondan aldığım ışığa hürmetim, yardımlarına duyduğum minnettarlık, yükselmesi için gösterdiğim gayret sınırsız oldu.</p>

  <p class="normal">Sistemlerin ve inanışların aşınmış yollarından çıkmak için, insan ve toplumla ilgili çalışmamda bilimsel usullere ve kesin bir yönteme başvurmak gerektiğine daha en başından kani idim. Bu yüzden bir senemi filoloji ve gramere ayırdım; bütün bilimler içerisinde zihin yapıma en çok hitap eden dilbilim, ya da kelamın doğal tarihi, girişmek istediğim araştırmalarla en yakından ilgili bilim gibi gözüküyordu. Bu dönemde, karşılaştırmalı gramerin en ilginç konularından biri üzerine yazdığım inceleme yazısı<sup class="calibre2"><a href="../Text/Mulkiyet%20Nedir_split_049.html#footnote-600-1" id="footnote-600-1-backlink">[1]</a></sup>, şaşılacak bir başarı kazanmadıysa da hiç değilse sağlam bir yolda yürüdüğümü gösterdi.</p>

  <p class="normal">O zamandan beri tek uğraşım metafizik ve ahlak oldu. Konuları henüz net belirlenmemiş ve sınırlandırılmamış olsa da bu bilimlerin tıpkı doğal bilimler gibi ispat ve kesinliğe elverişli olduğu anlayışına ulaşmam, daha şimdiden emeğimi karşıladı bile.</p>

  <p class="normal">Ancak beyler, izlediğim bütün öğretmenler bir yana, en çok size borçluyum. Gizli arzularımla ve beslediğim umutlarla uyum içindeki katkılarınız, projeleriniz ve ihtarlarınız beni aydınlatmaktan, bana yol göstermekten geri kalmadı; mülkiyetle ilgili bu inceleme sizin düşüncelerinizin semeresidir.</p>

  <p class="normal">1838’de Besançon Akademisi şu soruyu sormuştu: Sayıları sürekli artan intiharları hangi nedenlere bağlamak gerekir ve bu manevi salgının tesirini sınırlandırmak için hangi hususi çarelere başvurmalıdır?</p>

  <p class="normal">Bu da aslında toplumdaki hastalığın sebebini ve çaresini daha dar kapsamlı bir ifadeyle sormak demekti. Bunu beyler, bizzat siz ikrar ettiniz; nitekim katılımcıların intiharın hususi ve doğrudan sebeplerini ve de hepsine getirilecek çareleri eksiksiz saydıkları komisyonunuz tarafından ilan edildi. Ancak epey maharetle yapılan bu dökümden ne olumlu bir bilgi edinildi, ne de hastalığın temel sebebine ve çaresine ulaşıldı.</p>

  <p class="normal">1839’da, akademik izahat yönünden yine özgün ve zengin olan projeniz, bu kez daha sarihti. 1838’deki soruşturma, toplumsal rahatsızlığın nedenleri veya daha doğrusu semptomları olarak dini ve ahlaki ilkelerin unutuluşunu, servet hırsını, sefa düşkünlüğünü ve politik çalkantıları gösterdi. Bütün bu veriler sizin tarafınızdan tek bir başlık halinde bir araya getirildi: Aile ve kent ilişkileri, ahlak ve sağlık koruma açısından Pazar ayinlerinin yararı üzerine.</p>

  <p class="normal">Hıristiyan lisanıyla sorduğunuz şey, doğru toplumsal sistemin hangisi olduğuydu. Bir yarışmacı<sup class="calibre2"><a href="../Text/Mulkiyet%20Nedir_split_049.html#footnote-600-2" id="footnote-600-2-backlink">[2]</a></sup>, haftada bir günlük tatil müessesesinin, koşullarda eşitliğin temel oluşturduğu bir siyasal sisteme ayrılmaz biçimde bağlı olduğunu savunmaya cüret etmekle kalmadı, bunu ispatladığını da zannetti. Bu zata göre eşitlik olmaksızın bu kurum bir anomaliydi, olanaksızdı: Sadece eşitlik bu kadim ve gizemli yedinci gün uygulamasını yeniden canlandırabilirdi. Bu görüş onayınızı almadı, çünkü sizler, yarışmacının işaret ettiği bağlantıyı yadsımamakla birlikte, koşullarda eşitlik ilkesi bizatihi ispatlanmadığı için, haklı olarak bu zatın fikirlerinin hipotezden öteye gitmediğine hükmettiniz.</p>

  <p class="normal">En sonunda baylar, bu temel eşitlik ilkesini yarışmada şu şekilde takdim ettiniz: Mülkün çocuklar arasında eşit paylaşımına ilişkin yasanın günümüze değin Fransa’da yarattığı ve gelecekte de yaratacağı anlaşılan manevi ve ekonomik sonuçları.</p>

  <p class="normal">Kapsamdan ve kavrayıştan yoksun harcıâlem görüşler içine kısılıp kalmadan, bence sorduğunuz soru şu şekilde genişletilebilir:</p>

  <p class="normal">Yasa, miras hakkını aynı babadan olma bütün çocuklara tanıdığına göre bu babanın torunları ve torunlarının torunları için de miras hakkında eşitliği sağlayamaz mı?</p>

  <p class="normal">Yasa, aile üyelerinin yaşını artık kaale almadığına göre, miras hukuku yoluyla ırk, kabile ve ulus düzeyinde de aynı şeyi yapamaz mı?</p>

  <p class="normal">Miras hukuku yoluyla, kuzenler ve kardeşler arasında olduğu gibi bütün vatandaşlar arasında da eşitlik gözetilemez mi? Kısacası, miras ilkesi bir eşitlik ilkesine dönüşebilir mi?</p>

  <p class="normal">Bütün bu fikirleri genel bir ifadede özetleyecek olursak: Veraset ilkesi nedir? Eşitsizliğin temelleri nedir? Mülkiyet nedir?</p>

  <p class="normal">İşte baylar, bugün size sunacağım incelemenin konusu bu.</p>

  <p class="normal">Şayet düşüncenizdeki maksadı doğru kavradıysam; aslında tartışmasız olan, fakat açıkladığımı iddia etmeye kalkışacağım sebepler yüzünden daima yanlış anlaşılmış bir hakikati ortaya çıkarmışsam; koşulların eşitliği dogmasının doğruluğunu şaşmaz bir araştırma yöntemiyle ortaya koymuşsam; medeni hukukun ilkesini, adaletin özünü ve ideal toplum biçimini tespit etmişsem; mülkiyeti sonsuza dek ortadan kaldırabilmişsem, bunun bütün şerefi size aittir, nitekim hepsini sizin verdiğiniz desteğe ve ilhama borçluyum.</p>

  <p class="normal">Bu çalışmadaki gaye, yöntemin felsefenin sorunlarına uygulanmasıdır; diğer bütün niyetlere yabancı, hatta kem gözlerle bakıyorum.</p>

  <p class="normal">Hukuk ilmi hakkında fütursuzca konuştum ve buna hakkım var; fakat bu sözde bilim ile onunla iştigal edenler arasında ayrım yapmazsam haksız davranmış olacağım. Zahmetli ve zorlu bir eğitime kendilerini adayan, bilgi ve belagat yönünden vatandaşların her türlü övgüsüne layık olan hukukçularımız sadece tek bir sitemi hak ediyorlar; o da keyfi kanunlara gösterdikleri aşırı hürmettir.</p>

  <p class="normal">İktisatçılara karşı eleştirilerimde acımasız oldum: Genel olarak iktisatçılardan hazzetmediğimi itiraf ediyorum. Yazılarındaki kibir ve beyhudelik, densiz kendini beğenmişlikleri ve mazur görülmez hataları beni isyan ettirmiştir. İktisatçıları, ancak tanıyıp da hoş görebilenler okumalıdır.</p>

  <p class="normal">Pek bilgili Hıristiyan Kilisesi’ni ağır biçimde suçladım; bunu da yapmam gerekiyordu. Bu suçlama ortaya koyacağım bazı olgulardan kaynaklanıyor: Kilise ne diye anlamadığı konularda hüküm vermiştir? Kilise dogma ve ahlak alanında yanılgıya düştü ve bu yüzden de matematik ve fizik kesinlikler Kilise’yi tahtından indirdi. Belki üzerime vazife değil, ama bunun böyle olması Hıristiyanlık açısından kesinlikle bir talihsizliktir. Dini ihya etmek için baylar, Kilise’yi mahkûm etmek şarttır.</p>

  <p class="normal">Belki de beyler, bütün dikkatimi yöntem ve kesinliğe yönelttiğim için biçim ve üslubu fazlaca ihmal etmiş olmamı esefle karşılayacaksınız; daha iyisi için uğraşmam beyhude olacaktı. Edebiyattan yana ne bir inancım ne de beklentim var. On dokuzuncu yüzyıl bana göre yeni doğumlara sahne olan bir çağdır; yeni ilkelerin şekillendiği, fakat yazılan hiçbir şeyin kalıcı olmayacağı bir çağ. Günümüz Fransa’sında yetenekli bunca insan olmasına karşın bir tek büyük yazar sayamayışımızın sebebi de bence budur. Bizimki gibi bir toplumda edebi başarı peşinde koşmak bana anakronizm gibi geliyor. Gözlerimizin önünde bir ilham perisi doğmaktayken kocamış bir kâhini konuşturmak neye yarar? Sona yaklaşmış bir trajedinin zavallı oyuncuları olarak yapabileceğimiz en iyi şey, yaklaşan felaketi hızlandırmaktır. İçimizden en iyileri, bu rolü en güzel şekilde oynayanlardır; hepsi bu. Ama ben, böylesi hazin bir başarının peşinde değilim artık.</p>

  <p class="normal">Baylar, neden dosdoğru söylemeyeyim ki? Oylarınız için can attım ve var olan her şeye duyduğum nefretle, yıkım tasarıları içinde bursiyer payesinin peşinden koştum; bu incelemeyi mütevekkil ve soğukkanlı bir felsefenin idraki içinde tamamlayacağım. Hakikatin bilgisiyle kazandığım soğukkanlılık, tahakkümün yol açtığı öfkeden büyük oldu ve bu incelemeden devşirebileceğim en değerli ürün, kötülüğü ve onun sebebini açıkça algılamaktan doğan, tutkudan ve coşkudan çok daha güçlü olan bu ruh sükûnunu okurlarıma da aşılamak olacaktır. İmtiyazlara ve insanların otoritesine duyduğum nefret ölçüsüzdü; belki kimi zaman infial içerisinde kişileri ve olayları birbirine karıştırma yanlışına düşmüşümdür. Şu anda ise sadece hor görüyor ve şikâyet ediyorum; nefret etmekten vazgeçmek için ihtiyacım olan şey öğrenmekmiş.</p>

  <p class="normal">Bundan sonrası, görevi ve amacı hakikati açıklamak olan siz beyefendilere kalmış; halkı eğitmek, halka neyi umut etmesi, neden çekinmesi gerektiğini öğretmek artık size düşüyor. Neyin kendisi için iyi olduğuna dair sağlam bir hükme varmaktan henüz aciz olan halk, pohpohlandığı zaman ayrım gözetmeden kendisine en zıt fikirleri bile alkışlamaktan çekinmez: Ona göre düşüncenin yasaları, olanaklı olan her şeydir. Eskiden halk hekimle büyücüyü birbirinden ayıramazdı, bugün de bilgin ile safsatacıyı ayırmayı beceremiyor. “Her haberi düşünmeden benimseyenler, derleyip toplayanlar, her söylentiyi hak belleyenler, bir yenilik rüzgârı ya da çanıyla, havuzun sesine üşüşen sinekler gibi bir araya toparlanıverirler.<sup class="calibre2"><a href="../Text/Mulkiyet%20Nedir_split_049.html#footnote-600-3" id="footnote-600-3-backlink">[3]</a></sup></p>

  <p class="normal">Dilerim ki siz de baylar, eşitliği benim arzu ettiğim kadar arzu edin; vatanımızın ebedi mutluluğu için eşitliğin elçisi ve müjdecisi olun ve ben de sizlerin son bursiyeri olayım! Tasarlayabileceğim bütün dilekler içinde baylar, sizin için en hayırlısı, benim içinse en onurlusu budur.</p>

  <p class="normal">En derin saygılarım ve en içten şükranlarımla Bursiyeriniz,</p>

  <p class="sagitalik">P.-J. PROUDHON.</p>

  <div class="clrb"></div>

  <p class="normal">Akademi, bu mektubu aldıktan iki ay sonra 24 Ağustos tarihli müzakeresinde hazırladığı bir notu bursiyerinin adresine göndererek yanıt vermiştir. Metni aşağıdadır:</p>

  <p class="normal">“Üyelerimizden biri, Suard bursu sahibi imzasıyla geçtiğimiz Haziran ayında yayımlanan Mülkiyet Nedir? başlıklı, yazarı tarafından Akademi’ye ithaf edilmiş bir broşüre dikkat çekmiştir. Kendisi, topluluğun itibarı, örnekliği ve adalet namına bu yayında yer alan toplum karşıtı doktrinlerle ilgili bütün sorumluluğun resmi bir tekzip ile reddedilmesini uygun görmektedir. Bu itibarla şunları talep ediyor:</p>

  <p class="normal">“1. Akademi, Suard bursiyerinin çalışmasını en resmi biçimde tekzip etmeli ve kınamalıdır. Söz konusu çalışma Akademi’nin onayı olmaksızın yayımlanmıştır ve üyelerin prensiplerine taban tabana zıt görüşleri Akademi’ye isnat etmiştir;</p>

  <p class="normal">“2. Bursiyer, kitabını ikinci defa bastırması halinde ithaf yazısını kaldırmakla yükümlüdür;</p>

  <p class="normal">“3. Akademi’nin bu kararı kendi basılı yayınlarında yer alacaktır.</p>

  <p class="normal">“Bu üç öneri oya konulmuş ve onanmıştır.”</p>

  <p class="normal">Tekzip şekli verilmek suretiyle yazarları tarafından daha etkili kılınmaya gayret edilmiş bu gülünç karardan sonra, elimden gelen tek şey, hemşerilerimin zekâsını Akademimize bakıp değerlendirmemelerini okurlardan rica etmektir.</p>

  <p class="normal">Siyasal ve sosyal bilimler alanındaki patronlarım broşürüme lanetler yağdırırken, Franche-Comté’un<sup class="calibre2"><a href="../Text/Mulkiyet%20Nedir_split_049.html#footnote-600-4" id="footnote-600-4-backlink">[4]</a></sup> yabancısı biri, beni tanımayan, hatta ihtimal, iktisatçılara yönelttiğim sert eleştirilere şahsen muhatap olduğuna inanmış biri, bilgili olduğu kadar mütevazı, bütün acılarını paylaştığı halkının dostu, pohpohlamadan ve rezil de etmeden aydınlatmaya çalıştığı iktidar tarafından onurlandırılmış biri olan M. Blanqui, –Enstitü üyesi ve mülkiyeti savunan bir siyasal iktisat profesörü olmasına rağmen– çalışma arkadaşlarına ve bakanlığa karşı beni savunuyor ve beni cahil olduğu için kör de olan bir adaletin darbelerinden kurtarıyordu.</p>

  <p class="normal">İkinci inceleme yazım yayımlandığı sırada M. Blanqui’nin yazdığı, yazarı için itibar, muhatabı için övünç vesilesi olan mektubu okurun zevkle okuyacağını zannediyorum.</p>

  <p class="normal1">“BEYEFENDİ,</p>

  <p class="normal">“Mülkiyet hakkındaki ikinci incelemenizi bana gönderdiğiniz için size teşekkür ederim. İlk incelemenize aşina olduğumdan ötürü doğal olarak ikincisini de büyük ilgiyle okudum. Böylesi ciddi bir çalışmaya, bir taşlama görünümü ve havası veren üslup katılığını bir miktar hafifletmenize çok memnun oldum; zira beyefendi beni çok ürkütmüştünüz ve niyetleriniz konusunda beni temin eden şey yeteneğiniz olmuştu. Bu denli halis bilgiyi kullanabilen birisi ülkesini ateşe atmak niyetinde olamaz. Şu pek dobra ‘mülkiyet hırsızlıktır’ önermeniz, onu kaba yalınlığı içinde muhafaza etmekte diretseydiniz şayet, görünüşe göre hüküm vermeyen ciddi kafaları bile kitabınızdan soğutacak nitelikteydi. Fakat üslubunuzu yumuşatmakla birlikte, kuramınızın aslına sadık kaldınız. Bu tehlikeli öğretide bana da bir pay verme teklifinizle şereflenmeme karşın, marifet yönünden beni kuşkusuz onurlandıracak, fakat diğer her yönden riske atacak bu işbirliğini kabul edemeyeceğim.</p>

  <p class="normal">“Tek bir hususta sizinle aynı fikirdeyim: Bu dünyada her türden mülkiyet, hem de çok sık istismar edilmektedir. Fakat ben, istismardan kalkarak feshetmek gereğine varmıyorum; bir yönden ölümün bütün kötülüklere iyi gelmesini hatırlatan kahramanca bir çareye benziyor bu. Daha da ileri gideceğim: Bütün istismarlar içinde bana en iğrenç görünenin mülkiyet istismarı olduğunu itiraf edeceğim. Ancak tekrar edeyim, mülkiyete tecavüz etmeden, hele onu yok etmeden de bu kötülüğe çare bulmak mümkündür. Mevcut yasalar mülkiyetin istismarına izin veriyorsa bu kanunları değiştirebiliriz. Medeni kanunumuz Kuran değildir; sorgulanmasında beis yoktur. Öyleyse mülkiyette tasarrufu düzenleyen yasaları değiştiriniz ve lanet okumaktan kaçınınız; zira gerçekçi olursak, hangi namuslu insan tamamen temizdir ki? Bilmeden, istemeden, şüphe dahi etmeden hırsız olunabileceğine inanıyor musunuz? Mevcut toplumun, tıpkı her insan gibi, atalarından miras aldığı her türlü erdemi ve kabahati bünyesinde barındırdığını teslim etmez misiniz? Yoksa mülkiyet, tabiri caizse metafiziğin değirmeninde öğütüp tesviye edebileceğiniz denli basit ve soyut bir şey midir gözünüzde? Okuduğum bu iki güzel ve paradoksal doğaçlamada, bunca somut ve müthiş şeylerden bahsetmiş birisi, katıksız ve katı bir ütopyacı olamaz. Ekonomi kuramına ve akademik lisana, o büyük devrim lakırdılarıyla tatmin olmayacak kadar aşinasınız. Bu yüzden de sizin mülkiyeti ele alışınızın, seksen yıl önce Rousseau’nun mektupları kullanma tarzına benzediğine inanıyorum: Bilgi ve ruhun muhteşem ve şiirsel taşkınlığı. En azından benim görüşüm bu.</p>

  <p class="normal">“Enstitüye kitabınızla ilgili raporumu sunarken söylediğim şey buydu. Kitabın kovuşturmak istendiğini biliyordum; buna engel olmayı nasıl kıl payı başardığımı belki hiç bilmeyeceksiniz.<sup class="calibre2"><a href="../Text/Mulkiyet%20Nedir_split_049.html#footnote-600-5" id="footnote-600-5-backlink">[5]</a></sup> Şayet kraliyet savcısı, yani düşünce eserlerini katleden şahıs, kitabınıza saldırmak ve şahsınızı karalamak için benim gösterdiğim yolu takip etmiş olsaydı ne büyük bir üzüntüye gark olurdum. Sizi temin ederim, bu düşünceyle iki korkunç gece geçirdim ve adaletin pençesini gevşetebilmek için kitabınızın bir fesat bildirgesi değil, akademik bir tez olduğunu anlatmam gerekti. Toplumsal nizamımızın ciddi sorunlarını sokaklarda taş atarak çözmeye çalışan kaçıklara hizmet edemeyecek kadar yüksek bir üslubunuz var. Ancak dikkat buyurunuz efendim; söz konusu kaçıklar bir süre sonra bu muazzam cephanelikten size rağmen nemalanabilirler ve zehir zemberek metafiziğiniz, onu nefesi kokan bir topluluk önünde keyiflerine göre yorumlayacak birkaç sokak sofistinin eline düşebilir: O zaman söylevin sonu yağmayla bitecektir.</p>

  <p class="normal">“İşaret ettiğiniz istismarlardan yana ben de sizin kadar müteessirim beyefendi; fakat düzene, salt polis gücüyle yetinen bu adi ve tedirgin edici düzene değil, insan toplumlarına özgü görkemli ve etkileyici düzene öyle derin bir bağlılık duyuyorum ki, bazı istismarlara karşı çıkarken kimi zaman sıkıntı çekiyorum. Bir elimle yıkmak zorunda kalırken diğer elimle sağlamlaştırabilmeyi isterdim. Yaşlı bir ağacı budarken en çok meyve veren sürgüne dokunmaktan çekinmek gerekir! Bunu siz herkesten daha iyi bilirsiniz. Siz ciddi, eğitimli, düşünceli bir insansınız; zamanımızın bağnazlarından bahsederken kullandığınız terimler, en alıngan dimağları niyetleriniz hususunda temin edecek kuvvette; fakat yine de en sonunda mülkiyetin lağvedilmesi gereğine varıyorsunuz! İnsan zekâsını harekete geçiren en güçlü dayanak noktasını kaldırmak istiyorsunuz, en tatlı hayallerin beşiği olan babalık duygusuna saldırıyorsunuz; tek sözünüzle sermayenin oluşumunu durduruyorsunuz; böylece evlerimizi granit üzerine değil, ancak kum üzerine inşa edebileceğiz. İşte benim kabul edemeyeceğim şey budur ve pek güzel sayfalarla dolu, coşku ve bilgiyle ışıldayan kitabınızı da bu yüzden eleştirdim.</p>

  <p class="normal">“Keşke efendim, bozuk sağlık durumum, resmen ve şahsen bana yolladığınız çalışmanızı sayfa sayfa, sizinle birlikte incelememe müsaade etseydi; sanırım size oldukça güçlü itirazlar yöneltebilirdim. Şu an itibariyle, benden bahsederken kullandığınız latif ifadeler için teşekkür etmekle yetinmek durumundayım. Samimiyet ikimizin de erdemleri arasında; fakat benim için ihtiyat da gerekli. İşçi sınıfının ne büyük sıkıntılar içinde acı çektiğini biliyorsunuz; o hırpani giysiler altında çarpan yüreklerin ne kadar soylu olduğunu biliyorum ve vergilerini ödemek, ülkemizi güçlendirmek için sabahın köründe kalkan o yiğit insanlara karşı çok kuvvetli, kardeşçe bir sempati besliyorum. Bazıları bu insanları yoldan çıkarmaya çabalasa da ben onları aydınlatmaya, onlara hizmet etmeye çalışıyorum. Siz doğrudan doğruya onlar için yazmadınız. Sonuncusu ilkinden daha ölçülü iki müthiş bildiri yazdınız; daha ölçülü olan bir üçüncüsünü yazınız ve öncelikli şartı soğukkanlılık ve tarafsızlık olan bilimin ön saflarında yerinizi alınız.</p>

  <p class="normal">“Hoşça kalın beyefendi! Hürmetlerin en büyüğüyle...”</p>

  <p class="sagitalik">BLANQUI<br class="chapter" />
  1 Mayıs 1841, Paris.</p>

  <div class="clrb"></div>

  <p class="normal">Bu soylu ve uzdilli mektupla ilgili edecek bir çift kelamım vardı elbette; fakat itiraf edeyim, muhaliflerimin sayısını gereksiz yere artırmaktansa mektubun sonundaki beklentiyi gerçekleştirmek bana daha cazip geliyor. Bu kadar çok tartışmak beni yoruyor ve bıktırıyor. Söz dalaşında harcanan zekâ, savaş alanında kullanılan zekâya benzer: Boşa harcanmıştır. Bay Blanqui mülkiyetin pek çok zararlı yolla istismar edildiğini kabul ediyor; ben ise tek başına mülkiyetin kendisini bu istismarların toplamı olarak adlandırıyorum. Her ikimiz için de mülkiyet, açıları ufaltılması gereken bir çokgen gibi; fakat M. Blanqui uğraşsak bile ortaya çıkacak şeklin her zaman bir çokgen olarak kalacağını savunuyor (ki bu matematikte ispatlanmamakla birlikte kabul edilen bir varsayımdır). Hâlbuki ben, bu şeklin bir daire olacağını iddia ediyorum. Dürüst insanlar hiç değilse birbirlerini anlayabiliyorlar.</p>

  <p class="normal">Bunun dışında sorunun şu anki hali çerçevesinde, insan aklının mülkiyetin ilgasıyla ilgili meşru tereddütlere kapılabileceğini kabul ediyorum. Gerçekten de genel kabul gören ve siyasal inanç sistemimizi özetlemek gibi tartışılmaz meziyete sahip bir ilkeyi yıkmak, davayı kazanmaya yetmez; onun zıddı olan ilkeyi tesis etmek ve bu ilkeden çıkacak sistemi formüle etmek de gerekir. Hatta dahası bu yeni sistemin, eskisinin kurulmasına sebep olmuş her türlü manevi ve siyasal ihtiyacı nasıl karşılayacağını da göstermek gerekir. Bu itibarla, bundan önceki savlarımın doğruluğunu aşağıdaki ispat koşullarına bağlıyorum:</p>

  <p class="normal">Mülkiyet veya mülkiyeti istismar hariç, mevcut bütün kurumların içinde yer alacakları ve hatta bizatihi eşitlik araçları olarak hizmet edecekleri bir mutlak eşitlik sistemi keşfetmek: Bireysel özgürlüğün, güçler ayrılığının, kamunun hakkını aramanın, jüri sisteminin, idari ve adli örgütlenmenin, eğitimde birlik ve bütünlüğün, evliliğin, ailenin, doğrudan ve dolaylı intikale bağlı verasetin, satış ve mübadele hakkının, vasiyet ve hatta ekber evlat hakkının eşitlik araçları vazifesi göreceği bir sistem; sermayenin teşekkülünü temin etmekte ve bütün insanların moralini yüksek tutmakta mülkiyetten daha iyi iş gören bir sistem; Platon ve Pitagoras’tan Babeuf’e, Saint-Simon ve Fourier’e şimdiye dek önerilmiş ortaklık kuramlarını daha üst bir açıdan açıklayan, düzelten ve tamamlayan ve nihayet dönüşümün aracı görevi görürken derhal uygulanabilir de olan bir sistem...</p>

  <p class="normal">Böylesine kapsamlı bir çalışma, yirmi Montesquieu’nun gayretinin bir araya gelmesini gerektiriyor, farkındayım: Buna rağmen, çalışmayı nihayete erdirmek tek bir kişiye nasip değilse bile, en azından girişimi bir kişi başlatabilir. Kat edeceği yol, amacın keşfedilmesi için yeterli olacak ve neticeyi temin edecektir.</p>

  <div class="calibre1" id="calibre_pb_4"></div>
</body>
</html>
