<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mulkiyet Nedir</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">Evrensel mutabakat mülkiyeti meşrulaştıramaz</p>

    <p class="normal">Yukarıda değindiğimiz metninde Say’ın mülkiyet hakkını toprağın gayrimenkul olma niteliğine mi, yoksa bütün insanların mülk edinmeye verdiklerini iddia ettiği onaya mı dayandırdığı açık değildir. Kullandığı dil, bu ikisinden birini veya her ikisini de kastediyor olabilir; öyle ki yazarın şunu söylemek istediği savunulabilir: Mülkiyet köken itibariyle iradenin kullanılmasından kaynaklanırken, toprağın gayrimenkul niteliği arazileri mülkiyete uygun hale getirir ve evrensel mutabakat da bu noktadan itibaren bu uygulamayı tasdik etmiştir.</p>

    <p class="normal">Nasıl olursa olsun, insanlar birbirlerine verdikleri karşılıklı rızayla mülkiyeti meşru kılabildiler mi? Bana kalırsa hayır. Böylesi bir sözleşme Grotius, Montesquieu ve J.-J. Rousseau tarafından yazılmış olsa ve bütün insan türü tarafından imzalansa bile hukuken batıl olurdu ve onu düzenleyen kanun da yasadışı olurdu. İnsanoğlu özgürlüğünden olduğu kadar çalışma hakkından da vazgeçemez. Gel gelelim toprak mülkiyeti hakkını tanımak, çalışma hakkından vazgeçmektir, çünkü bu, çalışma aracından el çekmek, doğal bir haktan feragat etmek ve insan sıfatını terk etmek demektir.</p>

    <p class="normal">Fakat ben, kendisiyle bu denli övünülen şu resmi ya da zımni mutabakatın var olmasını dilerdim. Şayet böyle bir şey var olsaydı bundan nasıl bir sonuç çıkardı? Kuşkusuz feragat karşılıklı olacaktı: Bir haktan karşılığında muadili elde edilmeden vazgeçilmez. Böylece yine eşitlikle, her türlü mülk edinmenin sine qua non<sup class="calibre2"><a href="../Text/Mulkiyet%20Nedir_split_049.html#footnote-600-30" id="footnote-600-30-backlink">[30]</a></sup> şartıyla karşı karşıya kalırız: Mülkiyet evrensel mutabakatla, yani eşitlikle meşrulaştırıldıktan sonra, koşullardaki eşitsizlik de mülkiyetle meşrulaştırılmak zorunda kalır, bu ikilemden kaçış mümkün olmayacaktır. Gerçekten de, toplumsal sözleşmenin ifadesiyle, mülkiyetin şartı eşitlikse, bu eşitlik var olmadığı andan itibaren sözleşme fesholur ve tekmil mülkiyet gasp halini alır. Öyleyse bu sözde evrensel mutabakat bir delil sunamıyor demektir.</p>
  </div>
</body>
</html>
