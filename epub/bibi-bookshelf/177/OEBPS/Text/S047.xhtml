<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">47</h3>

  <h2 id="sigil_toc_id_47" style="text-align: center;">Geçidin İçinde</h2>

  <p>Bundan sonraki birkaç hafta içinde tümülüs baştan aşağı ortaya çıkarılmıştı, kazıcı ekip, Mark Clare'in "dünya haritası" sözlerini ettiği yan odanın ilerisinde devamlı çalışmış, orta geçidi ileriye götürmüştü. Geçidin sonunda kuru bir taş duvara, bütün yankıların durup geriye döndüğü duvara ulaşıncaya kadar. Mezarın arkası olmaktan çok ötede bir odayı koruyan bir engeldi bu - bütün mezarın odak noktası olan son bir oda, Pilgrin Vadisi'nin yamacının içine yapılmış, ama doğuyu, güneşin doğduğu yeri gösteren kapalı bir odaydı bu.</p>

  <p>Gizli odaya doğru gidişleri sürerken keşfettikleri şey bu: yıldız örneklerinin kazılmış olduğu kör girişten son odaya kadar, bir buçuk metre genişliğinde, iki metre yüksekliğinde ve yirmi yirmi beş metre uzunluğunda bir geçit vardı. Yirmi dört tane geniş ortostat'tan: büyük çatı tabletlerini destekleyen dikine taşlardan yapılmıştı; bu kuru taşların arasında hiç harç yoktu, sırf kendi ağırlıklarıyla ve çevrelerindeki taşların ağırlığıyla yerlerinde duruyorlardı. Mezarın bütün gücü aşağıya yöneltilmişti, bu yüzden yapısı yerçekimiyle yerinde duruyordu.</p>

  <p>Bu geçidin her iki yanında iki küçük oda daha keşfetmişlerdi. Mark tümülüse ilk girişinde işte bunların biri içinde durmuştu; her odanın, her nedense, içinden sürünerek geçilebilen yuvarlak bir mazgalla delinmiş yüksek bir bölmeli taşla engellendiğini görmüştü. Bu alçak yuvarlak girişlerin işlevi hemen anlaşılamamıştı,&nbsp;<span style="text-indent: 0.8em;">Mark'ın açıklamasına göre, ancak mezarın kesinlikle ne olduğu anlaşıldıktan sonra gerçekten belirlenebilirdi bu. Julian Hill daha şimdiden, bu mazgaldan geçmenin bir çeşit yeniden doğuş demek olacağı sonucuna varmıştı: böylece gömme ritüeli, ikincil bir bereket ayiniyle birleştirilebilirdi. İlkel tapınma şeklini anladığına, gördüğü her şeyin onun varsayımını doğruladığına inanıyordu. Ama Mark o kadar emin değildi: bir daire şeklini almış kutsal bir giriş görmüştü yalnızca, ona öyle geliyordu ki, bu mazgallar, mezarın kör girişinde taşa kazınmış dairesel oyma resimlerle ilişkilendirilebilirdi. Tapınan kişi (eğer o idiyse) geçitte başını eğmiş ve aslında bir yıldızın içine girmişti.</span></p>

  <p>Ama bu yıldızın içine girdi diyelim, ya sonra? Son odaya en yakın iki yan odada, taştan yapılmış boş bir kâseden başka bir şey yoktu - Mark'ın fener ışığında görmüş olduğu da bunlardan biriydi. Fakat öteki iki oda, insanı şaşırtacak çeşitlilikte el yapımı şeylerle doluydu - şaşırtıcı olan, yalnızca bollukları değil, aynı zamanda denk düştükleri çağlardı. Erken neolitik dönemdeki güney-doğu çanak çömleklerine özgü, sadece kenar çerçeveli, süssüz bardak kırıkları vardı bir yerde; onların yanındaysa, bükülmüş iplik izlerini, hatta "tırnak-batırarak" yaratılmış daha karmaşık şekilleri taşıyan kâse ya da bardak kırıkları vardı - bu bölgede oturanlar, çanak çömleklerinin kenarına bir dizi damga ağı yaratmak için ellerini kullanıyordu. Bütün bu şeylerin tarihi İ.Ö. 4300'den 3400'e kadar uzanıyordu, ama yan odalarda kazıcılar oluklu kap kacak örnekleri de bulmuştu, bilineceği gibi, bu yöntem İ.Ö. 2600'e kadar kullanıma girmemişti.</p>

  <p>Bilindiği gibi: Pilgrin Vadisi'nin sorunu olmuştu bu, çünkü birbirinden çok ayrı dönemlerde kap kacağın bulunması bütün kronolojiye kuşku düşürmüştü. Ya bin yedi yüz yıllık bir dönemde geniş bir zaman dilimine giren birbirinden çok farklı el yapımı şeyler kullanılmıştı ya da mezarın kendisi, ilk incelemelerin gösterdiğinden çok daha eskiydi. Hatta bu tümülüsün çok daha eski bir mezarın yeri üzerine yapılmış olması, bu yerinse binlerce yıllık bir tapınma ya da tören yerinin merkezi olması bile mümkündü. Artık hiç kimse hiçbir şeyden emin değildi. Bu keşifler karşısında, geçerli kuramlar, hatta en akla uygun hesaplamalar çürüyor ya da çözülüyor gibiydi. Arkeologların beklentileri gibi bulunan kanıtlar da ikircimliydi ve değişiyordu; gerçek taşlara ve kalıntılara yaklaştıkça, bu nesneler bir tür bilinemezliğe daha çok kaçıyordu. Bu yoğunlaşma ve kararma süreci içinde, açıklamaya direnir gibiydiler. Hiçbir şey sabit kalmıyordu; her şey bir akış içindeydi; çeşitli el yapımı şeyler arasında kesin ilişkiler kurmak imkânsız olduğu için de, bulguların kendileri de, özellikle arkeologlar bunları inceledikçe, gerçekliklerini yitirmeye başladı. Karanlık içinde çalışıyorlardı.</p>

  <p>Sonunda, kazılarını sürdürdükçe, her şeyin son odaya bağlı olduğunu düşünmeye başladı Mark. Diğerlerinden taş duvarlarla ayrılmıştı, ama dayanıklılık derecesi onun şekil olarak çokgen olduğunu ve bu çokgenin içinde bir tür ocak ya da çukur veya bir gömme yeri bulunduğunu göstermişti. Odanın mührü kırılıp da mezarın işlevi bulunabilirse, belki o zaman bu yeni ışık bütün öteki şeylere de yansır ve onları bir kez daha görünür kılardı. Ama bunun için sabırla beklemeliydi; tümülüsün kalan kısmının tamamen açılmasını beklemeliydi; kuru taş duvara ulaşana dek. Gizli odanın içinde ne olduğunu ancak o zaman bilebilecekti.</p>
</body>
</html>
