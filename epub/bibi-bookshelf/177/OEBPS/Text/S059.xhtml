<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">59</h3>

  <h2 id="sigil_toc_id_59" style="text-align: center;">Fare Kral</h2>

  <p>Kamp bölgesinde şafak vakti; gri bir ışık giderek yayılıyor karavanlar, eski arabalar ve eğreti çadırlar arasında; vadide bir yerlerde bir köpek havlıyor; ürkmüş bir tahtalı güvercin sürüsü kayın ağacından fırlayıp kalkınca, ağacın tepesi kopmuş da gökyüzüne ağıyormuş gibi oluyor. Öbür yaratıkların bağırış çağırışları da bu kış gününün başladığını işaret ediyor, fakat aniden, yüksek, tek bir çığlık bu sonsuz sesleri kesiyor. Sonra bir başkası. Sesler Corona'nın çadırından geliyor, hemen ardından Corona çığlık çığlığa dışarı fırlıyor. Spica ile Auriga, sapsarı ve gözleri yerlerinden fırlamış onun ardından koşarken, "Burada bir şey var!" diye bağırıyordu. "Üzerimde bir şey sürünüyordu." Corvus ile Cetus kendilerine ayrılmış kamyonetten fırladı. "Gözlerini gördüm onun" diye bağırıyordu adamlara, sanki bundan sorumluymuşlar gibi. Sonra birden katılaştı ve kupkuru, sakin bir sesle, "İşte şuradalar. Bakın, bakın."</p>

  <p>Ve aşağı baktıklarında toprakta etrafa doğru kaçışan bir sürü iri fare gördüler; fakat kaçışmaktan çok, gürültüden ve Cetus'un şimdi aralarına yönelttiği fenerin ışığından rahatsız olmuş zıplıyorlardı yerlerinde. Kimseye doğru koşmuyorlardı - bazıları park etmiş arabaların altına sürünüyor, bazıları çadır direklerine tırmanıyor, öbürleriyse gök-çocuklarının çıplak ayaklarının üzerini seçiyorlardı kendilerine yol olarak. Daha önce yerinden kımıldayamayan Corona, şimdi kaskatı bükül<span style="text-indent: 0.8em;">müş yere kusuyordu. Hemşireleri birbirine sarılmış, iki adama bağırıyordu: "Bir şeyler yapın! Defedin şunları!"</span></p>

  <p>Gürültüye öteki gezginler de uyanmıştı; korku içinde yataklarından dışarı fırlarken, daha çok sayıda küçük koyu şeklin onlardan sıçrayarak, sürünerek kaçıştığı görülebiliyordu. Kamp bölgesini fareler istila etmişti. Bunlardan ikisi, karavanlardan birinin içindeki yamalı perdelerde sallanıyordu; üçü Corona'nın kamyonetinin tavanına tırmanmış, arka ayakları üzerinde dinelerek havayı kokluyordu; ikisi bir teriye köpeği kürküne yapışmıştı; üç tanesi de, o gürültü patırtı içinde, Barış Tiyatrosu'nun maskları altına gizlenmişti. Daha bir sürü, bir sürü vardı bunlardan, bölgeyi baştan aşağı sarmış, kuyrukları havada kaynaşıp duruyorlardı.</p>

  <p>Daha güçlü kuvvetli gezginler onları kovalamaya başladı; önce öldürmek istemiyorlardı fareleri, ama korkutmak için tavalara, kovalara vurmaya başlayınca, hâlâ gizlenmiş olanları bulmak için daire şeklinde çevreye yayılmaya başlayınca, yok etme hırsına kapıldılar. Farelere, buldukları yerde iri taşlarla, kalın sopalarla vurmaya başladılar, kahverengi deri parçaları, pembe et parçaları yığınlarla doldurdu etrafı. Kurtulan fareler Pilgrin Deresi boyunca vadinin öbür ucuna kaçmaya çalışıyor, gezginlerse bağıra çağıra onları izliyordu. Sonra durdular. Sesleri kesildi. Korkudan gerilemeye başladılar. Orada, gökyüzü aydınlandığı için artık görülür hale gelmiş olan kamp yerinin kenarında, başka türden bir çığlık yükseldi, fare kraldı bu.</p>

  <p>Yedi erkek fare, kuyrukları birbirine öylesine dolanmıştı ki, kaçamıyor, toprağın üzerinde ciyaklayarak uzanmış, her biri bir başka yöne çekmeye çalışıyor, bir yıldız şekli oluşturuyordu. Bir düğüm içinde yakalanmış yedi fare: fare kraldı bu işte. Gezginler korkuyordu, çünkü doğada o kadar ender olan fare kral bir felaket uyarısı idi, oradan oraya göç eden kimseler için en korkutucu simgeydi. "Burada kalamayız artık!" Geçen hafta Evangeline'e kafa tutan delikanlıydı. "Ona dokunamayız. Burada da kalamayız." Gezginlerin çocuklarından biri, farelerin kuyruklarını nasıl böyle birbirine sardığını öğrenmek istiyordu. "Kimse bilemez" diyordu delikanlı. "Ama bakmamalısınız ona. Uzak durmalısınız." Öbürleri de sırtlarını fare krala dönmüş olmaktan memnundu, fakat arkalarını döndükleri halde çığlığını hâlâ duyuyorlardı. Hırpalanmış fare cesetlerinden uzak durmak için küçük gruplar halinde toplanmıştılar, soğuk kış sabahında titreşip duruyorlardı. Şimdi artık kan dökülmüş olan bu noktada, aralarında yeni hava oluşuyor gibiydi. Gerçek bir korkuyla konuşuyordu delikanlı. "Göçeceğiz" diyordu. "Daha batıya gideceğiz." Fare kral yönünde bakmamaya dikkat ederek eşyalarını iki karavana yığmaya başladılar. Corona ve grubu daha da hızlıydı. Her yeni güne, Büyük Ana'ya bir şarkıyla başlamak bir âdetti onlar için, ama bu özel sabahta, mavi-beyaz kamyonete koştular ve oradan uzaklaştılar. Barış Tiyatrosu, gezginlerle vedalaşmayı bile unutarak onları izledi.</p>

  <p>Son ayrılacaklardı onlar, fakat delikanlının küçük bir çukur kazıp fare ölülerini onun içine atmasını sabırla beklediler. Delikanlı, üzerlerinde toprağı düzeltirken, fare kralın çığlıkları soğuk sabah havası içinde daha da tiz çıkıyor gibiydi. Daha sonra gezginler gitti - İngiltere'nin yüzeyini bir uçtan ötekine geçerek ilerliyorlardı.</p>

  <p>Pilgrin Vadisi yeniden sessizdi: fare kral bile sesini çıkarmıyordu, yakınında insanlar olmadığı için, çabalamayı kesmiş, bu işin son bulmasını bekliyordu. O gün daha sonra iki adam geldi yanına. Sırtlarında torbaları vardı; yabancıları oradan sürme ve böylece mezarı koruma planları başarıya ulaştığı için kıkır kıkır gülüyorlardı.</p>

  <p>Onlardan biri torbasını yere bırakırken, "Onlara gösterdin, Oğul" dedi ve elindeki makasla fare krala doğru gitti. "Sahiden gösterdin onlara."</p>
</body>
</html>
