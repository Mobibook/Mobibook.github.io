<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">28</h3>

  <h2 id="sigil_toc_id_28" style="text-align: center;">Bir Toplantı</h2>

  <p>Aslında iki hanım, sonunda otelin lokantasına indiklerinde, Bebek akşam yemeği için ince çizgili kumaştan bir elbise giymişti. Evangeline'se şeffaf mavi bir elbise giymişti - mavi, onun "yaşlı denizci rengi" dediği cinstendi. "Hangi lezzetli şeyleri yemek ister Bebeğim bu akşam?" Mönüyü eski dostunun önüne sürdü. "Biraz hafif pasta?"</p>

  <p>Garson kız ürkek ürkek yaklaştı masaya. Evangeline hemen ses tonunu değiştirerek "Biftek" dedi. "Az pişmiş olsun. Sığırdan hemen çıkarılmış gibi sanki." Sonra ekledi: "Bahşişiniz de içinde olacak." Hermione karar vermekte güçlük çekiyordu, eski dostu parmağını mönü üzerinde aşağı yukarı dolaştırırken Evangeline sabırsızlanıyordu. "Sen beyin seversin, öyle değil mi?" diye sordu ve onun yanıtını beklemeden garsona baktı. "Sanırım bu akşam beyin yiyecek" dedi.</p>

  <p>"O da mı az pişmiş olacak, Miss?"</p>

  <p>"Bu kasabada hiç şaşırmazdım öyle olursa."</p>

  <p>Garson espriyi kavrayamamıştı. "Beyninizin nasıl pişirilmesini isterdiniz, Miss?"</p>

  <p>"Kömür gibi kapkara pişsin, güzelim. Tanınmaz halde. İki şişe de kırmızı yerli şarap."</p>

  <p>Hermione fısıldadı ona: "Benim adıma sipariş vermemeni dilerdim. Bundan nefret ediyorum."</p>

  <p>Evangeline şaşkın şaşkın baktı ona. "Yanlış bir şey mi yaptım? Sen beyin seversin, değil mi?"</p>

  <p>Üç masa uzaktaki bir başka çift onları seyretmiyor gibi yapıyordu. Floey Hanover kocasına, "Şu kesicilere<a href="#b28dn1" id="b28dn1b"><sup>*</sup></a> bak" dedi. "Winston Churchill gibi giyinmişler."</p>

  <p>"Seviciler, güzelim. Eski İrlanda ezgisini hatırlarsın, değil mi? Artık söyleme bana gözyaşı ve iç çekişiyle, aşkımızı kınayacaklarını. Onların hep - bir şeyleri var, tra-la, şimdi unuttum - ama bizimkisi hepsinden tatlı."</p>

  <p>"Doğru değil" dedi Floey. "Bu yaşta olmaz." İki yaşlı kadın arasındaki konuşmayı duymaya çalışırken başını önüne, körili tavuğuna eğmişti, kocasına susmasını işaret etti.</p>

  <p>"Kancıklar bizi özleyecek" diyordu Hermione, Evangeline'e. Floey Hanover anlamlı anlamlı baktı kocasına.</p>

  <p>"Bulundukları yerde mutludur onlar. Hep öyle olmuşlardır." İki Fransız finosu, George ile Harry, kendilerince Paddy diye bilinen, bir İrlandalı kadın "gündelikçi"nin sorumluluğuna bırakılmıştı, kadın üç oğluyla birlikte belediye apartmanlarından birinde kalıyordu. "Paddy onlara düşkündür, sevgilim. Onlar da her zaman küçük uslu kancıklardır."</p>

  <p>Bir çatal, Floey'nin ağzıyla tabağı arasında havada kaldı öylece. "Duydun mu nasıl edepsizce konuştuklarını?" diye fısıldadı kocasına. "Hem de burada, Lyme Regis'te."</p>

  <p>Evangeline bir Woodbine sigarası çıkardı, yemeğini beklemek üzere geriye yaslandı. "Ne hoş bir gündü" dedi. "Ne kadar da eğitici. Bütün o yıldızlar ve ışık yılları. Bebeğimin küçük başı dönüyor olmalı."</p>

  <p>"Şu vadiyi keşfetmemiz gerekiyor yarın" dedi Joey Hanover karısına. "Ne demişti adına? Pilgrim mi?" Bir çatalla boş tabağı üzerinde çemberler çiziyordu. "Kulübenin yanında bir ağaçlık hatırlıyor gibiyim. Ya da bir orman. Ne olsa, ağaç. Ağaçları hatırlıyorum." Daha gür bir sesle konuşmaya başladı. "Kıvrım kıvrım yükselen dumanı vardı. Yeşil ağaçların üzerinde. Hemen yanında kulübe..."</p>

  <p>"Kapıyı Çalan Ağaçkakan?"</p>

  <p>"Tamam, o. Avrupa'nın taçlı başlarına büyük duygularla söylenen hani."</p>

  <p><span style="text-indent: 0.8em;">Birden kendi kendine konuşmaya başlamıştı. Floey Hermione'ye, Hermione de ona bakıyordu gözlerini dikmiş; her iki kadın bir anda sandalyelerinden kalktı. "Kaplan Postu!" diye bağırdı Floey.</span><br /></p>

  <p>"Yabani Sümbül!" diye yanıt verdi Hermione.</p>

  <p>Otelin lokantasının ortasında birbirlerine yaklaştılar, küçük parmaklarını kulaklarına soktular, bir kez çevirdiler ve ikisi birden bağırdı: "Her zaman makak!"</p>

  <p>Bunun eski dostunun "eski sevgili"lerinden biri olduğunu sanan Evangeline en sevimli haliyle görünmeye hazırlanıyordu. Joey Hanover ise Hermione'nin, karısının gençken tanıdığı bir tiyatro trupunda oyuncu olduğunu varsayarak gülümsüyor, çevresindeki öteki müşterilere bakıyordu. "Eski bir müzikhol" diyebilirdi. "Sev ya da nefret et, benzerini bir daha göremezsin."</p>

  <p>Floey ona döndü. "İki insan rastlantıyla karşılaşır ya, ne diyordun ona?"</p>

  <p>"Çarpışma?"</p>

  <p>"Hayır. Başka bir şey. 'Kayıtsızlık' gibi bir şey." Dille olan eşitsiz savaşımından vazgeçti. "Kaplan Postu, okulda benimle birlikteydi" diye devam etti konuşmasına. "Biliyorsun, St. Muriel'de." Bebek'in elbisesine, yakasına, kıravatına bakıyordu. "Hiç değişmemişsin" dedi.</p>

  <p>"İnşallah öyledir, Yabani Sümbül."</p>

  <p>Evangeline üç-dört metre uzaktan, "Tanışma onuruna eriştiğimizi sanmıyorum" dedi. Bunun üzerine tanıştırmalar yapıldı, ikili gruplar daha geniş bir masaya geçti ve okul arkadaşları St. Muriel'in yatakhanesi üzerine anılarını yadettiler birlikte.</p>

  <p>"Hatırlıyor musun Kaplan, bir gece nasıl sarhoş olmuştun da köpek bisküvilerini yemeye koyulmuştun? Kahvaltılık hububat sanıyordun onları. Üzerlerine süt dökmüş ve yemiştin."</p>

  <p>Nedense Evangeline'i dehşete düşürür gibi oldu bu. "Ne gülünç" dedi. Woodbine'ını kül tablasına delice bastırırken gülümsemeye çalışıyordu.</p>

  <p>"Anladığıma göre" dedi Joe, "St. Trinian'ınkine benziyor. Eski okul kıravatı mı bu?" Bebek'in boynundaki şeyi gösteriyordu. "Yoksa hayat okulu muydu?"</p>

  <p>Bebek buna güldü. "Birde bir" cevabını verdi.</p>

  <p>Bebek ile Floey Hanover geçmiş günlerine dalmışken, Evangeline Joey'a döndü; televizyondan çok iyi tanıyordu onu, ama bu gerçeği kabul etmeye hazır değildi. Henüz. Bütün kozlarını elinden alırdı bu o zaman. "Yeniden buluşmaları ne hoş değil mi?" dedi. "Hem de böyle güzel bir yerde." Bir sigara daha yaktı. "Londra'da bir şey görmeden yaşıyoruz. Her şeyle ilişkimiz kesilmiş gibi." Joey da aynı düşüncede görünüyordu. "Ama, doğayla karşılaşır karşılaşmaz istiyoruz onu. Bağrımıza basıyoruz."</p>

  <p>"Siz de bana bunu anımsatıyorsunuz" dedi Joey. "Cesur Eski Meşe. Alçak sesle söylenen bir şarkı."</p>

  <p>Bu bir kompliman olmalıydı, Evangeline gülümsedi. "Sizi sahnede gördüğümden eminim" dedi.</p>

  <p>"Bir zamanlar sahnedeydim. Evet."</p>

  <p>"Başka yerlerde de?"</p>

  <p>"Başka yerlerde de." Joey aslında gururlu biri değildi, ama tanınmadığında her zaman canı sıkılırdı. Böyle tepkisizlik durumlarında sanki hiç yaşamıyormuş gibi olurdu. "Televizyon. Radyo. Ama hepsi bitti artık. Tepelerin ardında, uzaklarda kaldı."</p>

  <p>"İşte" dedi Evangeline, "bütün onuruyla emekli olmuş bir kişi konuşuyor şimdi. Şımarmamış." Joey hafifçe eğilerek yanıt verdi buna. "Sanıyorum" diye devam etti kadın, "burada olmanızın nedeni de bu. Bu muhteşem eski kentte?"</p>

  <p>"Olabilir, olabilir." Joey bu durumdan kurtulmak istiyor gibiydi. "Birazcık hayalin zararı dokunmaz."</p>

  <p>"Ne garip değil mi? Benim felsefem de her zaman bu olmuştur." Bir sessizlik oldu aralarında, o zaman Evangeline çaresiz bir başka konuya atladı. "Emeklilikten söz ediyorken" dedi, "bu güzel eski mezarlığı buldum. Ama tam da mezarlık demek istemiyorum. Tam olarak bu değil. Sahi ne diyorsunuz ona?"</p>

  <p>Floey bu tür dil güçlüklerinde yardımcı olmaya her zaman hazırdı, Bebek'le heyecanlı konuşmalarını keserek, "Sanatoryum mu?" dedi.</p>

  <p>"Tam değil."</p>

  <p>"Krematoryum mu yoksa?"</p>

  <p>“Bu daha yakın." Aslında o Pilgrin Vadisi'ndeki tümülüsten söz etmek istiyordu. "Çevresinde bazı kutsal taşlar var" dedi. "Yalnızca çevresinde. Şaşırtıcı değil mi? Yıldızlarla ilişkili..."</p>

  <p>Sesi giderek zayıfladı. Joey parmaklarını parlak kırmızı yeleğinin üzerinde oynatarak uzaklara bakıyordu. "Bu bana bir hikâyeyi anımsatıyor" dedi yavaşça. "Bir hikâye geliyor aklıma. Onu nasıl olup da bildiğimi bilmiyorum. Ama biliyorum."</p>

  <p>Evangeline lokantanın tavanına bir duman halkası üfürdü. "Durmayın" dedi.</p>

  <p>"Benimle misiniz?" Onun ünlü cümlelerinden biriydi bu ama şimdi çok yumuşak bir sesle söylemişti bunu, bir büyüye başlarmış gibi. "Şey..."</p>

  <p class="dipnotara">----------</p>

  <p><sup><a href="#b28dn1b">*&nbsp;</a></sup></p>

  <p>Yine bir sözcük oyunu: Floey Hanover her zamanki gibi sözcükleri yanlış kullanıyor. "Sevici" anlamına gelen "Dyke" yerine, "kike" argo dilinde "Yahudi"yi kullanıyor. Aslındaki uyağa uygun düşsün diye "yahudi" yerine "kesici"yi kullandım (ç.n.)<br /></p>
</body>
</html>
