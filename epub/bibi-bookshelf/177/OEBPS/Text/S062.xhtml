<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">62</h3>

  <h2 id="sigil_toc_id_62" style="text-align: center;">Saat Sekiz</h2>

  <p>Saat yedi. Julian Hill, Pilgrin Vadisi'nin hemen gerisindeki geniş tarlada dineliyordu. Damian Fall'un kulübesine de yakındı; o kadar yakındı ki bir lambanın bir odadan diğerine götürüldüğünü görebiliyordu; iki baykuş, vadinin farklı yanlarından birbirine sesleniyordu, sonra lamba birden söndü.</p>

  <p>Fenerini yaktı ve elinde tuttuğu haritayı inceledi - bölgenin Donatım Araştırma planıydı bu, fakat Julian onun üzerine, bir zamanlar vadinin bu bölgesine hâkim olan taştan dairenin bir bilgisayar projeksiyonunu çizmişti. Dairenin ilk şekli ve boyutları bugünkü görünümü üzerine bindirilmişti; bilgisayar, Julian'ın şu anda üzerinde durduğu yerin onun merkezinde olduğunu gösteriyordu. Fakat o çıplak ve rüzgâra açık bir tarlada duruyordu, ayaklarının altında çalılıktan ve devedikeninden başka şey yoktu; buz gibi toprağın üzerine saçılmış küçük beyaz taşlar vardı, hırsla tekmeledi bunlardan bazılarını. Öfkeliydi -Martha Temple kendisini ve kuramını alaya aldığı için kızgındı; böyle soğuk bir sabahta bu kadar az sonuçla ortaya çıktığı için kendine kızgındı. Fakat öfkesinden daha güçlü bir şey var idiyse, o da iradesiydi. Olur da bir şekilde sırlarını yakalayabilirmiş gibi sert toprağa dikmişti gözlerini, haritayı yeniden inceledi, fenerin ışığında, bu noktadan doğuya doğru giden bir patikanın hafifçe işaretlenmiş olduğunu ilk kez fark etti. Yukarıya çevirdi yüzünü, feneri söndürdü ve gözlerinin ilk sabah ışığına alışma<span style="text-indent: 0.8em;">sını bekledi; tarlada herhangi bir yol göremiyordu, fakat doğuya doğru üç yüz metre kadar ötede, birkaç bodur ya da kesilmiş ağacın dış hatlarını fark ediyordu. Ufkun üzerinde siyah bir lekeden başka bir şey değildi bunlar, ama bu çıplak toprakta apaçık görünüyordu.</span></p>

  <p>Dişleri sımsıkı kenetli, yalnızca kararlılık duygusuyla onlara doğru yürüdü. Bu gizi çözmekten başka bir şey umurunda değildi. Tümülüs adına değildi bu, çünkü merakının bir amacı vardı: bunu doyurucu biçimde açıklar açıklamaz, hızla ilerleyeceğini biliyordu. Kendi gururuydu söz konusu olan. Eskil ağaçlara yaklaşırken önüne çıkan taşları tekmeliyordu.</p>

  <p>Bir zamanlar bir koruydular belki, ama yıllarca önce kesilmiş olmalıydılar - ya da kuvvetli bir rüzgâr dallarını koparmış olmalıydı, çünkü bazıları, üzerleri yosun, çalı ve sürüngen otlarla örtülü bir buçuk-iki metre yüksekliğinde parçalanmış, işe yaramaz halde olan kütükler hâlâ yerde duruyordu. Julian tekrar haritasına baktı ve bu noktanın taşların bir zamanlar yerleştirildiği yerin dış hududunu belirlediğini fark etti hemen; fakat kimseler gelmiyordu buraya şimdi, sessiz, başıboş çürümenin yabanıl kokusu vardı ortalıkta. Ağaçlar arasında büyüyen, her bir dalı, yaprağı yeşilimsi ince bir don tabakasıyla sertleşmiş eğrelti otlarını temizledi, fakat bütün çevresi tabaka tabaka gür otlarla çevriliydi. Bu da kızdırdı onu: o taş arıyordu, bütün bulduğu çürümüş şeylerdi. Alnını sildi ve bir eliyle, dış kabuğu avucunun altında pul pul dökülen yıkılmış bir ağaca yaslandı, bundan sonra ne yapacağını düşündü.</p>

  <p>Yükselen güneşin ilk ışınları koruluğa ulaşmıştı şimdi; yaslandığı ağacın tepesi hâlâ gölgedeydi, ama ağacın kovuğuna gerilmiş geniş bir örümcek ağı, soluk ışık yukarı doğru hareket ettikçe parlıyordu. İlk don eriyordu; bir damla, ağacın gövdesinden yosunlu tabana düşmeden önce örümcek ağının yanında parladı. Çocukken tırmandığı ağaçlardan biri olabilirdi bu, bir an Julian'a öyle geldi ki, büyülü bir yere giren parlak bir yolun başlangıcıydı bu. Ağacın içinden geçmek ve dünya rüzgârına karşı korunmak - çocukluğuyla ilgili duyguları anımsamak çok garip göründü ona. Ani bir içgüdüyle başını eğdi ve ağacın kovuğuna daldı.</p>

  <p>Garipti: ayağının altında hemen çökecek yumuşak bir toprak bekliyordu, ama çok sertti. Ayağını yere basınca bir şey taş gibi ses çıkardı. Yere çömeldi ve her iki eliyle rüzgârın buraya attığı kalıntıları süpürdü; bunu yaparken parmaklarının altında taşın sertliğini hissedebiliyordu. Taze bir güçle ölü dalları, yaprakları ve yosunu bir kenara çekti, sonunda, kovuğun dibinde, ağaç gövdesinin iç şekline tıpatıp uyan geniş bir taş parçası görebildi. Julian onun nasıl bir taş olduğunu biliyordu: oda mezarı yükseltmekte kullanılmış olan aynı koyu renk çakmak taşıydı bu. Ama nasıl olabilirdi bu? Nasıl burada olabilirdi bu taş? Çevresinde ona böylesine tıpatıp uyan bir ağaç yetişmiş olamazdı. Ama eğer ağaç düzgün bir şekilde oyulmuş ve taş buraya yerleştirilmişse, o zaman gizli bir kapak ya da hatta bir giriş yeri işlevi görüyor olmalıydı.</p>

  <p>Julian taşın üzerine çıktı, ve hafif, boğuk bir yankılanma işittiğini sandı. Sonra yeniden tarlaya gitti, iri bir kaya parçası buldu ve koruluğa taşıdı zafer sevinciyle; içi oyuk kütüğe gitti ve kayayı bütün gücüyle kapak taşı üzerine yuvarladı, aynı anda çok zayıf bir yankılanma sesi hissetti. Tamamdı artık, bu taşın altında boş bir yer ya da bir geçit olduğunu biliyordu. Mark Clare'in kullandığı sözcüğü kullandı o da. "Bir yeraltı geçidi" diye bağırdı, ölü ağaçlar sözlerini boğdu. "Bir yer-evi. Bir mahzen."</p>

  <p>Diz çöktü ve ellerini taşın iki yanına koydu. Ama kaldıramadı onu, hemen vazgeçti bu girişimden. Yerin altına yuvarlanmak gibi bir korku yüzünden değildi bu, en azından fark edecek kadar umursayacağı bir korku değildi, ama göreceğini görmüştü. Kuramı kanıtlanmış oluyordu, duyduğu zafer duygusu, buluşundan çok haklılığını kanıtlamış olmasından geliyordu. Kazı işi başkalarının olsundu.</p>

  <p>Böylece bir çalışmanın sona ermiş olmasının, bir kuramın kanıtlanmasının verdiği sevinçle korudan ayrıldı ve Pilgrin Vadisi'ne doğru koştu. Sırtı aşar aşmaz oda mezarın yanında dinelmekte olan Mark Clare'i gördü, kollarını havada sallıyor, Julian'ın duyamadığı bir şeyler söylüyordu. Fakat doğu yamacından aşağı inerken onun "Haber büyük! Şaşırtıcı!" diye bağırdığını duydu.</p>

  <p>Julian da ona doğru ilerlerken "Evet!" diye bağırıyordu.</p>

  <p>Birbirlerine yakınlaşınca ikisi de eskisinden daha sakinleştiler. "Bil bakalım!" dedi Mark.</p>

  <p>"Neyi bileceğim? Neyi? Biliyor musun, sana söylemem gereken bir şey var." Mark'ın kolundan tuttu, bu sırada el fenerini düşürdü. "Buldum."</p>

  <p>"Ama..." Mark el fenerini almak için yere eğildi, kapalı olduğundan emin oldu.</p>

  <p>"Baştan beri haklıydım. Sırrı çözdüm."</p>

  <p>"Evet" dedi Mark. "Bir geçit var."</p>

  <p>"Ne?" Julian bir adım geriledi, şaşırmıştı ve sözünün kesilmiş olması hoşuna gitmemişti. "Nasıl bildin?"</p>

  <p>Şaşma sırası Mark'a gelmişti şimdi, ağır ağır konuştu: "Son bölmedeki taşlar boş bir alanı gizliyor. Ama şimdi kalkıp bana..."</p>

  <p>"Evet, ben de bir tane buldum." Keşiflerini karşılaştırdıkça, her birinin bir yeraltı tünelinin ayrı ayrı girişlerini bulmuş olduğunu fark ettiler, oda mezar ile yanmış ağaçlar korusu arasında en aşağı yedi yüz metrelik bir tüneldi bu. Bu girişlerin dikkatle ve ustalıkla gizlenmiş olduğundan hiçbir kuşkuları yoktu, ama mezarın yapılışından beri keşfedilmemiş olarak kalabilmesi bir sır değildi artık: durum bu idiyse ve girişler o kadar bin yıl yüzüstü bırakılmış olsaydı, şimdiye kadar tanınamayacak derecede bozulmuş ve değişmiş olacaktı. Üst üste yığılan toprak altına gömülecek ve yeraltı geçidi, toprak açıldığında ortaya çıkacak bir fay hattına dönüşecekti. Dolayısıyla, geçit daha son zamanlarda inşa edilmiş olmalıydı, ya da devamlı olarak uzun bir süre korunmuştu.</p>

  <p>Fakat Mark beşgen odanın içindeyken duyduğu gürültülerden söz etmedi. Yalnızca, "Çok dikkatli ilerlememiz gerekecek" dedi. "Yeraltı akıntıları ya da derin yarıklar olabilir, ya da..."</p>

  <p>"Evet. Tabii." Julian pek dinlemiyordu onu. "Fakat önemli olan, taş dairenin mutlak merkezine ulaşabiliriz. Ölü merkeze."</p>

  <p>Bunda, Mark'ın içinden silemediği bir tehlike duygusu ya da tehdit vardı. "Acaba" dedi, "asılmış adamın anlamı nedir diye merak ediyorum." O zaman, içindeki bütün enerjinin boşalmış gibi olduğunu hissetti; öyle güçlü bir kayıp duygusu yaşadı ki, bütün yaşamı elinden alınmış gibiydi. Ağzını açıyor, kapıyor, yutmaya çalışıyordu, içinden yükselen bir hastalık duygusunu yenmeye çalıştı. "Saat kaç?" diye sordu zayıf bir sesle.</p>

  <p>"Sekiz."</p>

  <p>"Martha biraz sonra burada olur..." Çaresizce, dünyanın eski anlamını yeniden elde etmeye çalışıyordu, fakat hiçbir şey söyleyemiyordu artık. Kim olduğunu bilmiyordu artık, kendinden korkusu öylesine büyüktü ki, Julian'a yakın durmak istemiyordu. Sendeledi ve Julian'ın şaşkın bakışları altında, ondan uzaklaştı, mezarın yan duvarına yaslanana kadar geriledi.</p>

  <p>Julian, "Ne oluyor?" diye seslendi ona. "Ne var Allah aşkına?"</p>

  <p>Mark gözlerini kapamıştı, bilinci geri döndüğünde bir dehşet duygusu kapladı içini. Ellerine bakıyordu, ellerini kavuşturdu. O zaman Kathleen'i düşündü. "Gitmem gerek" dedi. "Kötü bir şey var. Bir şeyler oluyor."</p>
</body>
</html>
