<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">3</h3>

  <h2 id="sigil_toc_id_3" style="text-align: center;">Höyüğün Üzerinde</h2>

  <p>"Miss Tupper?"</p>

  <p>"Aman Tanrım!" Mark Clare omzuna dokunduğunda küçük bir çığlık attı Evangeline.</p>

  <p>O da aynı şekilde çığlıkla karşılık verdi. "Size bunları göstermek istemiştim sadece" diye ekledi mahcup mahcup, arabasından getirdiği fotoğrafları uzattı.</p>

  <p>Evangeline en sevimli gülümsemelerinden biriyle baktı ona. "Bağırmaya gerek yoktu" dedi. "Çok güzel vakit geçiriyorum. Bu tertemiz hava..." İzmaritini otlara attı ve topuğuyla ezdi, ama o sırada Mark'ın elinde olmadan dehşetle baktığını görerek izmariti yerden aldı ve cebine koydu. "Ne harika, değil mi" diye sürdürdü, "burada, bu mutlak yabanda?"</p>

  <p>"Bir zamanlar daha da yabandı. Bakın." İlk fotoğraf, bütün manzaranın havadan alınmış fotoğrafıydı, sol üst köşede höyük, çevresindeki yanık izleriyle apaçık görülebiliyordu; bir zamanlar bütün vadiyi kaplıyor olmalıydı; bu açıdan, göklere dikilmiş bakan bir tek gözü andırıyordu. İkinci fotoğraf, daha yüksek, farklı bir yerden alınmıştı, höyüğü, üzerindeki ağaç topluluğuyla birlikte sol alt köşede gösteriyordu. "Ve şu da" dedi Mark, "bizim daire." Parmağıyla höyüğün çevresinde uzanan daha koyu renkte bir toprak hattını işaret ediyordu; bir daire değil bir elips şeklini almıştı, Pilgrin Vadisi'nin ötesindeki tarlaya doğru uzuyordu. "Buraya yaklaşıyoruz" diye sürdürdü ve kolunu uzatarak üçüncü fotoğrafı verdi. "Bunlar ayakta duran taşların izleri.&nbsp;<span style="text-indent: 0.8em;">En az sekiz tanesi yere gömülü, ama toprağın üzerinde beş tane daha var. Tam da bunlardan biri üzerinde oturuyordunuz."</span></p>

  <p>"Söylemeniz gereksiz. Hissettim. Tüm Dorset'i ayaklarımın altında duyumsadım. Her şey bana doğru geliyor."</p>

  <p>"Bu da hemen höyüğün üzerinde çekilmiş." Dördüncü fotoğrafta tümülüs vadinin kenarından çıkıyordu ortaya, ama onun karşısında uzanan bir gölge vardı. "Her şey, bunun önemli bir mezar olduğunu akla getiriyor. Tümülüsün büyüklüğü. Taş daire. Alanın kendisi. Alay halinde vadiye doğru yürüdüklerini görebiliyorum."</p>

  <p>"Aman Tanrım. Nerede?" İnsanlar kendisini karşılamaya geliyorsa kendine çekidüzen vermeliydi.</p>

  <p>Mark işitmemişti söylediklerini. Tümülüs hâlâ kutsaldı, çünkü değişmemişti. Ona baktıkça, içinde ışıldayan yüzyıllarla daha da parlıyor gibiydi. Bir güç alanı. Bir tören alanı.</p>

  <p>Tam Evangeline dudaklarına şeftali kırmızısı bir ruj sürerken geriye döndü. Cep aynasını kesin bir şakırtıyla kapatırken, "Kimsecikleri göremiyorum" dedi.</p>

  <p>Ayağıyla su birikintisini şaplatan bir çocuk gibi yeri tekmelerken, "Çevremizdeler" dedi Mark. "Her yerde."</p>

  <p>"Bunu size söyleyebilirdim." Dramatik bir jestle kırmızı eşarbını çözdü ve ağarmış saçlarını rüzgâra bıraktı. Dalgın dalgın gökyüzüne bakarken, "Üstümüzdeki toprak" dedi, "altımızdaki gökyüzü. Şiir diye buna derim ben." Mark, kadının yeryüzünün ve gökyüzünün yerlerini değiştirdiğini belirtmek istemeyerek, başını salladı. "Bütün gün burada durup onları içime çekebilirim."</p>

  <p>"Ben de bütün gün burada kalabilirdim." Adamın coşkusu onun coşkusuna yanıt verirken iki misli artmıştı.</p>

  <p>"Doğru. Ama bugün değil herhalde." Onu ciddiye alır gibi görünüyordu, Evangeline ise korkuya kapıldı. "Ama fazla uzamasın, fazla uzamasın." Bir kâğıt mendille ağzının kenarına dokundu, kirlenmiş kâğıt mendilini çantasına attı.</p>

  <p>"Yeteri kadar gördüm sanırım." Onun ruh halini hissedebiliyordu, ayaklarını daha sıkıntılı bir ritimle yere vurmaya başladı. "Sizi tutmamalıyım." Orada durup kendisinin ve takım arkadaşlarının kazmak üzere oldukları bölgenin özelliklerini daha ayrıntılı olarak açıklamak çok hoşuna giderdi, ama Evangeline hiçbir şey söylemiyordu, sessizce gökyüzünü seyretmeye dalmış gibiydi. "Şey" dedi, "arabaya dönelim mi?"</p>

  <p>Evangeline iç geçirdi. "Arabaya döne<i>biliriz</i>. Ama sırf siz ısrar ediyorsunuz diye."</p>

  <p>"Hayır, hayır gerçekten..."</p>

  <p>"Tabii sonsuza kadar burada kalmak isterdim. Ama siz ısrar ediyorsanız." Eşarbını bağlamaya başlamıştı.</p>

  <p>"Şey ...demek istemedim."</p>

  <p>"Hava epey serin, değil mi?" Hızla önden yürüdü, derenin kenarına gelinceye kadar, yan yan yürüyüşü onu biraz sola atmıştı. Mark ona yetiştiğinde, bir ayağını derenin üzerine atmış öylece duruyordu. "Bu dere de hep burada mıydı?"</p>

  <p>"Evet. Sanırım." İki kıyıyı birbirine bağlayan dört beyaz taşın üzerinden geçmesi için ona yardıma gitti. "Mezar höyükler sıklıkla akarsuyun altında yer alırdı."</p>

  <p>"Ve kimse nedenini bilmiyor?" Başını iki yana salladı Mark. "Tabii ki hayır. Hiç kimse bilmiyor." Bu biraz da gizli yorumla dereyi geçti, ve Mark'ın arabasına doğru bayırı çıkmaya başladı.</p>

  <p>"Ruhlarla ilgili bir şey olabilir bu" dedi Mark, yeniden ona yetişmek için aceleyle.</p>

  <p>Evangeline güldü, başını çevirerek seslendi ona: "Müthiş gülünç bir hikâyeyi anımsattı bana bu..." Sesi uzaklarda kayboldu. Höyüğün çevresindeki sessizlik geri dönmüştü. Pilgrin Vadisi sessizdi.</p>
</body>
</html>
