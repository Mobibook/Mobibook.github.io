<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">8</h3>

  <h2 id="sigil_toc_id_8" style="text-align: center;">Daha Öncesi</h2>

  <p>Bir başka zaman. Bir başka zamanda. Kadın, henüz bir çocuktur, topal bir çocuk. Lyme yakınındaki kıyıda dineliyor, denize bakıyor. Ana babası, gerisindeki kıyı kulübesinde oturmuş sandviçlerini yiyor, hâlâ orada olduklarından emin olmak için geriye dönüp bakıyor. Kendisini terk etmediklerinden emin olmak için. Sonra tekrar denize bakıyor, dalgaların ışığı yüzünde oynaşıyor. Ne düşündüğünü bilmek olanaksız. Aslında hiçbir şey düşünmüyor. Kathleen denizle bir olmuş.</p>

  <p>Adam onu seyrediyor. Bir arkadaşıyla sahil boyunca yürüyor, ama topal kızı seyrediyor. Ona karşı duyduğu şey, acıma mı? Hayır, değil. Yalnızca acıma değil. Daha çok bir vesile duygusu. Bir serüven duygusu. Onu alıp omuzlarına oturtmak ve daha fazla şey görebileceği tepenin en üstüne taşımak isterdi. Daha fazla deniz. Daha çok ışık. Başka insanlarla konuşmak zordu, ama onunla konuşmanın zor olamayacağını biliyordu. Kabul edilmiş. Kabul edilmiş ve kabul eden. Mark'ın arkadaşı kıza bakıyor ve "Hep geride bırakılmış biri vardır kıyıda, öyle değil mi?" diyor. Ama hiç kimse bırakılmamalı geride. Ne Mark. Ne de topal kız.</p>

  <p>Bir başka zaman. Artık tanıyor onu. Dost oldular, kız ve adam. Birlikte yürüyorlar. Topallığı onu hiç engellemiyor gibi. İleri doğru yürüyor, doğasının gücü onunkine de yayılıyor. Yeni umut. Çünkü, evet, kız onu da koruyor. Adam onunla birliktey<span style="text-indent: 0.8em;">ken, işi üzerine çekincesiz, rahatlıkla konuşabiliyor, çok çok eski zamanlara dair görüşünde kız da kaybediyor kendini. Adam ve kız, her hafta, pazar meydanındaki saatin önünde buluşuyor, sahilde birlikte yürüyor, falez altı yeşilliklerde dolaşıyor, en yüksek kayalarda oturup denize bakıyorlar. Adam, onunla birlikte yeniden çocuklaşıyor, eski taşları düşleyen bir çocuk. Eski hikâyeleri.</span></p>

  <p>Bir başka zaman. Daha da sonra. Bir gökyüzü çevrimi tamamlanmış. Kızın annesi ölmüş, eski kaybolma duygusunu, terk edilmenin korkunç sessizliğini bir kez daha duyuyor. Bütün yaşamı boyunca onu hiç terk etmemiş bu duygu, bu geride kalma korkusu, dünyanın dışında bir yere bırakılma korkusu. Ama onunla savaşmaya, bu korkuyu yenmeye çalışıyor. Şimdiyse adam onunla birlikte. Onu kederlerinden uzaklaştırmak için, bir zamanlar nasıl omuzları üzerinde taşımak istediyse, öyle. Kızsa, onu hiç terk etmeyecek. Adam bunu biliyor artık. Birlikte, korkularını yenecekler.</p>

  <p>Bir başka zaman. Kız ona dikkatle bakıyor. Acımayla bakıyor ona. Ama topal bacağı ne olacak? Kim bilir ne düşünür hakkında? Bütün o yıllardan sonra, ilk kez sözü geçiyor topallığının. Hayır. Adam bunu asla görmediğini söylüyor şimdi. Bu, yalnızca bir parçası onun. Onun. Sevdiği kimsenin.</p>

  <p>Şimdiki zaman. Onu kuşatan zaman. Mark eve dönmeden önceki fırtınalı gecede, onsuz. Bir daha dönmeyecek diye düşünüyor. O öldü ve ben yapayalnız kaldım yine. Onun ardından nasıl yaşayabilirim? Juda'a nasıl bakabilirim? Kathleen'in hep korktuğu, ve de hep kendisine biçtiği yazgı bu.</p>

  <p>Geçmiş zaman. Yazgısının hep acı çekmek olduğunu hissetti - Mark'la karşılaştıktan sonra, onun sevecenliğinden ve dostluğundan hep korktu. Talihinin iyiliğinden hep korktu, çünkü önünde sonunda, bu iyi talih böyle gitmeyecek, kendisini eskisinden daha yalnız, daha şaşkın bırakacaktı. Evlendikten sonra bile, artık yalnız olmadığı duygusunun zevkine varamadı, sevincini tadamadı. Hep dağılacak gibi gelirdi ona bu duygu - çünkü, bir kötülük işareti değil idiyse, niçin topal kalmıştı? Mutluluğunun hemen altında, her an ortaya çıkmayı bekleyen aynı yılmış, yaralı insan vardı. Bu yüzden, en çok da sevildiğini hissettiği zamanlarda korkuyordu. Kendisine ilk biçtiği kimlikti bu, bu ilk kimliğin aynı zamanda son kimlik olmasından korkuyordu. Her zaman, yenilenecek, yeniden keşfedilecek bir şey olacaktı bu. Topal kız. Etrafı sarılı. İtilmeyi kakılmayı bekleyen.</p>

  <p>Şimdiki zaman. O sabah güneş ışığının odanın içinde ağır ağır hareket ettiğini görmüştü - ve bu hareketin gezegenin döndüğünün işareti olduğunu düşündü. İşte böyle küçük şeylerde tanıyabiliriz büyük şeyleri. Aynı şekilde, benim yaşamım hayatın kendi hareketinin bir yansıması. Ama o ileri doğru yürüdükçe onun gölgesinin sadece bir parçasıyım. Ve sonra, evet sonra, güneşi karartan yağmur başladı. Gölgeler bile kayboldu o zaman.</p>

  <p>Her zamanki, her zaman olacak olan Kathleen'di bu: kara kara düşünen, melankolik, korkmuş. Yeryüzünde geçirdiği zamanın anlamıydı bu.</p>
</body>
</html>
