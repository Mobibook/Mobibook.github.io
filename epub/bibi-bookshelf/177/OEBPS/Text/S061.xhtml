<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">61</h3>

  <h2 id="sigil_toc_id_61" style="text-align: center;">Mahzen</h2>

  <p>Mark Clare mezarın önünde dineliyordu, ama bu karanlıkta taşların nerede bittiğini, gökyüzünün nerede başladığını görmek güçtü. El feneri elindeydi ama henüz kullanmak istemiyordu onu, yıldızların aydınlığında oda mezarın dış hatları yavaş yavaş ortaya çıktı. Onu koruyan yeşil muşambayı sökmüştü - yapının bütününe bakmak istiyordu, binlerce yıl öncesinde böyle bir gecede olduğu gibi.</p>

  <p>Soğukta titriyordu, hareket ettikçe anorağından çıkan hışırtı bile çok yüksek geliyordu ona; fakat o zaman da tamamen sessizlik içinde, kalıyor, kımıldayamıyordu. Çok garip bir his vardı içinde, sanki dinleniyormuş gibi. Ön avluya doğru yürümeye gayret etti ve ellerini kör giriş üzerindeki işaretlere koydu, parmaklarıyla sarımlar ve sarmalları hissedebiliyordu. Bu şekilleri oraya kazımış insanlardan daha fazla şey bilmiyordu, gökkubbenin altında, bu karanlık gecede, onlar gerçek bilgiyi temsil ediyorlar gibi görünüyordu ona. Şimdi, yukarı baktığında, aynı yıldızları görüyordu; uzakta, ufukta, Damian Fall'un ona gösterdiği gibi, Ülker takımyıldızı vardı. Şuradakiyse, soluk kızıl parıltısı görünen Aldebaran idi.</p>

  <p>Taşlar arasındaki küçük yan girişe ulaşıncaya kadar tümülüsün çevresinde yürüdü: diz çöktü ve bir süre mutlak karanlığın içini gözledi. Kathleen haklı mıydı? Şimdi, gecenin en sessiz zamanında, mezar eskil haline en çok benziyorken, gündüz ka<span style="text-indent: 0.8em;">zılarının ortaya çıkarmış olduğu sorunları çözmeye başlayabilir miydi? Nasıl söylemişti? Ruhun gece yarısı mıydı? Başını eğdi ve girişe daldı.</span></p>

  <p>Yan bölme şimdi bomboştu, içindeki el yapımı şeyler toplanmış ve götürülmüştü, fakat Mark dikkatle yürüyordu içerde: çanağın ve tabağın dış çizgileri hâlâ döşemenin üzerindeydi sanki, karanlık geceye karşı karanlık taşın dış çizgileri kadar belli belirsiz. Yere uzandı, mazgalın içinden bölmeyi kapayan bölmeli taş içine dikkatle süründü; orta geçitte dışarı çıktı, yavaş yavaş ayağa kalktı, o zaman, alçak taş duvarın altında çömelerek son bölmeye kadar ayaklarını sürüyerek gitti. Yolunu karanlıkta buluyordu, ama bölmeye ne kadar zamanda ulaştığına dair hiçbir fikri yoktu, çünkü bu yerde asla zaman duygusu hissetmemişti. Buranın dışarıda vadidekinden ne kadar sıcak olduğunu fark etmişti, şimdi ona öyle geldi ki, oda mezarın taş duvarları kış havasından daha fazlasını dışarıda tutuyordu. Zamanı da dışarıda tutuyor olabilirdi bu duvarlar, bir an için paniğini yenmeye çalıştı: Burada kapana sıkışmış olabilirdi, içinden geldiği boyuta bir daha hiç dönemeyebilirdi.</p>

  <p>Beşgen bölmeye ulaşmıştı, fakat içeri girmeden önce buraya gizlenmiş biri olabilir mi diye çevresine bakındı. Kendi hızlı soluğundan başka bir ses duyamadı, kollarını ileri uzatmış, bu ölü odasına girdi. Hiçbir şey göremedi, fakat nedenini bilmeden ve anlayamadığı bir iniltiyle, asılmış adamın konumunda, kalıntılarının bulunduğu yere uzandı - beden öne doğru eğilmiş, elleri dizlerinde ve baş geriye atılmış. Kalbinin atışını duyabiliyordu, bölmenin içinde sarılıp sarmalanmış bir davul gibi ses çıkarıyordu, bir baş dönmesi hissetti. Hâlâ bir şey göremiyordu, ama gözlerini dört açmış, çatının kapa taşının duvarın dikine taşlarıyla ustaca birleştirildiği o noktaya bakıyordu. Ve bekliyordu.</p>

  <p>Hiçbir şey olmuyordu. Ne beklediğini bilmiyordu -geçmişten bir ima, bir açıklama, belki de, kendi insani varlığında bir değişme- fakat asılmış adamın konumunda yerde uzanmış yatarken, hiçbir şey hissetmiyordu. Her zaman, hep böyle olmuştu, böyle çıplak, böyle taş gibi ilgisiz. Kurban, boynunu eğerek mi gitmişti kurban edilmeye? Ama o kimdi ki, kurbandan bahsedecek?</p>

  <p>Yüksek sesle tekrarlıyordu bu sözleri: "Kim? Ben kimim? Konuşacak kimim ben? Kimim ben özveriden konuşacak?" Şimdi bir varlık hissediyordu - sözlerin gerisindeki varlık, kanının içindeki varlık, soluk alışıyla anbean yaşaya devam eden varlık. Bu varlık bütün çevresinde bir basınç gibiydi, ağırlığını taşıyan döşemenin toprağı kadar kesinlikle hissediyordu onu. Gerçek olabilir miydi bu, her şeye rağmen - toprak nasıl kendinden bir parçaysa, o da toprağın bir parçası olabilir miydi? Anbean taşınıyordu da, devamlı olarak yapılıyor, yeniden yapılıyordu, akıl almaz bir güçle yerinde tutuluyordu. Ve bildikleri bir şeydi bu. İşte bunun için yapmışlardı taştan höyüğü.</p>

  <p>Yakınında sesler vardı - hayır, sesler değil. Başka bir şey. Bütün anlamını yitirmiş mırıltılar ve fısıltılar. Duyduğu şok öylesine büyüktü ki, kendisi mezarın içinden yok olmuş da, yerine yalnızca bu sesler kalmıştı. Fakat yakınında değildiler. Bir kez daha son duvarın gerisinden geliyordu bu sesler, vadinin yamacına karşı inşa edilmiş doğu duvarından. Ayağa kalktı ve sakin sakin yürüdü ona doğru - hiçbir korku belirtisi göstermiyordu, çünkü kendisinin gerçekte orada olduğuna inanmıyordu. Bir başkasının rolünü oynuyordu.</p>

  <p>İlk defa olmak üzere el fenerini yaktı, o bir anlık göz kamaştıran ışıkta, kayanın yüzeyi ilerliyor, titriyor ve geriliyor gibi göründü. Fenerin ışığı korkusunu dağıtabilmiş, onun o parlak neden-sonuç yoluna girmesine yardımcı olmuştu. Şimdi farkına varıyordu ki, bir yeraltı deresinin sesini, ya da tümülüse giren ani bir rüzgâr sesini yanlış yorumlamış olabilirdi. Evet. Gürültüler açıkça batı duvarının arkasından, vadinin içinde bir yerden geliyordu. Kulağını duvara yapıştırdı, sesin kaynağını anlayıncaya kadar soluk almamayı diledi. Bağıra bağıra edilen sözlerin uzak kalıntısına benzeyen o mırıltıları duyabiliyordu. Fakat, bu son duvarın taşları, mezarın geriye kalanındakiler kadar büyük idiyseler, içlerinden hiçbir yankının geçmemesi gerekirdi. Fenerin ışığında çok sakindi şimdi. Mezardan gelen bazı titreşimlerin bu noktada toplanmış olma olasılığını düşündü, ama hayır, bu sesler duvarın ötesinden bir yerden geliyordu. Böyle idiyse, o zaman bu taşların gerisinde içi boş bir yer olmalıydı... hemen anladı. Yeraltında bir boşluğun öbür yanındaydı kendisi. Bir yeraltı geçidi. Bir toprak ev. Bir mahzen.</p>

  <p>Oda mezar bunun için vadinin yanına dayalı inşa edilmişti; son bölmesi, toprağın içinde bir tünel açmak daha kolay olsun diye yamacın içine sokulmuştu. Oda mezar bunun için taş dairenin ortasında değildi: bir girişti o, bir başka pasaja bir açıklık idi - Mark emindi artık, taşların merkezine götüren bir geçide. Bu geçit mezar, bir ritüelin doruğu değil, başlangıcıydı, asılmış adam ileriye doğru işaret ediyordu. Yerin altındaki dünyanın kapıcısıydı o.</p>

  <p>Neden sonra saatine baktı. Saat beş. Ama burada ayrılamazdı artık, sırrını öğrenmişken. Gün doğana, ötekiler gelene kadar burada kalmak zorunda olduğunu biliyordu, o zaman yeraltındaki geçidi gizleyen taşları kaldırmaya hemen başlayabilirlerdi. Gürültüler zayıflamıştı şimdi - ya da onlara o kadar alışmıştı ki, dış dünyanın her zamanki sesleri gibi, onları dinlemesine gerek kalmamıştı.</p>

  <p>Uyumuş ve düş görmüş olmalıydı, çünkü karısı elinden tutmuş taşların arasından yol gösteriyordu ona. Dünyanın içine giden basamaklardan iniyorlardı, karısının onu araştırmasının hedefine götürdüğünü biliyordu. Yine de dünyanın içine doğru değil de yukarıya doğruydu yolculukları, Swithin'in Kulesi'nin taş basamaklarından çıkıyorlardı. Tepeye ulaşınca Damian Fall'ı bir dürbünle Aldebaran'a bakıyor buldular, Kathleen'se yıkılmış bir duvar üzerine kırmızı tebeşirle bir şeyler yazıyordu.</p>

  <p>Mark gözlerini açtığında, yazdığı sözlerin imgeleri karanlıkta hâlâ damgalı duruyordu. Birden bir korku doldu içine: burada uyumuş olmak, burada düş görmüş olmak bir tür ölüme benziyordu. El fenerini yaktı ve saatine baktı. Saat yediydi.</p>
</body>
</html>
