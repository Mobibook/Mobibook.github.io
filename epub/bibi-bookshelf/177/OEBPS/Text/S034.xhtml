<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">34</h3>

  <h2 id="sigil_toc_id_34" style="text-align: center;">Açık Kubbe</h2>

  <p>Küçük hareketlerle, önce doğuya, sonra kuzeye doğru hareket eden teleskop kubbenin dışına çıktı; Damian onun ilerleyişini kontrol panelinden gözlerken, kendini onunla birlikte, sırasıyla manyotosfer, troposfer, stratosfer, mezosfer, termosfer ve egzosfer içinde, yeryüzünü geride bırakarak süzülür, gökyüzüne doğru uçarken hayal ediyordu. Aldebaran'a doğru.</p>

  <p>Silverdown'daki teleskop, bu dev yıldızdan gelen sinyaller içinde garip dalgalanmalar bildirmişti; Damian onu gözlemek ve onun içindeki bilinmeyen tepkileri rapor etmekle görevlendirilmişti. Bir zamanlar büyük bir hevesle yapardı bunu, çünkü çocukken kendisini büyülemiş olan da geceleyin gökyüzünün bu gizli yönleriydi. Çünkü Aldebaran'ı da burada keşfetmişti. İlk kez onun bir sonbahar gecesi Kuzey Kutbu üzerine alçaldığını görmüş, yerinde donup kalmıştı. Çocuk ve yıldız birbirini dikkatle gözlüyor, gizi araştırıyormuş gibiydi. Tek farkı, o zamanlar yıldızın adını bilmiyor olmasıydı; şimdiyse ona pek tanıdık geliyordu. Bir zamanlar takımyıldızlarının görünüşü coşkuyla doldururdu içini, şimdiyse yalnızca figürler, sayılardı, bir ağın parçasıydılar. Tanrı'ya inancını yitirmiş bir rahibe benziyordu.</p>

  <p>Alec hâlâ inançlıydı, Damian da onu bunun için seviyor, arkadaşlığından keyif alıyordu. Bu genç adamın, sonunda kendi yerini alması için buraya atandığından şüpheleniyordu -Damian'ın paranoyası, kendisiyle dünya arasında bir buz taba<span style="text-indent: 0.8em;">kası gibiydi bir zamanlar- fakat Alec'teki, bir zamanlar kendisinin de olduğu kişiyi tanıyordu yine de. Hevesliydi, çalışkandı; Damian, bu coşku altında, bir zamanlar kendisini de esinlendirmiş olan sarsılmaz inancı hissediyordu - yıldızlara inanç, bilginin gelişmesine olan inanç, yaşamın kendisine olan inançtan daha az değildi. Yıldızlar tayfını gözlerken Alec'e şarkı söyleten de buydu.</span></p>

  <p>Damian bilgisayarı gözlerken bile Aldebaran'dan gelen ışık toplanıyor ve yeniden yapılanıyordu; onun desenlerini ve enerjisini bir zamanlar olduğu gibi, ona bakmaksızın anlayabilirdi, şimdiyse, o dev yıldızın soluk, titrek yüzeyini ekranda görebiliyordu. Renkleri - siyah, yeşil, kırmızı, mor, mavi biçimler oluşturup daha sonra sönükleşirken, ışıktan kareler dağılıyor ve sonra yeniden bir araya geliyordu. Bunlar yıldızın renkleri değil de elektronik işaretlerdi; ışığın şiddetindeki farklılıkları kaydetmeye yarayan için görülebilir simgelerdi. Onun sonsuz zamanlar öncesindeki yüzeyiydi bu, zeval bulmamış ama ileriye doğru yuvarlanan bu ışıksa, evrenin, onun doğumundan önce de var olduğunun tek işaretiydi. Dünya üzerindeki her şey onunla birlikte var olmuş, durmadan geriye giden bir şimdiki an içinde zamanını onunla paylaşmıştı; her şey birbirine bağlıydı, ama bu görünmez ilişkiler ağı bir eşzamanlılık ağıydı. Damian geçmiş diye bir şeyin olduğunu varsaymak zorundaydı, ama bunun için verilecek herhangi bir kanıt, aynı zamanda, şimdiki zamanın bir parçasıydı. Bilinen bütün dünya, şimdiki anların bir ardıllığıydı. Başka bir şey yoktu - yoktur.</p>

  <p>Uzak bir yıldızdan, şimdi her saniye beliren, fakat bir başka zamana ait olan bu imgelerin dışında; ve de, bin milyonlarca yıl önce ortaya çıkmış ışık izleri ile gökyüzünün kendisi vardı. Ama ya bu imgeler bir yanılsama ise - Aldebaran'ın resimleri, bu ezel zaman ve yerden, şu anda karanlık bir gözlemevinden gökyüzüne, uçsuz bucaksız boşluğa bakan bu özel gözlemciden öte hiçbir gerçekliği olmayan yapılarsa sadece? Ve yeni güzel şeyler yapılacak, diye düşündü, gökyüzü-çocukları şaşırsın diye yeni şeyler yapılacak.</p>

  <p>"Şansın yaver gitti mi?"</p>

  <p>Yanında dinelmekte olan Alec'ti bu. Damian ne kadar zamandır düş gördüğünü bilmiyordu, fakat ağzı kurumuştu, saatlerdir uyumakta olduğu duygusuna kapıldı. "Özür dilerim" dedi. "Kilometrelerce uzaktaydım."</p>

  <p>Şafak söküyordu, o soluk ışıkta Alec onun nasıl titrediğini görebiliyordu. "Bir müjde?" diye ekledi yumuşak bir sesle.</p>

  <p>"Hayır. Hayır, henüz müjde yok." Sonra söylediklerini düzeltti. "Henüz hiçbir şey saptanamaz."</p>

  <p>Bir düdük sesi duyuldu, Alec kayan kapıya doğru yürüdü. Bir tepsi üzerinde üç bardak kahveyle Brenda gelmişti. "Siz delikanlılar, içinizi ısıtacak bir şeyler istersiniz sanırım." dedi. "O duyguyu bilirim." Kahve tepsisini oraya bıraktı. "Şey yapabilir miyim?"</p>

  <p>"Tabii ki" diye cevap verdi Alec gülümseyerek. "Bir saniye durma."</p>

  <p>"Işıkları açabilir miyim? Siz iki delikanlıyla birlikte karanlıkta olmak hoşuma gitmiyor. Ne olur ne olmaz." Alec kollarını beline doladı onun, Brenda ise küçük bir çığlık atarak biraz geri çekti kendini. "Bırak" dedi. "Tüylerim diken diken oluyor."</p>

  <p>"Biz İskoçların sivilceleri nerede bilirsin değil mi, Brenda?"</p>

  <p>"İskoç eteklikleri ile ilgili bir şeyse, duymak istemiyorum."</p>

  <p>Hafifçe sıkıştırdı onu. "You wee sleekit cowrin timrous beastie."<a id="b34dn1b"></a><sup><a href="../Text/S034.xhtml#b34dn1">*</a></sup></p>

  <p>"Ayıp şeyler söyleme, Alec."</p>

  <p>"Evet." O anda Damian'ı unutmuşlardı, şimdiyse söylediklerini duymak için ona döndüler. "Evet. Aydınlıkta olsak kesinlikle daha iyi olacak."</p>

  <p class="dipnotara">----------</p>

  <p><a href="#b34dn1b" id="b34dn1"><sup>*</sup></a><br /></p>

  <p>Robert Burns'ün şiirinden bir dize (ç.n.)</p>
</body>
</html>
