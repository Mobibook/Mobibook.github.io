<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">18</h3>

  <h2 id="sigil_toc_id_18" style="text-align: center;">Ünlü Adam</h2>

  <p>Hanoverler, Lyme Regis'e döndüklerinde sabahın geç bir vaktiydi; Joey, sola Cobb Road'a kıvrılmadan önce Broad Street'te giderlerken sessizce gülümsüyordu; gözlenmeye alışkın birinin gülümsemesiydi bu. "Burada, plajdakinden çok daha fazlası var o eski fosillerin" diye mırıldandı. Önlerinde, yolu geçmekte olan yaşlıca bir kadına açıkça bastırılmış bir tatmin duygusuyla bakıyordu. "Bütün gereken şey bir çekiçle bir kova."</p>

  <p>Floey, Crogg Lane'den birkaç yarda öteye park etti arabayı, üç aylığına bir ev kiralamışlardı orada. "Hey, büyük budala" dedi. "Bir tek için vaktimiz var mı?"</p>

  <p>"<i>Sadece</i> bir tek."</p>

  <p>Rover 2000'lerinden çıktılar, tepeden aşağı, Aç Eşek'e doğru yürüdüler. Birahane biraz uzaktaydı, ama Joey gülümsemeye devam ediyordu - hatta küçük bir çocuk kendisine doğru gelip yüzüne şaşkın şaşkın baktıktan sonra sıçrayarak yanından kaçtığında bile. Çocuk hızla bir yan sokağa kaçtı, sonra geriye dönüp garip bir sevinç içinde köşeden tekrar ona doğru yürüdü. Joey'un hoşuna gitti bu, çocuk bir kez daha yanından geçerken, "Anan biliyor mu senin sokakta olduğunu?" diye fısıldadı ona. Çok iyi bilinen "Joey"ca bir tavırdı bu. Oğlan gülerek bir çığlık attı ve Hanoverler yollarına devam ederken onlarla yan yana yürümek için geri geri yürümeye başladı - bütün bu süre zarfında Joey'un hüzünlü yüzünü bir türlü aklından çıkarmayarak. Bu durum caddenin öbür yanından birinin dikkatini çekti, bir delikanlı, "Zavallı ayaklarına yazık değil mi?" diye bağırdı. Joey'un ünlü özlü sözlerinden biriydi bu da, fakat o dönüp bakmadı; gülümsedi, belli belirsiz selamlar gibi elini salladı ve yürümeye devam etti.</p>

  <p>Aç Eşek, kenti denizin yıkımından koruyan eski bir korunak olan Cobb'un yanına kondurulmuştu; Joey çocuğun kıçına bir tekme atar gibi yapıp "Çek git artık, dikkatli ol" diye mırıldanırken dalgaların eski taş duvara çarparken çıkardığı sesleri duyabiliyorlardı.</p>

  <p>Floey o sırada barın içine girmiş, orta yaşlı barmen kadını gözüyle yakalamaya çalışıyordu, oysa kadın o anda burnundan bir kıl koparmakla meşguldü. "İki kırmızı porto ve limon" diyordu. "Limonu fazla olmasın."</p>

  <p>Joey yanına geldi. "Hanım biraz titizdir, bilirsin."</p>

  <p>Sesinde barmenin dikkatini çeken bir şey vardı, kadın ağır ağır yaşlı çifte döndü yüzünü, "Sizi tanıyorum" dedi Joey'a. "Sizi çok iyi tanıyorum." Yaptığı küçük bir şeyden dolayı onu azarlarmış gibi başını iki yana sallıyordu. "Joey. Joey Hanover."</p>

  <p>"Bu benim adım ve huyum."</p>

  <p>Aslında herkes tanırdı Joey'u. İkinci Dünya Savaşı'ndan hemen sonra çeşitli yerlerde, erkek işçi kulüplerinde fıkra anlatıcı olarak çalışmaya başlamış, "komik sözler"iyle çabucak ün kazanmıştı. 1948'deki bir turda Huddersfield'deki Gaiety Theatre'da Floey'le karşılaşmıştı; kadın orada bir korodaydı, fakat Joey daha popüler olunca mesleğini bırakmıştı. Joey kulüplerden radyoya ve televizyona giden doğal yolu izlemiş, ara sıra bazı pantomim mevsimlerinde sahneyle de tanışıklığını ilerletmiş, sonunda altmışlarda en tanınmış modern komedyenlerden biri haline gelmişti. Fakat onun komedisi özel türden bir şeydi: kariyeri müzikhollerin ortadan kalkmasıyla aynı zamana rastladığı halde, bu özel türden tiyatroyla birlikle hatırlanıyordu, bir televizyon "yıldız"ı olmasına karşın, müzikhollerin o aşırı parlak ve duygusal halesini başında taşıyor gibi görünüyordu. Canlandırdığı kişiler Dan Leno ya da Max Miller'inkilere yakındı: Joey Hanover da, gadre uğramış fakat umudunu yitirmemiş, eğilmiş fakat kırılmamış, hem acınacak hem gülünecek biri olan o üzgün Cockney<a id="b18dn1b"></a><sup><a href="../Text/S018.xhtml#b18dn1">*</a></sup> tipiydi. Sohbeti genellikle kabaydı, fakat dinleyicilerini eğlendiren bütün anıştırmalarında çok iyi niyetliydi. Bazen neşeli olur, bazen gözleri yaşla dolardı, ama onları her zaman güldürürdü. Pantomimlerinde kadınları oynarken bile yüz hatları hatasızdı; kocaman ağzı, sarkık burnu, iri ellerinde, Mathews ya da Garimaldi gibi palyaçoların ayırt edici özelliklerini görenler vardı. Ayrıca, kendi "Joey"cu şakaları ya da karısının sıradan konuşmalarından çaldığı sözcükleri yanlış kullanma özelliğiyle de ün yapmıştı.</p>

  <p>Barmen ona öyle merakla bakıyordu ki, ısmarladıkları içkileri getirmede hiç acelesi yok gibiydi. Bu yüzden Joey, karısından yediği dirsek üzerine, çenesini ellerine dayadı ve gizli bir şey söyleyecekmiş gibi barın üzerinden eğildi, "Bahse girerim ki, bizim porto ve limon ..."</p>

  <p>"Limonu az" diye ekledi Floey hemen.</p>

  <p>"Bahse girerim ki, bizim porto ve limon bardakta gelecektir. Siz ne dersiniz?"</p>

  <p>Barmen kikir kikir güldü, ayılmış gibiydi, içkileri hazırlamaya başladı, kendisini gözlediğinden emin olmak için şeytanca bakıyordu Joey Hanover'dan yana. "Limonu biraz fazla olsun mu, Joey?"</p>

  <p>"Nasıl olursa olsun, güzelim. Sulu bir şey olsun da."</p>

  <p>Barın kenarında bir taburede oturmuş orta yaşlı bir adam, yan yan bakıyordu ona. "Özür dilerim" dedi. "Excusez-moi." Hasır bir şapka duruyordu dizlerinde adamın, şimdi onu eline almış döndürüyor, bir yandan da Joey'un başındakine bakıyordu. "Snap" dedi. "Snapette." Boştaki eliyle bardağını kalırdı. "Sağlığınıza."</p>

  <p>"Cumaları berbat. Hafta sonlarında o kadar kötü değil."</p>

  <p>"Fraicheur, bayım."</p>

  <p>"Temiz havayı severim."<a id="b18dn2b"></a><sup><a href="../Text/S018.xhtml#b18dn2">**</a></sup></p>

  <p>"Komiklik yapma" dedi adam. "Benim adım bu. Augustine Fraicheur. Bütün kasabada, siyah harflerle yazılıdır."</p>

  <p>"Cenaze işleri mi?"</p>

  <p>"Hayır, ama siz çok içtensiniz. Antikalar. Saatler, spécialité de la maison."</p>

  <p>Joey Hanover, şu anda parlak turuncu kravatını eliyle fırçalamakta olan çipil gözlü bu adamdan hoşlanmaya başlıyordu yavaş yavaş. Soluk renk çizgili gömleği, tüvit ceketiyle Hindistan sömürgesinde askerlik yapmış birini andırıyordu. "Hanover" diye yanıt verdi. "Almanya'daki gibi."</p>

  <p>"Oo, sizi tanıyorum. Herkes tanır sizi."</p>

  <p>"O da benim karım. Kırmızı köşedeki." Floey porto şarabıyla limonunu alınca sıvışmış, çevresinde olanlarla fazla ilgilenmemek için ok atılan hedef tahtasının altında bir yerde oturuyordu şimdi.</p>

  <p>"Bir zamanlar ben de o meslekteydim" diyordu Augustine. "Betty güzelim, bir tane daha G ve T." içkisini tazelemesini söylüyordu barmene. "Mr. Hanover'e de bir şey." Birden pembe bir pamuklu elbise geçer gibi oldu yanlarından, Floey, sihirli gibi belirdi barda. "Sevgili hanımına da, tabii."</p>

  <p>"Proust!" dedi Floey, tazelenmiş bardağını alıp uzak köşesine çekilirken.<a href="#b18dn3" id="b18dn3b"><sup>***</sup></a></p>

  <p>"Evet, aktörlük işindeydim. Ama bu Savaş sırasındaydı."</p>

  <p>"Birlikleri eğlendiriyorduk, değil mi?"</p>

  <p>Augustine gülerek omuz silkti. "Ne kastettiğinizi bilmiyorum! Ben cephe gerisindeydim! Sanki bunun yarını yokmuş gibi bacak sallayıp duruyordum." İç geçirdi. "Güzel bacaklarım vardı o günler. Hoş iniş takımları."</p>

  <p>Joey tanıştığı kimselerden bu türlü nostaljiler dinlemeye alışkındı, bu durum için hazırlanmış bir sürü şakası da vardı. "Onlar gerçek tiyatrolardı" dedi en üzgün tavrını takınarak. "Gerçek oyunlar. Tennyson ve O'Gorman. Minik Websterler. Clapham ve Dwyer. Murgatroyd ve Winterbottom..."</p>

  <p>"Gladys Cooper'ın kız kardeşi."</p>

  <p>"Gladys Cooper'ın kız kardeşi mi?"</p>

  <p>"Öyle. Gladys Cooper'ın kız kardeşi."</p>

  <p>Bir sessizlik oldu aralarında, Floey içkiler tazeleniyor mu görmek için ara sıra bara bakıyordu. Sonra Joey'a orada olduğunu hatırlatmak için yüksek sesle gırtlağını temizledi. "Karım da bir dansçıydı, biliyorsun. Ha, evet. Bir tane daha ister misin, sevgilim?" Büyük bir bardak içki götürdü karısına, kadın kötü kötü bakınca yüzüne, fısıldadı: "Bir şeyler biliyor olabilir. Bize yardımı dokunabilir."</p>

  <p>Joey bara döndüğünde, "Yüreğinde hâlâ aktörlük yatan biriyim" diyordu Augustine. "Tutamıyorum kendimi. Sahneyi görmeyeyim, içim gidiyor. Bu küçük amatör kumpanyayı işletiyorum, bilirsiniz." Birden daha da ilgiyle bakmaya başladı Joey Hanover'e. "Bu mevsim <i>Aile Toplantısı</i>'nı yapıyoruz. Yaz dönemi için. Acaba..."</p>

  <p>Joey erken davrandı. "T.S. Eliot? Doğru, değil mi?"</p>

  <p>"Korkunç düzeyli, sanıyorum. Özellikle de Lyme Regis için." Augustine içkisinden büyük bir yudum aldı. "Ama bana göre komedi olarak oynanması gerekir, ne düşünürsünüz? Bu trajedi kraliçeleri bana göre değil." Joey'a baktı, tekrar, "Acaba..." dedi. Joey en hüzünlü tavrını takındı. "Hayır. Elbette hayır. Yapmazdınız."</p>

  <p>"Ben emekliyim" dedi. "Dükkânı kapadım, Joey öldü."</p>

  <p>"Benim aptallığım işte. Tokadı hak ediyorum. "&nbsp;Augustine gerçekten de iki yanağını tokatladı; artık oldukça sarhoş olduğu için olabileceğinden sert vurdu yanaklarına, ürkmüştü. "Ama umarım görmeye gelirsiniz bizi."</p>

  <p>Bu konuşma boyunca barmen kadın, Joey'un yüz hatlarına bakıyordu dikkatle; yüzü kıpkırmızıydı şimdi ve eğlendiğini saklama çabasını daha fazla sürdürüp sürdürmemekte hafifçe bocalıyordu. Bir şeyler kıpırdıyordu içinde, birdenbire patladı: "Pekâlâ Mr. Pell, ama burada uyuyamazsınız." Joey'un ünlü sözlerinden biriydi bu, barmen öyle yüksek sesle gülüyordu ki, bu espriyi hemen o anda kendisinin bulduğu sanılabilirdi.</p>

  <p>Joey kendisinden alıntılar yapılmasına alışkındı. "Yorgun başlarımızın üzerinde bir çatı yok" diye yanıtladı. "Avare dolaşmak için doğmuşuz biz."</p>

  <p>Augustine konuşmadaki bu değişmeyi anlayacak kadar ayık değildi. "Sanırım yazlıkçısınız."</p>

  <p>"Aslında" dedi Joey. "Bir şeyler bakmıyoruz. Küçük bir yazlık arıyoruz."</p>

  <p>"Ne kadar iyi ettiniz köye gelmekle. Bir sürü yazlık ev var bizim buralarda. Bununla ünlüyüz biz."</p>

  <p>"Hayır. Çok özel bir şey istiyoruz." Floey'e baktı yukardan, oysa porto ve limonu bardağında sallayıp duruyordu. "Şimdi beni iyi dinleyin, tamam mı? Karışık bir şey bu." Ciddi konuşurken bile, içgüdüsel olarak eski artistlik günlerindeki sözlere dönerdi. "Biz -ben ve o- bir kulübe arıyoruz. Özel bir şey olmalı bu. Vadide olması gerek. Yakınında bir orman olmalı. Galiba bahçesinde de mor çiçekler olmalı."</p>

  <p>"Çiçekler de <i>çok</i> bilinen şeydir. Teşekkür ederim, güzelim." Önüne bir bardak daha cin konmuştu, derhal daha sıkı fıkı davranmaya başladı. "Vadilere gelince, azizim. Her yerde bulunur onlardan. Vadiden çok ne var! Yukarı aşağı. Yukarı aşağı. Sözü mü olur."</p>

  <p>"Ama hatırlıyorum da... "Joey bir an durdu, içkisinin geriye kalanını yuvarladı. "Özür dilerim. Ağzım bir tuhaf oldu birden. Diyordum ki, çok tenha bir vadi arıyoruz. Çok sessiz."</p>

  <p>Augustin dudaklarını büzdü. "Korkarım, kırlar çok gürültülü oluyor giderek. Eğer sessizlik istiyorsanız, Londra'yı denemelisiniz."</p>

  <p>"Sen zaten sessiz adamın birisin, Yakışıklı." Barmen bu konuşmayı ciddiye alıyordu. "Haddinden fazla sessiz."</p>

  <p>"Sen beni mutfakta duymalısın, güzelim. Birden vahşileşirim. Köyde, bilirsin" diye sürdürdü Joey'a bakarak, "mutlak vahşet ve bizim aramızda çok ince bir çizgi vardır."</p>

  <p>Joey, coğrafya ile ilgili bilgi toplamaya meraklıydı. "Nerede oturuyorsunuz;"</p>

  <p>"Colcorum'dayım. Pilgrin Vadisi'nde sıradan bir barınak."</p>

  <p>"İşte ben de bunu diyorum ya" diye lafa karıştı barmen. "O vadi her zaman sessizdir. Ve yazlık evler de vardı orada."</p>

  <p>"Şimdi sahipsiz, güzelim. O toprağın unuttuğu bir zamanda. Yoksa tersi miydi?"</p>

  <p>Joey cebinden küçük bir not defteri çıkarırken bir şarkı mırıldanmaya başladı. "Bu Pilgrim dediğiniz, hani şu şeydeki mi?"</p>

  <p>"Hayır. Pilg<i>rin</i>. Pill. Grin."</p>

  <p>Joey bir kurşunkalemle oranın adını yazarken barmen üzerine doğru merakla eğilmişti. "Eski şarkıları severim" dedi. "Bir tane daha söylesene."</p>

  <p>"Once Madame Günah'ı tazeleyelim."</p>

  <p>Floey'e bir içki daha götürdü; kadın içkiyi kaptı ve mırıldandı: "Sanırım budalalaşıyorsun."</p>

  <p>"Ben sadece nazik olmaya çalışıyorum, Floey. Ama beni budala yapıyorsa bu, olsun, ne yapalım." Doğruldu, sırtı nişan tablasına dönük, kollarını barmene doğru uzattı. "Dinle" dedi. "Hoşuna gidecek bu." Ve hafif bir sesle şarkı söylemeye başladı.</p>

  <p class="araver" style="text-align: center;"><i>In the twi-twi-twilight</i></p>

  <p style="text-align: center;"><i>Out in the beautiful twilight</i></p>

  <p style="text-align: center;"><i>We all go out for a walk, walk, walk</i></p>

  <p style="text-align: center;"><i>A quiet old spoonand a talk, talk, talk That's the time we long for</i></p>

  <p style="text-align: center;"><i>Just before the night-</i></p>

  <p class="araver">Eski bir şarkıydı bu, geçmiş günlerin, çocukluk günlerinin anılarını canlandırdı barmenin gözünde. Geçmiş zaman. Bir başka zaman. Ve Joey şarkısını sürdürürken ağlamaya başladı o.</p>

  <p class="araver" style="text-align: center;"><i>In the twi-twi-twilight</i></p>

  <p style="text-align: center;"><i>Out in the beautiful twilight...</i></p>

  <p class="dipnotara">----------</p>

  <p><sup><a href="#b18dn1b" id="b18dn1">*</a>&nbsp;</sup>Cockney: Doğu Londralı (ç.n.)</p>

  <p><a href="#b18dn2b" id="b18dn2"><sup>**</sup></a>&nbsp;Fransızca "fraicheur"=serinlik sözcüğü ile "fresh air"=temiz hava sözcükleri arasında bir sözcük oyunu yapılıyor. (ç.n.)&nbsp;</p>

  <p><a href="#b18dn3b" id="b18dn3"><sup>***</sup></a>&nbsp;Floey'in yaptığı bir sözcük karışımı daha "Prosit" diyeceği yerde "Proust" diyor. (ç.n.)</p>

  <p style="text-align: center;"><i><br /></i></p>
</body>
</html>
