<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">44</h3>

  <h2 id="sigil_toc_id_44" style="text-align: center;">Hepsi Bir Tek Günde</h2>

  <p>Şimdi hikâyesinin sonuna gelmiş, "Joey" diye tekrarlıyordu. "Joey Mint." O sessizlikte Joey Hanover uzandı, karısının elini tuttu, hiçbir şey söylemeden yüzüne bakıyordu. Karısı ise dosdoğru ileri bakıyordu, alçak sesle, anlamsız bir ıslık tutturdu. Çiftçi Mint onlara sırtını döndü, gitti Herbert ve Samuel'in fotoğraflarını düzeltti.</p>

  <p>Sonra kapı birden açıldı ve Oğul Mint bağırarak içeri girdi: "Boğa boşaltma kanalına girdi! Boşaltma kanalında şimdi!"</p>

  <p>Babası ona doğru koştu ve ellerini onun omuzlarına koydu. "Oğul!" O da bağırıyordu şimdi, sanki oğlu uzaktaymış gibi. "Oğul, gel de Joey Amcanla tanış!" Oğul, ağzı açık, çok sakin duruyordu, şaşkınlık içinde odada dolaştırdı gözlerini, sonra kepini yüzüne tuttu. "Evet, tastamam öyle Oğul! Çekinme. En sonunda işte Amcan Joey." Çiftçi Mint delicesine bir heyecan içindeydi şimdi, Joey'a doğru koştu. "Başka bir şey söyleyeceğim sana şimdi" dedi onun tahta çekmeceden kalkmasına yardım ederek. "Sen ve ben yine kuzeniz!" Gözünden akan bir damla yaşı sildi. "Tükürüğüm kurudu" dedi. "Daha fazla sulanmalıyım." Hızla terk etti odayı.</p>

  <p>Böylece, hikâye anlatılmıştı: Joey Hanover, her şeye rağmen Joey Mint idi. Kulübeden götürülmüş, 1930'da evlat edinilmişti; şimdi, onca yıl sonra, ana babasının Pilgrin Vadisi'nde öldüğünü keşfetmişti. Bu yeni bilgiyi tam olarak özümseyememişti, hayır&nbsp;<span style="text-indent: 0.8em;">şimdi olmazdı, ama neşelendirmişti bu onu - onların ölümleri değil de kendi köken duygusu; hayatında ilk kez olarak dünyaya ait olduğunu hissedebiliyordu. Geriye dönüp ana babasını, onlardan önceki ana babalarını görebiliyordu; yalnız değildi. Üstelik bir de kuzen ve yeğen bulmuştu, ve çiftlik evinde onlarla birlikte otururken, aynı bölgede başka birçok akrabası olduğunu keşfetti. Bu araziyi kuşaklar boyunca Mintler işlemişti. Joey sürüden ayrılan tek kişi olmuştu.</span></p>

  <p>Sonra akrabalarını düşündü yeniden. "Ormanı görmeliyim" dedi. "Bütün bunların geçtiği yeri."</p>

  <p>Çiftçi Mint başını salladı iki yana. "Boş yere umutlandığını söyle ona, Oğul."</p>

  <p>"Amca." Oğul Mint ciddi ciddi bakıyordu ona. "Amca, göremezsin."</p>

  <p>"Göremez miyim?"</p>

  <p>"Her şeyden önce, bir yangın oldu, ikinci olarak, baştan aşağı yandı. Üçüncü olarak da, oranın altını üstüne getiriyorlar..."</p>

  <p>"İçini boşaltıyorlar, değil mi?" Çiftçi Mint şaşkın şaşkın bakıyordu oğluna.</p>

  <p>"O kazı makineleri" diye devam etti Oğul Mint, ciddiyetine karşılık görmesi sevindirmişti onu, "kazıyor, oyuyor, toprağı boşaltıyor." Floey'i korkutacak derecede yüksek bir kahkaha attı: kadın yerinde doğruldu ve buna tepki verir gibi eldivenlerini giymeye başladı. "Bir şey bulacakları yok." Yeniden güldü, Floey'se eldivenlerini çıkarmaya başladı. "Bir şey bilmiyorlar."</p>

  <p>Joey ölmüş ana babasını düşünüyordu, dinlediği de yoktu. "Neyi bilmiyorlar?"</p>

  <p>Çiftçi Mint oğluna doğru yürüdü, elini omzuna koydu. Bir uyarı hareketi olabilirdi bu. "Henüz değil, Oğul. Güçlü zihninin savaklarını açma. Zamanı değil. Amcanı uygun biçimde tanıtıncaya kadar beklememiz gerek."</p>

  <p>Son sözcük Joey'un dikkatini çekti, alçak bir sesle bir şarkı mırıldanmaya başladı: "<i>Hello, she cried and w</i><span style="text-indent: 0.8em;"><i>aved her lily hand.</i>"</span></p>

  <p>Floey ona döndü. "<i>Black-eyed Susan!</i>"</p>

  <p>Kocasının kendine geliyor olması hoşuna gitmişti, ama şarkı söylediğini unutmuş gibiydi şimdi. "Kime tanıtıncaya kadar?" diye sordu.</p>

  <p>Çiftçi Mint kıkırdadı. "Bir kutlama olacak. Artık geri döndüğüne göre." Ellerine tükürdü ve ovuşturmaya başladı ellerini. "Bütün ötekilerle karşılaşabilirsin. Bütün öbür Mintlerle."</p>

  <p>"Ve o zaman" diye ekledi Oğul Mint, onun kadar coşku içinde, "o zaman her şeyi öğreneceksin. Ben ne biliyorsam siz de bileceksiniz." Açıkça büyük bir övgüydü bu, ama Joey daha bunun için teşekkür etmeden, yakınlarda bir gümbürtü koptu. "Lanet olsun bana" dedi Oğul, pencereye doğru giderken. "O boğayı unuttum. Boşaltma kanalında çabalayıp duran o boğayı!" Kapıdan dışarı fırladı, Çiftçi Mint arkasından gitti, bir ara durup, "Sen rahatına bak, Kuzen Joey. Evindesin artık, ne de olsa" dedi.</p>

  <p>Joey yerine oturdu, Floey gülümseyerek bakıyordu ona, "Haklıydın" dedi. "Yabani meyve peşinde koşmuyormuşsun." Sağ ayağında, çorabın üzerinde bir şeyin yürüdüğünü hissediyordu, eğilip baktığında bir böceğin, bacağından ağır ağır yukarı doğru tırmandığını gördü. Ufak bir çığlık atarak eliyle yere düşürdü onu.</p>

  <p>Joey babasının fotoğrafına doğru yürüdü. "O ormana doğru yürümek istiyorum" dedi.</p>

  <p>"İyi bir fikir." Floey çiftlik evinden mümkün olduğunca çabuk uzaklaşmak istiyordu. "Temiz hava iyi gelecek sana. Dostlarına bir not bırakabilirsin. Yani, demek istiyorum ki..."</p>

  <p>"Aileme." Joey ne kâğıt ne de kalem bulamadı; fakat duvarın birine dayalı tozlu bir ayna vardı. Aynayı eline aldı, parmağını yaladı ve aynanın yüzüne "Daha sonra döneceğim" diye yazdı. Bu kısa mesajı nasıl imzalayacağını bilemeyerek durdu, küçük bir "j" harfi yazdı altına.</p>

  <p>Hanoverler patikadan aşağı yürüdüler, yine kol kola, Pilgrin Vadisi'nin batı yamacından kazı makinelerine ve yanmış dişbudak ormanına doğru indiler. "İnanması zor" dedi Joey. "Bu kadar zaman sonra." Avuçlarına baktı, bir değişiklik olabilirmiş gibi. Sonra dümdüz ileriye, ana babasının ölmüş olduğu yere baktı, nerdeyse koşar adım yürüdü oraya doğru.</p>

  <p>Dişbudak ormanından, birkaç ağaç kümesinden başka bir şey kalmamıştı, kimi kavrulmuş ve kopmuş, kimiyse sıcaktan öyle dağlanmıştı ki yeşeremezdi artık. Öteki ağaçların bulunduğu yerde siyah daireler vardı, fakat burada bile yabani otlar ve eğreltiotları, eski ormanın kararmış yüzeyine doğru sürünmeye başlamıştı. Ormanın geriye kalan kısmını kazı alanı almıştı; Hanoverler kazıları çevreleyen kümes tellerine doğru yürüdü, orada mezara ve açığa çıkarılmış ön avlusuna baktılar. "Bir bilsem" dedi Joey. "Nerede olduğunu. Kendini nerede vurduğunu."</p>

  <p>Vadi birden sessizleşmişti, o kadar ki, bir an kendini kapısı, kepenkleri sımsıkı kapalı bir odadaymış da içinde dönüp duruyormuş gibi hissetti. Ama sonra vadinin öbür yanından yankılanan, bir tavaya vurulduğunu ve bir dizi vahşi bağırış seslerini işittiler: Mintler boşaltma çukuruna düşmüş boğayı korkutup çukurdan tarlaya çıkarmaya çalışıyordu. Baba ve oğulun bağırtıları Joey'a birbirinin aynı geliyordu, normal seslerinden o kadar başkaydı ki geçmişten edinilmiş sesler olabilirdi bunlar - Çiftçi Mint'in babasından, onun da kendi babasından edindiği bağırışlardı. Bu garip bağırışlar vadinin bir ucundan öbürüne kuşaktan kuşağa yankılanıyordu, ne kadar geriye gidiyordu acaba?</p>

  <p>Yanmış ağaç kümelerine doğru yürüdü. Floey endişeyle seyrediyordu, ama şimdi Joey etrafına bakındı ve ona gülümsedi. "Neydi o deyim? Öldü, öldü de bana hiç Anne demedi?<a id="b44dn1b"></a><sup><a href="#b44dn1">*</a></sup> Bu defa hariç, şimdi tersi."</p>

  <p>"Hiç olmazsa şakacı ruhunu kaybetmedin Joey. Bir an seni yitirdim gibi gelmişti bana."</p>

  <p>"Ne derler bilirsin, Flo. Geçmişte tragedya, gelecekte gizem, ama şimdi komedi. Şimdiki zamanda komedi. Gidelim mi artık?"</p>

  <p>Kazı alanından uzaklaştılar; Pilgrin Vadisi'nde bu yaz sabahı Mintlerin bağırışları, şarkı söyleyen Joey'un sesiyle birleşiyordu.</p>

  <p class="araver" style="text-align: center;"><i>All in a day my 'eart grew sad,</i></p>

  <p style="text-align: center;"><i>Misfortune came my way</i></p>

  <p style="text-align: center;"><i>l'ad to learn the whole bitter truth</i></p>

  <p style="text-align: center;"><i>All in a single day...</i></p>

  <p class="dipnotara">----------</p>

  <p><a id="b44dn1"></a><a href="#b44dn1b">*</a></p>

  <p>"Dead, dead and never called me Mother": Oyunlarda tekrarlanan, kaynağı belirsiz eski bir alıntı (ç.n.)</p>
</body>
</html>
