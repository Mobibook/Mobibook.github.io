<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">48</h3>

  <h2 id="sigil_toc_id_48" style="text-align: center;">Deniz Lalesi</h2>

  <p>"Yarın, son odaya giriyoruz" dedi Mark.</p>

  <p>"Yarın" diye soğuk soğuk tekrarladı Kathleen, sanki söyleneni anlamamış gibi. Yatak odasının penceresinin yanında oturmuş, aşağı avluya ve Augustine'in oraya yığdığı toz toprak içindeki antik eserlere bakıyordu.</p>

  <p>"Evet. Nihayet ..." Ama karısına bakınca sözlerini tamamlamadı. Köpekleri Jude kadının ayakları dibinde, kafasını onun ayakkaplarına dayamış uzanıyordu; Mark içeri girdiğinde dönüp bakmamıştı ona.</p>

  <p>Kathleen zamanının çoğunu yatak odasında pencereden dışarı bakarak geçiriyordu artık. Bir zamanlar Mark'ın küçük çalışma odasında, onun kitaplarını okuyarak, eve getirdiği bütün dergilerin sayfalarını çevirerek oturmayı her şeyden çok severdi. Ama şimdi onun odasından kaçıyordu; orayı sevmediğinden değil -hayır, bundan değil, çünkü bu odanın kendisine verdiği huzuru özlediği zamanlar olmuştu- ama şimdi daha çok, kocasından hiçbir şey beklemediği için. Bunun için, bir çocuk evlat edinme umutlarından söz etmeyi uzun süredir bırakmıştı, çünkü bu, onu kendisi için bir şeylere zorlamanın bir başka yolu gibi geliyordu ona, kocasına gittikçe tatsız bir şey olmaya başlamış olan evliliği devamlı kılmaya zorlamak gibi. Ama her şey söylenmeden kalıyordu. Karşılıklı anlaşmayla yürüdükleri sessizlik caddeleri olmuştu; öteki yoldan, açıkça ko<span style="text-indent: 0.8em;">nuşma yolundan gitmek istememişlerdi, çünkü varılarak yer çok belirsizdi.</span></p>

  <p>Buna karşılık Mark onun sessizliğinden, onun apaçık yalnızlığından kendini suçluyordu; alandaki çalışmaya kendini o kadar fazla kaptırmıştı ki, ondaki kayıp duygusunu tam olarak anlamamıştı, onun yaşamına girmeye çalıştığı durumlarda, bundan o kadar rahatsız olmuştu ki, geriye çekilmek istemişti. En azından ona böyle görünüyordu; karısının sitem etmekten kaçındığına inanıyordu. Fakat her şey söylenmemiş olarak kalıyordu. Kendi duygularını anlamaktan öyle korkuyorlardı ki, yalnızca onları açığa vurmayan şeylerden konuşuyorlardı.</p>

  <p>Ve Kathleen bütün gün antikacı dükkânının avlusuna bakan pencerenin yanında oturuyordu. Bazen kısa süreler uyuyakaldığı oluyordu; o zamanlar kendisini sonsuz karanlıklar içine fırlatılmış gibi hissediyordu. Ama ürkerek uyanıp da toz içinde toprak kapları, kırılmış heykelleri görünce, bir korku duygusuyla kendine geliyordu. Ama her şey söylenmemiş olarak kalıyordu. Kendilerine zarar vermeyecek şeylerden konuşuyorlardı yalnızca. Her ikisi de utanıyordu, fakat birbirlerine karşı bu utancı hissetmek her şeyin açığa çıkmasına yol açabilirdi. Bu da dayanılmaz bir şey olurdu.</p>

  <p>"Nihayet" diyordu Mark, "duvarın arkasındaki sırrı bulacağız."</p>

  <p>"Bir sır mı var?" Pencereden yüzünü çevirdi ve garip garip baktı ona.</p>

  <p>"Tabii. Bir sır olmasaydı keşif de olmazdı."</p>

  <p>"Ama bazen" diye yanıtladı karısı. "Bazen tedavi hastalıktan daha kötüdür."</p>

  <p>Elindeki bir şeyi döndürüp duruyordu, Mark yavaşça ona doğru yürüdü, bir dokunuşla sakinleştirdi ellerini ve o şeyi elinden aldı. "Ne bu?" diye sordu ona.</p>

  <p>Bundan neredeyse utanmış gibiydi. "Sana getirmiştim. Ama isteyip istemeyeceğinden emin değildim. Seveceğinden."</p>

  <p>"Nedir o?"</p>

  <p>"Deniz lalesinden bir parça. Bak, küçük saplarını görüyor musun?" Fosili havaya tuttu, ışıkta ince liflerinin belirtisi olan çizikleri görebiliyordu.</p>

  <p>"Çok hoş" dedi.</p>

  <p>"Hayır. Hoş değil. Çok garip olduğu için sevdim onu ben. Bu haliyle güzel. Ama ne kadar ölü, öyle düşünmüyor musun? Çok ölü."</p>

  <p>Bunları öyle belirgin söylemişti ki, yüzüne bakmaktan korktu Mark, bir kez daha inceledi fosili. "Ölü değil" diye cevap verdi. "Garip olan onun bu kadar uzun süre canlı kalması. O kadar binyıl."</p>

  <p>Kathleen tekrar pencereye döndü. "Onu düşünüyordum" dedi. "Fakat o zaman gereği gibi göremiyordum onu. Beni anlıyor musun? Tanımadığım bir doğa görünümünden geliyor o. Bir zamanlar hayal edilemez bir denizin içinde yaşıyor ve büyüyordu. Hayal edilemez bir gökyüzünün altında. Bazen düşünüyorum da, geçmiş o kadar gizemli ki, gelecekten endişelenmemiz gerçekten gereksiz." Mark'a kendisini teselli ediyormuş gibi geldi, ama nedenini anlayamadı. "Geçmişimizin bir parçası bu" diye devam etti Kathleen. "Kendimizden bir parça. Ama yine de akıl ermez."</p>

  <p>Sözlerinin arkasında Mark'ın tanıdığı fakat anlayamadığı, bir şey ya da bir özlem vardı. "Nereye koyayım bunu?" diye sordu.</p>

  <p>"Şuraya koy. Pencerenin yanına, her zaman görebileceğin bir yere." Sesinde Mark'ı korkutan bir şey vardı şimdi. Ama bunalımı geçmiş gibiydi; daha huzurlu olduğu için değil, onu esinlendiren bir kararlılık vardı tavrında - vahşice bir şey. Ayağa kalktı, pencerenin çerçevesine bütün vücuduyla yaslandı, antikacının bahçesinin gerisindeki öteki evlerine baktı kasabanın. "Bir bakıma hepsini görebiliyorum" dedi "Başka odalardaki başka insanları. Bütün yüzleri. Deniz lalesindeki ince çizgileri anımsatıyorlar bana. Denizin altında yavaşça hareket ediyorlar."</p>
</body>
</html>
