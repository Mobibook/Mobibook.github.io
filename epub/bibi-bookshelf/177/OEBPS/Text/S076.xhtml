<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">76</h3>

  <h2 id="sigil_toc_id_76" style="text-align: center;">İyi Düşün</h2>

  <p>Mavi Köpek'teki odalarına döndüklerinde telefon çalıyordu; Evangeline cevaplamak için koştu. "Buyurun" diye bağırdı. "Ben Miss Tupper!"</p>

  <p>"Öyle mi gerçekten? Bana Winston Churchill gibi geldi de." Augustine Fraicheur, öğle yemeği öncesi içkisinin keyfinde, şaka yapıyordu. "Sesler ne kadar aldatıyor insanı, değil mi?"</p>

  <p>"Başka şeylerle birlikte."</p>

  <p>Elindeki cine bakarak gülümsedi. "Herhangi bir haber?" Augustine, çok şaşırtıcı bir şey beklermiş gibi son sözcüğün üzerine basıyordu.</p>

  <p>"Aslında" diye cevap verdi, kendiliğinden, bir Woodbine daha çıkarmak için elini çantasına atarken. "İnanılmaz bir dedikodu var bende." Sigarasını yakmak için durdu. "Ama size anlatayım mı, anlatmayayım mı, bilmiyorum."</p>

  <p>"Zalim!" Zevkle çığlık attı.</p>

  <p>"Cidden. Beklemen gerekecek."</p>

  <p>"Dayanamam."</p>

  <p>"Ama söz veriyorum, ilk öğrenenler arasında siz de olacaksınız."</p>

  <p>"Delirmeye başlıyorum galiba."</p>

  <p>"Zavallı Damian Fall gibi mi?"</p>

  <p>"Fall bir astronomdu. Ben bir antikacıyım. Çok daha dayanıklı bir tür. Haydi, uzun etme de polis çağırmadan söyle bana."</p>

  <p>"Aslında polis çok uygun olurdu. Böyle miydi o deyim?"</p>

  <p>"Evet, öyle derler." Augustine sabırsızlanıyordu.</p>

  <p>"Şey." Sigarasından çok uzun bir nefes çekti. "Vadiden çalınan o tabutu hatırlıyor musun?"</p>

  <p>"Sizin arkadaşlarınızın kazıp çıkardığı o berbat şey mi?"</p>

  <p>"Biz kazıp çıkarmadık. Nerede bulunacağını biliyorduk biz." Sesinin tonundan, bütün o kazı işini kendisinin örgütlediği açıkça anlaşılıyordu. "Ama şimdi yeniden bulduğum şey, işte o muhteşem şey. Tahmin edemezsin nerede?"</p>

  <p>"Otelin mutfağında mı?"</p>

  <p>"Hanoverlerin bahçesindeki barakada." Tam o anda Hermione Crisp bir adım ileri attı, elini uzattı, ama sonra duraksadı. "Düpedüz onların barakasında. Saki'nin kısa öykülerinden birini hatırlatmıyor mu sana bu?"</p>

  <p>"Sakinin bir içki olduğunu sanıyordum ben."</p>

  <p>"Şekerim, sana da her şey içki gibi gelir zaten." Augustine'in tepkisi beklediğinden daha küçük olmuştu, birden ondan sıkıldığını hissetti. "Dinle. Kesmeliyim şimdi. Mark Clare'e telefon edip tabut hakkındaki iyi haberi vermem gerek."</p>

  <p>Augustine'in cevabını beklemeden alıcıyı yerine koydu, Mark'ın numarasını çevirmek üzereydi ki, Hermione elini telefonun üzerine koydu. "Yapma" dedi.</p>

  <p>"Neden, Bebek, tırnaklarının kırmızısı ne güzel bugün."</p>

  <p>"Yapma bunu. Joey'u anlatma ona." Hanoverlerden ayrılır ayrılmaz, Evangeline, bahçedeki barakada gördüğü tabutu heyecanla anlatmıştı ona; Hermione öyle fazla şaşmamıştı, fakat yeni dostları için bir korku sarmıştı içini. Floey'in, kocasının ailesini bulduğunu açıklaması bir kez daha hoşuna gitmişti, Evangeline'in bu birleşmeyi bozması için bir neden görmüyordu. Augustine'le yaptığı bu konuşmayı dinlemiş olsa bile, Floey'e o tabutu oradan uzaklaştırmalarını söylemeye karar vermişti. Çok geç olmadan. "Mark Clare'i arama" dedi.</p>

  <p>"Ona söylemek zorundayım, Bebek. Bu budala herifler iyi bir dramı sever." Hermione başını iki yana salladı, ve içini çekerek tavana baktı, sonra kararını verdi: kapıya doğru gitti, kilitledi, ve anahtarı kolalı beyaz gömleğinin göğüslüğünden içeri bıraktı. Sonra odanın bir köşesinde bırakılmış bir bavula gitti, genellikle bavulu bağlamak için kullanılan kalın iki ip parçasını aldı. Evangeline'e doğru yürüdü, bileklerinden yakaladı ve sımsıkı tuttu. Evangeline şaşkın şaşkın izliyordu bütün bu olanları, sanki kendisine değil de bir başkasına yapılıyormuş gibi. "Bebek" diye fısıldadı, "pek kadınca bir şey değil bu yaptığın."</p>

  <p>"Bir kadının, kadının yapması gereken şeyleri yaptığı zamanlar vardır." Evangeline'in bileklerini o iple bağladı.</p>

  <p>"Yeni bir oyun mu bu, Bebek? Öyle ise, kuralları bana söylesen iyi olur."</p>

  <p>"Oyun moyun değil." Şimdi de Evangeline'in ayak bileklerini iskemleye bağlıyordu. "Hanoverlere bir süre dokunmamalısın. Zamana ihtiyaçları var."</p>

  <p>"Bebek." Evangeline'in sesi sertleşmeye başlamıştı. "Çok fena yanılmıyorsam, bağladın beni. Bir Mormon kadını gibi."</p>

  <p>"Sesini çıkarma. Bir defacık olsun."</p>

  <p>Banyoya gitti ve bir top plastik bantla döndü. "Hermione, güzelim." Evangeline bu yeni gelişmeden dehşete düşmüştü. "Her zaman ne derim sana, hatırla. İyi düşün." Hermione plastik banttan bir parça kopardı. "İyi düşün!" Ve Evangeline'in ağzına yapıştırdı.</p>

  <p>Birkaç saniye sonra Hermione telefonu aldı ve Hanoverlere telefon etti, fakat cevap veren olmadı. Bunun üzerine oturdu ve bekledi, arkadaşı Evangeline iri iri açılmış gözlerini evirip devirirken, kısık sesle uğunup dururken taş gibi soğuk seyretti onu.</p>

  <p>Tam bu sırada Augustine Fraicheur, Aç Eşek'e gitmek üzere antikacı dükkânından ayrıldı; başında hovardaca yana eğik hasır şapkası, dış kapıyı kilitlemeye çalışırken uçtu başından. Mark Clare ile Martha Temple yanına doğru yürürken yakaladı şapkayı. "Merhaba" dedi, konuşması biraz kekeleme gibiydi. İkisi de siyah giyinmişti, hafifçe kikirdedi. "Sevgili dostlar, sanki... şeyden gelmiş gibisiniz... Oo, özür dilerim." Birden bu sabah Kathleen'in gömüldüğünü anımsadı. "Çok özür dilerim. Unutmuşum."</p>

  <p>"Aldırmayın, Mr. Fraicheur." Martha Temple matemdeki baş kişi olma rolünü üstlenmiş gibiydi. Gömme töreninden sonra Mark'la "ilgileneceğini" bildirmişti arkadaşlarına; Mark yalnız gitmek istiyordu, elinden geldiğince duymamış göründü söylenenleri, ama Martha onunla, bekleyen arabaya doğru vakur bir tavırla gitti, Lyme Regis'e ağır ağır giderlerken, törene katılmamış olan meslektaşlarını hatırladı. "Böyle ufak işler" diye ekledi, "herkesin aklından çıkabilir."</p>

  <p>Augustine acele konuyu değiştirmek istiyordu. "Aksilik" dedi çabuk çabuk, "biraz fazla <i>préoccupé</i>'ydim.<a href="#b76dn1" id="b76dn1b"><sup>*</sup></a> Sevgili arkadaşımız Miss Tupper demin telefon etti de..."</p>

  <p>"Ya öyle mi?" Martha Temple merakı tazelenmiş olarak baktı ona. "Biz de onu görmeyi bekliyorduk bugün."</p>

  <p>"...olağanüstü haberleri vardı." Cinin etkisiyle gözleri parlıyordu, cebinden çıkardığı mendille kuruladı gözlerini. "Çok olağanüstü."</p>

  <p>Mark, başını eğmiş, önünden geçip dairesine girmek için bekliyordu. Ama Martha ilgilenmeye başlamıştı. "Ne haberi?"</p>

  <p>"Aslında ona bırakmak gerekir, tabii." Augustine ikircikliydi, fakat kendini tutamadı. "Kaybettiğiniz tabutla ilgiliydi. Onu bulmuş."</p>

  <p>Mark ilk kez onun yüzüne baktı, Augustine ise korktu. "Bulmuş mu?"</p>

  <p>"Hanoverlerde bulduğunu söylüyor. Onların bahçesindeki barakada."</p>

  <p>"Biliyordum!" Aslında Martha Temple, Hanoverleri şöyle böyle hatırlıyordu, son birkaç günü de onlardan başka herkesten kuşkulanarak geçirmişti. "Hem de bir barakada."</p>

  <p>Mark sakin duruyordu. "Bunu ne zaman söyledi size?"</p>

  <p>"Birkaç dakika önce. Ben tam kendime koca bir bardak cin dolduruyordum. Nasıl yapıldığını bilirsiniz. İşte o zaman o telefon etti. Çok heyecanlıydı."</p>

  <p>Mark yanından geçti, merdivenleri tırmandı, ötekiler ardından geliyordu. Dairesine girdiğinde Jude onu karşılamak için bekliyordu, köpeği görünce gömme töreninde geride bıraktığı bütün hüzün yeniden canlandı. Köpeği aldı, yüzünü tüylerinin arasına gömdü.</p>

  <p>"Düşünsenize" dedi Martha, "hemen aramanız gerekmez mi Evangeline'i? Şu âna kadar hapiste olması gereken birçok kimse var."</p>

  <p><span style="text-indent: 0.8em;">Köpeği istemeyerek yere bıraktı, telefona gitti. Martha ne konuştuğunu dinlemek için kıvranırken, alçak bir sesle birkaç saniye konuştu. "Miss Crisp'ti konuştuğum" dedi. Martha yüzünü buruşturdu. "Evangeline'in Londra'ya döndüğünü söylüyor."</span><br /></p>

  <p>Bu sır konusunda bütün olanlardan kendisinin sorumlu olduğunu düşünen Augustine sinirlendi. "Evangeline her zaman güvenir bana ve Londra'dan söz etmedi! Londra sözü çıkmadı ağzından."</p>

  <p>"Polis." Martha çok kesindi. "Hemen polis çağırmalıyız. Onlara anlatacak bir sürü şeyim var."</p>

  <p>"Hayır. Henüz olmaz. Bir düşüneyim." Mark bundan sonra atılacak adımı düşünürken, gömme töreninden imgeler belirdi kafasında. Bir kez daha açık mezarın başındaydı, karısının tabutunun toprağa indirilişini seyrediyordu; tabutun üzerine toprağın atılışını görüyordu. Bir an, o şaşkın halinde, ona öyle geldi ki, Hanoverler karısının tabutunu çalmış olabilirdi. "Martha. Sen ve ben hemen Hanoverlere gidiyoruz. Evangeline yanlış anlamış olabilir. Bilmiyorum ki..." Eliyle alnını ovuşturup duruyordu boyuna. "Mr. Fraicheur, siz de acaba..."</p>

  <p>"Her şeyi yaparım. Her şeyi."</p>

  <p>"Siz de benim iki meslektaşıma telefon edip olanları anlatabilir misiniz?" Ama yine de bütün bunlar anlamsız geliyordu ona. Ve Mark konuşurken köpek hâlâ ayaklarının dibinde yatıyordu.</p>

  <p class="dipnotara">----------</p>

  <p><a href="#b76dn1b" id="b76dn1"><sup>*</sup></a></p>

  <p>Préoccupé = Fr. Kafam meşgul (ç.n.)<br /></p>
</body>
</html>
