<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">36</h3>

  <h2 id="sigil_toc_id_36" style="text-align: center;">Şifrenin Çözülmesi</h2>

  <p>İki gece sonra, Mark Clare uyku tutmadığı için yatağına uzanmış yatıyordu. Kathleen yanındaydı, bir yastığı başına sımsıkı bastırmıştı. Gözlerini her kapayışında, karanlıkta gördüğü hayallerin sonsuz çukurları içinde renkli çevremler ve spiraller birbiri içine geçiyordu; her zaman olduğu gibi, bu hayali şekiller, düşüncesindeki nesneyi taklit ediyor gibiydi - uyumaya çalışırken bile, mezarın üzerine kapatılmış olan büyük taşın üzerine kazınmış daireleri ve girinti çıkıntıları anlamaya çalışıyordu. Sessizce yataktan kalktı ve parmaklarının ucunda kapıya doğru yürüdü; şafaktan önce azalmakta olan karanlıkta bir tür kutsal hareketsizliğe dalmış gibi görünen karısını uyandırmak istemiyordu. Dünya geceyle gündüz arasında dengelenmişti, sıkıntıları kırılgan bir uyku içinde asılı bırakmıştı onu. Ya da Mark'a öyle geliyordu. Ama yavaşça kapıyı açtığında, karısı apaçık gözlerle onu izliyordu yattığı yerden; kapıyı kapayınca, gözleri hâlâ açık, yüzünü bir kez daha yastığa gömdü.</p>

  <p>Mark, tanıdık bütün eşyalarının hâlâ karanlıkta gizlenmiş durduğu çalışma odasına gitti; ışığı yaktı, her şey göz kamaştırıcı ani ışık altında birden canlandı, yine de bakılmamaktan, geceleyin görülmemekten anlamsızlığını sürdüren bazı şeyler, Mark çevrelerinde dolaştıkça, yavaş yavaş maddi gerçekliklerini kazanıyordu. Masasının çekmecesine gitti ve Martha'nm düştüğü öğle sonunda Owen'ın çekmiş olduğu fotoğraflarını çıkardı&nbsp;<span style="text-indent: 0.8em;">kör girişin. Bu siyah-beyaz baskılarda, üzerindeki daha koyu işaretlerle birlikte taşın yıpranmış gri yüzünü görebiliyordu. Sonra ani bir dürtüyle, Owen'ın negatifleri koyduğu büyük sarı bir zarf çıkardı. Negatiflerden birini elektrik ışığına tuttu, tersine imgeyi görünce derhal anladı; çünkü tam o anda, siyah zemine karşı bu daha açık işaretlerin ne olduğunu incelerken, benzerliği gördü - beyaz, ışık noktaları, burgaçlanan bulutlar gibi beyaz daireler, siyah bir boşluğun bir ucundan öbürüne yayılan izler gibi beyaz çizgiler vardı. Gökyüzünün bir haritasıydı bu. Yıldızların çizimiydi bu. Bunlar, takımyıldızların, o zamanlar mümkün olan tek yoldan kaydedilmiş örnekleriydi - taş üzerine kazınmıştı. Yıldızlar, orada gömülü kişi ya da kişilerin içine kapatıldığı mezarın üzerine konmuştu. Mezar aydınlıkla ya da daha çok taşın üzerine işaretlenmiş aydınlıkla kapatılmıştı. Bu, gerçekten de yıldızlara tapmış olan birinin mezarıydı. Mark, en sonunda, ne aradığını biliyordu artık - mezarın içinde kendisini neyin beklediğini biliyordu.</span></p>

  <p>Kathleen, ellerini dizlerinin çevresine sarmış, dimdik oturuyordu yatağın içinde. Mark'ın çalışma odasından geldiğini işitince tekraryatağa uzandı ve uyur gibi yaptı. Ama kocası ona dönmedi. Taşın şifresini çözmenin verdiği heyecan içinde, yatak odasının önünden geçti, sessizce merdivenleri indi. Kapıyı açtı ve şafak sökerken Crooked Alley'e, aydınlığın içine yürüdü.</p>
</body>
</html>
