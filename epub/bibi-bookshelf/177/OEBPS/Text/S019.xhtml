<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">19</h3>

  <h2 id="sigil_toc_id_19" style="text-align: center;">Granny'nin Dişleri</h2>

  <p>Aç Eşek'ten ayrılırlarken, Floey Hanover'e sürtünerek biri geçti önlerinden; Floey o sırada ayakları üzerinde biraz dengesiz durduğu için geriye doğru düşecek gibi oldu, Joey engel olmasaydı bağıracaktı. Sakat bir kadındı bu. Elindeki mektubu okumakta olduğu için onları görmemişti, şimdiyse uzakta suyun öte yanındaki bir şeye dikerek gözlerini, Cobb'a doğru telaşla yürüdü. Nereye gittiğini bilmediği, ya da aldırmadığı, apaçıktı; elinde mektup, denize doğru ilerliyordu sadece, Cobb'ın içine doğru küçülen ve "Granny'nin Dişleri" denen dar merdiveni çıkmaya başladı. Ama kötü topallıyordu; birden ayağı kaydı ve dengesini bulamadığı için limanın yanında yanlamasına yere yuvarlandı.</p>

  <p>Joey Hanover hasır şapkasını kafasına geçirerek yardıma koştu. "Ne güzel taklaydı bu" dedi. "Keşke ben de böyle düşebilsem." Bir yeri incinmişe benzemiyordu kadının, kibarca yardım etti ayağa kalkmasına.</p>

  <p>"Mektup" bütün söyleyebildiği buydu. "Mektubum." Düşerken elini açmış, mektup da Cobb'a doğru uçmuştu.</p>

  <p>Fakat caddede Joey'u izlemiş olan aynı küçük oğlan ona doğru koşup yakalamıştı mektubu. "Buyrun" dedi. "Tuttum onu." Sanki eskiden beri tanıyormuş gibi Joey'a göz kırptı, Joey ise tamamen içgüdüsel olarak aynı şekilde yanıt verdi ona.</p>

  <p>Düşmenin verdiği korku sakat kadını ürkütmüştü besbel<span style="text-indent: 0.8em;">li, hâlâ titriyordu. "Özür dilerim" dedi. "Özür dilerim. Aslında kaymam ben." Ağlamaya başladı.</span></p>

  <p>"Ara sıra hepimiz kayarız, değil mi?" Sevecenlikle baş sallamakta olan oğlan çocuğa söylüyordu bunları Joey. "Özür dileyecek bir şey yok."</p>

  <p>"Normalde düşmem ben."</p>

  <p>"Tabii düşmezsiniz." Koluyla sardı onu ve Cobb'dan uzaklaştırdı. "Üzülmeyin" dedi. "Sarmaşık gibi sarılırım size." Oğlan gülümsedi, Joey'u selamladı, ellerini pantolon ceplerine soktu ve uzaklaştı. "Bana evinizin yolunu gösterin" diyordu Joey. "Sizi evinize götüreyim."</p>

  <p>Kadın ilk kez dönüp ona baktı; yüzünü tanıyordu onun, ama öyle sarsılmıştı ki, bir zamanlar gördüğü unutulmaz bir düşten kalmış bir iz gibi göründü ona. "İyiyim. Sahiden. Yalnızca bir şeydi..."</p>

  <p>"Israr ediyoruz." Floey ona yaklaştı ve kolunu tuttu. Genç kadın bir an başıyla selamladı onu, Floey yüzünü görebilmek için hafifçe eğdi başını. "İşte buradayız" dedi kibarca. "Bir şey yok." Üçü birden, Hanoverler sakat kadının iki yanında, ağır ağır arabaya doğru yürüdüler. Kadın Crooked Alley'de<a href="#b19dn1" id="b19dn1b"><sup>*</sup></a> oturduğunu söyledi. Gülmeye çalışıyordu, mektubu daha da sıkı tutuyordu elinde. "Güzel bir isim" dedi Joey. "Eski bir sokak ismi." Şimdi ulaşmış oldukları Rover 2000'den eliyle destek alarak, "Benim adım Joey. Bu da Floey" dedi.</p>

  <p>"Kathleen. Kathleen Clare." Bunu söylerken tekrar başını eğerek selamladı onları; sanki isim kendisinin değildi, özel olarak birinin ismi değildi sanki.</p>

  <p>Floey arka koltuğa binmesine yardım etti, kendisi de yana oturdu. "Nereye gideceğimizi söyleyin bize" dedi. "Buraları bilmeyiz de."</p>

  <p>Joey ise, Kathleen'in yönlendirdiği, denizin yanında ve kasabanın içinde dolaşan daracık nehrin kenarında birleşen küçük sokaklar labirenti içinde Lyme Regis'ten geriye sürdü arabayı. <i>"You've got to get under"</i> şarkısını söylüyordu kendi kendine hafif sesle. <i>"Get out and get under."</i> Crooked Alley'e vardılar, Joey hemen fark etti "Antikalar. Augustine Fraicheur" yazısını. Gülüm<span style="text-indent: 0.8em;">sedi ve arabanın camını indirerek yalnızca iki sokak ötede olan denizin sesini dinledi. "Onu tanıyorum" dedi. "Severim onu."</span></p>

  <p>Kathleen arabadan indi ve dönerek teşekkür etti onlara. Elleri hâlâ titriyordu, hareketleri o kadar gergindi ki, Floey acıdı ona. "Gidin bir bardak çay için güzelce" dedi Floey. "Bardak yapıştırır."</p>

  <p>"Yatıştırır, güzelim."</p>

  <p>Kathleen teşekkür etti onlara ve arkasını döndü; ama Joey onun yeniden ağlamaya başladığını gördükten sonra. Joey, antikacı dükkânının yanındaki bir kapıyı açıncaya ve karanlık merdivenlerden yukarı çıkmaya başlayıncaya kadar izledi onu. Sonra bir süre başı eğik direksiyonun üzerine abandı. "Floey" dedi sonunda. "İçeri girelim mi bir?"</p>

  <p>Arabadan çıktılar ve dükkânın içine yürüdüler. Uzun kızıl saçları at kuyruğu şeklinde arkasında bağlı bir delikanlı yerden ayaklı bir saatin arkasından onlara yaklaştı. "Gussie dışarıda" dedi soğuk bir tavırla. Ağır bir Belfast şivesiyle konuşuyordu.</p>

  <p>"Biliyorum" diyerek gülümsedi Joey. "Biraz önce birahanede beraberdim. Birisinin ona evin yolunu göstermesi gerekiyor." İrlandalı bir şey demedi ve esprisi yanıtsız kalınca biraz hayal kırıklığına uğrayan Joey karısının kolundan tuttu ve masaların üzerine toplanmış, tozlu odanın kıyısında köşesinde gizlenmiş, görülemeyecek kadar yüksek raflara yerleştirilmiş eşyalara bakmaya başladılar - ne ararsan vardı, ama çoğunluk saatlerdeydi. Madeni tablaları boyalı ya da eskimiş kum saatleri, kronometreler, güverte saatleri, cep saatleri, çalar saatler, masa saatleri, yerden ayaklı saatler, incecik, en parlak pirinçten yapılma bir gök cisimleri modeli, devamlı bir gergin hareket içindeymiş gibi görünecek kadar karmaşık düzeneği olan bir deniz kronometresi -hepsi de ağırlıklar ve dengelerle, zemberekler ve tellerle zamanı ölçüyordu. Hanoverler, dükkânın içinde sessiz sessiz dolaşırken, birbirine sürtünen küçük silindirlerle, yufka inceliğinde dişlilerin çalışmasıyla, narin zembereklerin kurulması ve boşalmasıyla ölçülen ve öldürülen zamanın sesini, saniyeler birbirini izledikçe çıkan daha tanıdık tik-takları işitebiliyorlardı. Başka hiçbir ses Joey'u bunlar kadar kışkırtamazdı; fildişinden yapılmış kadrana parmaklarıyla hafifçe dokunmuş dururken, zamanın akışı içinde sürükleniyor hissetti kendini.</p>

  <p>Augustine içeri girmişti. "Kedi kaçtığında..." diyordu yardımcısına; daha birkaç adım öteden soluğundaki alkol kokusunu duyabiliyordu Joey. Sonra Augustine dönüp de birden loş ışıkta Floey'i görünce, küçük bir tanıma sesi çıkardı. "Sürpriz bu" dedi. "Özel bir şey mi arıyordunuz? Bir usturlap? Güzel bir Victorian seyahat saati?"</p>

  <p>"Yo, teşekkürler." Floey kocasını arandı, "İnsanlar kitaplarla ne yaparsa onu yapıyoruz."</p>

  <p>"Yakıyorsunuz yani?"</p>

  <p>"Hayır." Gitmeye hazırlanırken bir zafer edasıyla çıkmıştı bu söz ağzından. "Bakınıyorduk." Joey çevresini sarmış toz kokusunu duyabiliyordu, karısı kapıyı açınca temiz hava cereyanını ve sanki başka biri odaya girmiş gibi ışığın arttığını hissetti. Ve eski saatlerin bir araya toplandığı bu dükkânın üzerinde oturan topal kadını düşündü.</p>

  <p class="dipnotara">----------</p>

  <p><a href="#b19dn1b" id="b19dn1"><sup>*</sup></a> Crooked Alley: Eğri Sokak (ç.n.)</p>
</body>
</html>
