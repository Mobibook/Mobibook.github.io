<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">5</h3>

  <h2 id="sigil_toc_id_5" style="text-align: center;">Bazı Vadililer</h2>

  <p>Patikaya çıkmıştı, fakat düşüncelerine öyle dalmıştı ki, ağıllarına götürülmekte olan bir sığır sürüsüyle çarpışacaktı nerdeyse; sığırlar her zamanki meydan okuma havasında ayaklarını sürüyorlardı, sanki biraz önce gözleri kör edilmiş ve hâlâ acı içindeymiş gibi başlarını ileri uzatmışlardı: hayvanlar âleminin onursuzluğa ve ölüme karşı ezeli yürüyüş biçimi. Düzgün aralıklarla bir köpek havlıyordu, Mark kendisine doğru ilerleyen iki sesin mırıltısını da duyuyordu. Durdu ve Çiftçi Mint ile Oğul Mint'in ortaya çıkmalarını bekledi.</p>

  <p>"İşte burada Oğul" dedi çiftçi. Sanki kendisini bekliyor gibiydi.</p>

  <p>"Evet" diye yanıtladı Mark, istediğinden daha yüksek sesle ve daha meydan okur gibi. "İşte buradayım."</p>

  <p>"Hayır. O." Çiftçi Mint yukarıya doğru uzatmıştı elini, Mark, onun Pilgrin Vadisi üzerinde toplanmakta olan koyu fırtına bulutundan söz ettiğini anladı. "Fırsat kolluyor." Sağ avucunu, bulutu selamlıyormuş gibi, havaya kaldırdı. Mark ise onlarla buluşmak için ilerledi, Çiftçi Mint'in her zaman olduğu gibi birbirinden farklı giysiler giymiş olduğunu fark etti: eski koyu mavi yürüyüş ayakkabıları, bileklerinden sımsıkı bağlı yamalı pantolon, dışına plastikten yeşil yağmurluk geçirilmiş kalın siyah bir palto. Başında eski bir kasket vardı, ama yüzünden ve başından fışkırıyormuş havasını veren o saçları - şapkanın al<span style="text-indent: 0.8em;">tından dışarı çıkma savaşımı veren, boynundan sular seller gibi akan saçları, kulaklarından dışarıya kıvrılan, kaşlarından alnına tırmanan kılları, hiçbir şey gizleyemezdi. Oğul Mint ise, tersine, tamamen kılsızdı, Allah bilir kasketinin altında kel bir baş vardı; ama o da mavi çizmeler, yamalı kahverengi pantolon, siyah palto ve plastikten yeşil bir yağmurluk giymişti; yeraltından dünyaya fırlamış bir çift iri bahçe cücesine benziyorlardı. Fakat Oğul Mint bir yönden farklıydı babasından: daha yaşlı görünüyordu, tavırları daha saygındı, yanıtları Çiftçi Mint'inkilerden daha ölçülüydü.</span></p>

  <p>"İşte geliyor" diyordu Çiftçi Mint. "Bu gelen ilk parçası." Ve elinin ayasındaki üç damla yağmuru ileri uzattı. "Yala, yala Oğul, yala da güçlü beynin sonuçlara ulaşsın."</p>

  <p>Oğul sunulan damlaları yaladı, birkaç saniye düşündü. "Yağmur bu" dedi.</p>

  <p>Çiftçi Mint'in hoşuna gitti bu. "Yine tam isabet! Hiçbir şey kaçmaz bu oğlandan!"</p>

  <p>"Ne kadar süreyle" diye konuşmaya karıştı Mark, "ne kadar zaman yağacak?" Kazıların başlamasını düşünüyordu o.</p>

  <p>"Bilgilerinden biraz daha yararlandır bizi, Oğul. Ne kadar sürecek?"</p>

  <p>Oğul Mint son kararını bildirmeden babasının kasketinin tepesine birkaç saniye bakarak düşündü. "Duracak" dedi. "Sonunda duracak."</p>

  <p>"Hiç böyle bir Oğul gördünüz mü?" Baba-oğul birbirlerine hayranlıkla baktılar ve sonra, aynı anda, kasketlerini daha çok indirdiler alınlarına.</p>

  <p>Yollarına devam etmek üzereydiler, sürü hareket etmeyi beklerken içgüdüyle sağa sola sallanmaya başlamıştı, fakat Mark kazılardan söz etmek istiyordu onlara. "Gelecek hafta işe başlıyoruz" dedi. "Höyükte."</p>

  <p>Çiftçi Mint, azı dişlerindeki çürük kökleri göstererek güldü. "Ne bulmayı bekliyorsunuz orada?"</p>

  <p>Mintler dönüp birbirine baktı, Oğul Mint babasına cevap verdi. "Koyun kemikleri. Ve de tavşan dişleri."</p>

  <p>"Tekrar et, Oğul. Ağır ağır söyle."</p>

  <p>"Koyun kemikleri. Tavşan dişleri. Ölü kuş iskeletleri." Oğul&nbsp;<span style="text-indent: 0.8em;">Mint bu tekrardan hoşlanmıştı, söylerken gülümsüyordu. "İnek boku. Ölü tilkiler. Köstebekler."</span></p>

  <p>"Susturamazsın artık onu." Çiftçi Mint iki elini de uzattı yağmura, sanki dinlemesi için ona yalvarıyor gibiydi. "Bilecek birisi varsa, odur."</p>

  <p>Mark Clare de Oğul Mint'in tümülüsün değerini bilmediğinden aynı derecede emindi, fakat onun açık ilgisizliği rahatlatıcı geldi ona: geçmişte, komşu çiftçilerin merakından ve işe karışmasından çok çekmişti, işine karışılmamasını yeğliyordu. Aslında, tümülüsün bulunduğu toprak, Orman Komisyonu'nca altı yıl önce satın alınıncaya kadar Mintlerindi, ama davranışları Mark'a oradan kurtuldukları için mutlu olduklarını düşündürttü. Tabii, mezarın bulunuşu, yangından sonra, onlara bir tür şakadan başka bir şey gibi görünmüyordu. Ne olursa olsun, eğer bu vadi birisininse, o birileri Mintlerdi.</p>

  <p>Yağmur bastırmıştı, gittikçe artan karanlıkta, sis geliyordu vadinin öteki ucundan. Üç adam bir an için tümülüse baktılar sessiz sessiz. Oğul Mint "Koyun kemikleri" diye mırıldandı ağzının içinde, esprisinin tadını bir kez daha çıkararak. "Koyun kemikleri." Sonra iki adam, hayvanlarıyla birlikte patika boyunca hep birlikte harekete geçti. Mark, tarlalara dönünceye kadar onları izledi, onların bunu bir oyun haline getirmiş olabileceklerini, bu oyunu kendisi için oynadıklarını düşündü, ilk kez olmuyordu bu.</p>
</body>
</html>
