<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">77</h3>

  <h2 id="sigil_toc_id_77" style="text-align: center;">Deniz Kabuğu</h2>

  <p>Mark Clare ile Martha Temple uğradığında, Hanoverler Cobb boyunca bir gezintiden yeni dönmüşlerdi; arkeloglar küçük arka odaya alınır alınmaz, Evangeline Tupper'ın yanılmış olabileceği - ya da, daha büyük bir olasılıkla Augustine Fraicheur'ün onun kuşkularını abartmış olabileceği geldi ikisinin de aklına. Onlara kahve koyarken Floey'in davranışı bundan daha sakin olamazdı. Hanoverler, bu beklenmeyen ziyaretten bile özellikle şaşırmış görünmüyorlardı, fakat bir açıklama bekledikleri besbelliydi. Ama ne Mark ne de Martha nasıl başlayacağını bilemiyordu - yani, Martha barakayı hatırlayıncaya kadar. Yavaşça, bahçeye bakan pencereye doğru gitti. "Baharda burası ne güzel olmalı. Her şey yeniden canlandığında." Durdu. "Hanımelleriniz var mı?"</p>

  <p>"Umarım." Floey şimdi hafif titremekte olan kendi parmaklarına baktı. "Şampiyonlarımız, huysuzlarımız da var."</p>

  <p>"Karanfillerimiz" diye çevirdi Joey. "Ve kadifelerimiz.."<a href="#b77dn1" id="b77dn1b"><sup>*</sup></a></p>

  <p>Martha sevgiyle gülümsedi Floey'a. "Zamanını boşa geçirmeyenleri gerçekten kıskanıyorum."</p>

  <p>"Joey bulaşıcı tarhlarında çok heveslidir."</p>

  <p>"Çok görmek isterdim. Dışarı çıkabilir miyim?" Hanoverlerin birden ne kadar sinsileştikleri dikkatini çekti, fakat tam <span style="text-indent: 0.8em;">bu anda bitişik odada telefon çaldı. Joey cevap vermek için çıktı: Hermione'ydi bu, Evangeline'in tabutu bulduğunu ve Augustine'e telefon ettiğini hızlıca açıkladı. "Evangeline bir süre ağzını açmayacak" diyordu telefonda. "Ama uzun sürmez bu."</span></p>

  <p>"Bilmemiz iyi oldu" dedi Joey düşünmeksizin. "Çok mersi." Fakat alıcıyı yerine koyduğunda yüzü bembeyazdı. Bir an, pencereden boş boş bakarak ve yanaklarını tapışlayarak durdu. Sonra Mintlere telefon etti, durumu kısaca anlatırken, Çiftçi Mint bahçede tavuklara yem vermekte olan oğluna işaret etti. On beş dakika içinde orada olacaklarını söyledi. Joey belli belirsiz bir melodi mırıldanarak odaya döndü.</p>

  <p>"Diyorduk ki" diyordu Martha canlı canlı, "bahçenizi görmek isterdik. Değil mi Mark?"</p>

  <p>Mark bir şey demedi; yukarı bakamıyordu. "Evet" dedi. Kathleen'in cenaze törenindeki çiçekleri düşünüyordu - yas tutanların sanki insana saygı yerine simgesel bir ölüm oyunu oynuyormuş gibi kestikleri ya da kökünden söktükleri çiçekleri. "Evet, tabii."</p>

  <p>Joey, "Bahçe yılın bu zamanında hiç de hoş değildir" derken kapıyı sıkıca kapadı arkasından. Mintler gelip de tabutu oradan alıncaya kadar onları burada tutması gerektiğini biliyordu. "Ama bu bana bir zamanlar bildiğim bir şarkıyı anımsattı. Yıllar geçti üzerinden. Duymak ister miydiniz?" Kollarını ileri uzattı ve bir dizi üzerine çöktü, fakat o dikkat çekici durumda dondu kaldı. Hiçbir sözcük gelmiyordu aklına. "La, la, la" diyordu, "bir şey, la, la, la küçük bir olayla ilgili. Ne aptalım. Ve bir vücut vardı içinde bir yerde." Sonra birdenbire durdu, hantal hantal ayağa kalktı.</p>

  <p>"Çok güzeldi" dedi Martha elini çırparak. "Ne güzel bir ders oldu bu. Hepimize."</p>

  <p>"Biraz daha kahve?" Floey çok nazik olmuştu ötekilere karşı.</p>

  <p>"İyi olur." Martha, Mark'a doğru baktı, konuşmasını istercesine, fakat o yine bir şey demedi. Onun yerine kendisi neşeli davranmaya çalışıyordu. "O kadar güzel ki" dedi, "kazılardan bir süre uzak kalmak. Sanırım orada başımıza gelenleri duymuşsunuzdur?"</p>

  <p>Floey kahve güğümünü sımsıkı tutuyordu. "Ah. Sırf dedikodu. Nasıldır bilirsiniz."</p>

  <p>"Tabii bilirim. O zaman eski bir el yapısı şeyin çalındığını duydunuz?"</p>

  <p>"Çalındı mı?"</p>

  <p>"Götürüldü. Geceleyin kaçırıldı. Bu ülkede bugüne kadar bulunmuş en değerli şeylerden biriydi."</p>

  <p>Joey konuşmaya başladı: "Ne kadar değerli olduğunu nasıl biliyorsunuz..."</p>

  <p>Karısı bir bakışla susturdu onu. "Bu konuda bir şey duymadık, değil mi Joey?"</p>

  <p>"Hayır, kuşlar söylemedi, Floey."</p>

  <p>"Sahi mi?" Martha artık emindi burada bir yaramazlık olduğundan ve eğlenmeye başladı. "Ufacık, minicik bir kuş da mı haber getirmedi?"</p>

  <p>"Hayır" Joey çok sertti. "Biz bir şey bilmiyoruz."</p>

  <p>Martha, Mark'a döndü. "Sanırım" dedi, "onlara sen söylemek zorundasın. En iyisi bu." Anlamıştı ki, Evangeline yanlış yere kuşkulanmışsa bile, hiç kimse kendisini suçlayamazdı; o zaman biraz rahatladı. "Bilmek hakları."</p>

  <p>"Neyi bilmemiz?" Floey öfkelenmiş görünüyordu.</p>

  <p>Mark gerçekten ne söyleyeceğini bilmiyordu; başı önüne eğikti, konuşurken koltuk kumaşından bir ipliği çekiştirip duruyordu. "Bir şans" dedi. "Yalnızca bir olasılık..."</p>

  <p>Martha'ya göre çok yavaştı. "Evangeline Tupper bahçenizdeki barakada bir tabut olduğunu söyledi bize. Her ne kadar garip görünüyorsa da."</p>

  <p>"Ne gülünç şey bu" dedi Joey, ne yapacağını bilemiyordu.</p>

  <p>"Ne gülünç, değil mi?" diye tekrarladı karısı.</p>

  <p>"Gerçekten de çok gülünç" diye cevap verdi Martha. "Ama eminim mantıklı bir açıklaması vardır bunun. Bahçenizde neden bir tabut saklamak isteyesiniz ki?"</p>

  <p>Joey yutkunmakta zorluk çekiyordu. "Sanmıyorum..."</p>

  <p>Martha ayağa kalkarak ondan önce davrandı. "O zaman, bahçenize minicik bir göz atmamıza izin verirseniz, hepimiz ikna olmuş oluruz."</p>

  <p>"Yapamazsınız" diye cevap verdi Floey, o da ayağa kalkmıştı. "Bahçe kapısı kilitli. Anahtarı da kaybettim."</p>

  <p>"Ne garip." Martha pencereye doğru yürüdü. "Ya o, o şey yığını..."</p>

  <p>"Kuru dallar" dedi Joey alçak bir sesle.</p>

  <p>"Ama o kuru dal yığını, oraya yeni konmuş gibi görünüyor." Boynunu ileri doğru uzattı ve bahçeye giriş kapısının yarı açık olduğunu fark etti. "Acaba" dedi tatlılıkla, "gidip burnumu pudralayabilir miyim?" Cevap beklemeden odadan ayrıldı, fakat birkaç saniye sonra Floey, şöminenin üzerinden bir şey alarak arkasından gitti.</p>

  <p>Böylece iki erkek odada yalnız kaldılar, gerçekten birbirine söyleyecek şey bulamıyorlardı. Joey sessizliğe dayanamadı. "Biliyorsunuz, değil mi?" dedi.</p>

  <p>Mark iç geçirdi ve gülümsedi ona. "Bazen" dedi, "bir şey <i>bildiğimi</i> hiç sanmıyorum."</p>

  <p>Joey dikkatle baktı ona, koyu renk elbisesinin kolundaki bandı ilk kez fark etti. "Özür dilerim" dedi, "fark etmemiştim..." Kathleen'in intiharını duymuştu, fakat Mintlerin tabutla eve gelişinden beri gerçekten bunu düşünmemişti.</p>

  <p>Mark elini kaldırdı. "Hayır. Üzülmeyin. Her şey bitti." Törenden beri hatırlayamadığı sözcükleri bulmaya başlıyordu artık. "Bunu doğal bir şey, kaçınılamaz bir şey gibi düşünebildiğim sürece, devam edebilirim. Bir ara yeraltındaki geçitte kapalı kaldığımı duymuş muydunuz?" Joey baş salladı. "İşte orada ilk kez farkına vardım. Hiçbir şeyin gerçekte ölmediğini ilk kez anladım. Sırf zamanın tuzağına yakalandığımız için, gidilecek sadece bir yön var kabul ediyoruz. Ama öldüğümüzde, zamanın dışına çıktığımızda, her şey geri dönüyor." Joey istekle dinliyordu onu. "Her şey başka her şeyin bir parçası..." Mark kesti konuşmasını, "...bilmiyorum. Bir anlamı var mı sizce bunların?"</p>

  <p>"Elbette. Nasıl anlamı olmaz ki? Hepimizin başına gelenlerden sonra?"</p>

  <p>Mark pek anlamadı bu sözleri. Düşüncelerini tamamlamak istiyordu. "Ve biliyorsunuz" diye sürdürdü, "birisi bana çok güzel bir şey söyledi. Bedenlerimizin ölü yıldızlardan oluştuğunu söyledi. Onların ışıklarını içimizde taşıyoruz. Bunun için her şey geriye gidiyor. Her şey desenin bir parçası. Kökenimizi içimizde taşıyoruz, geriye dönünceye kadar hiç rahatlayamayacağız da."</p>

  <p>Joey Hanover, dua ediyormuş gibi ellerini birleştirmişti. "Evet. Bunu da biliyorum. Buraya neden geldim sanıyorsunuz?</p>

  <p>Ben de kendi geçmişimi arıyordum." Bir an durdu. "Ve onu sizden niçin almak zorundaydık, sanıyorsunuz?"</p>

  <p>"Onu mu?"</p>

  <p>"Tabuttaki yaşlı adamı. O da bizden bir parça, anlıyorsunuz."</p>

  <p>Dışarıda bir itiş kakış ve bir gürültü oldu; her iki erkek korkuyla birbirlerine baktı ve koridora koştu. Martha Temple yerde yatıyor, Floey Hanover ise, elindeki deniz kabuğunu sallayarak onun üzerinde dineliyordu. "Bahçeye girmeye çalıştı" dedi. "Ben de ona hafifçe... şey yaptım - neydi o sözcük Joey, hani atılma ile kafiyeli?"</p>

  <p class="dipnotara">----------</p>

  <p><a href="#b77dn1b" id="b77dn1"><sup>*</sup></a><br /></p>

  <p>Floey yine sözcükleri birbirine karıştırıyor; "Campion" yerine "Champion", "Agrimony" yerine "Acrimony" diyor, (ç.n.)<br /></p>
</body>
</html>
