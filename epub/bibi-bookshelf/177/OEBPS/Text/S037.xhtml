<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">37</h3>

  <h2 id="sigil_toc_id_37" style="text-align: center;">Koruyucu Melekler</h2>

  <p>"Bir yıldızın üzerinde sallanmak ister miydin?" Joey Hanover, Pilgrin Vadisi'ne bakarken şarkı söylüyordu. "Bir kavanoz içinde ay ışığını getirmek evine?" Bir çitin ardındaki bir ineğe baktı hüzünle. "Yoksa bir katır mı olmak isterdin?"</p>

  <p>"Kes bu ulumayı, Joey."</p>

  <p>"Gençliğimde severdim, Flo. Gençken severdim bu şarkıyı."</p>

  <p>"Şimdi söylemenin hiçbir nedeni yok."</p>

  <p>"Her türlü neden var."</p>

  <p>Aslında, Floey Hanover giderek huysuz biri oluyordu; ağustosun ortalarıydı, son haftaları, bu bölgenin dar yollarında, patikalarında kararsız dolaşarak, doğru yerde, doğru yazlık kulübeyi arayarak geçirmişlerdi. Şimdi, nihayet Pilgrin Vadisi'ne varmışlardı; Augustine Fraicheur'ün önermesine karşın, burayı en sona bırakmışlardı, bunun başlıca nedeni, burasının, bölge haritalarında doğru dürüst işaretlenmemiş tek yer olmasıydı. Bulmak zor olmuştu: tatil ve eğlence vadilerini dere tepe dolaşmış, çiftlik avlularına girmiş, sonra ıpıssız bayırların tepelerinde birden durup sonra girdikleri uygun yol onları kayalık bir sahile ya da bir tepenin yamacına getirmişti. Ama şimdi tam aradıkları yeri bulmuşken, anlaşılmaz bir korkuya düşmüştü Joey; arabada otururken kendi kendine ıslık çalmaya başladı. Mintlerin çiftlik evinin birkaç metre ötesindeydiler, vadinin öte yakasındaki kazı alanını görebiliyorlardı.</p>

  <p>"İşte bir kötü işaret daha" dedi karısı. "Ne zaman bu gürültüyü çıkarsan."</p>

  <p>"Benim hassas noktam bu, Floey. Bunların kurbanıyım ben." Bir an sessiz kaldılar. "Hey" dedi. "Nedir bu anormallik?"</p>

  <p>"Ayıp ediyorsun, Joey." Ama bu sözcüğün sesi hoşuna gitmişti; tam yerinde kullanırdı onu.</p>

  <p>"Hayır, cidden. Ne yapıyorlar orada?" Şimdi açığa çıkarılmış fakat plastik bir örtüyle örtülmüş, kümes telinden kabaca kurulmuş bir çitle korunan tümülüsü işaret ediyordu.</p>

  <p>"Arkadaşımın arkadaşının bize sözünü ettiği şey değil mi o?"</p>

  <p>"Arkadaşının arkadaşı mı?" Deyiş hoşuna gitmişti. "Kimdi o arkadaşının arkadaşı?"</p>

  <p>"Kaplan'ın arkadaşı. Biliyorsun. Şu matrak yüzlü kadın. Dudu kuşu gibi hani. Evangeline. Eski şarkılardan başka şey hatırlamaz mısın sen?"</p>

  <p>"Elimden gelse, hayır." Tümülüsün yanında, bir zamanlar dişbudak ormanının bulunduğu yanmış alanı görebiliyordu. "Ama şurada bir şey var..." dedi. "Sahiden hatırladığım bir şey." Leylak rengi damalı şapkasını giydi, Floey'in çıkması için arabanın kapısını açtı ve vadinin doğu yamacından Pilgrin Deresi'ne doğru birlikte yürüdüler. Çiftçi Mint elinde bir kovayla çıktı evinden; parlak mavi spor ceketi içindeki Joey'a ve büyük yeşil şapkası, mısır püskülü sarısı elbisesiyle Floey'e bakmak için durdu. Taşlar ve kurumuş otlar arasından yollarını bulmalarını seyretti; daha sonra kaşındı. Yazın son ayları. Yılın dönüm noktası.</p>

  <p>Hanoverler, kireçten yatağı içindeki tek su akıntısı olan dereyi geçmiş, tümülüse doğru tırmanıyordu. "Baksana" dedi Joey. "Bir bak şuna." Ön avluyu ve onun kör girişini işaret ediyordu. "Düpedüz pantomim. Halis Genie of the Lamp."<a href="#b37dn1" id="b37dn1b"><sup>*</sup></a> Floey'e döndü ve kollarını ileriye uzattı. "Mezardan gelen bir ses var" diye bir şarkı tutturdu. "Beni çağırıyor, beni çağırıyor." Sonra geri döndü ve önündeki vadinin yükselişini daha iyi izlemek için elini gözlerine siper etti. "Şuraya bir bakalım" dedi. "Bir şeyler var..."</p>

  <p>"Bir başka yaban ördeği kovalaması" diye mırıldandı Floey kendi kendine, isteksizce onu izledi. Joey çukurlardan sakınarak vadinin tepesindeki dişbudak ve kayın korusuna doğru yol bulmaya çalışıyordu; Floey, yeşil hasır şapkasıyla terli yüzünü yelpazelemek için durdu. Şapkasını tekrar giymişti ki, Joey'un sırtta, kolları havada öylece dimdik durduğunu gördü. Ona doğru tırmandı, oysa hâlâ bulunduğu yerden kımıldamamıştı; o da yanında durdu, onun boş bir tarlanın öte yakasındaki küçük bir kulübeye baktığını gördü. Çevresinde bir çit vardı, ama Floey sazla örtülü çatıyı ve iki üst pencereyi görebiliyordu. "Bu yeri tanıyorum" dedi Joey. "Bu yeri çok iyi biliyorum."</p>

  <p>Tarlaya doğru yürümeye başladı, adımlarını açmıştı, sonra da koşmaya başladı; bu yürüyüşle başındaki damalı şapkası uçmuştu, ama o farkına varmışa benzemiyordu. Kulübenin beyaz bahçe kapısına varıncaya kadar koşmaya devam etti, soluk almak için ancak orada durdu. Sonra kuru otların üzerine oturdu, başı öne eğildi.</p>

  <p>Birkaç dakika sonra Floey yanına geldi, düşürdüğü şapkası elindeydi. "Gardırobunun bir parçası" dedi ona.</p>

  <p>Joey başını kaldırıp baktı, ama şapkayı görmedi. "İşte bu, Floey" dedi.</p>

  <p>"Bu, ne?"</p>

  <p>"Hatırladığım kulübe bu."</p>

  <p>"O zaman niye içeri girmiyorsun?" Heyecansız gibiydi, ama gerçekte onu sakinleştirmeye çalışıyordu.</p>

  <p>"Bilmiyorum." Arabayı vadiye sürerken duyduğu aynı korkuyla doluydu içi. "Bir dakika izin ver bana." Ama o bir dakikayı bulamadı: kulübenin kapısı açıldı ve kadife ceketiyle Damian Fall dışarı çıktı, elinde bir su kovası vardı. Hanoverleri hemen gördü ve geriye çekildi. Hanoverler de korkmuştu, Joey telaşla ayağa kalktı.</p>

  <p>"Özür dilerim." Damian'ın söylemeyi akıl ettiği tek şey buydu. "Özür dilerim."</p>

  <p>Joey şaşırmış gibiydi. "Affedersiniz" dedi. "Sizi tanıyor muyum?"</p>

  <p>Gerçek bir soruşturmaydı bu, Damian'ı rahatsız etti. Hiç kimsenin kendini tanımasını beklemiyordu. "Anımsadığım kadarıyla hayır. Hayır." Parmağını gömlek yakasının içinde gezdirdi.</p>

  <p>"Peki siz beni tanıyor musunuz?"</p>

  <p>Damian belirgin bir sıkıntıyla dikkatle süzdü onu. "Yüz yabancı değil, ama..."</p>

  <p>"Joey Hanover" dedi karısı soğuk bir sesle. "Tabii, önceleri Joey Chuckles olarak tanınırdı."</p>

  <p>"Tabii. Herkes bilir sizin adınızı."</p>

  <p>"Tamam işte" diye cevap verdi Joey. "Sorun bu, görüyorsunuz." Damalı şapkasını karısının elinden aldı, tozlarını çırpmaya başladı. "Aslında adım bu değil benim."</p>

  <p>"Sahne adı mı?"</p>

  <p>"Hayır. Bir evlatlık adı. Evlat edinilmişim ben. Girebilir miyiz?" Bahçe kapısının iki yanından konuşuyorlardı; şimdi Damian onlara kapıyı açmak için sulama kovasını yere bırakmıştı. Joey elindeki şapkasını bükerek bahçe yolundan yürüdü. "İşte bunun için buradayız" dedi. "Bu yeri tanıyorum. Sanıyorum burada doğmuşum ben."</p>

  <p>"O zaman içeri girseniz iyi olur. Fall" diye ekledi sessizce.</p>

  <p>"Eşikten geçerken mi?"<a href="#b37dn2" id="b37dn2b"><sup>*</sup></a>&nbsp;Floey şaşkındı, sahnedeki eski tökezlemelerini hatırlamıştı.</p>

  <p>"Hayır. <i>Benim</i> adım bu. Damian Fall."</p>

  <p>Onları odaya aldı; Joey, odanın köşelerinden kendilerine bakan yüzlerin alçıdan kalıplarını hemen gördü. "İşte oradalar" diye bağırdı. "Bunlar benim koruyucu meleklerim!" Ondan bir şeyler gizliyormuş gibi, bir tür garip bir şaşkınlıkla bakıyordu Damian'a. "Şurada bir döşeme vardı" dedi başının üzerini işaret ederek. "Ve o zaman bir yatak odası vardı. Benim yatak odam."</p>

  <p>Damian çaresiz ekledi: "Sanırım döşemeyi kaldırmışlar. Alan genişlesin diye, anlarsınız."</p>

  <p>Joey gerçekte dinlemiyordu onu. "Bunlar da benim meleklerimdi. Ben uyurken melekler seyreder beni. Ruhumu kötü düşlerden korumak için. Birisi söyledi bana bu şarkıyı." Biraz da kendini atar gibi, zayıf, narin bir sandalyeye oturdu. "İşte bu, Floey. Bu o."</p>

  <p>Damian onun zorla soluk alışını seyrediyordu. Bu insanlara önemli bir şey, anlamlı bir şey olduğunu anlıyordu; bunun kendi önünde olmasını özellikle istemiyordu. Nasıl karşılık vereceğini bilmiyordu. "Size bir şey verebilir miyim?" Floey'e nerdeyse yalvarıyordu, ne yapıp edip bu durumu evcilleştirmek ve normalleştirmek için yalvarıyordu. "Bir içki?"</p>

  <p>"Ona bir brendi verin" dedi Floey. "Ben de bir cin alabilir miyim? Cin ve biraz?"</p>

  <p>Joey hemen ardından düzeltti onu, gözünü ilerden ayırmadan: "Martini."<a id="b37dn3b"></a><sup><a href="../Text/S037.xhtml#b37dn3">***</a></sup> Damian odaya döndüğünde aynı yöne bakıp duruyordu, hiç sözü kesilmemiş gibi konuşmasını sürdürdü. "Evlatlık verildiğimde, anlıyorsunuz, hiç kimse hakkımda fazla bir şey bilmiyordu. Yeni ailem dünyanın bu tarafından geldiğimi sanıyordu. Ve nasılsa bu kulübeyi hatırlıyordum. Bunun için de aranıp duruyorduk. Fakat asla düşünemezdim ..." Yukarıya, meleklerine baktı. "Zavallı bir yetimim. Düşlerinden başka şeyi olmayan. Nasıldı o şarkı, Floey? Çığlıkla ilgili bir şey miydi? Yoksa dondurmayla mı?" Kadın başını salladı bilmiyorum der gibi.</p>

  <p>"Çığlıktı sanırım" dedi Damian. İki adam birbirine baktı dik dik; bu bakışma onları öyle şaşırtmıştı ki, başlarını çeviremiyorlardı - rahatsız, yabanıl, dalgın, yitik birbirlerine bakıyorlardı.</p>

  <p>"Ana babamın kim olduklarını bulmak istiyorum" dedi Joey sonunda. "Nereli olduğumu öğrenmek istiyorum."</p>

  <p>"Kim nereli ki?" Damian, doğrudan onunla konuşuyordu, bakışmaları herhangi bir gizlenme çabasını ortadan kaldırmıştı sanki.</p>

  <p>"Ben sizin gibi düşünmüyorum."</p>

  <p>Floey içkisini hemen bitirmişti. "Felsefi düşünmeni söylüyor sana" dedi. "Bunları kafana takma demek istiyor."</p>

  <p>Damian düştüğü şaşkınlıktan kurtarmak ister gibiydi kendini. "Ben sadece kiracıyım" dedi. "Fazla bilgim yok."</p>

  <p>"Ev sahibi hanım nerede?" Floey, yıllarca önceki gezilerinde karşılaştığı, tiyatrolardaki türden bir ev sahibi görmeyi bekleyerek çevresine bakındı.</p>

  <p>"Ev sahibim, Bay Mint. Vadinin öbür tarafında oturur."</p>

  <p>"Çevreye bakabilir miyim?" Joey odadan odaya dolaştı, sonra bahçeye çıktı. "Mor çiçekler!" diye bağırdı ikisine doğru.</p>

  <p>Floey özür diler gibi baktı Damian'a. "Sahiden, hakikati bulmaya ihtiyacı var" dedi. "Şeyinde bir arı var onun ..." deyimin gerisini hatırlamıyordu. "Nerededir o? Hani hakikati bilmek istediğinizde arıları nerede tutarsınız?"</p>

  <p>Damian onun ne demek istediğini anladı. "Hakikat mi? bilmiyorum." Ellerini saçlarına götürdü, pencereye gitti. "Sanırım, kendi bahçemi ekip biçmeye inanıyorum ben." Bunu söylerken de, bunun ne kadar ümitsizlik öğüdü, ne kadar beceriksizlik itirafı anlamı taşıdığını farketti.</p>

  <p>"Gerçekten özür dilerim sizden" dedi Floey, kabalığın farkında olduğunu gizlemeden, "işinizden ettik sizi."</p>

  <p>"Ne?" Geriye döndü, yüzü kızarmıştı.</p>

  <p>"Bahçede çalışıyordunuz, engel olduk size."</p>

  <p>Hâlâ kendi beceriksizliğini düşünüyordu. "Tabii. Yabani otları ayıklıyordum. Hep yapılması gerek bunun."</p>

  <p>Joey şaşkın bir halde içeri girdi. "Söyleyin bana" dedi. "Ben kimim? Biliyor musunuz?"</p>

  <p>"Siz Joey Hanover'siniz" dedi Damian. Nedense, bir düzeltme yapmak istiyordu şimdi, yardımına muhtaç bu kişilere bir yardımı dokunsun istiyordu.</p>

  <p>"Ben de bu olduğumu sanıyordum. Çok teşekkür ederim."</p>

  <p>"Gidip Mintleri görmelisiniz siz" diye sürdürdü Damian. "Her şeyi bilir onlar. Yıllardır bu kulübenin sahibiydiler."</p>

  <p>"Ne yapıyoruz?" diye sordu Floey. Bu bitmek bilmez soruşturmadan açıkça bıkıyordu artık. "Bu sarı taşlı yolu mu izlemeliyiz?"</p>

  <p>"Hayır. Hayır. Benimle gelin." Onları tekrar bahçeye çıkardı, Pilgrin Vadisi'ni eliyle işaret ederek Mintlerin evine yöneltti onları. Onlar yeniden tarlaya doğru yürürlerken, "Güle güle" diye seslendi. "Şansınız açık olsun."</p>

  <p>Floey, kulak mesafenin dışına çıkar çıkmaz, "Peki buna ne dersin?" diye sordu kocasına. "Pek mutlu birine benzemiyordu."</p>

  <p>"Buldum, Floey. Gerçekten buldum orayı!" Bütün yaşamı boyunca uzak ve dingin bir geçmişin hayali, peşini bırakmamıştı Joey Hanover'in; bu konuda kesin hiçbir şey bilmiyordu, kendisini evlat edinmiş aile de ona "Devon ile Dorset" arasında bir yerden geldiğinden başka bir şey söyleyememişti ona. Ama o yine de, yüksek yeşil çitleri, mor çiçekleri olan ve yakınında bir ormanın bulunduğu bu yere dair hayaller beslemişti kafasında. Çocukluğunda, bulutsuz bir gökyüzüne baktığı bir günü anımsıyordu, o maviye dair kafasındaki bilgi her nasılsa karga sesleri, vadinin kenarında başı boş otlayan koyun görüntüleriyle birleşiyordu - bu koyunların, gökyüzünden inmiş de bir süre yeryüzünde eğleşmek isteyen bulutlar olduğuna inanmıştı.</p>

  <p>Bu tek anıdan sonra bir ara, bir sessizlik vardı, ve bu karanlıktan, çok iyi tanıdığı, evlat edinilmiş bir çocuk olarak kendisi çıkmıştı. Ama erken yaşama dair bu hayaller hâlâ içinde duruyordu, her zaman da sakinleştirmişti onu. Çünkü çocukluk yaşamından kalan bu iz başka hiçbir şeye benzemeyen bir duyguydu - bir kararlılık duygusuydu bu, sıradan dünya işlerinin önemli olmadığı duygusu, tam uykudan önceki sıcak edilginliğe benzer bir duygu. Gerçekti de bu - bilmediği bu çocukluğa dair hayaller uyumasına yardımcı olmuştu. Ölme vakti geldiğinde de yardımcı olacaklar mıydı? Ağladığını fark etti. Damalı şapkasıyla yüzünü sildi, ve Floey'e gülümsedi. Pilgrin Vadisi'ne inerlerken güçlü bir sesle "Gözyaşları lütuftur" diye bir şarkıya başladı. "Gözyaşları lütuftur, bırak aksın." Dereyi geçer geçmez, vadinin üzerindeki yolda Mintlerin çiftlik evini gördüler, Joey birden durdu. "Hayır" dedi. "Hayır. Bu kadarı fazla artık. Daha fazlasına dayanamam artık bugün."</p>

  <p>Karısı onun ne kadar yorgun olduğunu hissetti, kolunu tuttu. "Yarın tekrar geliriz" dedi. "Yarın bir başka gündür. Öyle demezler mi?"</p>

  <p>"Ne derler bilmiyorum, Floey. Ne derler bilmiyorum."</p>

  <p>Arabaya döndüler, ama tam araba yoluna girmek üzerelerken Joey durdu. "Onu tekrar bulabiliriz, değil mi?" Panik içinde çevresine bakındı, çünkü şu anda bütün bunların bir yanılsama, bir düş olabileceği geldi aklına - şimdi bütün umutlarının yattığı Pilgrin Vadisi'ne bir daha dönemeyeceklerdi.</p>

  <p>"Tabii ki döneceğiz. Yarın tekrar geleceğiz." İkisi birden dönüp Mintlerin çiftlik evine baktı; herhangi bir hareket belirtisi görünseydi, Joey fikrini değiştirir ve giderdi oraya. Ama tamamen sessiz ve görünüşte terk edilmiş gibi olduğu için tekrar Lyme Regis'e sürdüler arabalarını.</p>

  <p>Damian Fall kulübeye dönmüştü. Kullandıkları bardakları yıkadı, Joey'un oturmuş olduğu sandalyenin tozunu aldı, eski bulunduğu yere getirdi özenle. Sonra da oturdu üzerine. Bir şeylerin yanından geçip gittiği gibi bir duygu vardı içinde - bir kez daha görmemişti çok önemli bir şeyi ya da görmezlikten gelmişti; korkunç bir feryatla, ileri geri sallanıp duruyordu sandalyede.</p>

  <p><br /></p>

  <p><a href="#b37dn1b" id="b37dn1"><sup>*</sup></a><br /></p>

  <p>Alaeddin'in Lambası (ç.n.)</p>

  <p><a href="#b37dn2b" id="b37dn2"><sup>**</sup></a><br /></p>

  <p>Damian'ın soyadı olan Fall'ı (düşme) yanlış anlamayla ilgili bir sözcük oyunu, (ç.n.)<br /></p>

  <p><a href="#b37dn3b" id="b37dn3"><sup>***</sup></a><br /></p>

  <p>"Gin and it"= Martini anlamına gelen deyimi, Floey yine yanlış olarak "Gin and a bit" diye söylüyor. (ç.n.)&nbsp;</p>
</body>
</html>
