<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">15</h3>

  <h2 id="sigil_toc_id_15" style="text-align: center;">Kazı</h2>

  <p>Ertesi sabah Pilgrin Vadisi'nde işe başladılar. Ondan sonraki günler, eskil alan bütün doğal özelliklerini yitirdi, tümülüsün çevresindeki taştan halkalara kadar uzanan bölge sistemli bir şekilde temizlendi. Üstten çıkan toprak alındı ve kazı yerinin uzağında ayrı bir yere yığıldı, geriye "doğal" ya da alt tabaka toprak kalmıştı. Yer açıldıkça giderek koyulaşıyordu rengi; hayvan henüz yaşıyorken derisini soymak gibi bir şeydi bu.</p>

  <p>Mark Clare tümülüsün yüzeyini ilk yardığında, nerdeyse isteksizdi: bu, onun için bir başlangıç, fakat kendisinden binlerce yıl önce gelmiş olan öbür çalışanlar için bir sondu. Kendisi ve öteki işçiler, şiddetli yağmurda, mezarın üzerindeki tabakayı kaldırmaya başladıklarında, onların o kayıp duygularını hissedebiliyordu; gri ışıkta, çimeni kesiyor ve kazı alanının başka bir yerinde otlu kısımlar yüz yüze gelecek şekilde yığıyorlardı. Ve böylece yara yayıldı.</p>

  <p>"Kapak taşı..."</p>

  <p>"Kapak taşı mı? Hemen dişlerini bulduğunuzu söylemeyin bana. Dayanamam buna."</p>

  <p>"Özür dilerim." Mark nedense, Evangeline Tupper'dan onun hatası yüzünden özür diliyordu, gülmeye başladı. "Kapak taşı, çatıdır. Taş kapak yüzeyden yaklaşık bir metre aşağıda diyecektim."</p>

  <p>"Sözcük olmaz." Evangeline kahverengi ayakkabısının burnuyla nemli toprağı yavaşça dürttü. "Böyle kutsal bir şey için sözcük olmaz."</p>

  <p>"Ah, sözcükler var. Ne var ki doğrusunu seçmeniz gerekir." Yine de onun apaçık heyecanını içtenlikli buluyordu; hava soğuk olmamasına karşın, ellerini ovuşturdu. "Daha şimdiden dönemin izlerine ulaştık" dedi. "Çim yığını içinde ufak kömür zerrecikleri var, bu da höyük yapılmadan önce alanın yangınla temizlenmiş olması gerektiğini söylüyor bize."</p>

  <p>"Suskunluk ve küçülmüşlük duygusu veriyor bana bu."</p>

  <p>"Ah, hayır güzelim." Yağmurda höyüğün yanında dururlarken Martha Temple onlara katıldı. "Bir an bile aklıma getirmem bunu, Mrs. Tupper."</p>

  <p>"Yani, <i>Miss</i> Tupper."</p>

  <p>"Siz çok önemlisiniz. Küçülmüş hissetmesi gereken bizleriz." Martha'nın sesinde hafif bir sertlik varsa bile, çok iyi gizlenmişti bu.</p>

  <p>"Bunu söylemeniz büyük nezaket." Evangeline, kendine güvenen, hatta rahat davranışlı bu şişman kadından daha ilk görüşte hoşlanmamıştı. "Tam olarak işiniz ne sizin?"</p>

  <p>"Bulguları gözlüyorum."</p>

  <p>"Birinin bunu yapması gerek sanırım. Cezalar mı dediniz?"<a href="#b15dn1" id="b15dn1b"><sup>*</sup></a></p>

  <p>"Bulgular, iğneler. Boncuklar. Çanak çömlek. Bölgede bulunan şeyler." Evangeline'in onu anlayamaması kabul edilebilir bir şeymiş gibi ağır ağır konuşuyordu.</p>

  <p>"Şimdi anlıyorum. Eski şeyler demek istiyorsunuz. Kırık şeyler. Kemik filan gibi."</p>

  <p>Martha tatlı tatlı gülümseyerek Evangeline'in yünlü takımını nerdeyse profesyonel bir dikkatle inceliyordu. "Bizim işimizi anladığınızı görebiliyorum." dedi. "Ama aslında kemikler benim bölüme girmiyor."</p>

  <p>"Ya öyle mi?"</p>

  <p>"Owen Chard bakıyor kemiklere. Oldukça karmaşık bir sınıflandırma sistemimiz var, görüyorsunuz. Kemikler ve öteki organik şeyler bulgu olarak sınıflandırılmaz. Bu şekilde değil. Onlar farklı bir matriksin bölümleridir. Ama sıkıyorum sizi. Ar<span style="text-indent: 0.8em;">keoloji, dışarıdakiler için çok yavandır." Bunu o kadar kibarca, o kadar hafiften alarak söylemişti ki, hiçbir sitem duygusu çıkarılamazdı bundan.</span></p>

  <p>"Hiç de sıkılmadım." Aslında Evangeline parmaklarıyla çantasını karıştırıp duruyor, sigara arıyordu, bunu yaparken de hafif bir hava tutturmuştu. "Ama uçmamız gerekmez mi?"</p>

  <p>Son soruyu bundan neşelenmiş gibi görünen Mark Clare'e yöneltmişti. Mark yüksek sesle güldü. "Uçmak mı? Nereye?"</p>

  <p>"Dostlarınızla, Çakmaktaşlarla buluşmaya. Yaşlı mıdırlar? Yaşlı erkekleri severim." Bir an babasını anımsadı ve yanmamış bir Woodbine'ı dudakları arasına sıkıştırdı.</p>

  <p>"Tabii. Mintler." Evangeline bir ara Çiftçi Mint'i görmek için geçici bir istek göstermişti, gösterdiği işbirliğinden dolayı teşekkür edecekti ona, Mark'ın bu buluşmayı ayarlayacak kadar ciddiye alması korkutmuştu onu. Londra'dan buraya geliş nedenlerinden biri de buydu. "Evet" diye devam etti Mark. "Bizi bekliyorlar. Belki de şu anda bizi beklemektedirler."</p>

  <p>"Yeşil orman ağacının altında mı?"</p>

  <p>"O neydi?" Mark gülümsüyordu, ama sırf Evangeline gülümsediği için.</p>

  <p>"Sanırım ki" dedi Martha Temple, "Mrs. Tupper ..."</p>

  <p>"Miss. Ya da Ms."</p>

  <p>"Miss Tupper şaka yapıyordu."</p>

  <p>"Doğru. Benim berbat şakalarımdan biri. Aldırmayın siz." Ama başını geriye attı ve bir kahkaha patlattı - alanda çalışmakta olan herkesin bir an durup ona bakmasına neden olarak. Çevresine bakınarak fısıltıyla ekledi: "Sanırım bir mezarın yanında gülmemek gerekirdi, öyle değil mi?"</p>

  <p>"Oh, böyle düşünmeyin burayı" dedi Martha neşeli bir edayla. "Bir eğlence yeri olarak düşünün. Biz aldırmayız."</p>

  <p>Ses tonu öyle hoştu ki, Evangeline inanabilirdi ona, ama şimdi el çantasını kapatarak Mark'a döndü. "Çok güzel bir ziyaretti bu. Ama güzel şeylerin de bir sonu vardır." Yokuştan aşağı bir-iki adım attı, sonra durdu, döndü ve Martha'ya gülümsedi. "Sahi, benim köpeklerim de kemikten hoşlanır. Au revoir." Sonra Pilgrin Vadisi'nden aşağılara yankılanan bir kahkaha daha attı.</p>

  <p>O ve Mark daha öteki tarafa ulaşmamışlardı ki, Owen şikâyete başladı. "Yetti" diyordu. "Şurama kadar geldi. Benden bu kadar."</p>

  <p>"Sorun ne, sevgili Owen?" Martha küçük bir felaket haberi duymaya hazır, ona doğru koştu merakla. "Bu Tupper denen kadına dayanması gereken kişi benim, önünde sonunda."</p>

  <p>"Bir kürek daha gitmiş. Bir dakika önce yere bırakmıştım. Şimdi yok. Yok olmuş." Gerçekten de, Martha alanın bu köşesine baktığında, çıkarılmış ıslak toprağı gördü yalnızca. Kürek ortadan yok olmuştu.</p>

  <p>----------</p>

  <p><a href="#b15dn1b" id="b15dn1"><sup>*</sup></a> "Finds" ile "fines" sözcükleri arasında yapılan bir sözcük oyunu (ç.n.)</p>
</body>
</html>
