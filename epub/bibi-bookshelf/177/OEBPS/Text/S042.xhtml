<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">42</h3>

  <h2 id="sigil_toc_id_42" style="text-align: center;">Aşağıya İnersen.</h2>

  <p>"Derin. Aradığım sözcük bu işte. Bu manzara çok derin görünüyor. Binlerce ve binlerce yıldır burada oturan insanlar vardı. Ama kimlerdi bunlar? <i>Kimler?</i>" Joey Hanover son sözcüğü, bir gece kuşunun ötüşünü taklit edercesine uzattı.</p>

  <p>"Gözlerini yoldan ayırma, Joey. Arkasında beklentisi olan bir kamyonun bize çarpmasını istemiyorum."</p>

  <p>"Eklentisi."</p>

  <p>"Her neyse, işte. Yaşayan bir iskelet olmak istemiyorum." Hanoverler Mintlere giden yol üzerindeydiler, Lyme Regis'ten açık araziye giden yol boyunca üç mil gitmişlerdi. Ara sıra, hızla giden arabaların çarptığı kuş, tilki ve başka küçük hayvan ölülerini geçiyorlardı, öyle ki, yol, kenarına kurbanların dizildiği kutsal bir yol gibiydi. Fakat yolculuk her zaman canlandırırdı Joey'u, şimdi de bir şarkı söylemeye başlamıştı:</p>

  <p class="araver" style="text-align: center;"><i>Every little journey has a meaning of its own</i></p>

  <p style="text-align: center;"><i>Every little story tells a tale...</i></p>

  <p class="araver">Karşı şeritten gelen bir araba uzun ışıklarını birkaç kez yakıp söndürünce, arabayı durdurdu. "Bekle" dedi. "İlerde bir sorun var."</p>

  <p>Ve bir sonraki dönemeci döndüklerinde sorunun ne olduğunu gördüler: yolun kenarındaki tarladan altı-yedi sığır çık<span style="text-indent: 0.8em;">mış, kalabalık yolda başıboş koşturup duruyorlardı. Öyle şaşkındılar, yanlarından sürtünüp geçen araçlardan korkmuş, taş kesilmişlerdi. Joey'a, kayıp çocuklarmış gibi geldi bunlar - hayır, çocuk değil, çocuktan daha garip. Bir dünyayı terk etmişler de bir başkasına girmişlerdi: kendilerininkine yakın, ama daha önce hiç görmedikleri bir dünyaya. Onları tehdit eden bir dünyaydı bu, korkudan birbirlerine çarpıyorlardı; gittikleri belli bir yön yoktu, bir tanesi, tanıdığı ya da anımsadığı tek şeymiş gibi gökyüzüne baktı. Çünkü başka bir zamandan gelmişlerdi.</span></p>

  <p>Hanoverler daha yavaş gidiyorlardı şimdi, sonunda Pilgrin Vadisi'nin üzerinde park edince, Joey Hanover derin bir soluk aldı. “Defolun salaklar" dedi ve karısını yanağından öptü.</p>

  <p>Patikadan aşağı yürüdüler, çiftlik evinin giriş kapısına geldiklerinde, bir köpek kudurmuşçasına havlamaya başladı. Karısı koluna yapışmış, "Neye benziyor sesi, biliyor musun?" diye sordu. "D'Urberville'lerin Köpeği'ne."</p>

  <p>Dar yoldan aşağı yürüdüler, fakat kapı daha onlar varmadan açıldı, Çiftçi Mint, elinde bir çift uzun çizme, eşikte duruyordu. "Umarım" dedi Joey, "rahatsız etmiyoruzdur?"</p>

  <p>"Eğer çukur için geldiyseniz, Oğul Mint şurada bekliyor."</p>

  <p>Çiftçi Mint tepeden tırnağa süzüyordu onları, Joey'un mavi çizgili bir spor ceket giydiğini, Floey'inse kiraz kırmızısı elbisesi içinde muhteşem olduğunu fark etmişe benziyordu. "Ya da" diye ekledi bıyık altından gülerek, "belki de çukur için gelmemişsinizdir. Bilemem."</p>

  <p>"Benim adım Joey. Bu da Floey."</p>

  <p>"Mint. Öteki Mint çukurda."</p>

  <p>Joey, çiftçinin kendisini tanımamış olmasından hayal kırıklığına uğramıştı; ufacık bir yardım, bu gibi zamanlarda, iyi olurdu. "Jo ile Flo" diye devam etti. "Bilen çift." Tiyatroda kullandıkları tanıtma deyişlerinden biriydi bu.</p>

  <p>"Mint ile Mint. Sanırsın hint." Sırıtıyordu. "Ee, ne yapabiliriz sizin için?" Bunu söylerken bile garip garip bakıyordu Joey'a, sanki orada değildi, uzun çizmeleri, elinden çakıllı yola düştü.</p>

  <p>"Vadinin öbür yanındaki kulübede doğdum ben" diye başladı Joey, ama nasıl sürdüreceğini bilemedi. "Sizin olduğunu söylediler orasının."</p>

  <p>"Siz, öyle mi?"</p>

  <p>"Ben."</p>

  <p>"Tarladaki kulübeyi mi demek istiyorsunuz, acaba?"</p>

  <p>"Alçıdan yüzlerin olduğu kulübeyi."</p>

  <p>"Beyaz bahçe kapılı ve harap çatılı olanı demek istiyorsunuz?"</p>

  <p>"Ve mor çiçekli."</p>

  <p>"Orada doğduğunuzu sanıyorsunuz, öyle mi?"</p>

  <p>"Biliyorum. Orada doğdum. Hatırlıyorum."</p>

  <p>Çiftçi Mint şapkasını çıkardı, uzun uzun araştırdı dibini, sanki bundan sonra ne düşüneceği şapkanın astarında yazılıydı. "Eh, ne yapalım" dedi sonunda. "Buyurun içeri girelim."</p>

  <p>Çiftliğin ana odasına, Evangeline Tupper'ın kazılar başladığındaki ziyaretinden beri birçok şey eklenmişti; Hanoverler kendilerini, boş bir süt güğümü, dikkatle sarılıp bağlanmış iki demet folyo, bazı dişleri eksik bir tırmık, bir miktar hortum ve ters dönmüş bir kova üzerinde dengede duran bir eski elektrik süpürgesi arasında adım atacak yer bulmaya çalışır durumda buldular. Ama Joey bunlardan hiçbirini fark etmemişti: Ocağın üzerindeki duvara asılmış Mint ataların resimlerine ve fotoğraflarına dikmişti gözlerini. Çiftçi Mint bir-iki saniye ona, sonra resimlere baktı, sonra tırmığı aldı, odanın ortasına getirdi, destek almak için ona yaslandı. "Şimdi rahat olduğumuza göre" dedi, "tanışabiliriz." Eliyle süt güğümünü gösterdi Floey'e, kadın uslu uslu tünedi üzerine, sonra tekrar Joey'a döndü. "Kim söyledi orada doğduğunuzu?" Daha Joey cevap vermeden tırmığı elinden bıraktı pencereye gitti. Oğul Mint'e bakıyor gibiydi, sonra apaçık hayal kırıklığı içinde tekrar odanın ortasına geldi. "Kim söyledi?"</p>

  <p>"Benim üvey ana babam. Bana bu bölgede doğduğumu söylediler. Beş yaşına kadar burada yaşadığımı söylediler. Kulübeyi anımsıyorum ben. Yüzleri anımsıyorum." Joey, Çiftçi Mint'ten gözünü ayırmıyordu, konuşurken ona yalvarıyordu sanki. "Orası benim eski evim."</p>

  <p>"Dur. Orada dur." Çiftçi Mint elini uzattı. "Tükürüğüm kurudu ağzımda. Sulamam gerek." Odadan çıktı, biraz sonra Hanoverler bir musluğun akışını duydular. Birkaç dakika aktı musluk, sonunda Çiftçi Mint yeniden göründü. Saçları çok ıslaktı, besbelli başını musluğun altına sokmuştu. "Oğul burada olmalı" dedi ağzının içinde. "Oğul bilir nasıl hikâye anlatılacağını."</p>

  <p>"Hikâye mi?"</p>

  <p>"Ona geliyorum. Ona doğru yavaş yavaş yaklaşıyorum. Şuraya oturun siz." Bir sürü sinirli el kol hareketinden sonra Çiftçi Mint, iki kırık kabı, bilinmeyen birine ait bir heykelciği, küçük tahta bir çekmeceden düğmelerle dolu karton bir kutuyu ortadan kaldırdı, yer açtı. "Şurada oturun. Mintlerin karşısına oturun." Joey'u tabloların önüne oturttu. "Ben kendimi hazırlarken, onlar da size iyice bir baksın." Tekrar Joey'a göz attı, başını salladı ve aşağı yukarı yürümeye başladı. Sonra durdu, ellerinin üzerine tükürdü - herhangi bir işe girişmeden önce her zaman yaptığı bir alışkanlık hareketiydi bu. Tablolara gitti, en alttaki sırada, yaldızlı çerçevesi olan iki sepya fotoğrafı gösterdi eliyle. "İki erkek kardeş düşün" dedi. "Kardeş Herbert. Benim babam." Birincinin üzerine hafifçe vurdu; Hanoverler, aşağı yukarı Çiftçi Mint'in şimdiki yaşında, bir ot yığınının yanında ayakta duran bir erkek görüyorlardı, uzaktan, oğluyla hemen hemen aynı giysileri giyiyor gibi geldi onlara. "Ve Kardeş Samuel." Joey Hanover ayağa kalktı ve bu ikinci fotoğrafa doğru yürüdü. Besbelli bir fotoğraf stüdyosu için giyinmiş genç bir adamdı bu, çünkü üzerinde balıksırtı bir ceket, dik yakalı bir gömlek vardı. Bu giysiler içinde öyle rahatsız görünüyordu ki, Joey onun böyle şeyler giymeye alışık olmadığını hissetti hemen; yüzünde aşina bir şey vardı. Umutsuzluğa çok benzer bir hisle tahta çerçeveye oturdu ve Çiftçi Mint'in konuşmaya devam etmesini bekledi. "Hikâye bu" dedi. "İki kardeşin hikâyesi."</p>
</body>
</html>
