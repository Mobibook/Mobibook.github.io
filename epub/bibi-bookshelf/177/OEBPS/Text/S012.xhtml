<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">12</h3>

  <h2 id="sigil_toc_id_12" style="text-align: center;">Bir Tartışma</h2>

  <p>"İlkbahar ılımında mezar, Ülker takımyıldızı ile aynı hizadaydı. Benim kuramım hâlâ geçerli. Baştan beri haklıydım." Julian Hill utkuluydu, alanda kurulmuş barakada birlikte otururlarken, sesi saldırganlaşmıştı.</p>

  <p>"O zaman devam et ve harika makaleni yaz." Martha Temple bundan daha destekleyici olamazdı. "Bizim adlarımızı geçirmeyi de unutma. Biz de varız burada, biliyorsun."</p>

  <p>"Ne büyük bir şans benim için. Bizim için de, tabii."</p>

  <p>"Tabii." Martha giderek tatlılaşıyordu. "Demek sen buranın bir yatır olduğunu düşünüyorsun..." Julian'ı desteklerken, kısa fakat anlamlı bir biçimde bakıyordu Owen Chard'a.</p>

  <p>"Evet. Burası, yıldızlardan anlayan birinin gömüldüğü yer. Geç neolitik dönemde, gökbilimciler kraldı. Toplum sözcüleriydiler. Yorumcuydular. Ben de... ilk kişiyim..."</p>

  <p>"Hoş bir kuram, Julian." Martha olabilecek en güzel şekilde araya girmişti. "Eminim, haklısın. Ancak, neden hiç kimse bunu onaylayacak herhangi bir kanıt bulamadı bugüne kadar, değil mi?" Bir kez daha anlamlı anlamlı baktı Owen'a.</p>

  <p>"Hikâye anlatmakta üstüne yoktur senin." Owen nihayet konuştu. Martha tarafından kışkırtılmış gibiydi. "Bir roman ödülünü hak ediyorsun."</p>

  <p>Julian güldü, hiç de keyifli olmayan yüksek perdeden bir gülüştü bu. "İnsanlar burada, bu kutsal yerde toplanırdı. Bun<span style="text-indent: 0.8em;">dan hiç kuşkum yok." Sesini denetlemek için çaba gösteriyordu. "Ve hiç şaşmazdım, en azından, ben, buraya gömülmüş başka gökbilimciler varsa, hiç şaşmazdım. Yüzyıllarca önce buraya gömülmüş."</span></p>

  <p>Owen başını elleri arasına almış mırıldanıyordu, "Oh aman, oh aman, oh aman."</p>

  <p>"Neydi bu, Owen? Bir şey mi söylüyordun?" Martha, onun Julian'la aynı fikirde olup olmadığını gerçekten merak ediyor gibiydi.</p>

  <p>"Daha mezarı bile açmadık, o ise burada ne bulabileceğimizi söylüyor bize. Lütfen, bir-iki gerçek olgu olsun yok mu?"</p>

  <p>Julian yiyecekmiş gibi bakıyordu ona. "Olgu derken neyi kastettiğini açıklamanı isterdim."</p>

  <p>"Ben de siz ikinizin tartışmamanızı isterdim." Martha zıtlaşmayı kendisinin körüklemiş olduğunu unutmuş görünüyordu. "Anlaşmazlıklardan nefret ettiğimi bilirsiniz. Her tür tatsızlıktan." Ama, onların tartışmayı sürdürmesini sabırsızlıkla bekliyordu, onlarsa sessiz kaldı.</p>

  <p>Mark Clare konuşmayı dinlemekteydi; iskemlesinde öne doğru eğilmiş, nerdeyse iki büklüm, araya girme dürtüsünü bastırmaya çalışıyordu. Ama şimdi, gözleri çakmak çakmak, konuşmaya zorlandı. "Birisi hikâyelerden söz ediyordu" dedi. "Bende bir hikâye var. Ya da bir görüş. Bilmiyorum. O zamanlar çok daha gençtim."</p>

  <p>Tartışma yatıştığına göre ayrılmaya hazır olan Martha, sarı plastik başlığının iplerini tombul gıdığının altından bağlamaya çalışıyordu; fakat yüzüne açık ve coşkulu bir ifade vermek için de zaman buldu bu ara. "Anlatın" dedi.</p>

  <p>Mark önce bir şey söylemedi, gırtlağını temizledi yalnızca. Sonra yerinden kalktı, ellerini ceplerinin ta dibine soktu ve sağa sola sallanmaya gülümseyişle. Başkalarına hitap etmeye hazırlanırken genellikle böyle yapardı, fakat Martha, ötekilere omuzdaş bir gülümseyişle bakma arzusunu da yenemiyordu. Owen ile Julian'ın kendisine aldırmadıklarını fark edince kayboldu bu bakış. Onlar, hikâyesini anlatmaya başlayan Mark'a dikmişti gözlerini.</p>
</body>
</html>
