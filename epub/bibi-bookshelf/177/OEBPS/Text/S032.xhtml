<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">32</h3>

  <h2 id="sigil_toc_id_32" style="text-align: center;">Çöküşten Sonra</h2>

  <p>Mark bir saat sonra eve döndü arabasıyla. İskelenin çökmesi ürkütmüştü onu - tam başarılı olacağı sanılırken gece fotoğrafı alamadıkları için değil de, daha çok, Pilgrin Vadisi'ni "talihsiz" bir kazı alanı olarak görmeye başladığı için. Daha önce de böyle yerler görmüştü - Peru yağmur ormanlarındaki kazıları ziyaret ettikten hemen sonra, kazılar, birtakım kazalar, yanlış anlamalar ve hırsızlıklar yüzünden terk edilmişti. Bir ölüm bile olmuştu. Kazı alanı yağmur ormanına terk edilmişti; yeşillik örtüsü dikili taşları bile kaplamıştı; bir zamanlar insanların üzerinden uçuşa geçtiğinin söylendiği büyük toprak yığını, yosun ve sarmaşıklardan gökten görünmez hale gelmişti. Bir gün gelecek Pilgrin Vadisi de, kim bilir, yanmış ormanda yeniden büyüyen ağaçlar tarafından örtülmüş olacaktı. Buradaki çalışması, onun dağılma sürecinde kısacık bir ara zamandı.</p>

  <p>Kathleen'in çoktan uyumuş olduğunu umarak apartman kapısını yavaşça açtı. Ama dinlenmek zor gelmişti ona -bazen bunun için çaba göstermiyor gibiydi hatta-, kocası içeri girdiğinde onu açık bir pencere önünde oturur durumda buldu, karanlık gökyüzüne bakıyordu. "Döneceğini ummuyordum" dedi. "Henüz beklemiyordum."</p>

  <p>"İskele çöktü." Cevap vermedi karısı. "Ama bir şey olmadı. Kimse yaralanmadı."</p>

  <p>"İyi." Son günlere kadar, onun işi üzerine her şeyi bilmek &nbsp;i<span style="text-indent: 0.8em;">sterdi; onun hayatı kendisininkinden daha önemli görünmüştü ona. Şimdiyse geri çekiliyordu.</span></p>

  <p>"Nasıl oldu bilmiyorum" diyordu kocası. "Öylece devrildi. Sanki biri itmiş gibi." Kapıda öylece duruyordu, kadının başının karanlık pencereye düşen gölgesini görebiliyordu yalnız. Yüzüne bakmıyordu karısı; gözlerini geceye dikmişti.</p>

  <p>"Yazık" dedi. Geçen haftalarda Kathleen sakindi, edilgenlik derecesinde uysallaşmıştı. Coşkuyla başladığı evlat edinme sürecine olan ilgiyi yitirmişti tabii; sosyal hizmetler müdürlüğünden gelen mektuba cevap bile vermemişti. Bu ilk reddi beklermiş gibiydi; sanki kesinlikle o çağırmıştı bunu. Şimdi ne zaman birlikte olsalar, bir korku sarıyordu Mark'ın içini - onun için, ama biraz da kendisi için korkuyordu. Birbirlerine sarılıyorlardı, ama birbirlerini dibe çekiyorlardı. "Düşünüyordum da" dedi Kathleen, "burayı ilk aldığımızda ne kadar da mutluyduk. Anımsıyor musun?",</p>

  <p>"Her zaman mutluyuz. Biliyorsun."</p>

  <p>"Ama hep bir şeyler beklerdik." Kocasına döndü. "Hiçbir zaman bilmedik, değil mi? Hiç anlamadık."</p>

  <p>"Neyi anlamadık, sevgilim?" Ona doğru birkaç adım attı, fakat o yine pencereye döndü. "Neyi bilmedik hiçbir zaman?"</p>

  <p>Önce cevap vermedi, gökyüzüne bakmayı sürdürdü. "Her şeyin bir sonu olduğunu" dedi sonunda. "Yaptığımız her şeyin bu sonucu beklediğini." Ondaki bu mutsuzluk dalgası artık ona da vuruyor, soluğunu kesiyordu. "Yıldızlara bakabilirim" dedi. "Fakat şimdiye kadar çoktan ölmüş olabilir onlar. O zaman böyle uzaklara bakmamın yararı ne? Nereye gidebilirim?" Karşılaşmalarından önce de böyleydi o. Zaman. Geri dönen zaman. Onun çevresinde girdaplanan zaman. Topal kızın.</p>

  <p>"Endişelenme" dedi. "Onu düşünme." Kadının acısıyla öyle allak bullak olmuştu ki, ne söylediğini bilemiyordu. "Yüz yıl sonra bunlar hiç fark etmeyecek."</p>

  <p>"Ve biz unutulmuş olacağız o zaman" dedi karısı. "Arkamızda hiçbir şey kalmayacak."</p>

  <p>"Ama o zaman..."</p>

  <p>"Tabii, birileri almış olacak yerimizi. Her zaman bizim gibi insanlar olacak. Bir zamanlar sen söylemez miydin? Benim gibi insanlar."</p>

  <p>"Haydi. Yatağa götüreyim seni."</p>

  <p>"Acı çekmenin soylu bir şey olduğunu söylüyorlar. Ama değil. Yaman bir şey. Alçakça bir şey. İçindeki anlamı eziyor. Hiç kayıp bir köpek gördün mü sen?"</p>

  <p>"Vakit geç oldu" dedi yumuşak bir sesle. Koluyla sardı onu, ayağa kalkmasına yardım etti; karısı bütün ağırlığıyla ona yaslanmak isteyecek gibi oldu, ama birden çabayla doğruldu ve kendi başına yürümeye başladı. Fakat öfkeli bir hareket değildi bu; yalnızca kendi başına yürümesine izin vermek istemişti adamın.</p>
</body>
</html>
