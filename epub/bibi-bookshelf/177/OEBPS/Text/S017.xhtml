<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">17</h3>

  <h2 id="sigil_toc_id_17" style="text-align: center;">Kumsalda</h2>

  <p>Hasır şapkalı, pembe spor ceketli yaşlı adam koyu gri bir kaya çıkıntısı üzerine oturmuş kendi kendine hafif bir sesle şarkı söylüyordu:</p>

  <p class="iceridentek" style="margin-bottom:0.5em;">Only to see the old cottage again!</p>

  <p class="iceridentek" style="margin-bottom:0.5em;margin-top:0.5em;">How my poor heart would rejoice,</p>

  <p class="iceridentek" style="margin-bottom:0.5em;margin-top:0.5em;margin-left:15%;">To see the old faces I loved</p>

  <p class="iceridentek" style="margin-top:0.5em;margin-bottom:2em;">And to hear my poor mother's voice</p>

  <p>Yaşlı bir kadın ona ulaşmak için taşlı kumsalı güçlükle geçerken, sesi giderek zayıfladı, mırıldanmaya başladı. "Doğrusu, Joey" dedi kadın. "Bir daha asla. Çin'deki bütün parayı verseler bile olmaz."</p>

  <p>"Çayı, güzelim."</p>

  <p>"Her neyse, umurumda değil. Benim zavallı ayaklarım..." O da pembe giyinmişti, beyaz saçları sıkı beyaz bukleler halinde ustaca yapılmış kupkuru, küçücük bir kadındı; devamlı boğaz ağrısı çekiyormuş gibi kısıktı sesi.</p>

  <p>"Ama Floey, sabah gezintin hoşuna gitmedi mi yoksa? Böyle güzel bir yerde hem?" Adam gülümsedi, her zamanki gibi neşeli bir edayla hasır şapkasıyla selam verdi, oysa yüzündeki biraz hüzünlü ifade aynen duruyordu.</p>

  <p>Kadın onun gerisindeki, toprak kaymasından aşağı yuvar<span style="text-indent: 0.8em;">lanmış, yarın yüzeyinden sızan yeraltı sularıyla çatlamış St. Gabriel's Shore'un kurşuni kayalıklarına baktı; bölgedeki eski katman sönmüş kireç taşı ve eğimli kil yığınlarına dönüşüyordu burada. Küçük su akıntıları, çakıl ve kil yardan aşağı akmıştı, bunların yanında, kopup yuvarlanmış taşlar ve parçalanmış kayalar kumsalın kenarına kadar iniyordu. "Sessiz bir yer" dedi kadın.</span></p>

  <p>"Şüpheli."<a href="#b17dn1" id="b17dn1b"><sup>*</sup></a></p>

  <p>"Tartışılabilir." Elini uzattı ve onun kayadan kalkmasına yardım etti. "Her şeyden önce bizi kimse çağırmadı buraya. Bir yaban kazı avına."</p>

  <p>Adam güldü. "O eski şarkıyı anımsıyor musun Floey? 'Eski günler hatırına'?"</p>

  <p>"Hani garip bir şekilde söylenen, o mu?"</p>

  <p>"Tastamam." Kıyı boyunca kol kola yürüyorlardı şimdi, denizden yansıyan ışık önlerindeki taşların üzerinde parlıyordu. "Geçmiş günlerimi yadetmek için geliyorum buraya. Geçmişten bir şeyim ben, eski dostum."</p>

  <p>"Orasını fazla karıştırma, Joey."</p>

  <p>"Sadece, geçmişim nasıl bilmek istiyorum. Ya da nasıldı." Durdu, denize baktı. Deniz çekilmişti, açıkta kalmış sahilden aşağı doğru koyu arduvaz renginde düz kaya çıkıntıları uzanıyordu. Bu uzaklıktan, suyun dur durak bilmez hareketiyle boyanmış gibi dümdüz görünüyorlardı, fakat Joey Hanover onlara yaklaştıkça üzerlerinde küçük deliklerin ve ince çizgilerin olduğunu gördü. İriyarı, hantal görünüşlü bir adamdı, fakat birden kıvrak bir hareketle kayanın üzerine fırladı ve onun üzerinde denize doğru yürümeye başladı.</p>

  <p>"Joey! Kır bacağını!" Floey parlak dalgaların karşısında kaygısızca dinelen, hasır şapkalı, pembe ceketli kocasının siluetine gülerek bakıyordu. O ise bir bacağını havada salladı, bir dönüş yapmaya çalıştı, kayarak kayağantaşın üzerine düştü; fakat gözleri yanındaki kayanın üzerinde duran bir şeye takıldığı için ciddi şekilde incinmiş olamazdı bir yeri. Onu yerden aldı, başının üzerinde sallayarak bir şey söyledi yüksek sesle; fakat ağır ağır yükselen denizin sesi sözlerini boğdu.</p>

  <p><span style="text-indent: 0.8em;">Hafifçe soluyarak geriye döndüğünde, "Orada bir şey buldum" dedi, "binlerce yıllık bir şey."</span><br /></p>

  <p>"Şakalarından biri mi yine?"</p>

  <p>"Alay etme, Floey. Bir bak şuna."</p>

  <p>Elindeki küçük kaya parçasını ona uzattı, o ise belirgin bir hoşnutsuzlukla burun kıvırarak taşın içine gömülü, salyangoza benzer bir yaratığın sarmal şeklini inceledi. "O zaman ölü olmalı?"</p>

  <p>"Tabii ki ölü. Bu kadar eski bir şey yeniden canlanmaz."</p>

  <p>"O kadar emin olma." Son ilkel uykusu içinde kıvrılmış bu şeyin şekli, içindeki çeşitli gazların, merkezdeki çok küçük bir çekirdek etrafında sarmal yaptığı bir yıldız görünümünü anımsattı ona. "O servet avcılarından biri bu"<a id="b17dn2b"></a><sup><a href="../Text/S017.xhtml#b17dn2">**</a></sup> dedi sonunda.</p>

  <p>"Doğru sözcük bu mu? Servet avcısı." Joey karısının küçük dil yanlışlarına alışkındı.</p>

  <p>Açık, küçümser bir bakışla baktı ona karısı. "Tabii ki, eminim. Kitapta okudum."</p>

  <p>"O zaman" dedi, "sorun yok. Onlar da servet avcısı bulmak için kazıp duruyorlar demek!" Hanoverler, ellerinde kovaları ve küçük çekiçleriyle yarın yüzüne tırmanıp duran beş-altı kişinin, St. Gabriel Sahili'nde bulunuşuna şaşmışlardı. Gerçekte bu sahil bölgesi zengin ve çeşitli amonitleriyle ünlüydü; bunlar uzun süren bir yağmur döneminden sonra, ufalanan balçık ve kireç taşı içindeki yuvalarından sökülüp atılır ya da sahilin kumlarına sürüklenirdi. Bu yüzden yarın tabanında kalıntılar ve düşmüş kayalar arasında, içinde fosil parçaları olan yuvalar bulunurdu; 140 milyon yıl önce bu yerin yüzeyinde hareket eden zarif yaratıkların kalıntılarıydı bunlar.</p>

  <p>Hanoverler sahilde daha da ilerilere yürüdüler, Floey amoniti parlak sarı el çantasına koyarken bir-iki dakika geride kalmıştı. Kocasına yetiştiğinde, yarım kalan konuşma konusuna döndü. "Geriye dönmek ne işe yarar ki" diye sordu ona, "o kadar yıl sonra? Geçmiş geçmiştir ve gömülmüştür. Neden onu kazıp yeniden çıkarmalı?"</p>

  <p>"Gerçeği bilmeliyim. Ölmeden önce." Karısı sözünü kesmek üzereydi, ama o, susturmak için elini kaldırdı. "Ciddiyim, Flo. Ölmeden önce."</p>

  <p>"Joey ..."</p>

  <p>"Sen olsan neler hissederdin? Bilmek isterdin, değil mi? Anlamak isterdin. Yıllardır bunu düşünüyor, şaşıyor, planlıyorum..." Sonra kendi ciddi haline gülmeye başladı, hasır şapkasını çıkarıp bir tiyatrocu edasıyla göğsüne bastırdı. "Ah, Floey, gençlik günlerimi unutamıyorum."</p>

  <p>"And grief too keen to talk about was thine?"<a id="b17dn3b"></a><sup><a href="../Text/S017.xhtml#b17dn3">***</a></sup> Karısı biliyordu bu şarkıyı.</p>

  <p>"Wolverhampton Lisesi, 1946."</p>

  <p>"Ne güzel söylerdin!"</p>

  <p>"Doğru! Çakı gibiydik, değil mi?" Joey iç çekti. Yürümeyi sürdürüyorlardı, el ele, ve bir kez daha döndü aklından hiç çıkmayan konuya. "Buralarda bir yerde olduğunu biliyorum. Buraya gelir gelmez anımsadım. Bahçeli bir kulübe vardı. Mor çiçekler kalmış aklımda. Yüzler de vardı. Melek yüzlerine benzer beyaz yüzler. Bir düş. Ne demek istediğimi anlıyor musun? Bu düşün el altında bir yerde olması dışında. Ve bir his var içimde, Flo. Onu bulmak üzere olduğuma dair bir his var içimde."</p>

  <p>Kayalıkların üzerinde sis toplanmıştı, rüzgâr hafiflediği için fosil yatakları kalıntılarına doğru hevenk hevenk kıvrılıp inmeye başladı. Kumsalda biri bir ateş yakmıştı, dumanı yükselip sise karşıyordu. Deniz sakindi, Joey Hanover bir an korktuğunu hissetti. "Haydi" dedi. Karısının kolundan tuttu, arabalarına dönerlerken yüksek sesle şarkı söylemeye başladı</p>

  <p class="iceridentek" style="margin-bottom:0.5em;">Oh I do like to be beside the seaside,</p>

  <p class="iceridentek" style="margin-bottom:0.5em;margin-top:0.5em;">Oh I do like to be beside the sea...</p>

  <p class="iceridentek" style="margin-bottom:0.5em;margin-top:0.5em;"><br /></p>

  <p class="iceridentek" style="margin-bottom:0.5em;margin-top:0.5em;"><br /></p>

  <p class="dipnotara">----------</p>

  <p><a href="#b17dn1b" id="b17dn1"><sup>*</sup></a>&nbsp;Mute=sessiz ve Moot=şüpheli sözcükleriyle yapılan bir sözcük oyunu (ç.n.)</p>

  <p><a href="#b17dn2b" id="b17dn2"><sup>**</sup></a>&nbsp;Ammonite: kafadan bacaklı bir hayvan olan amonit ile servet avcısı anlamına gelen "mammonite" sözcükleri arasında bir karıştırma (ç.n.)</p>

  <p><a href="#b17dn3b" id="b17dn3"><sup>***</sup></a>&nbsp;Bir şarkıdan bir dize "Anlatılamayacak kadar keskin bir acı bu seninki" (ç.n.)</p>
</body>
</html>
