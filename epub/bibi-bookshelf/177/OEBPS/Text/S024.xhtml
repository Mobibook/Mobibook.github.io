<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">24</h3>

  <h2 id="sigil_toc_id_24" style="text-align: center;">Hanımlar Ziyarette</h2>

  <p>İki gün sonra, yünlü bir avcı ceketi ve ona uygun bir başlık giymiş olan büyüleyici yaratık, Axminster İstasyonu'nun peronundan aşağı yürürken görülecekti. Evangeline Tupper, kahverengi iki büyük bavulu yüklenmiş biraz arkadan geliyordu; bunları taşımakta kendisi ısrar etmişti, Mark Clare'in yanına geldiğinde soluk soluğaydı. Bavulları yere bırakıp çabucak eski otoriter tavrını takınarak, "Ne hoş" dedi. "Sizi görmek her zaman harika." Yoldaşı, Dr. Barnardo Evleri'nin reklamı plastikten bir yetim maketine bakıyordu dikkatle; Evangeline işaretle çağırdı onu. "Hermione Crisp'le tanıştığınızı sanmıyorum" dedi. "<i>Yardımcım</i>, gerçekten çok değerli biridir."</p>

  <p>Hermione elini uzattı. "Memnun oldum" dedi. Onun görünüşünden dehşete düşmüş olan Mark, güçlü bir tokalaşma beklerken kadının parmaklarının ne kadar yumuşak, el sıkışmasının ne kadar kibar olduğunu fark edince şaşırdı.</p>

  <p>Bu arada Evangeline, bu karşılaşmayı seyretmekten kaçınırmış gibi bilet gişesine doğru ilerledi, derin derin soluk alıyordu. "Kır havası" dedi. "Kesinlikle eşi yoktur bunun. Kendimi daha şimdiden buralı gibi hissediyorum."</p>

  <p>Mark her iki kadını, hayretle bakan yolcuların arasından ustaca geçirip istasyonun park yerine götürdü, hep gülümsüyor, olur olmaz şeylere baş sallıyordu. İnleyerek bavulları aldı, içlerinde ne varsa, çok ağır oldukları havasını veriyordu, ama Her<span style="text-indent: 0.8em;">mione ona yardım için ileri fırlayınca, Evangeline hızla Mark'ın arabasının arka koltuğuna soktu onu. Pilgrin Vadisi'ne doğru yola çıkmadan önce Mark bavulları güçlükle yerleştirdi arabanın bagajına.</span></p>

  <p>Arabada, kazı alanına yapılmış olan hasarı heyecanla anlatıyordu. "Anlamıyorum" diyordu, "kim bizi çalışmalarımızdan alıkoymak isteyebilir?"</p>

  <p>Evangeline yanından geçip giden manzaraya gözünü dikmiş rahat rahat seyrediyordu, yanıtlamaya niyeti yoktu bu soruları. "Ne güzel bir araba bu" dedi, sanki özel bir şeyden söz etmiyorlarmış gibi. "Kendimi altından bir savaş arabasında hissediyorum."</p>

  <p>"Savaş arabalarında otomatik benzin pompası yoktur" diye yanıtladı Mark. "Ama sevdim bu imgeyi. Eski bir manzaraya uygun bir imge." Bir zafer ya da yakarı hareketiyle bir an için ellerini direksiyondan çekti.</p>

  <p>Hermione öne eğildi. "Bir galonla kaç mil yapıyorsunuz?" diye sordu Mark'a. Fakat Mark'ın yanıtlamasına fırsat kalmadan, Evangeline çok şaşırmış ve hoşuna gitmiş gibi başını salladı. "Yardımcım" dedi "arabalar hakkında kesinlikle bir şey bilmez."</p>

  <p>"Oo, evet, bilir." Hermione ters ters bakıyordu ona. "Başlığının altına bir bakmak isterdim onun."</p>

  <p>"Ne dediğimi anlıyorsunuz değil mi, Mr. Clare?" Evangeline geriye döndü, biraz sert bir bakışla baktı Hermione'ye, kadınca katkılarının şu anda iyi karşılanmayacağını ima eder gibiydi. "Arabaların başlıkları olmaz, Hermione. Başlıklar kadınlar içindir. Senin ve benim gibi kadınlar için." Mark'a döndü. "Devam edin lütfen" dedi. "Faciayı anlatıyordunuz."</p>

  <p>"Belli birinden şüphelenmiyorum" dedi Mark. "Tabii bazı çocuklar var, ama çocukların bu kadar dikkatli olacağını sanmam. Kazı alanı tahrip olmamıştı. Bazı levhalar sökülüp atılmıştı, bilgisayar parçalanmıştı, fakat asıl höyüğe dokunulmamıştı. Alana yığılmış olan turbalar bile öylece duruyordu. Sanki biri bizi uyarmak istiyor gibi. Ya da bizi vadiden kovmaya çalışıyor gibi. Ama kim olabilir ki bu?"</p>

  <p>"Bunu çocukların yapabileceğini sanmam." Bu konuşmadan arkadaşından fazla aklı karışmış gibiydi Hermione'nin, fakat daha ağzını açar açmaz, Evangeline geriye döndü ve onun koketçe coşkusunu susturmak için parmağını dudaklarına götürdü.</p>

  <p>Özür diler gibi, "Yardımcım sizin işinize çok ilgi duyuyor, Mr. Clare" dedi, "görüyorsunuz."</p>

  <p>Yolculuğun son bölümünde her üçü de sessizliğe gömüldü; bu sessizlik, yalnızca, Dorset kırsalına ait olduğu bilinen yerleri uzaktan geçerken Evangeline'in attığı çığlıklarla bozuldu. "Bak" diyordu Hermione'ye. "İnekler! Çitler! Şuradaki kocaman şeylere bak!"</p>

  <p>"Sanırım" dedi Mark, "domuz onlar."</p>

  <p>"Siz ve kırsal üzerine bilginiz. Hayrete düşürüyor insanı."</p>

  <p>Pilgrin Vadisi'ne vardılar; arabadan inip derenin öte yanındaki tümülüse doğru batı yokuşundan ağır ağır çıkarlarken, Martha Temple onları karşılamaya çıktı. "Miss Tupper" dedi. "Ne kadar güzel. Sizi masanızdan koparabilmiş olmaları şaşırtıcı."</p>

  <p>"Bakanlık acil hallerde her zaman iyidir."</p>

  <p>"Yani siz bir tür - neydi o sözcük dertle başlayan?"</p>

  <p>"Dert dinleyici mi?" Bir sigara çıkarmak için çantasını açtı, Martha bir adım geriledi. Hermione keyifle izliyordu bu konuşmayı, Evangeline ise hafif bir kaş çatışla devam etti: "Hermione Crisp'i tanıştırabilir miyim? Benim yardımcım."</p>

  <p>Martha adı tam anlayamamıştı, her zaman olduğu gibi, gözlüğü boynunda takılı ince bir gümüş kordondan sarkıyordu. Gözlerini kısarak bu yün ceketli olağanüstü kişiye baktı. "Sizi tanıdığıma sevindim, Mr. Crisp."</p>

  <p>"Miss."</p>

  <p>Bebek bu yanlışa yüksek sesle güldü, fakat Evangeline bundan pek hoşlanmış görünmedi. "Ne yazık" dedi kötü kötü, "George ve Harry'yle tanışamamanız."</p>

  <p>"Kocalarınız değil, sanırım?" Martha çok sakin ve tatlıydı. "Hayır. Tabii ki tanışmadım."</p>

  <p>"Hayır" diye yanıtladı Evangeline. "Yalnızca iki kancık." Martha'nın aklı karışmıştı. "İki dişi köpek. Onları evde bırakmak zorundaydık. Yoksa kırlık yerde yabanlaşırlardı."</p>

  <p>"Çok akıllıca" dedi Martha. "Dişi şehir kancıklarının çoğunlukla böyle olduğunu duydum."</p>

  <p>Evangeline Tupper gözünü dikmiş bakıyordu ona, sonra yüksek sesle Mark'la konuşmaya başladı. "Eminim" dedi, Martha'ya doğru bakarak, "buralarda adam öldürmeler olmuştur. Size de öyle gelmiyor mu?"</p>

  <p>"Birçok şey olabilir sanıyorum" dedi çevresine bakınarak, sonra gülümsedi, "ama bilmem ki..."</p>

  <p>"İşin içinde kadınlar filan da olabilir, değil mi?" Martha'ya dönük konuşuyordu.</p>

  <p>"Doğrusu bilmiyorum."</p>

  <p>"Sakat bırakmalar filan, belki de? İlkel sakatlamalar hakkında ne biliyoruz?"</p>

  <p>"Bunu söylemek olanaksız."</p>

  <p>"Olanaksız, değildir. Olanaksız olan hiçbir şey yoktur." Mark sadece başını salladı iki yana.</p>

  <p>"Neyse, boş verin. Herkesin kendine göre bir dehşet öyküsü vardır. Bunlardan konuşmak..."</p>

  <p>Sonra Evangeline'e, yapılan hasar gösterildi, fakat kazı alanını birlikte gezerlerken, Mark bir boşunalık duygusuna kapıldı. Altüst edilmiş kazılara bakarken, manzaranın kendisi küçülmüş ve renklerini yitirmiş gibi görünüyordu. İşte, kimsenin anladığını açıkça söyleyemediği bir kültürün kalıntıları karşılarında duruyordu, bir hikâyenin ortası ve sonu gibi bir başlangıcı da olması gerektiği için ancak bir "dönem" denilebilecek, genişçe bir zamandan geriye kalanlar... Kazı alanına vurulan sekte, Mark'ın, tümülüsün sırlarının sır olarak kalacağı hissini doğruluyordu, daha büyük bir sırrın hatırlatıcılarıydı bu sırlar, umulmadık bir biçimde kurtulmuşlardı bundan. Hikâyeyi daha da zarifleştirmelerine yardımı olabilirdi, ama karanlıkta anlatılmış bir hikâyeydi bu. Üzerlerine inen kaos bu karanlığın bir anımsatıcısıydı.</p>

  <p>Denetleme gezisinin sonunda, "Bir film gibi bu" dedi Evangeline ona. "Tıpkı bir film gibi. Saldırıya uğramış olabiliriz." Sigarasını yaktı ve dumanı istekle çekti içine. "Korkunç öç alıcı ve eski bir şeyin saldırısına uğramış olabiliriz. Zamanın derinliklerinden gelen bir şey..."</p>

  <p>Martha bunu duydu ve sahte bir şaşkınlıkla çevresindekilere baktı. "Bu vadideki en eskil yaratıklar, Miss Tupper, Mintlerdir."</p>

  <p>"Mintler! Mintleri severim! Ne sevimli kimseler, değil mi?" Kendi ürkütücü uyarılarını unutmuşa benziyordu. "Onların gerçekten de kesinlikle ulusal hazine olduğunu düşünüyorum."</p>

  <p>"Eski kulübe de var" dedi Mark, sanki kendi kendine konuşur gibiydi. "Orada yaşayan biri var."</p>

  <p>"Ben de orada birini gördüm." Martha sürü zihniyetli biriydi, öyle ya da böyle bir başka kuşku konusu yaratmış olmaktan mutluydu. "Bir aşağı bir yukarı yürüyen biri."</p>

  <p>"Ben de bunu söylüyordum işte!" Dehşet görüşünün onaylanmış olmasına sevindi Evangeline. En üst perdeden bir sesle, "İnancım o ki" dedi, "birisi ateşle oynuyor. Ama daha fazla bir şey söyleyemem. Henüz erken. Araştırıncaya kadar, olmaz." "Sıkıntılı durum"larda yetenekli olmakla övünürdü, ayağa kalktı ve sigarasını istiflenmiş çim yığınlarının tehlikeli bir şekilde yakınına fırlattı. "Bugün harekete geçiyoruz" diye ekledi. "Gönüllü var mı?"</p>

  <p>Sonunda Mark ile Evangeline'in, sahibini -daha doğrusu, Mark'ın aydınlık odada görmüş olduğu kişiyi- sorgulamak üzere kulübeye gitmeleri üzerinde anlaşıldı. Bunun üzerine bayıra tırmandılar, kayın ve dişbudak korusunu geçerek bitişik tarlanın içinden yürüdüler. Mayısın sonlarında tarladaki çukurlar, engebeler papatyayla, düğünçiçekleriyle doluydu; onlar yürüdükçe sarı polenler ayakkabılarının ucuna yapışıyor, böylece ışıklar içinde yürüyor gibi oluyorlardı. Mark geriye baktı ve ayak izlerinin bıraktığı koyu izi gördü, birkaç saniye sonra tekrar geriye döndüğünde iz yok olmuştu.</p>

  <p>Tarlanın köşesinde kulübeyi, onun sazla örtülü çatısını, yalnızca evin etrafını bir çit gibi çeviren akçaçınarın üzerinden fark edilebilen üst pencerelerini görebiliyorlardı. Kulübeye yaklaşırken "Kutsal" diye mırıldanıyordu Evangeline, fakat pencerelerden birinin gerisinde karanlık bir figür görünce elinde olmaksızın irkildi. Şimdi o kadar yaklaşmışlardı ki, kulübeden gelen sesleri işitebiliyorlardı - tam ses de değildi, daha çok mırıltılar ya da fısıldaşmalar. Beyaz renkte, tahtadan bahçe kapısına doğru ilerlediler, Mark elini kapıya koyduğunda, çitten bir şey fırladı ve tarlaya doğru sıvıştı. Evangeline küçük bir çığlık attı ve Mark'ın koluna yapıştı. "Sadece bir kedi" dedi Mark. "Bir kara kedi sadece."</p>

  <p>"Kocaman bir şeydi" dedi. "Tam bir 'Korku Filmi'."</p>

  <p>Sesler ya da mırıldanmalar giderek yükseliyordu. Mark bahçe kapısını açtı, ikisi birlikte çakıl taşı döşeli yoldan yürüdüler. Eski kulübeye yaklaştıkça fısıldaşmalar duyulabilir hale geldi:</p>

  <p class="araver" style="text-align: center;"><i>Solemn before us</i></p>

  <p style="text-align: center;"><i>Veiled the dark portal</i></p>

  <p style="text-align: center;"><i>Goal of all mortals...</i></p>

  <p class="araver">Şarkısını duyabiliyorlardı şimdi. Bir an birbirlerine baktılar, daha sonra Evangeline heyecanla kapının üst sövesinde her iki yanda asılı iki beyaz maska çevirdi gözlerini - iki genç yüze ait beyaz alçı maskları bunlar, belki ölüm maskları değil, ama iç karartıcı ve cansızlardı ne olsa. "Hansel ve Gretel'i mi bulduk dersiniz?" dedi Evangeline. Sonra da kendini toparlayıp kapıyı çaldı.</p>
</body>
</html>
