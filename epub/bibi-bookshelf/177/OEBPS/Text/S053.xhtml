<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">55</h3>

  <h2 id="sigil_toc_id_53" style="text-align: center;">Swithin'in Sütunu</h2>

  <p>Mark Clare'in Kathleen'e anlattığı hikâye buydu; orman içindeki yürüyüşlerini sürdürürlerken bir süre sesi çıkmadı Kathleen'in. Hâlâ onun önünde yürüyordu, "Demek o hep yalnız?" dediğinde Mark onun yüzünü göremiyordu.</p>

  <p>"Evet. Bildiğim kadarıyla öyle."</p>

  <p>"Ama mutlu görünüyor, sence de öyle değil mi?"</p>

  <p>"Şarkı söylüyordu."</p>

  <p>"Evet. Orman onun dünyası." Onun gözlerini anımsıyordu, ne kadar da parlak görünüyordu. Ormanın kenarına varmışlardı artık, o durunca Mark onun yanına geldi. Birkaç aydır aralarında var olan gerçek sessizliği değiştirmek üzereydi: ilk kez olmak üzere özgürce konuşacaktı. Kathleen bunu hissetmiş olmalı ki, onun yanından ayrıldı, ağaçların altından ileri doğru yürüdü. "Bak" diye seslendi, "işte perili kule!"</p>

  <p>Sürülmüş geniş bir tarlanın ortasında duran daire şeklinde yapayalnız bir tepeyi gösteriyordu: üzeri köknar ağaçlarıyla örtülüydü, ama tam zirvesinde, ağaçların tepelerini de aşan klasik bir sütun şeklinde, dikili bir kule vardı. Eskiden beri Swithin'in Sütunu diye bilinirdi, bu adın nereden geldiği, kulenin bir zamanlar ne işe yaradığı çoktan unutulmuştu. Pek ziyaret edeni de yoktu artık, hemen, perili olduğu söylentisi yayılmıştı çevreye.</p>

  <p>"Onu görmeliyim" dedi. "Benimle gelir misin?" Böylece Mark ile Kathleen, Jude ile birlikte tarlaya yürüdüler; tepenin&nbsp;<span style="text-indent: 0.8em;">eteğine geldiklerinde döne döne yapıya çıkan daracık bir yol gördüler - patika, çam iğneleriyle öylesine kaplanmıştı ki, sütuna yaklaşırlarken ayaklarının altındaki toprak yaylanır gibi oluyordu. Colcorum Ormanı'ndan göründüğünden çok daha muazzamdı; gerçek bir anıttı, tabanında ufak bir tahta kapının önüne geldiklerinde, her ikisi de bir an duraksadı.</span></p>

  <p>Çünkü bir sütun değil, içi boş bir kuleydi bu, kapıysa içindeki bir alana açılıyordu. Kathleen hafifçe itti kapıyı, önce elindeki meşaleyi soktu içeri, üzeri yosunlarla kaplı ıslak taş basamakları olan bir merdiven gördüler, kıvrıla kıvrıla yukarıya, kulenin tepesine kadar çıkıyordu besbelli. Çepeçevre duvarlara açılmış dar yarıklardan loş bir sonbahar ışığı giriyordu içeri, Kathleen hiç düşünmeden ilk basamağa attı adımını; Ama Jude nedense ardından gitmek istemedi ilk kez, yere çöküp açık kapıya doğru hırladı. Mark yavaşça geri çağırdı kadını. "Sanırım" dedi, "yaşayan biri var burada." Besbelli bir kitaptan yırtılmış, en alt basamakta duran bir kâğıt parçasını gösteriyordu.</p>

  <p>Kathleen kâğıdı yerden aldı, fakat üzerindeki yazılar yeşilimsi küf tabakasından okunmaz haldeydi, ne yazdığını bir türlü çıkaramadı: "...ondan öte dehşet verici..." "Hayır" dedi. "Hayır. Çok eskiden kalma bir şey bu. Kule terk edilmiş. Hissedebiliyorum bunu."</p>

  <p>Kulenin içinde döne döne yukarı çıkan nispeten yumuşak taş basamakları çıkmaya devam etti, Mark arkasından geliyordu; adımları, bu kapalı yerde, uzakta bir yerlerde kapanan kapıların sesine benzer ölü bir yankı yapıyordu. Giderek yukarı tırmanıyorlardı, Jude isteksizce geliyordu arkalarından; Kathleen'in aksayan bacağına destek vermek için bir an durup sırtını duvara yaslaması gerekti; fakat sonra yukarı baktı, yeniden topladığı güçle tırmanmaya devam etti.</p>

  <p>En sonunda Swithin'in Sütunu'nun doruğuna ulaştıklarında, kendilerini çıplak kemerli pencereleri olan küçük yuvarlak bir odanın içinde buldular, bütün pencere camları söküktü, çevredeki kırlık alanı görebiliyorlardı. "Söylemiştim sana" dedi. "Artık kimse uğramıyor buraya. Uzun zamandır unutulmuş burası." Çevreye bakındılar, şişe kırıklarından, oturma yeri çökmüş bir tahta sandalyeden ve küçük, paslı bir tenekeden başka bir şey göremediler. Ama bu şeyler Kathleen'in hoşuna gitmiş gibiydi. "Çok garip" dedi nerdeyse kendi kendine konuşur gibi. "Burayı tanıyor gibiyim sanki. Daha önce burada bulunmuşum gibi."</p>

  <p>Mark, ıslak ve yosunla kaplı duvarları neden tanır gibi olduğuna bir ipucu arayarak yeniden baktı çevreye. "Belki de bir şeyler okumuşsundur buraya dair. Herkes bir şeyler bilir perili kuleler hakkında."</p>

  <p>"Hayır. Başka bir şekilde biliyorum bunu." Kemerli büyük pencerelerden birine yaklaştı, dışarıya tarlalara baktı. "Hem, perili falan da değil. Sen de biliyorsun bunu, değil mi?"</p>

  <p>"Ben hiçbir şey bilmiyorum."</p>

  <p>"Bak" dedi, pencereden o kadar fazla eğilmişti ki, onu duymadı. "İşte deniz." Colcorum Ormanı'nın ötesinden arkadaki kıyı çizgisini gösteriyordu. "Işıktaki farkı görüyor musun? Görüyor musun? Şurası Lud Mouth!" Mark yanına geldi, dışarı o kadar fazla eğilmesi korkutmuştu onu. Hâlâ ormanın ötesine bakarak konuşmaya devam ediyordu, "Lud Mouth'ı anımsıyorum." "Ben çocukken sahile inerdik. Ama plajları hiç sevmezdim, bilirsin. Fazla açıkta hissederdim kendimi." Swithin'in Sütunu'nun huzuru ve boşluğu, konuşmaya itiyor gibiydi onu, Mark'a öyle geliyordu ki, kendisinin dile getirilmemiş bazı sorularını yanıtlıyordu şimdi o. "Plaja hemen hiç gitmezdim, o yüzden anımsıyorum o ânı. Suyun kenarında duruyordum, tam önümde, denizde oynayan üç çocuk daha vardı. Tabii yüzemezdim ben. Ayağımdaki yürüme desteğiyle olacak şey değildi. Ben suyun kenarında duruyordum, onlar top oynuyorlardı. Ve ben onları seyrediyordum. Bir oyundu bu nihayet, ama ben seyretmeyi seviyordum. Sonra kumda yürüyen iki kişi daha anımsıyorum, kadının adama, 'Sahilde tek başına bırakılmış biri olur hep,' dediğini duydum. Utanma ya da buna benzer bir şey hissetmedim, fakat suya doğru biraz daha yaklaştım. Sırf korkmadığımı onlara göstermek için. Döndüğümde benim bacağımın farkına vardıklarını görebiliyordum. Adamın yüzü kızarmıştı utançtan. Şapkasını çıkardı. Bunu anımsıyorum. Bilmiyorum neden, ama şapkasını çıkardı ve öylece elinde tuttu. Belki de rüzgâr uçurur diye korkmuştu..."</p>

  <p>Sahildeki o adam, Mark'tı. Çok sakin duruyordu, zorla nefes alıyordu. Zaman. Bütün o yıllar, ve karısı hiç bilmemişti. Bir başka zaman. Onu kuşatan zaman.</p>

  <p>"...ana babam yakınımda yerde oturuyordu, kadının sözlerini onlar da işitmişti. Hemen yanıma geldiler, annem beni kollarına aldı ve öptü. Fakat babamın başı eğikti. Sonra, plajın önünde küçük tahta bir gölgeliğin altında oturduğumuzu anımsıyorum - o gölgelikleri bilirsin sen, değil mi?"</p>

  <p>"Evet. Biliyorum."</p>

  <p>"...ve çayımızı içiyorduk. Çok sessizdi ortalık. Beni öyle yaptıkları için kendilerini suçluyormuş gibiydiler, ve ben öyle olduğum için kendimi suçluyor gibiydim. Ufacık bir kızdım, fakat bunu o zaman bile anlıyordum. Nedense birbirimize acıyorduk, fakat hiç kimse bir şey söyleyemiyordu bu konuda. Öyle bir çaresizlik duygusu. Öyle bir üzünç." Kathleen konuşmayı kesti, ilk kez Mark'a döndü. "Öyle bir üzünç. Ama neden düşündüm ki bunları şimdi? Neden burada düşündüm bunları?"</p>

  <p>Mark nedenini anladığını düşündü; onun, birlikte yaşamlarından, Lud Mouth sahilinde ona baktığı gün başlamış olan yaşamdan söz ettiğini hissetti. Onu o zaman görmüş olan yabancının kendisi olduğuna, bunun bir başlangıç olduğuna dair hiçbir fikri yoktu karısının, fakat nasılsa sahneyi aynen anımsamıştı. Zaman. Her ikisini de kuşatan zaman. Kolunu kadına doladı. "Gitmeliyiz" dedi. "Hava kararmadan gitmeliyiz."</p>
</body>
</html>
