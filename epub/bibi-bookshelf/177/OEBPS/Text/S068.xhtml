<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 class="sigil_not_in_toc" style="text-align: center;">68</h3>

  <h2 id="sigil_toc_id_68" style="text-align: center;">Telefonda</h2>

  <p>"Azizim. Köy meclisi salonuna gidişlerini görecektiniz onların, Lola Trout önde." Augustine Fraicheur o gece telefonda Evangeline Tupper'la konuşuyordu; Colcorum'daki ilk buluşmalarından beri yaptıkları birçok konuşmadan biriydi bu.</p>

  <p>"Çok merak ediyorum ne giymişti."</p>

  <p>"Şey." Arada bir yudum aldı cininden. "Kurtuluş Ordusu'nun artık giymeyip attığı o eski lekeli şeyleri bilir misiniz?"</p>

  <p>"Hani cehenneme gitmiş de dönmüş gibi gösterir insanı?"</p>

  <p>"İşte tam da öyle bir şey giymişti. Enfiye rengine benzer bir renk. Her zamanki gibi, güçlü kuvvetli iki genç taşıyordu onu, fakat eteği öyle uzundu ki, boyuna üzerine basıp tökezliyordu. Yol boyunca tökezleyip durdu."</p>

  <p>"İnanmıyorum!"</p>

  <p>"Düpedüz tökezliyor. Sonra benim kapımda duruyor, Macbeth'deki kapıcı gibi kapıya vuruyor ve bağırmaya başlıyor 'Çişş! Çişş!' Vallahi. Anlaşılıyor ki, öyle taşınmak böbreklerini çalıştırıyor, çiş yapması gerekiyormuş. Hem de benim tuvalette. Yeni de kaplatmıştım daha."</p>

  <p>"On dokuzuncu yüzyıl usulü çizgili?"</p>

  <p>"Evet, şimdi öyle işte."</p>

  <p>"Korkunç bir şey!" Evangeline zevk içinde bacaklarını sıktı. "Altmışlardan bir şey gibi!"</p>

  <p>"Sonra, işini bütünüyle bitirince, herkes onun ardından köy <span style="text-indent: 0.8em;">meclisi salonuna gidiyor. Mintler başta olmak üzere. Altmışlar falan değil, azizim. Karanlık Çağlar gibi."</span></p>

  <p>"Daha bu sabah gördüm onları. Ne korkunçlar değil mi?" Şimdi kendisiyle alay ettiklerinden emin olduğu için, onlar hakkındaki fikri tamamen değişmişti. "Bütün o kıllı suratlarıyla."</p>

  <p>"...ve ondan sonra sizin o arkadaşınız, komik olanı, onların ardından giriyor içeri."</p>

  <p>"Joey Hanover? Paha biçilmez bir adam değil mi?"</p>

  <p>"Ben ona paha biçebilirdim."</p>

  <p>Augustine'in Joey'dan artık fazla etkilenmediği açıktı, Evangeline de çabucak ekledi: "Aslında benim arkadaşım filan değil o. Yardımcım karısını tanıyor. Bilirsiniz ne kadar masumdur Hermione."</p>

  <p>"Yavrucak. Hâlâ meme emiyor gibi temiz."</p>

  <p>"Şey. Biz şimdi ona girmeyelim."</p>

  <p>Augustine kıkır kıkır güldü. "Böylece hep birlikte meclis salonuna girdiler. Thomas Hardy'yi duymuşluğunuz var mı?"</p>

  <p>"Bildiğim kadarıyla hayır. Ama Dorset yöresinde ona tapıyorlar diye biliyorum."</p>

  <p>"Onda var o harikulade köy yemeği sahnesi. Şalgamı uzatır mısın, falan. Bu gece tamamen ona benziyor."</p>

  <p>"Ve senede bir toplanıyorlar, diyorsunuz?"</p>

  <p>"Kraliçe'nin doğum günü gibi, azizim. Bütün o Mintler ve akrabaları, yüzlerinde o savaş boyaları gibi makyajlar, köylü ayaklarını yere vuruşları. Hâlâ duyuyorum o sesleri..."</p>

  <p>"Deme! Ne harika olmalı."</p>

  <p>"Derim." Augustine'in sesi biraz daha vurgulu, yükseldi. "Pencereyi açık bıraktıkları için her söyleneni duyabiliyorum. Ne de olsa, bir taş atımı uzağım oradan..."</p>

  <p>"Eminim işlerine yarar o taş."</p>

  <p>"...salondan bir taş atımı." Tam bu noktada Augustine telefon alıcısını açık olan penceresine tuttu, fakat Evangeline'in bütün duyduğu, o sıra içkisinden iri bir yudum aldığı için, bardağının içindeki buz parçalarının şıngırtısı oldu. "Duydun mu bunu?"</p>

  <p>"Çok garip bir şey duydum elbet."</p>

  <p>"Çiftçi Mint'ti o. Yıllık raporunu veriyor."</p>

  <p>"İnekler hakkında söylenecek ne olur Allah aşkına? Ya da neyse onlar işte."</p>

  <p>"Şu âna kadar farelerden söz ediyor."</p>

  <p>"Yapma."</p>

  <p>"Bu yıl farelerin aç kaldığından söz ediyor, La Trout'un güldüğünü işitiyorum açık açık. Hiç de hoş bir ses değil, emin olun. Bir dakika, ayrılmayın." Bir sessizlik oldu, Evangeline giderek daha çok sabırsızlanıyordu; Augustine'in sesi yeniden duyulduğunda telefonu kapatmak üzereydi. "Şu anda sizin arkadaşınız Joey'u tanıştırıyor. Geç ama uzun zamandır beklenen bir dönüş, diyor. Şimdi onun hakkında bir şeyler açıklıyor."</p>

  <p>Besbelli, Augustine açık pencereye doğru gidiyordu ki, Evangeline araya girdi. "Sahi, ne yiyorlar bir fikriniz var mı?" Başkalarının yedikleri oldum olası büyülerdi onu.</p>

  <p>"Her zamanki zevksiz köy yiyecekleri, sanırım. Pizzalar filan." Augustine dinliyorken yine bir sessizlik.</p>

  <p>"Şimdi ne oluyor?"</p>

  <p>"Joey Hanover küçük bir konuşma yapıyor. Bir konuşmacık. Hepsini bir arada görmenin nasıl bir ayrıcalık olduğunu söylüyor. Onlar hakkında hiçbir şey bilmediği o kadar uzun zaman sonra. Şimdi de La Trout bir şeyler haykırdı."</p>

  <p>"Bu, çok sert bir içki gerektiriyor" dedi Evangeline. Augustine, onun telefonu bir kenara bırakıp otel odasındaki küçük buzdolabına doğru gittiğinden habersiz, yorumlarına devam ediyordu. Geri döndüğünde, sırf Augustine'e yaranmak için, heyecanlanmış gibi işitilebilir bir ses çıkardı.</p>

  <p>"Anlıyorum" diye cevapladı onu aynı sesle. "Şimdi de küçük Mint başladı. Tünel falan gibi bir şeyden bahsediyor. Yeraltında bir geçit."</p>

  <p>"Elbette. Onlara ilk söyleyen bendim bunu. Çok şaşırdılar."</p>

  <p>"Şimdi, İhtiyar Bunak ya da Ahmağın Biri hakkında bir şey bağırıyor."</p>

  <p>"Sahi mi?"</p>

  <p>"Şimdi pencereyi kapadılar."</p>

  <p>"Lanet olsun."</p>

  <p>Augustine Mintlerden o kadar sıkılmıştı ki artık, o akşam yemeği toplantısında ne konuştukları umurunda değildi. "Söyle bana" diye ekledi, "ne içiyorsunuz?"</p>

  <p>"Cin."</p>

  <p>"Ha snap. Ben de öyle. Ne güzel değil mi?"</p>

  <p>"Bundan güzeli olamaz." Tam bu anda Hermione girdi odaya. "Gerçekten gitmem gerekiyor, güzelim." Evangeline resmileşti, nerdeyse küstahça konuşmaya başladı Augustine ile. "Bilirsin, çalışan kadınlar böyledir."</p>

  <p>Augustine, buna alışmış olmasına karşın, ses tonundaki bu ani değişikliğe canı sıkıldı. "Kulübe katıl, azizim. Daha fazla bilgiye ihtiyacın olduğunda beni ararsın sanırım."</p>

  <p>"Tabii ararım. Ama şimdi gerçekten acelem var."</p>

  <p>Hermione ona gözlerini dikmiş bakarken, Evangeline telefonu yerine bıraktı. "Neydi bütün bunlar?"</p>

  <p>"Hiç, Bebeğim. Hiçbir şey yok."</p>
</body>
</html>
