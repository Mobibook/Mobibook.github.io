<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">İLK ŞOV KULÜP SİNEMASINDA</h2>
<p class="calibre3">Eskiden beri sayıp sevdiğim, Şehzadebaşı Kulüp Sineması sahibi rahmetli Lâtif Tatari’ye gittim. Beni coşku ile karşıladı. Olanlara çok üzüldüğünü, azmimle her şeyi yeneceğimi söyleyerek maneviyatımı yükseltti. Yavaşça bana eğilerek sordu :</p>
<p class="calibre3">«Sinemayı da bıraktığına göre, kafanda ne plân var bundan sonrası için Öztürkçüğüm?»</p>
<p class="calibre3">Hiç beklemeden cevap verdim :</p>
<p class="calibre3">«Burada çalışacağım, senin sinemanda şov yapacağım...»</p>
<p class="calibre3">Lâtif bey boynuma sarılarak yanaklarımdan öptü. «Bravo Öztürk, bravo Öztürk» dedi.</p>
<p class="calibre3">Lâtif bey, bu hararetli kutlamanın ardından gelen kahveyi sesli bir biçimde höpürdeterek yudumladı ve arkasına dayanıp ciddileşti. Gözlerini gözlerime dikerek gülmeye çalıştı.</p>
<p class="calibre3">«Öztürkçüğüm» dedi titrek bir sesle : «Nasıl geçineceksin burda?»</p>
<p class="calibre3">Ben, kaderine razı olmuş, önüne konulacak her faturanın ceremesini sineye çekecek kadar kararlı ve cesur bir tavırla,</p>
<p class="calibre3">«Önemi yok» dedim. «Kendimi öncelikle burada denemek istiyorum. Hatırlıyor musun, geçen yıl bir filmimin galasında Şehzadebaşı seyircisi beni ne kadar alkış-</p>
<p class="calibre3">lamış, samimi olarak bağrına basmıştı! Buranın halkı affedici ve maneviyat yükselticidir, inanıyorum buna. Hem de yürekten inanıyorum.»</p>
<p class="calibre3">Lâtif bey çok hüzünlenmişti. Değil istediği parayı, bana ilâç olacak kadarını bile veremeyecek halde oluşun-dandı bu. Çünkü biletler 75 kuruş, 125 kuruştu. Salon ise 450 kişilikti. Kaç para toplayacaktı da bana ne kadar ödeyecekti? Bir zamanlar ayda 150 bin lira kazanan adama, kuruşları mı tekif edecekti? Onu kahreden buydu! Ayağa kalkarken elini omzuma koydu ve fevkalade samimi, şöyle dedi: «Sana ben hangi parayı teklif edicem, utanırım, hicap duyarım. Sen bir koca Öztürk’sün.. Ah oğlum Öztürk ah... yani kendini bitirmek için her şeyi yaptın. Koca bir kitleyi ve biz yakınlarını meyus ettin. Mümkün olsa seni günde beş posta döverim. Niye bu işleri bu duruma getirdin?»</p>
<p class="calibre3">«Lâtif abi, Allahını seversen boşver! Her şey iyi olacak. Bana bir ceza gerekiyordu. Eskiyi boşver...»</p>
<p class="calibre3">O sırada hanımı, oğulları, gelinleri, kızları odaya dolmuşlar, benim bu işi çok iyi yapacağımı, buradaki denemelerin her şeyi göstereceğini, ailecek arkamda olmaları gerektiğini bağıra bağıra söylüyorlar, babalarını ikna etmeye çalışıyorlardı. O geniş müdüriyet odasında herkes ayaktaydı ve ufak tefek bir adam olan Lâtif beyin tepesindeydiler.</p>
<p class="calibre3">İşte ben Kulüp Sineması’m, daha doğrusu bu aileyi bunun için başlangıç noktası seçmiştim. Bu aileyi seviyordum, çünkü onlar da beni seviyordu.</p>
<p class="calibre3">Nitekim çalışmalara başladıktan sonra, bütün aile, programdan sonra şovumu eleştirir, beni yönlendirirlerdi. Hangi sözüm daha etkili olmuş, hangi şarkımın hangi cümlesi şöyle olursa daha iyi olacak, kendi aralarında tartışır ve doğruyu bulurlardı. Tatari ailesi işini gücünü bırakmış, beni diriltmeye çalışıyordu.</p>
<p class="calibre3">Haftalığım 900 liraydı. Bu parayı asla küçümsemedim. Çünkü güçleri bu kadardı. İlk günler, halkın da yardımıyla ayıplar örtülürken, sonraki haftalarda bende belirgin bir düzelme, müşteride sayıca bir artma olunca,</p>
<p class="calibre3">«Öztürk» dedi Lâtif abi. «Biletlere 50 kuruş zam yaptık. Durumun çok iyi, aman bozma.. Haftalığını 1500 lira yaptım. Hadi koçum benim! Afferin...</p>
<p class="calibre3">Moral bozan imzasız mektup</p>
<p class="calibre3">Fakat o sırada sinemaya gelen imzasız bir mektup birden moralimi sıfıra indirdi. Mektupta şu satırlar vardı: «N'aber, adamı işte böyle 50 liraya talim ettirirler». Belli ki bizim sinema çevresinden geliyordu. Tatari ailesi bu mektuba öyle tepki gösterdi, sahibi her kimse, ceddine öyle rahmet okudu ki ben bile şaşırdım kaldım. Lâtif abi sinemadaki herkese emirler yağdırdı. Kendi sansüründen geçmeden hiçbir mektup bana iletilmeyecek-ti. Onlara tapıyordum. Sonraki yıllarda da, hangi konuda olursa olsun «Öztürk» dediler mi koştum gittim, onlara olan borcumu bir nebze olsun ödemeye çalıştım. Dünyada böyle insanlar da vardı.</p>
<p class="calibre3">Tatari ailesi bir sezon bana iş verdi. Burada Orhan Boran ve irili ufaklı öteki sanatçılar da çalışmaya başladı. Kadro bayağı genişlemişti. İşler çok iyi gidiyordu.</p>
<p class="calibre3">Hayatımın ilk ciddi teklifi</p>
<p class="calibre3">Yaz aylarına girmiştik. Hayatımın ilk ciddi teklifini, bakla tarlasında kurulan, henüz üstü açık, Yenikapı’da-ki Gar Gazinosu’ndan aldım. Sevinçten hiç uyuyamadım o gece. Bostancı’daki babamın evinde, annemle sabaha kadar balkonda konuştuk durduk. Bir sürü plânlar yaptık. Annem eski hataları tekrarlamayıp yeni bir insan olmamı istiyor, durmadan bana bunu empoze ediyordu. Haklıydı. Şımarıklık devri geçmişti. Annem, benzin paramı, araba vapuru ve sigara paramı, haftalıklarımı, geri kalan borçlar için biriktiriyordu. Artık yolda, vapurda, lokantada takılanlara eskisi gibi kızmıyordum. Bu değişiklik de hoşuma gidiyordu.</p>
<p class="calibre3">Ertesi gün, gençlik yıllarımda her gece abonesi olduğum Turan Bar'm sevimli ve matrak şefi Hasan Şere-met’i, Gar Gazinosu patronu olarak karşımda görünce pek sevindim. Uzun bakla tarlasını nasıl gazino yaptığını anlattı. Hasan Şeremet delifişek bir adamdı. Rizeli tipik bir laz, gazinoculuğu A’dan Z’ye bilen biriydi. Kurnazın kurnazıydı. Yenikapı'yla Şehzadebaşı aynı eğlence çevre-siydi. Kulüp Sineması’nın gece gündüz dolu oluşu, yeni açacağı gazino için problemdi. Yapılacak tek iş, sinemayı çökertmekti. Çünkü eğlence piyasasında kurallar böyley-di. Ben bu tip gazino ayaklarına sonradan içine girince öğrendim. Benim transferimin altındaki neden, bunlardan biriydi. Fakat o zaman asla farketmedim olayı.</p>
<p class="calibre3">Sıra para işine gelince, temkinli olmak istiyordum. Niyetim, adamm gözünü korkutarak doğmadan ölmek değildi. Yeni, fakat o sıralar Zeki Müren’in rakibi olarak gösterilen Adnan Pekak’la çalışacaktım. Zeki Müren'e ona yakın rakip çıkmıştır. Ama hiçbiri Adnan Pekak kadar ciddi biçimde kendisini ırgalamamıştır. Bu gerçeği bilmekte yarar vardır. Neyse, Şeremet ansızın sordu :</p>
<p class="calibre3">«Ne istiyorsun?»</p>
<p class="calibre3">Hazırlıklı değildim erken gelen bu soruya. Ben de bastırdım laz taklidiyle:</p>
<p class="calibre3">«Ula, sen ne veriysun?»</p>
<p class="calibre3">Rahmetli Şeremet, iri yan, keyfi yerindeyse çok neşeli ve her laz gibi esprili adamdı. Bu karşılığıma uzun uzun güldü. Sonra,</p>
<p class="calibre3">«Ula Öztürk» dedi. «Yakişir mi saa sinemaya çalışmak?»</p>
<p class="calibre3">«Şeremet, o sinema olmasaydı sen beni nerden far-kedecektin? Ben her şeyi ordan öğrendim. Oraya gelen o temiz halkın sen burada yansını bul, öp de başma koy. Unutma ki ben nereye, onlar da ardımdan oraya...»</p>
<p class="calibre3">«Ula senun konuşuklarina nasıl dayanacağuk! Baa bak, her gün trink 450 gayme verecoğum saa. Bi şartla. Orkestrayı sen bulacağsun.»</p>
<p class="calibre3">Elini hızla arka cebine götürdü. Çıkardığı para demetinden önüme 10 bin lira atarak ayağa fırladı.</p>
<p class="calibre3">«Diktir git başumdan, çok işim var. Senünlen uğra-şamam.»</p>
<p class="calibre3">Dedi ve gazinonun derinliğinde kayboldu.</p>
<p class="calibre3">Masa, paralar ve ben başbaşa kalmıştık. Hanımı, oğullan, garsonlar ve şef garson bana sarılarak hararetle öptüler, hayırlı olsun dediler. Yapacak bir şey kalmamış, iş bitmişti artık. Dışarı çıktığımda arabamı bir komiye yıkatırken rastladım Şeremet'e. En son onunla kucaklaşarak hayırlar diledik birbirimize.</p>
<p class="calibre3">Dönerken, daha haberi olmayan Lâtif abiye ne diyeceğim diye beynim karıncalanmaya başladı. Samimi olarak söylüyorum ki aldığım 10 bin lira avansa sevineme-miştim. Ne diyecektim en zor zamanımda ailecek bana yardıma koşuşan bu insanlara şimdi? Fazla parayı bulunca sizi yüz üstü bıraktım mı diyecektim?</p>
<p class="calibre3">Kendimi toplayarak sinemadan içeriye girdim. Müdüriyette büyük oğlu oturuyordu. Hoşbeşten sonra. Lâtif abiyle hanımını acele evden çağırmasını rica ettim. Halimden pirelendi, «Ne o abi, sende bir şeyler var» dedi. Düşündüm, kimse yokken önce onu ikna etmem iyi olacaktı. Her şeyi baştan alarak bir bir anlattım. Bir milyon lira kalan maliye borcumu ödeme zorunda olduğumu da ekleyince, küçük Tatari,</p>
<p class="calibre3">«Abi» dedi. «Deh misin sen? Üzüldüğün şeye bak! Biz daha çok memnun oluruz. Her gece evde konumuz sen oluyorsun. Hatta babam, geçen gün, bu adamların gözü kör, ergeç Öztürk u farkedip büyük paralar vereceklerdir dedi. İnan, böyle söyledi. Git abi, keyfine bak. Ben babamla konuşurum.»</p>
<p class="calibre3">Yüreğime su serpilmişti. Gene de Lâtif abime verilmek üzere bir teşekkür mektubu yazıp bıraktım.</p>
<p class="calibre3">1964'de Hasan Ekici’nin beni Anadolu’da çıkardığı turneden sonra ilk ciddi çalışma olacaktı. Sinemayla gazino müşterisi arasındaki fark, kuzu ile kurt gibiydi. Çünkü gazino müşterisi parayı büyükçe tosluyor, kafayı çekiyor, acımasız oluyordu. Zaafım yakaladığı her artisti boğardı.</p>
<p class="calibre3">Nevin’Ie tanışıyoruz</p>
<p class="calibre3">Hayatımın yeni baharını yaşıyordum. Halk bu kez beni başka türlü bağrına basmıştı. Dünyaya ikinci gelişimin hemen arifesindeki kadmlar matinesinde bir şey dikkatimi çekti. İşi olmayan artist takımı, kuliste gözlerini uydurdukları bir delikten, itiş kakış, açık kumral bir kadına bakıyorlardı. «Yahu, bu millet niye bakıyor böyle» deyince, Adnan Pekak şu cevabı verdi</p>
<p class="calibre3">«Öztürk, dehşetli güzel bir kadm var sol sette. Benim bile ilgimi çekti.»</p>
<p class="calibre3">O günkü matinede bütün şovumu ona yaptım. Gerçekten kusursuz bir güzel olan bu hanım, odama resim almak için gelince, ilgimin karşılıksız olmadığını anladım. Bu kadın, benim hayatıma nikâhlı olarak giren 10 yıl evli kaldığımız Nevin’di.</p>
<p class="calibre3">Nevin, son derece zor bir insandı. Çok zengin bir ailenin kızıyken, babası iflas etmişti. Babasının yaptığı hatalara benim de düşmemem için her vesileyle beni uyarıyor, hatta paranın değerini bihneyiş biçimine kadar tıpa tıp babasına benzediğimi söylüyordu. Düşündüğünü söyleyen, dürüst, mert, ona buna dalkavukluk edenlerden nefret eden bir tipti. En büyük zaafı, lükse olan merakıydı. Fakat bu merakını, Anadolu'da yaptığım sayısız turnelerde, borcumu ödemem için, hiç belli etmedi. Hatta bir çorap dahi istemedi. Makyaj yapmaktan, son moda giyinmekten, en pahalı mücevheratı takmaktan, sonraki yıllarda önüne geçilmez bir arzu ile zevk almaya başladı.</p>
<p class="calibre3">Yavaş yavaş beni çevremden tecrit etmeye çalıştığım görüyor, fakat direnemiyordum. Onu seviyor, mutlu olmasını istiyordum. Ama beni eve hapsederek film çekmemi bile yasaklayınca, aramızdaki olumsuz mücadeleyi başlatmış oldu. Öyle ki, artistler kahvesine dahi gitmemi istemiyor, bütün dostlarımı şu ya da bu biçimde benden uzaklaştırıyor, kuliste sanatçı takımıyla gereksiz tartışma ve polemiklere giriyordu.</p>
<p class="calibre3">Nevin’le evliliğimizin beşinci yılında, iki lüks daire, 9 odalı bir villa, sayısız mücevherat saklayan kasalarımız, BMW ve Mercedes arabalarımızla imrenilecek duruma geldik.</p>
<p class="calibre3">Ne var ki yakınlarımız (!) Seren doğduktan sonra, artık her şeye sahip olan bu aileyi yıkmaya yönelik bütün silâhlarını bize çevirdi. Dedikodular, telefonla yapılan asılsız ihbarlar, sonunda İstanbul’un ne kadar üfürükçü, falcı, muskacı esnafı varsa gece gündüz onlara taşınan, onlardan medet uman Nevin’i çığırından çıkardı.</p>
<p class="calibre3">Korkunç kıskançlıklar, ardından gelen acımasız kavgalar bizi yedi bitirdi. Böylece düşmanlarımız adım adım hedefe yaklaştılar. Tırnaklarımızla yaptığımız servet, büyük bir bağlılık, saygı-sevgi ve derin bir itimat üzerine kurulan evlilik müessesemiz kökünden çatırdamaya başladı.</p>
<p class="calibre3">Ben kendimi kaybetmiştim. Kurtuluşu kumarhanelerin değişik atmosferinde, mutluluğu da tekrar orospularda aramaya başlamıştım. Nevin gece gündüz beni izliyor, en azılı kumarhanelere gelerek bastırıyor, rezalet çıkartarak parmak ısırtıyordu.</p>
<p class="calibre3">Seren 20 günlüktü, Almanya turnesine geldi. Bütün dostların ve akrabaların ısrar, rica ve direnmelerine rağmen iki dadıya bıraktı çocuğu, sırf beni yalnız bırakmamak, yakından markaja almak için Almanya’ya geldi. Her gün kan kusuyorduk. Yolda yürürken baktığım her şey ve herkesten beni kıskanıyordu, ya da kıskandırmaya çalışıyordu. Hayatım tam cehenneme dönmüştü.</p>
<p class="calibre3">İstanbul’dan gelen haberler ise bizi mahvedecek nitelikteydi. 20 günlük bıraktığımız biricik kızım Seren, bakımsızlıktan su kaybına uğramış, bunu duyan Gönül Yazar, küçüğü hastaneye kaldırarak mutlak bir ölümden kurtarmıştı. Allah razı olsun Gönül’den.</p>
<p class="calibre3">Yazık ki bu olayı bizden önce duyan organizatörümüz Ahmet Ürek (Sevim Tanürek'in kocası) turne bitmiş olmasma rağmen, ek olarak son dakikada icat ettiği İsviçre turnesine gitmeyiz düşüncesiyle, çıkarı uğruna bize haber vermedi. Ayrıca 1750 mark alacağımızın üstüne yatarak... Çünkü içgüdümüz bizi İstanbul’a dönmeye zorluyordu. Meğer çocuğun başına gelenler, İstanbul'daki oğullarına bildirilmiş, haberin bize ulaştırılması istenmiş, oğullan kötü durumu bunlara iletmiş, ama ek turne bozulur düşüncesi, her türlü insafsızlık, insanlık dışı anlayış ve menfaat galebe çalmış!</p>
<p class="calibre3">Gerekli cezayı onlara da uyguladım. Yaptıklarına karşılık, o yıllar Bebek Gazinosu programlarını ben yaptığımdan, ayaklarını ordan kestim. 1750 mark ve yapılanlara karşılığımız bununla bitmedi. Çalışacaklan bir yer daha vardı, o kapıyı da kapattırdım. Böylece intikam alınmış oldu. Kurallar böyleydi çünkü. İstanbul piyasasından silinip gittiler, tıpkı Ulvi Uraz’da olduğu gibi...</p>
</body>
</html>
