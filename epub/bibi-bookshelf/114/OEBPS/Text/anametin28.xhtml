<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">TOPLU DEĞERLENDİRME</h2>
<p class="calibre3">Bütün artistlerde yarın endişesi vardır. Acaba sonumuz nasıl kötü bitecek diye... Bu yüzden, sinemada biraz kıllanır gibi olur olmaz, hemen film şirketi açar bir artist. Bunu Ayhan Işık’tan bana kadar, o devirde kalburüstü kaç kişi varsa yapmıştır. Hepimiz para kazanacağız diye zaman zaman hem paramızdan, hem de itibarımızdan olduk. Bütün bunların dışında prodüktörü karşımıza alarak düşman kazandık.</p>
<p class="calibre3">Konu ben olduğuma göre, şöyle bir sıralama yapayım. 1962’de «Abidik Gubidik» gece kulübü, 1963’te bu kulübün Moda’da gazinosu, 1964’te Serengil Film ve Se-rengil Plâk Şirketi, 1970'te Seren Otel ve Motel işi (bu firma sonraları Libya’da 50 milyonla battı, 1977’de), 1978’de yeni kurduğum Serengil İthalat - İhracat firması olarak 25 milyonluk kredi sağlamama rağmen evrakı paraya çeviremedim. Aynı yılın sonunda Almanya’da (B. Berlin) deri ticarethanesi açarak iki yıl bu işi yaptım. 1980’de Kıbrıs’ta Serengil Co. kurdum ve ithalat-ihracat belgeleri aldım. Kıbrıs’ın narenciyesini pazarlamak için 10 milyonum gitti. Bir liralık ticaret yapamadım. Verilen otellerde turizm yapamadım. O zamanlar Kıbrıs’ın korsan devlet sayılışı, ulaşımın getirdiği problemler yüzünden... 1983’te İskenderun Arsuz’da 23 milyon borçla açtığım gazino battı.</p>
<p class="calibre3">1962’den bu yana habire kurup 1984’te pes etmek zorunda kaldığım bu 10'a yakın firmadan bir lira kazanmadım. Yatırılan sermayeyi alt alta koyup toplarsak 200 milyon gibi bir rakam çıkıyor ortaya. Bu hesaba kumarda ve sefahat hayatında kaybettiklerim dahil değil.</p>
<p class="calibre3">Sanat hayatımda ne kadar başarılı olduysam, ticarette o oranda battım. Hep de üstüne üstüne giderek battım. Akıllandım mı dersiniz? Bilemem. Fakat 8 yd sanatı bir kenara itmişim. Kafamdan sildiğim şov hayatına yeniden başlamak zorundayım. Oysa ben 1977’de en kral yerdeyken bu işi efendice bitirmiştim. Ne demiş atalarımız? Büyük lokma ye, büyük söz söyleme! Ama kim dinleyecek bu sözleri? Şimdi üç çocuğumun geçimi söz konusu. Artık çalışmaya zorunluyum. Hem de en zor dönemde. Şansa bakın... Kazık yemekten ve pahalılıktan gazino müşterisinin kaçtığı dönemde yeniden sahneye çıkacağım.</p>
<p class="calibre3">Ama bir şeyden korkum yok. Mesleğimin doğrultusunda daima hedefe vardım. Demek ki gene ne varsa sahnede var, doğduğum yerde yani. Müjdat Gezen, Kan-demir Konduk, Giray Elmalı beni sahneye hazırlıyorlar. Bakalım n’olacak? İnsanın heyecanını yitirmesi çok kötü bir şey. Hani bir şeyi zoraki yapması. Ben anılarda kalmak isterdim. Kulaktan kulağa duyulmak isterdim. Ama gelin görün ki gene evdeki hesap çarşıya uymadı. Bu kitabı yazarak ayakta durmak zorunluğu ağırlık kazandı.</p>
<p class="calibre3">Bu kitabın hazırlandığı dönemlerde, magazin basındaki anonslardan pimpiriklenenlerden soruyorum. N'ol-du, açtığınız telefonlar, yolladığınız ricacılar hep boşunaymış, değil mi? Size her zaman söyledim. Herkesin bildiklerine genel olarak değindim. Hiçbirinizin çirkef dolu yatakhanenize girmeyeceğim dedim, dediğim de oldu. Ben magazin yazarı değilim. Burun kıvrılacak, avır tavır yapılacak adam da değilim. Bana mertçe yaklaşın, çünkü bu piyasadaki ağabeylerinizden biriyim.</p>
<p class="calibre3">Zumik’te çalışırken bana namus dersi vereniniz çıkarsa, Bursa'daki kaplıcada aktör olmak uğruna kaybettiğin şerefini unutup bana erkeklik taslarsan, dansöz çantası taşırken prodüktör olup ortalığı kasıp kavuran tiran kesilirsen, ben o zaman allame-i cihan olsan susmam ve karşına çıkarım.</p>
<p class="calibre3">Şimdi bana diyeceksiniz ki, kimdi bunlar, niye kimliklerini söylemiyorsun? Lazın dediği gibi « O kendinu bilur»! Kimleri kastettiğimi şu anda bizim piyasa ve kendileri anladılar ya, yeter onlara... Arada bir kantarın topuzunu kaçırdılar mı hemen ikaz edeceksin. Babamın dediği gibi, kapıcıya arada bir kapıcılığını hatırlatacaksın! Biz de, kendini unutup saldıranlara, sen falanca değil misin diyoruz ve diyeceğiz. Kendini kendine hatırlatacağız. Asla rahat ettirmeyeceğiz bu gibilere.</p>
<p class="calibre3">Benim ölmemi bekleyen çoktur bu piyasada. Sebebi ortada. Pisliklerini bilenlerden birinin daha ortadan kalkması... Şimdi adamlara git beni sor, ne hezeyanlar, ne yalanlar işitirsin bu zavallılardan. En büyük ahlâksızlıklardan biri de başkasına iftirada bulunmaktır. Bundan büyük şerefsizlik tanımıyorum.</p>
<p class="calibre3">Bizim piyasada herkesin övünerek anlattığı tek şey şudur: «Enayiye bir bok attım, zürriyeti dahi temizle-yemez». Pislik atmayı hüner sayıp açıkça anlatacak kadar da zavallı bir magazin basını var ki, bu zaten Allahın gazabma uğramış artist takımından ne ister bilinmez. Ayıptır beyler, yeter bizlerden istediğiniz. Müfteri olmak ne Türklüğe, ne müslümanhğa yakışır. Orospuya bile orospu demlemeyen bir ortamda doludizgin gidiyorsunuz. Gün gelecek, sizin tek satırınızı okuyacak bir tek enayi bile bulamayacaksınız.</p>
<p class="calibre3">Geçenlerde patronu homoseksüel bir magazin dergisi bana açıkça saldırdı. Çok ünlü bir dolandırıcıyla beni aynı kefeye koyarak, onun filme alınacak hayatmı benim oynayacağımı manşetten verdi. Bütün yaz hakkımda asılsız haberler üreten bu magazin dergisinin, dolaylı olarak beni bir sahtekârla neden eş tuttuğu ortaya çıktı. Pazarlık yaparak anılarımı alan, altı hafta gazetesinde yayınlayıp paramı vermeyen bu homoseksüelin davranışım bütün basın dünyasında kapı kapı dolaşarak anlattım. Ayrıca müessesesinde sevici bir yazarın çalışması, benim bu tiplere duyduğum antipati de eklenmeli buna... Şimdilik elimde koz olarak sakladığım bu kupürlerle bekliyorum.</p>
<p class="calibre3">İşte böyle aziz okurlarım, çirkef dolu bir gazete sahibi olan bu adam beni dolandırıyor, sonra da intikam almak için kamuoyu önünde beni dolandırıcı durumuna sokuyor. Ölür müsünüz, öldürür müsünüz, lütfen cevap verin! Vicdan denilen şeyin şu kadarcığı yok adamda. Ticaret yaptık, her ticaret erbabı gibi bizim de borcumuz var. Borçlu olmak namussuzluk değildir, parası olup da ödememek namussuzluktur. Şayet kafan çalışıyor, kül-yutmuyorsan ya da uyanıksan cevap bunlar da hazırdır: Üçkâğıtçı... Ulan terbiyesiz herif, sen en büyük homoseksüel dolandırıcı ve üçkâğıtçısın... Kendisinin kaybedecek hiçbir şeyi kalmadığı için önüne gelene saldırıyor. Erkekseler, bana yaptıkları saldırılan bir kez daha denesinler de görelim. Dinime küfreden bari müselman olsa... En çok gücüme giden de bu zaten, beş para etmez küçük insanlann beni eleştirmeye çalıştırması... Eleştiri yapacağım derken şeref ve haysiyetimizle oynamaya kalkmaları...</p>
<p class="calibre3">1950-60’larda «Radyo Haftası», «Yıldız», «Artist» gibi Yeşilçam’ı efendice eleştiren, artistleri yücelten, vala-nı palavrası olmayan, kimseye çirkef atmayan magazin dergileri vardı. Şimdiyse kötü ve asılsız yazılarla artistleri dejenere ediyor, halkın gözünde onlan kişiliksiz, çaresiz ve ahlâksız durumuna sokuyorlar. Nerde o caddelerde artistlere yapılan sevgi gösterileri? O büyük ilgi acaba nerede kaldı?</p>
<p class="calibre3">Evet, onlar gerilerde kaldı. Sıfıra indirilmiş artist kişiliğine halk kesimi artık itibar etmiyor. Magazin basını zaten sallanmakta olan bu kişiliği iyice yerle bir etti. Düşünebiliyor musunuz? Kendi sanatçısına sahip çıkmak şöyle dursun, magazin basın üç kazanç uğruna sayfalarında onu bozuk para gibi harcıyor.</p>
<p class="calibre3">Peki bize kim sahip çıkacak? Kim mi, bize sahip çıkanlar hep öldüler. Yeşilçam sokağında Yeşilçam’ı aradım geçen gün. Ne zaman sıkılsam ve gençliğimi hatırlasana oraya giderim. Köşede erketeye yatmış pezevenk Stavro... Papyonunu düzeltip selâm verirken, Nevzat Pe-sen’le, Ayhan Işık kol kola gülümserler hep. Muammer Karaca, Salih Tozan, Vahi Öz ve Suphi Kaner, Necdet Tosun’u ayartarak beni kızdırmaya çalışıyorlar. Ahmet Tarık Tekçe, Süavi Tedü, Cahide Sonku, tam Pıtpıt’m kahvesi önünde iskemleye oturup yolumu kesiyorlar... Bakıyorum herkes, kahvede uyumak için yer seçiyor kendine. Atıf Kaptan'm işaretiyle kalkıyorum, Danyal Topatan'm uzattığı çayı alarak Suphi Kaner'in yanma gidip oturuyorum. Hasan Tual'in bütün sokağı yırtan sesine karşılık, Hasan Ceylân ve Süha Doğan elle kolla konuşuyorlar... Hepsinde smokinler, bembeyaz gömlekler ve papyonlar... Konuşamıyorum.</p>
<p class="calibre3">Ne güzel, ne güzel, bütün dostlarım burada... Bir sessizlik, huzur, alışılmamış bir huzur var. Semih Sezer-li ve hocam Avni Dilligil’i görünce şaşırıyorum bir an. Semih’i kenara çekerek, «Nedir bu olanlar, düğün sahnesi mi çekilecek?» diyorum. «E, tabii. Çabuk ol. Neden giyinmiyorsun? Seni bekliyor herkes...» diyor.</p>
<p class="calibre3">Hızla çıkıyorum Yeşilçam’dan. Cadde boyunca, insanlara çarpa çarpa yürüyorum. Herkes beni gösteriyor parmağıyla. «Gördün mü, Öztürk film çekiyor yollarda... Evet, daha hızlanıyorum. Yetişmem gerek bilivo-rum, smokinleri giymem gerek, herkes bekliyor beni... Smokinlerimle... Eliya Pardo kapanmadan...</p>
<p class="calibre3">Öztürk Serengil</p>
<p class="calibre3">22.4.1985</p>
<p class="calibre3"></p>
</body>
</html>
