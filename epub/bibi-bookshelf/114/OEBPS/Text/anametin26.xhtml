<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">REJİSÖRLER</h2>
<p class="calibre3">Türk sinemasının ilk rejisörü için Sedat Simavi’dir derler. Yani rejisörlerin piri bu ünlü gazetecidir. Öyle söylerler. Biz gene 1950’den sonraki takımdan söz edeceğiz. Sırasıyla Muhsin Ertuğrul, Turgut Demirağ, Baha Gelenbevi, Faruk Kenç, Orhon Arıburnu, Ö. Lütfi Akad, Sami Ayanoğlu, Semih Evin, Selâhattin Burçkin, Atıf Yılmaz, Osman F. Seden, Metin Erksan, Sırrı Gültekin, Halit Refiğ, Ertem Eğilmez, Ertem Göreç, Dr. Alyanak, Aram Gülyüz, Memduh Ün, Orhan Elmas, Duygu Sağır-oğlu, Natuk Baytan, Nişan Hançer, Muzaffer Aslan, Behlül Dal, Süha Doğan, Nevzat Pesen, Zafer Davutoğlu.</p>
<p class="calibre3">Adını verdiğim bu rejisörler 1950 - 70 arasındakiler-dir. Ama ben en kalburüstüleri size arzediyorum. Arada bir sürü ıvır zıvır var. Bir zamanların en büyük rejisörleri diye verdiğimiz bu listede mektep medrese görmüş tek adam Turgut Demirağ’dır. Amerika'da, Hollywood’da rejisörlük eğitimi görmüş dedik, iyi ki görmüş, ya gör-meseymiş n’olurdu acaba? Turgut Demirağ'm yaptığı hiçbir film beğenilmedi ve tutulmadı. Buna ne dersiniz?</p>
<p class="calibre3">Ötekilerin hiçbiri reji okulu mezunu değil. Bir Metin Erksan var ki, filmi Almanya'da en ünlü ödül «Altın Ayı»yı almasına rağmen, reji öğrenimi falan görmemiştir. Halit Refiğ için de aynı şeyi söyleyeceğim. Ö. Lütfi Akad ve Atıf Yılmaz için de geçerli. Bir Sırrı Gültekin'e, yukarda saydıklarıma tanınan imkânların yarısı verilseydi Avrupa çapında olurdu. Bu yüzden, adını saydıklarım olağanüstü kişilerdir. Yine bu yüzden, istikrarlı rejisör de çıkmamıştır. Örnek veriyorum, bir bakarsın Metin Erksan gibi adamın hasılat rekorları kırmış filminin ardından ikinci filmi yerlerde sürünüyor, yatmış. Buyrun bakalım, gitti milyonlar...</p>
<p class="calibre3">İstikrarlı rejisör bulmak zordur, ama kimin ne yaptığı da bellidir. Osman Seden genellikle iş filmi dediğimiz ticari filmler çeker. Onun çizgisi bellidir. Aman aman bir sanat filmi bekleyemezsiniz ondan. Bir zamanlar denemişti ve hiç de küçümsenmeyecek bir kordela sayılan «Düşman Yolları Kesti»yi yapmıştı. Ama şimdi öyle başkalarının parasiyle kumar oynamaya cesareti yok sanırım. Bütün çılgınlıkları kendi firması olan Kemal Film'de yapmıştı. Koca firmayı batırmadan önce...</p>
<p class="calibre3">Bir örnek daha vereyim. Memduh Ün «Üç Arkadaş»ı yaptığı zaman, ülke çapında bir umut, bir heyecan duyulmuştu. Türk sinemasında bir aşama mı var diye yazıldı çizildi. Sonuç? Fos! Aynı şeyleri Lütfi Akad için de, Nevzat Pesen için de söyleyebilirim. Devamları nedense olmadı.</p>
<p class="calibre3">Sırrı Gültekin, prodüktörleri hiç yormadan, az masrafla prodüksiyonları rahatlatmış bir rejisördür. Onun daima bir çizgisi vardır. Yaptığı filmlere not verirsek, «7» diyebiliriz. Sırrı Gültekin hiç kötü film yapmadı. Ertem Eğilmez de halk tipi, iddiasız filmlerle daima akıllı projeler sayesinde iyi paralar kazanmıştır.</p>
<p class="calibre3">Benim için 1960'11 yılların süper rejisörü Halit Re-fiğ’di. Çünkü Halit Refiğ, sinemayı çok iyi bilen, derya gibi biriydi. Pratikte sinemaya vakıf olan Refiğ, Türki’-yedeki en büyük film eleştirmeni olduğu için rejisörlüğe çok sağlam başladı. Aslında Avrupa ve Amerika’da biraz incelemeler yapsa Türkiye onunla çok şey kazanır...</p>
<p class="calibre3">1970-85 arası rejisörler için genç kuşak diyoruz. Bunlar, başta Zeki Ökten olmak üzere, Temel Gürsu, Şerif Gören, Ömer Kavur, Kartal Tibet ve Natuk Baytan...</p>
<p class="calibre3">Hele Zeki Ökten'in adı uluslararası olmuştur. Finlandiya’da TV’deki bir yetkili bana, ilerde ortak çekebileceğimiz bir proje için çalışmalar arasında, filmin rejisi sözkonusu olunca, rahatlıkla Zeki Ökten’in adını vermişti. Şaşkınlıktan adama salak salak bakmıştım bir süre. Ayrıca Batı Almanya’da da tanınıyor Zeki Ökten.</p>
<p class="calibre3">Genç kuşak arasmda Şerif Gören’in de önemli yeri var. Ve bu adamların hepsinde de iş var. Natuk Baytan’-ın yaptığı «Toprağın Teri» bence şahaneydi ve nitekim film 29 milyon hisse aldı İstanbul kombininden. Kartal, aktörlüğünden sonra kendine bu ikinci dalda da iyi bir yer yaptı. Rejisörlükte en zoru yapıyor, komedi rejisi yapıyor... Genellikle Kemal Sunal'm filmlerini çekiyor. Bu daldaki filmlerin üstad rejisörü Temel Gürsu’dur. Bana göre Gürsu, en çok çalışan, istikrarlı rejisörlerin başında gelir.</p>
<p class="calibre3">Tunç Okan’dan da epeyce lâf ediliyor, ama işin doğrusu «Otobüs» filminde önemli bir şey yoktu. O kadar arzu ettiğim halde şu son filmine gidemedim, «Cumartesi Cumartesi »ye... Eleştiri olarak her kafadan bir ses çıkıyor.</p>
<p class="calibre3">Orhan Elmas</p>
<p class="calibre3">Rejisör Orhan Elmas, hemen parlayan, ama o oranda da çabuk ikna olan, çocuk ruhlu, hayal dünyası müthiş, hırçın tabiatlı, düşündüğünü hemen söyleyen, aptal mı yoksa hergelenin teki mi diye insanı şaşırtan biridir.</p>
<p class="calibre3">Züğürtlük yıllarımda evinde çok kaldım. Tesadüfen o da züğürttü. Ama arada bir fark vardı. O hem evli, hem de çocuk sahibiydi... Annesi rahmetli Hikmet hanımm eline bakıyordu. Ben de ona bakıp halime şükrediyordum. Yazdığı senaryolarla kapı kapı dolaşıyor, ya satmak, ya da rejisini yapmak istiyor, büyük mücadele veriyordu. 1953-54 yılları sinemanın kriz dönemlerinden biriydi.</p>
<p class="calibre3">İlk reji yaptığı filmde beni oynattı. Böylece az da olsa Yeşilçam’da bir yer tutmamı sağladı. Bu yüzden ona minnettarım. Bir ara ayrılmaz iki arkadaş olduk. Fakat, dediğim gibi, ekonomik nedenler karısı Alev’le arasında sürekli geçimsizlik tablosu çiziyordu. Alev güzel, dürüst ve namuslu bir kızdı. Ayrıca onuruna çok düşkündü. Gün oluyor, çocuklarını bile doyuramıyordu. «Üçüncü Kat Cinayeti» adlı filmde onu başrolde oynamaya ikna etti. Böylece reji ve Alev’in oyunculuğundan gelecek para onları ferahlatacaktı. Nitekim de öyle oldu.</p>
<p class="calibre3">Ama çok müsrif olan Orhan birbuçuk ayda paraların altından girip üstünden çıktı. Sefalet ve geçimsizlik haydi gene sahneye çıktı. Orhan iş bulamıyordu. Alev’i binbir rica ile Ses Opereti’ne sokabildi. Biraz olsun rahatladılar.</p>
<p class="calibre3">Bir geceyarısı kaldığım pansiyonun kapısı tekmelenerek çalındı. Açtım, Orhan Elmas ah moru mor karşımda. Çok şaşırmıştım.</p>
<p class="calibre3">«Hayırdır Orhancığım?»</p>
<p class="calibre3">«Kalk giyin. Gidiyoruz.»</p>
<p class="calibre3">Ceketi kaptım, kapıda giyerken sordum :</p>
<p class="calibre3">«Yavu meraktan geberecem, n’oldu söylesene?» «Alev kaçtı...»</p>
<p class="calibre3">«Ne! Alev mi kaçtı?»</p>
<p class="calibre3">«Evet. Sabah, oğlanla birlikte çıkmışlar. Bu saate kadar ne tiyatroya gitmiş, ne eve geldi. Mahvoldum, intihar edicem...»</p>
<p class="calibre3">Orhan duvarları yumrukluyor ve ağlıyordu. Manzara dayanılır gibi değildi. Benimse «Vah vah vah» demekten başka bir şey elimden gelmiyordu.</p>
<p class="calibre3">Düştük yollara. Yürü babam yürü. «İşte» diyordu Orhan, «flört ettiğimiz sokak- Belki burada oğlumla tur atıyorlardır». İki-üç tur atıyoruz o sokakta, bir şey yok. Taksim Gezisine gidiyoruz. «Bir akşamüstü bir bank vardı, orada sandviç yemiştik.» diyor. Bankı bulup oturuyoruz, belki Orhan’ı hatırlayıp gelirler diye. Sabah ayazında popomuz dondu, ne gelen var ne giden...</p>
<p class="calibre3">Kaç saat geçti hatırlamıyorum. Sabaha yakındı. Yürümekten ayaklarımız zonklamaya başlamıştı. Taksimdeki Zafer Anıtı’nm dibine sürünerek oturduk. Cepte para yok, karın aç, sinirler gergin. Geberik durumda birbirimize yaslandığımız sırada, bir bekçi baba usul usul yaklaştı. Orhan'a eğilerek,</p>
<p class="calibre3">«Ülen oglim ne otirisiz burada?» dedi.</p>
<p class="calibre3">Orhan, yarı ağlamaklı, yarı hiddetli cevap verdi «Karımı arıyorum bekçi baba, karımı arıyorum.» Bekçi gene yavaşça doğruldu. Kafasını bir sağa bir sola döndürüp heykellerdeki kadınlı erkekli gruplara göz attıktan sonra,</p>
<p class="calibre3">«Basın ülen» dedi. «Burda yohtir...</p>
<p class="calibre3">Ordan ayrıldık. Gülmekten kusa kusa eve geldiğimizde sabah çoktan olmuştu. Bana gelmeden önce, tiyatroya gidip Alev’in akıbetini öğrenmek isteyen Orhan, Bülent adındaki yakın arkadaşına sorar. Bülent ise Alev’in tiyatroya gelmediğini, duruma çok üzüldüğünü söyler, kahırlanarak Alev'i aramaya yollara düşer Orhan’la. Orhan, en kötü gününde büyük ilgi gösteren, arkadaşlık örneği veren Bülent’i yere göğe koyamıyordu. Ertesi gün ise eve bırakılan mektupta Alev «Ben Bülent’leyim, beni arama» diyordu.</p>
<p class="calibre3">Rejisörlerin yatak odaları</p>
<p class="calibre3">Bizdeki rejisörler, bir-ikisi dışında, zamparalığı çaktırmadan yapmışlardır. Yani Hollywood usûlü «Yıldızlık rejisörün yatak odasından geçer» sözü bizde de kendi çapında geçerlidir.</p>
<p class="calibre3">Hele başından 14 evlilik geçmiş o devrin ünlü jönü ile ortaklık yapan kalburüstü rejisör A., hiç belli etmezdi zamparalığı, ama piyasada enikonu bilinirdi. Saygın bir kişiliği olan bu adamın O., adlı jönle kırdıkları ceviz bini aşıyordu. Büroları devrin en lüks, en alışılmamış olanıydı. Amerikan filmlerinde bile eşine zor rastlanır özelliklere sahipti. Yan duvarın üstünde kimsenin göremediği bir yerde düğmeye basılınca, koca duvar ters dönüyor, içerden bir yatakla Amerikan bar dışarı çıkıyordu. Bu gizli günah odasında demek ki önce antinikukaz durumla iş bitiyor, sonra da sözleşme imzalanıyordu. Bunun aksini düşünmek safdillik olurdu. Yoksa ciddi bir film şirketinde ne işi vardı bu tip Amerikan barlı yatak odasının?</p>
</body>
</html>
