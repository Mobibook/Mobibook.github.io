<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre3">Aaa, olacak şey değil. Adamın yaptığı kalleşlik yetmiyormuş gibi, bir de hademe paylar gibi beni paylıyor!</p>
<p class="calibre3">Fevkalâde sert ve kararlı, açık kapıyı kapadım. Ürkek bir tavırla bana dönerek ayağa kalkan Ulvi Uraz, başına gelecekleri hisseder gibiydi. Son derece mürai,</p>
<p class="calibre3">«Buyrun kardeşim» dedi. «Ne istiyorsunuz benden?» «Senin gibi bir adamdan ne isterim ki ben?» «Sözlerinize dikkat edin lütfen...</p>
<p class="calibre3">Yanmdakine,</p>
<p class="calibre3">«Duyuyorsunuz diil mi beyefendiciğim, buyrun işte» demeye çalıştı.</p>
<p class="calibre3">«Senin gibi bir adama yalnız bir çift söz söyleyeceğim. Dinlemeye mecbursun...</p>
<p class="calibre3">«Buyrun efendim, dinliyorum. Kısa olsun lütfen...</p>
<p class="calibre3">«Kısa mı uzun mu onu ben tayin ederim! Madem ki ben bu rolü beceremiyorum, provadan 15 gün sonra, ya da bir ay sonra, bilemedin iki ay sonra, beni kenara çekip, arkadaş çok uğraştım seninle olmuyor, pardon, desen, eğilip elinden öper, 'Affedersin hocam, çok mahcubum, yapamadım. Bir sürü de vaktinizi harcadım’ derim. Ama sen, oyundan bir gün önce, gizlice, adı sanı belli olmayan birini benim yerime çalıştırarak, en sızından öç alırcasma, oyunculuk kişiliğime, onuruma dokunacak biçimde hareket ettin! Hiçbir ahlâk kuralına sığmayan bu namertliği yaptın!»</p>
<p class="calibre3">Ardından «Şıraaak!» diye tokatı patlattım. O, «İmdat» sesleriyle, keklik gibi kendini koridora atarak kaçmaya başladı. Arkasından hızla atıldım. Bu kez tam haklamaya karar vermiştim. Niyetim, o gece sahneye çıkamayacak kadar değiştirmekti yüzünü. Aylardır süren sinir savaşı, meyvesini işte böyle vermişti. Ben Karadeniz çocuğuydum. Öyle görmüştüm, öyle yapacaktım. Kalleşliği bağışlamam! Öç almayı sevmem, ama adamın cezasını hemen veririm! Büyük patırtıya soyunma odalarından fırladılar, beni yakalamaya çalıştılar bir süre.</p>
<p class="calibre3">Ben de onu sinemadan sildim</p>
<p class="calibre3">Bu olayla tiyatrodan atıldım, ama ben de onu sinemadan sildim. On iki yıl boyunca hangi filme burnunu soktuysa kopardım. Patronları tehdit ederek ona rol verdirmedim. Benim öcüm belki daha büyük oldu, ama n’apiim! Hayatım boyunca rastlamadığım bu tür kalleşliğe tepkim başka olamazdı. Beni ayıplayanlardan özür(!) dilerim.</p>
<p class="calibre3">Tiyatro benim her şeyimdi</p>
<p class="calibre3">Tiyatro benim her şeyimdi. Sanki evden ikinci kez kovulmuş gibiydim, sudan çıkmış balık misali... Kaç geceler Tepebaşı’na gelmiş, park ettiğim arabamdan tiyatromu seyrederek huzur bulmuşumdur. Çok tuhaf gelecek, ama bu alışkanlığı yıllarca sürdürdüm.</p>
<p class="calibre3">Ne garip rastlantıdır ki gene yıllar sonra tiyatrom yıktınldığı gece de oradaydım Tıpkı Oda Tiyatrosunun yanışını seyrettiğim gibi. Sonsuz acılar içinde kıvranarak ağlarken, yanımdaki Fransız nişanlım Anne-Marie, gözlerini koca koca açarak,</p>
<p class="calibre3">«Sen var çok büyük manyak. Eski ev yıkıldı sen ağladı. Sen var çok büyük barbar, adam nasıl ağladı...» diyordu ve bu sözlerle birlikte Anne-Marie de o gece kendini sokakta buluyordu.</p>
</body>
</html>
