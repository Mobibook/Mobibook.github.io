<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">OTUZUNCU SANAT YILI JÜBİLEM</h2>
<p class="calibre3">Taksim Gezi Oteli’ne yerleştikten sonra, geceleri orası senin burası benim kumarhane kumarhane dolaşıyorum. Oyun kulüplerinde konken oynuyorum. Sabaha karşı gittiğim Büyük Bayram Sokağı’ndaki sabahçı kumarhanelerinde kimler yok ki!</p>
<p class="calibre3">Bir hasta da İsmail Kılıç. Gözükara delinin biri. Kaybedince de gülüyor, kazanınca da. Buralarda ne tipleri® bir araya gelmiyoruz ki! Karşımdaki kuyumcunun yanında oturan tipsiz kişi resmen hırsız. Gece işçisi diyorlar. Orayı işleten kişiye, «Yahu böyle adamları buraya nasıl sokuyorsunuz?» desem, «Abi, namuslu adamdır, borcuna sadıktır, çoğundan sağlamdır» diyor.</p>
<p class="calibre3">Biz kumarbazlar, hırsızı, arsızı, namuslusu, pezevengi, büyük işadamları ve sanatçılar olarak ilginç bir kumar ekibi oluşturuyorduk. Yani onlara bizden çok itibar ediliyordu. Anlayın artık, kumar bizi kimlerle yan yana getiriyor, haysiyetimizle nasıl oynuyor...</p>
<p class="calibre3">îşin en korkunç yanı, benim hâlâ ders almayışım ve kendimi yitirmeye devam edişimdi. Kumarhaneler kredi açıyorlar ya da bazı arkadaşlar beni deklare ediyorlardı. Oyun hayatımı böyle sürdürüyordum ancak...</p>
<p class="calibre3">Böylece dört ay koşturdum durdum.</p>
<p class="calibre3">Bir öğle vakti Müjdat Gezen’e rastladım. Oturduk yemek yedik ve şurdan burdan konuşurken,</p>
<p class="calibre3">«Abi» dedi. «Durumunu hiç beğenmiyorum. Lütfen valizini al ve bana taşın. Bazı plânlarım var.»</p>
<p class="calibre3">O gece, tiyatro sonrası, kulisten birlikte ayrıldık. Bir gece kulübüne uğrayarak evine gittik. Çay yaptı, dolaptan çıkardığı kurabiyeleri önüme koydu.</p>
<p class="calibre3">«Bak Öztürk abi, sen yıllarca bize rehber oldun. Şimdi ise bakıyorum, tanıyamıyorum, o sen misin?»</p>
<p class="calibre3">Birden kızdım :</p>
<p class="calibre3">«N'oldu lan, n'aptık ki?»</p>
<p class="calibre3">«Estağfurullah... demek istediğim, kumar oynadığın yerlerden söz ediyorlar da... bir sürü de borçlanmışsın. Bu işe bir çare bulmak zorundayız.»</p>
<p class="calibre3">«Sana ne lan hıyar?»</p>
<p class="calibre3">«Ne demek sana ne, bize her şey abi... Senin yakam bırakacak değiliz» (Perran’la kendini kastediyor)</p>
<p class="calibre3">Şehir Tiyatrosu’nun çocuk bölümünden beri ardımı bırakmayan, bir dediğimi ikiletmeyen bu küçük keratanın bana sahip çıkması boşuna değildi. Ayrıca çok hoşuma gidiyordu. Babası büyük bir müzisyendi. O, sevgili Nejat abimin oğluydu. Vefa duygusu olan, ustalığın anlamını, hatır gönülün sınırlarını bilen, çok iyi yetiştirilmiş olan Müjdat, bana elini uzatan tek insandı hayatımda. îyi gün dostlan meydandan kaçarken, kendisine hiç dostluğum dokunmamış bir insan bana koşuyor, en azından bir şeyler yapmak istiyordu. Demek beni seven bir kişi kalmıştı bu dünyada, ne mutlu bana...</p>
<p class="calibre3">Müjdat, benim 30. Sanat Yılı Jübilemi yapmak istiyordu. Bana ev almak, bankaya ya da Kastelli’ye para yatırmak gibi tasanlar vardı kafasında. Şu hale bakın! Herkes benim ölmemi, sürünmemi beklerken, o yaşamamı istiyordu! O ve bir de Aydın Sağay dostum!</p>
<p class="calibre3">Biletler basılmış, düzenleme komitesi kurulmuş, jübile kitabının bütün eksiklikleri tamamlanmış, ben de içlerinde olmak üzere kurulan ekip davetiyeleri dağıtmaya başlamıştı bile. Yani hiçbir lâf ağızda kalmamış, en kısa zamanda uygulamaya dönüşmüştü.</p>
<p class="calibre3">Çocukluk arkadaşım Abidin Cevher (Kastelli) ise, bana hem hatırı sayılır bir yardımda bulunmuş, hem de 30 milyona mal olacak «Öztürk Serengil Şov» için Egemen Bostancıya talimatı vermişti. Ne var ki Egemen, bana kininden, bu şovun metnini hazırlatmayıp savsaklayacak, böylece dirilmemde büyük işlevi olacak şansı bana kullandırtmıyordu.</p>
<p class="calibre3">Kininin kaynağı, ödemediği bir çekin benim tarafımdan savcılığa verilmesiydi. «Dolandırıcı mevkii»ne düştüğünü, bizim yüzümüzden ticaret itibarının çok sarsıldığını ileri sürüyordu. Meğer çeki Nevin tahsil için gerçekten bu yola başvurmuş! Haberim yok vallahi...</p>
<p class="calibre3">En kötü günlerinde, Tevfik Yener’le ortak açtıkları Bakırköy’deki müzikli lokantaya hiç para almadan hafta sonları gelerek yaptığınız jestleri unutuyordu. Bırakın, aman Egemen kazansın! Dokunmayın! Yıllarca ezilmenin, parasızlığın acısını çıkarsın! Pohpohlanmanın keyfini sürsün!</p>
<p class="calibre3">Ben, istemediğim için, bilerek şöhretimi zedeledim. Kendimden bıktığım için, çevremden intikam almak için üstüme sinen megalomaniyi yok etmek için, Allaha el açıp yalvararak şöhretimden, ve de normal insanlar gibi yaşamak özlemiyle kendimden kurtulmak istedim. 18 yıl doğru dürüst yollarda yürüyememenin, 18 yıl tek başına bir lokantada, sinemada olamamanın acısını çekmiş biri için böyle bir hayatın önemi yoktur. Ben, istediğim için, şimdi şöhretsiz ve parasızım. İstersem, paşa gönlüm dilerse, gene bir repertuar hazırlayıp istediğim gazinoda her gece en azından 150 bin lirayı cebime indiririm. Yeter ki üstümdeki ataleti atayım, bu işe tam karar vereyim... Egemen gibiler, iflas ettikleri yerde kalırlar!</p>
<p class="calibre3">Müjdat, bütün çabasını ortaya koydu. Sanatçılara, o gece yapacakları tören için teker teker prova yaptırdı. Ve unutulmaz, nefis bir gece hazırladı. Gene teşekkür ediyorum ona.</p>
<p class="calibre3">Jübile gecesi hastalık</p>
<p class="calibre3">Sağolsunlar, bütün komedyenler geldi. Hiç kimse beni bu mutlu gecemde yalnız bırakmadı. Yalnız Zeki ve Metin, o gece hastalandıkları için gelemediler. Ne tuhaf değil mi, jübile gecesi gelen hastalık... Kendileriyle zaten pek bir hukukum yok. Mesele hukuk değil, yardımlaşmadır. Bugün bana gelen, yarın en kralına gelir. Eh, biz de bir zamanlar en kral değil miydik? Böbürlenme padişahım, senden büyük Allah var demiş atalarımız, zararı yok... Zekiyi bir filmimde oynatmıştım bir zamanlar. Hepsi o kadar. Haklarında fazla bilgim yok...</p>
<p class="calibre3">Gazanfer Özcan - Gönül Ülkü, Nejat Uygur, Levent Kırca, tiyatrolarıyla katıldılar. Ömrümce onlara müteşekkir kalacağım. Beni bu geceye hazırlayan en büyük güçlerden biri de Rauf Tamer'di. Her şeyiyle seferber olarak yüzlerce bilet sattı bana. Bütün koşanlara, benim için çaba gösterenlere gene bu vesileyle teşekkür ederim.</p>
<p class="calibre3">Müjdat’ın nedense benden şüphe ettiğini gördüm. Jübile gecesi sahnede espri yaparken bir ara şöyle dedi:</p>
<p class="calibre3">«Hep birlikte şimdi ona kumar parası ayarlamaya çalışıyoruz.»</p>
<p class="calibre3">Belki herkes güldü, ama ben oldukça üzüldüm. Teberru karşılığı verdiğimiz biletlerin parasının çok daha fazla olduğu kanısındaymış, ve geceleri benim o paralan gizlice kumara yatırmam pekâlâ mümkünmüş, öyle söylüyor. ..</p>
<p class="calibre3">Aynca paramın hesabını benden soruşu da ayn bir sahiplilikti. Beni benden çok düşünüyordu. Kıskançlık, dedikodu ve entrika gibi şeyler bilmezdi Müjdat. Onun bazı huylan bana benziyordu. Herkese koşması ve kadınlara olan düşkünlüğü... Benzemeyen tek yanımız ideolojik yapımızdı. O konuda hiçbir zaman karşı karşıya gelmedik. Daha doğrusu hep kaçındık. Bir de kuman hiç sevmiyordu. İşte bu, çekilecek gibi değildi. Canım, biraz oynasa n'olurdu yani? İnsan, ne benim gibi olmalıydı, ne de hiç oynamamalı... Erkek takımı, ifrata kaçmamak şartıyla kırk yılda bir küçük küçük oynayabilir. Hayırmış, oynamaz-mış, asla-imiş! Müjdat efendi katı kurallarını gene konuşturdu.</p>
<p class="calibre3">Ah ulan, bir gün elime bu fırsat düşecek! Şu Müjdat’a döve döve kumar oynatacağım! Sıfır numara kumarbaz yapacağım ineği! Öyle büyük konuşuyor ki... Neyse, şaka yapıyorum. Allah yazdıysa bozsun. Allah, düşmanıma bile vermesin bu illeti...</p>
<p class="calibre3">Müjdat ve onun gibi birkaç dostum yüzünden bugün değil kumar oynamak, kahvenin bile önünden geçmiyorsam, en mutlu kişiyim artık ben. İlk kez sahneye çıkmak gibi kıpırdanmalar oluyor içimde. Nefret ettiğim mesleğime yeniden heves duymak! Büyük ölçüde değiştiğimi gösteren belirtiler bunlar...</p>
<p class="calibre3">Büyük Allahım, bana verdiği cezalan, öyle sanıyo-rum ki kaldırıyordu artık yavaş yavaş. İlk kez, borçlarımı ödemeye başlayacak hale geldim. Bu harika bir durumdu benim için. Dünyaya bakış açım değişti bugün. Bütün amacım, biri 3 (Timur), biri 4 (Jussi Cengizhan), biri 14 (Seren) yaşındaki üç çocuğum, babalarının gerçek kimliğini bilmelerini sağlayacak şu kitapçığı bitirip armağan etmektir. İkinci ve en büyük arzum da, yaptığım şovu oğullarıma gösterebilmektir. Büyük oğlum Cengizhan, benim bir komedyen olduğumu bilip söylemektedir. Ama Timur, her evden çıkışıma yakın, bana nereye, niçin gittiğimi, ayrıca ne iş yaptığımı soruyor. Çocuklarım çok küçük, daha hiçbir şeyleri kavrayacak durumda değiller. Ama sanıyorum 20 gün sonra artık onlar da sahnelerde ne yaptığımı yavaş yavaş görecekler.</p>
</body>
</html>
