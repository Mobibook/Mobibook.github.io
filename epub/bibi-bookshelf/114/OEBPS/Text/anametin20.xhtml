<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre3">Evet, âdetlerinden biri de buydu Yeşilçam’ın. Arkasını sıvazladığı, tükürdüğünü yaladığı, sırtından geçindiği kişiyi zamanı gelince ipliğini pazara çıkararak hançerlemek!</p>
<p class="calibre3">Suphi Kaner’i de...</p>
<p class="calibre3">Suphi Kaner’i de böyle öldürmüşlerdi. Yıllarca sırtından deve yükü para kazananlar, ondan intikam almak için fırsat kollamışlar, filmlerine zamanında başlamadığı gerekçesiyle, Ermeni sinemacılar Kaçoni kardeşlerin de baskısıyla boykot karan alarak adamın sinema hayatını söndürüp intihar ettirmişlerdi.</p>
<p class="calibre3">Yalnız intihar ettirseler yanmayacağım, Suphi Ka-ner’in ailesini de mahvedip yıkmışlardı. Ortada kalan karısı ve küçük ikizlerinin, birkaç ay süren göstermelik yardım dışında, ben de dahil hiç kimse bir daha kapısını çalmamış, aç mısın tok musun, ölü müsün yaşıyor musun diye soran olmamıştır. O kadm, tek başına kalmış, çocuklarına bakabilmek, karınlarını doyurabilmek için bütün gençlik yıllarını harcayarak yaptığı mücadeleyle belki büyütebilmiştir, ama eksik, topluma düşman, insanlara düşman, memleketine düşman kişiler olarak...</p>
<p class="calibre3">Evet, ikizlerden biri sonunda terörist olmuş, idama hüküm giyerek yıllar sonra karşımıza bizim ayıbımız olarak çıkmıştır. Baba şefkati, aile şefkati görememenin aczini çeken bu çocuğa sahip çıkılamamıştı. Böylece onun herkese düşman, babasına yapılan haksızlığı affedemeyen, kin dolu, kırgın, itilmiş, dışlanmış biri olarak büyümesinden, vatana ihanet şebekelerinin bayraktarlığına kadar gittiği yolda, gene söylüyorum, ben dahil hepimiz suçluyuz. Onu suça biz ittik. O, tertemiz milliyetçi, İstiklâl Marşı’nı her dinlediğinde göz pınarları dolan, büyük insan Suphi Kaner’in kızıydı. Tebrikler sana Yeşilçam!.. Tebrikler!..</p>
<p class="calibre3">Ayhan Işık kabiliyetli çıkıyor</p>
<p class="calibre3">Selahattin Erköse’den yüreğime su serpen telefon sonunda geldi. Ayhan Işık, inanılmaz derecede kabiliyetli ve sesi yatkın çıktı. Osman Kavran’la tanışmıyorlardı. Onları tanıştırıp işi noktalamak istedim.</p>
<p class="calibre3">Randevu, bir öğleden sonra, Osman Kavran’m evinde gerçekleşti. Konuşmaların sonuna gelindiğinde, önceden hazırlatılan 250’şer bin liralık iki senedi Ayhan’a uzatan Kavran, alman 500.000 liralık avansa karşılık imzalamasını rica etti. Suratı birden değişen Ayhan, ayağa yavaşça kalkarak ciddileşti :</p>
<p class="calibre3">«Osman bey, siz bana borç mu veriyorsunuz, yoksa avans mı?»</p>
<p class="calibre3">Osman da bu değişik çıkışa anlam Veremeyerek hafifçe gülümsedi. Oysa gazinoculukta avans anlayışı böy-leydi, herkes aldığı para karşılığı imzayı basardı. Yol buydu.</p>
<p class="calibre3">«Hayır Ayhan bey, estağfurullah, avans vereyruk.»</p>
<p class="calibre3">«O halde niye senetleri imzalatmak istiyorsunuz? Avans aldıysam senetleri imzalamam. Eğer borç olarak bu parayı veriyorsanız, asla borç kabul etmem! Ben Ayhan Işık olarak kimseden borç almam!»</p>
<p class="calibre3">Bu arada elini iç cebine daldıran Ayhan çek defterini çıkarmaya çalışıyordu. Bende bet beniz kalmamış, bombok olmuştum. İki aylık çahşmalarım, umutlarımız, plânlarımız bir anda suya düşüyordu.</p>
<p class="calibre3">Osman Kavran, hafifçe bozulmakla birlikte, hemen durumu kavradı.</p>
<p class="calibre3">«Ayhan bey, rica ederim. Biz sizin sözünüzü senet olarak kabul ederiz» deyince iş düzeldi. Ayhan da çeki tekrar iç cebine yerleştirdi:</p>
<p class="calibre3">«Güveninize teşekkür ederim Osman bey.»</p>
<p class="calibre3">Elini Osman Kavran'a uzatırken, yeniden durdu</p>
<p class="calibre3">«Bir ricam daha var.»</p>
<p class="calibre3">«Buyrun Ayhan bey...</p>
<p class="calibre3">«Olur ki ben sahneye çıkmadan ölürsem, bu parayı kanma ve kızıma şimdiden helâl etmenizi diliyorum.»</p>
<p class="calibre3">Osman şaşırarak,</p>
<p class="calibre3">«O ne biçim söz» dedi. «Allah korusun. Tabii, helâl olsun, helâl olsun...»</p>
<p class="calibre3">Bir yandan da kapıdan çıkmakta olan Ayhan'ın sırtını sıkı sıkı sıvazladı. Ben de tam çıkmak üzereydim ki sol eliyle bileğimi yakalayıp beni sertçe durduran Kavran, Ayhan'ın duymayacağı biçimde kulağıma «Ula Oz-turk, anamı s....!» diye fısıldadı.</p>
<p class="calibre3">Böylece İzzet Günay, Ekrem Bora, Fikret Hakan, Belgin Doruk ve Fenerbahçeli Şükrü Birant'ı ilk kez gazino sahnelerine çıkararak bu kervanı tamamlamış oldum. Gazino tıklım tıklım dolup taşıyordu. Halk, sinemadan gelenleri büyük bir merakla seyredip dinlemek üzere geliyor, ancak atlı polisin çabasıyla gişe önünde sıra oluyordu. Fuara kadar ful çalıştık. Kavran, İzmir Fu-an’ndaki sirkinden bana pay teklif etmesine rağmen reddettim. Çünkü her şeyi karşılıksız yapıyordum. Amacım, sinemadaki zor durumlardan ötürü, ekonomik pozisyonları bozulmuş arkadaşlarıma bir nebze olsun yardımcı olmak, ayrıca çok sevdiğim, her kritik zamanda bana koşan Kavran’a böylece hizmetle karşılık vermekti. Başkaca hiçbir amacım yoktu % 10 gibi küçüklük addettiğim ne bir para aldım kimseden, ne de bunu düşündüm. Çünkü ben her şeyden önce artisttim, organizatör değil.</p>
</body>
</html>
