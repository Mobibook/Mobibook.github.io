<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">ŞEHİR TİYATROSU’NDAN KOVULDUM</h2>
<p class="calibre3">Annem her zaman söylemiştir, «Oğlum, dik kafalı olma! Başı eğik ol! Bazen he demeyi bil, olayları görmezlikten gel!» diye. Dediklerini nasıl yapabilirim ki? Yaradılışım, onun söylediklerine «doğru» diyecek biçimde yumuşak değil ki! İmkânsız bu!</p>
<p class="calibre3">Yıllardır değişmeyen, düşündüğünü söyleme hastalığı vardır bende. Bu yüzden gençlik yıllarımda adım «patavatsız»a çıkmıştı. Hayatım boyunca nefret ettiğim birkaç şeyden biri riyakârlık, yüzüne yapamadığını sinsice arkadan yapmaktır. Özellikle Yeşilçam'm hastalıklarından biri buydu. Diyelim beş kişi bir araya geldi, hep onu bunu çekiştirirlerdi. Dedikodu yapanlardan biri «hadi eyvallah» deyip gittikten sonra, kalan dördü, gideni çekiştirir, yani her ayrılan mutlaka çekiştirilirdi. Sona kalan yere gidemez, programlan altüst olurdu. Sonunda dayanamayıp kalkan biri, ötekine, «Sakın beni ona buna çekiştirme» tembihini muhakkak yapardı.</p>
<p class="calibre3">Anlattığım olay, yarı şakadır, ama ciddi yanı da vardır.</p>
<p class="calibre3">Dev gibi gördüğüm Ulvi Uraz</p>
<p class="calibre3">1961’de Türkiye’de şöhretim artık geniş çaptaydı. Galiba Necati Cumalı'mn bir oyunu sahnelenecekti. Tiyatro yönetimi, sinemadaki başanmı ve şöhretimi hesaba</p>
<p class="calibre3">katarak, büyük rollerden birini bana oynatmayı düşündü. Roller dağıtıldı. Son dakikada rejisör değişti ve Ulvi Uraz geldi.</p>
<p class="calibre3">Kendisi tiyatromuza yeni gelmiş, sanatçılığı tartışılmaz biriydi. «Denize înen Sokak» adlı filmde de bu başarısını kanıtlamıştı. Rol sahibi arkadaşlarla tek tek tanışıyor, sorular soruyordu. Sıra bana gelince, sanki ilk duyuyormuş gibi bir tavır takındı. Hatta «Demek filmlerde de oynuyorsunuz?» deyince, rahmetli Şakir Arseven gülerek şöyle demek durumunda kaldı</p>
<p class="calibre3">«Nasıl olur Ulvi bey? Sinemada çok tanınmış bir kişidir. Filmlerden servet kazanır, fakat tiyatro sevgisi yüzünden burada yıllardır 500 liraya talim eder!»</p>
<p class="calibre3">Ulvi Uraz,</p>
<p class="calibre3">«Sinema başka aktör olmak başka şeydir beyefendi» deyip sözü Şakir Arseven'in ağzına tıktı ve dönüp bir başkasıyla konuşmaya başladı.</p>
<p class="calibre3">Bu tavrı hiç hoşuma gitmedi. Şakir abimle ve öteki arkadaşlarımla göz göze geldik. Onlar, çaktırmadan, «boşver» işareti yaparak beni yatıştırmaya çalıştılar. Hiç sesimi çıkarmadım. Yalnızca başımı iki yana sallayarak gülmeye çalıştım.</p>
<p class="calibre3">Dev gibi gördüğüm Ulvi Uraz, birden gözümde cüce olmuştu. Beni küçümsemeye çalışması hiç de hoş bir şey değildi. Çünkü davranışı, biraz da beni arkadaşlarımın gözünde küçük düşürmeyi amaçlıyordu. Bu, gözümden kaçmamıştı.</p>
<p class="calibre3">Sebebini araştırdım, ama hiçbir şey bulamadım. Genellikle tiyatrocular, sinemadakileri pek sevmezler, hatta küçük görürler. Durum açıktır. Birden gelip servet olabilecek paralan alan sinema artistleri karşısında, yıllarca üç kuruşa talim edip eziyetin her türlüsünü çekmenin, üstelik beyazperdedeki kadar adını duyuramamış olmanın ezikliğini taşırlar. Bu bence sürtüşmenin ana kaynağı idi.</p>
<p class="calibre3">Yalnız bir şey unutuluyordu. Sinema ve sahne oyunculuğu çok değişik tarzlardı. Bu yüzden, alışkanlık gereği, tiyatrocuların çoğu ekrandaki oyunlarında fazla mimikten, abartarak oynamaktan kaçınamıyorlar, yani inandırıcı olamıyorlardı. Sinemada olaylar plân plân çekildiğinden uygulama fevkalâde kolay, tamiri her an mümkün olabiliyordu hataların. Oysa tiyatroda yaptığın hatayı silemiyordun. Üstelik de halktan aldığı tepkiler oyuncuyu heyecanlandırıyor, ayrı bir zevk veriyordu. Türkçe-si, sinema oyunculuğu rejisörün hünerine kalmış bir şeydir. Odunu dahi oynatabilir.</p>
<p class="calibre3">Ulvi Uraz belki bu yüzden bana ısmamamıştı. Ne var ki benim hamurum tiyatroda yoğrulmuştu. Yıllarca kulislerde yatarak, dekor boyayarak ezasını cefasını çektiğimden galiba haberi yoktu.</p>
<p class="calibre3">tik okuma provalarında Türkçemi hatalı buluyor, en çok bana takılıp kalıyordu. Mümkün olduğunca tatsızlık çıkmamasına çalışıyor, her dediğini yerine getirmek için didiniyordum. Aslında bu büyük aktörden bir şeyler öğrenmek gerekiyordu. Olayları hep iyi niyetle değerlendiriyordum.</p>
<p class="calibre3">İki buçuk ay deliler gibi çalıştık. Hele son iki haftaya günde iki provayla girdik. Çok iyi olduğumu arkadaşlarım söylüyor, ama sayın rejisör bu değişikliğimi, gösterdiğim çabayı belirtecek, maneviyat açısından beni rahatlatacak değil bir çift söz, en küçük bir jest bile göstermiyordu.</p>
<p class="calibre3">Sonunda anladım ki bu adam beni sevmemekte kararlıydı. Zorla güzellik olmaz. Neyse efendim, genel prova gelip çattı. Ertesi gece gala vardı. Heyecanımız sahnelere sığmıyordu. İlk kez kostümlü, makyajlı oynayacaktık.</p>
<p class="calibre3">Her zamankinden iki saat önce kulise geldim. Atıf Avcı abimle dereden tepeden konuşuyorduk. Derken, yanımıza çocuk tiyatrosu elemanlarından Müjdat (Gezen) geldi.</p>
<p class="calibre3">«Öztürk abi, bi dakkamzı rica ediyorum. Gelir misiniz lütfen» dedi.</p>
<p class="calibre3">Müjdat, yanımdan ayrılmayan bir çocuktu. Babası arkadaşımdı. Kabiliyetli, cin gibi, büyümüş de küçülmüştü sanki. Giyinmeme yardım eder, bir dediğimi iki etmez, bir şey söyleyeceğim diye ağzımın içine bakardı.</p>
<p class="calibre3">İşte o Müjdat, 27 yıl sonra da, en zor zamanlarımda yanımda olacak, jübilemi yapacak ve filmlerinde rol vermek için bazı prodüktörleri ikna edecek ve hiç değişmeyecekti. îşte koca sinemadan kalan, kötü günlerimin tek sadık dostu... Tek adam...</p>
<p class="calibre3">Çocuğun sapsan kesilmiş yüzü, o güne dek görmediğim sinirli ifadesi tedirgin etmişti beni.</p>
<p class="calibre3">«Söyle bakiim Müjdat, n’oldu sana oğlum?»</p>
<p class="calibre3">«Efendim, eğer duyduklarım doğru ise siz bu rolde oynamıyorsunuz. Ulvi hoca, figüran kadrosunda Erdinç diye biri var, bu rolde onu oynatacakmış. İçerde makyajını yapıyor. Aynı kıyafet onun üstünde de var. Şaşırdık abi...</p>
<p class="calibre3">Ben, üzüntüden ağlamaklı bu 12 yaşmdaki çocuğu yatıştırmak için yanağını okşadım :</p>
<p class="calibre3">«Peki oğlum, çok sağol! Böyle dedikodulara kulak asma...</p>
<p class="calibre3">«Olamaz, olamaz böyle şey»</p>
<p class="calibre3">Atıf Avcı abimin yanma dönerken, garip bir heyecana kapıldım. Korku ile karışık bir endişe üstümde ansızın bir şok yarattı. Yine de böyle bir şeyin asla mümkün olamayacağını düşünüyor, kendi kendime «olamaz, olamaz böyle şey» diye telkinde bulunuyordum.</p>
<p class="calibre3">Çocuğun endişelerini aktardığımda Atıf abimin yüzü biraz ekşir gibi oldu. Ama o da,</p>
<p class="calibre3">«Yok canım» dedi. «Böyle bir şey olsa, en azından bizlerle provaya çıkardı o çocuk. Deli mi bu adam?»</p>
<p class="calibre3">Daha sözünü bitirmemişti ki Hamit Akınlı geldi. Beni odasmda beklediğini söyledi Ulvi Uraz'm. Kendisi sahne amiriydi. Hızla odasına gittim. Onu makyaj yaparken ve şimdi hatırlayamadığım biriyle konuşurken buldum.</p>
<p class="calibre3">«Buyrun» dedim.</p>
<p class="calibre3">Ulvi Uraz aynadan bana baktı. Çok sakin bir tavırla,</p>
<p class="calibre3">«Kardeşim» dedi. «Bu rolü sizden alıyorum. Başka bir arkadaş oynayacak. Siz rolü başaramadınız. Üzülmeyin. Belki de münavebe ile oynatacağım. Daha karar veremedim. Yalnız bu gece o arkadaş başlayacak...»</p>
<p class="calibre3">Ben kendimi tartamayacak kadar sinirlenmiştim. Sakin görünmeye çalışarak,</p>
<p class="calibre3">«Ne demek o, anlayamadım» dedim.</p>
<p class="calibre3">«Demek o ki, rolü sizden aldım, başkasma verdim. Hepsi bu kadar...»</p>
<p class="calibre3">Makyaj ma döndü.</p>
<p class="calibre3">«Hoca, beni dinleyin lütfen...»</p>
<p class="calibre3">«Şimdi makyaj yapıyor ve beyle önemli bir şey konuşuyorum...</p>
<p class="calibre3">Tokatım Ulvi Uraz’m yüzünde patladı.</p>
</body>
</html>
