<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">EN BÜYÜK İDEALİM FİLMLERDE BİR ROL BULMAK</h2>
<p class="calibre3">1949-50 yıllarında Beyoğlu bir âfetti. Tertemiz, pırıl pırıl dükkânları, yolda yürürken birbirine selâm veren kadmı erkeğiyle... Kadını tanıman şart değildi, tanımadığın bir kadınla karşılaşır karşılaşmaz terbiye ve nezaket icabı şapkanı çıkarıp selâm verirdin.</p>
<p class="calibre3">Bir büyük podyum düşünün. En güzel kızları (ki genellikle Rumlardı), en yakışıklı erkekleri, tertemiz kıyafetleriyle bütünleşmiş bir halk kitlesini burada görürdünüz. Beyoğlu’nda kravatsız dolaşmak ayıptı. Yeşilçam bilindiği gibi bir arka sokaktı. Kılığımız kıyafetimiz olmadığından biz buraya taa anasının gözünden dolaşarak gelirdik.</p>
<p class="calibre3">Ne yalan söyleyeyim, Beyoğlu’na renk veren eski İstanbullulardı. Paşazadeler, eski saraylılar, zadegan sınıfından yedi göbek İstanbullular... İstanbul şivesiyle Türkçe konuşurlardı. Türkçe, o dönemlerde şiir gibi, müzik gibi bir dildi. Anadolu'dan gelenler de mutlaka İstanbullu gibi konuşmaya özen gösterirlerdi.</p>
<p class="calibre3">Bir de eski İstanbul Rumları vardı ki, nezaketleri, terbiyeleri ve son moda kıyafetleriyle Beyoğlu’na ayrı bir renk katarlardı. Genellikle dükkâm önüne çıkan Rum esnaf, müşteri çekmek için birbirlerine lâf atar, en ince ve zarif esprilerle ortalığı neşeye boğardı.</p>
<p class="calibre3">Beyoğlu’nun o günlerde üç de sosyetik orospusu vardı. Çok güzel ve kibirli kızlardı bunlar. Yabancı olan, kesinlikle ilk bakışta anlayamazdı. Piyasa yapmaya çıkarlardı akşamüstleri. Kimseye sırnaşmadan, bayağılaşmadan «icra-yi sanat» ederlerdi. Güzel Nihal! Güzel Ef-telpi! Güzel Kalyopi! Selâm size asil orospular! Mezardaysanız da, hayattaysanız da selâm!</p>
<p class="calibre3">Düşünüyorum da cevap bulamıyorum şimdi. Nerde o İstanbul, nerde o Beyoğlu? Sanki bütün o insanlar, o anlayış, beraberlerinde bütün o meziyetlerle birlikte buhar olup uçtular. Aslında uçan, Türk toplumunun nezaha-ti...</p>
<p class="calibre3">Şimdi elli küsur yaşında koskoca adam, akşam 8'den sonra o Beyoğlu’ndan bilmem nereme parmak yememek için ürkerek, çekinerek geçiyorum. Yazıklar olsun!</p>
<p class="calibre3">Param ve şöhretim yoktu, ama mutluydum</p>
<p class="calibre3">O yıllar param ve şöhretim yoktu, ama rahattım, mutluydum. Hiçbir sorumluluk taşımıyordum. En büyük idealim filmlerde bir rol bulabilmekti. Bu yüzden, bütün gün kahvede oturuyor, film şirketlerinden gelecek temsilcileri bekliyordum. Kimi zaman yiyecek bulamıyor, günlerce aç dolaşıyordum. Açlığa dayanamayacak hale gelince de Bâbıâli’ye, çocukluk arkadaşım ressam Cemal Ak-yıldız’a gidiyor, para alıyordum.</p>
<p class="calibre3">Bir şey olacağım diye sabırla beklerken, bir gün hayatımı değiştirecek olay patlak verdi. Prodüksiyon amiri Yüksel Tanık hışımla kahveye daldı. Belli ki bir film için adam seçecekti gene. Asker koğuşuna komutan gelmiş gibi herkes ayağa kalktı.</p>
<p class="calibre3">O, kısa ve sert, «Oturun» dedi.</p>
<p class="calibre3">Herkes aynı anda oturdu. Yüksel Tanık en büyük firmalarda ar direktörlük, prodüksiyon amirliği yapan, kısa boylu, sempatik, sevilen bir kişiydi.</p>
<p class="calibre3">Bir adım öne çıkarak herkesi dikkatle ve teker teker süzüyordu. Belli ki kafasındaki adamı arıyordu. Birkaç kişiyi ayağa kaldırıp oturttu. Dikkat çekmek için herkes ne numaralar yapıyordu görseniz!</p>
<p class="calibre3">Birden gözü bana takıldı:</p>
<p class="calibre3">«Ayağa kalk!»</p>
<p class="calibre3">Hemen fırladım. Uzun uzun süzdükten sonra, yavaşça sordu :</p>
<p class="calibre3">«Senin düzgünce, koyu renk bir elbisen var mı?»</p>
<p class="calibre3">Herkesin ortasında bu soru bayağı canımı sıkmıştı. Var desem, herkes biliyordu ki yalandı. Yok desem, belki başkasını seçerdi.</p>
<p class="calibre3">«Bulabilirim» dedim.</p>
<p class="calibre3">«O halde pazartesi sabahı saat 10’da Cahide Sonku’-nun yazıhanesinde ol.»</p>
<p class="calibre3">Ve çıkıp gitti.</p>
<p class="calibre3">Donup kalmıştım öylece. Tanıdık tanımadık herkes beni tebrik ediyor, sırtımı okşuyordu. Tabii en çok sevinen de kader arkadaşım rahmetli Suphi Kaner’di.</p>
<p class="calibre3">«Yırttın Öztürk» diyordu o boyuna. Figürasyon olsaydı, üç gün sonraya randevu vermezlerdi. Demek ki rol oynayacaktım. İçimden dualar ediyor, Allahıma yakarıyordum. Sonunda sefalet bitmişti işte. Rüyalarım gerçekleşiyordu artık.</p>
<p class="calibre3">Film çalışmaları o kadar azdı ki</p>
<p class="calibre3">Çaycı kendi eliyle hazırladığı çayı verirken, çevrem iskemlelerini yaklaştıranlarla doldu. 1951 yılında film çalışmaları o kadar azdı ki, figüranlık yapmak, hele küçük rol oynamak büyük şanstı bu yüzden.</p>
<p class="calibre3">Ben İstanbul'a gelirken çamaşırlarım, iki kat elbisem vardı. Çamlıca'daki yaşlı ve dul teyzelerimin evine yerleşmiştim. Ama tek kuruş getirmeyen beni n’apacaklar-dı ki? Kahveye taşınmıştım ben de. Aşağı yukarı birbu-çuk yıldır orda burda yatmaktan ne üst kalmıştı, ne baş. Tek kaybolmayan, sarsılmaz azmim ve mücadeleci ru-humdu.</p>
<p class="calibre3">Suphi Kaner ise o zamanlar set işçisiydi. Aynı zamanda Abdurrahman Palay'ın evinde ufak tefek işlere yardımcı oluyor, nafakasını çıkarmaya çalışıyordu. Geceleri kahveye sessizlik çöktüğü zaman, yazdığı şiirleri okurdu bana. Geleceğin en büyük aktörü ve yazan olmak istediğini söylerdi.</p>
<p class="calibre3">Çayımı yudumlar, bir yandan da koyu renk elbiseyi nasıl bulacağımı kara kara düşünürken, kulağıma eğildi Suphi.</p>
<p class="calibre3">«Korkma» diye fısıldadı. «Gömlek ve kravat hazır» Ardından o korkunç kahkahasını koyverdi. Bense merak ve hayretle sordum :</p>
<p class="calibre3">«Nasıl olacak bu iş, anlamadım.»</p>
<p class="calibre3">«Abdurrahman Palay’ın gömlek ve kravatını bir günlüğüne yürüterek... Takma kafana!»</p>
<p class="calibre3">Bir kahkaha daha koyvererek ekledi</p>
<p class="calibre3">«Elbise için de korkma. Tünel’de Eliya Pardo diye biri var, elbise kiralıyor. Bu iş oldu bitti.»</p>
<p class="calibre3">Birden ferahlamıştım. Sarılarak öptüm kendisini. Gün boyunca tur attık Yeşilçam’da, hayaller kurduk birlikte. Kim daha önce meşhur olursa ötekine destek olacaktı. Namus sözü verdik birbirimize.</p>
<p class="calibre3">Suphi, sinemanın inceliklerini enikonu biliyordu. Artist olsun, patron olsun, teknisyen olsun, herkesi tanıyordu en azından. Sıra Cahide Sonku’yla konuşurken nasıl davranacağıma, nasıl oturup kalkacağıma gelince Suphi epey şeyler anlattı.</p>
<p class="calibre3">Cahide Sonku, Türkiye’ye gelmiş sanatçıların en büyüğü, en güzeli ve zenginiydi. Firmasına her gelişi Yeşilçam’da bir heyecan, bir dalgalanma yaratırdı. Ona hayrandım. Genç erkeklere meraklı olduğu söylenirdi. İster misin koca Cahide Sonku beni beğensin, antiniku-kaz (!) durumlar olsun... Hayal, hep hayal görmekle geçirdim aradaki süreyi.</p>
<p class="calibre3">Cahide Sonku’nun yazıhanesinde</p>
<p class="calibre3">Sonunda pazartesi günü gelip çattı. Erkenden gittiğimiz Eliya Pardo'da üstüme zar zor uyan, kolları oldukça kısa, temiz bir siyah elbise bulabildik.</p>
<p class="calibre3">Soluk soluğa Yeşilçam’a döndük. Cahide Sonku birazdan gelecekti. Adamları sokak başını tutmuştu bile, kalabalığı kaldırıma çıkmaya zorluyorlardı. Kadın bir efsaneydi çünkü. Sabahlan siyah Packard’la gelirdi işine. Giydiklerini ve takıp takıştırdıklannı öğleden sonra tümüyle değiştirirdi. Açık spor arabayla arz-ı endam ederdi bu kez.</p>
<p class="calibre3">Suphi, elimden tutarak duvar dibine çekti beni. Sır verircesine hafif sesle kulağıma eğildi</p>
<p class="calibre3">«Öztürk, bir yerden tiyö aldım. Bu karı zayıf, uzun boylu, iri siyah gözlülerden hoşlanırmış. Senin gözlerin güzeldir, aman dimdik bak gözlerine de çarpılsın. îş buna kaldı.»</p>
<p class="calibre3">Ben heyecandan yalnızca başımı sallayabildim. Bir ara, yandaki apartman kapısının camına baktım çaktırmadan, güzel olduğunu ilk kez duyduğum gözlerimi kritik ettim. Ettim ama tüylerim diken diken oldu, iyice yaklaştım cama. Bir daha baktım, ama nafile. Gözlerimi göremiyordum. Uykusuzluk, açlık ve sefaletten çukura kaçmışlardı, sanki birer budak deliğiydiler. Vah vah dedim içimden, bu gözlerle mi kafesleyeceksin Cahide Son-ku’yu? Hey yavrum hey!</p>
<p class="calibre3">Derken, korna sesleri, gürültü patırtı arasmda Cahide Hanım geldi. Arabadan hızla inip saltanatla girdi içeri. Kapı önü kalabalıklaşmıştı bir anda. Suphi beni ite kaka aralarına soktu. Hem itiyor, hem de «Hop yağlıboya, değmesin. Cahide hanımla randevusu var beyin, kenara lütfen» diye bağırıyordu.</p>
<p class="calibre3">Merdiveni zar zor çıktım. İç kapıyı 2-3 adam tutmuş, kimseyi içeriye bırakmıyordu. Yaklaşıp Cahide hammla saat 10’da randevum olduğunu söyledim. Yüksel beyin adını da verip aralanan kapıdan daldım içeri.</p>
<p class="calibre3">İçerisinin dışarıdan farkı yoktu. Ellerinde dosyalarla genç kızlar, görevli erkekler, yardım bekleyen yakınları ha bire koşuşturuyorlardı ordan oraya. Herkeste sahte bir telâş! İlk kez görüyordum bu kadar mürailiğin, kendini beğenmişliğin birlikte kol gezdiğini.</p>
<p class="calibre3">Kadının biri, belli ki hademeydi, şöyle diyordu:</p>
<p class="calibre3">«Kendimi ölünceye kadar affetmeyeceğim. Hanımefendinin kahvesini fincandan taşırdım. Mahvoldum.»</p>
<p class="calibre3">Bir eliyle de taşan kahveyi temizliyordu.</p>
<p class="calibre3">Şaşırmıştım. Demek ki filmci yazıhaneleri böyle oluyordu. Şaşkınlığı atlatıp önüme çıkan bir adama derdimi anlattım. Yüzüme bile bakmadan, «Yeşil kapıya git» dedi ve hızla uzaklaştı.</p>
<p class="calibre3">Dediği kapıya çekinerek gittim, kibarca tıklattım. Ses gelmedi. Yeniden vurdum, bekledim bir süre. Ne gir diyen var, ne ilgilenen. Tokmağı çevirip içeri girdim. Odanın köşesinde tartışmaya dalmış bir grup vardı. Ama benim varlığım onları ilgilendirmiyordu.</p>
<p class="calibre3">Birden çok sıkıldım. Kime derdimi anlatacaktım? «Gidip Suphi’yi bulup getireyim» diye düşündüm. Ama saat 10'u 5 geçmişti. O sırada adamlardan birinin Yüksel Tanık olduğunu farkettim ve çok sevindim. Moralim düzeldi.</p>
<p class="calibre3">«Yüksel bey, afedersiniz...»</p>
<p class="calibre3">Döndü, önce şöyle bir baktı. îlk kez görüyor gibiydi. Gözlerini kırpıştırarak kim olduğumu çıkarmaya çalıştı. Başaramadı.</p>
<p class="calibre3">Hemen atıldım:</p>
<p class="calibre3">«Cuma günü Pıtpıt’m kahvesinde...»</p>
<p class="calibre3">«Tamam, tamam kardeşim, bi dakka...</p>
<p class="calibre3">Kalktı, yandaki odaya girdi. Birkaç dakika sonra kafasını uzatarak gel işareti yaptı. Sınava giren tembel öğrenciler gibiydim. Sıkılgan, çaresiz, sonucu önceden kestiren bir ruh haliyle içeri süzüldüm.</p>
<p class="calibre3">İki ayrı masada iki kadın oturuyordu. Alaylı ve küçümseyen bir ifadeyle beni süzdüler. Kadınlardan biri Yüksel’e dönerek,</p>
<p class="calibre3">«Bu mu?» dedi.</p>
<p class="calibre3">Öyle bir biçimde söylemişti ki getirdiğin adamdan bir bok olmaz demek istemişti. Yüksel hemen atıldı:</p>
<p class="calibre3">«Tam İzzet işte. Kötü ve sinsi tip... Tam rolün adamı.»</p>
<p class="calibre3">Kadın dudak bükerek kalktı, arkasındaki kapıyı tıklattı. İçeri girdi. Öbür kadın da çıkıp gitmişti. Yüksel Tanık'la ikimiz kalmıştık. O sanki oturduğu iskemleye sarılmıştı, bense ayakta şaşkın, put gibi duruyordum.</p>
<p class="calibre3">Hoparlördeki ses</p>
<p class="calibre3">Derken odanın içinde tiz bir kadın sesi belirdi</p>
<p class="calibre3">«Adınız ne kardeşim?»</p>
<p class="calibre3">Ben sesin sahibini ararken Yüksel bacağımı sarsarak tavana yakın ustaca yerleştirilmiş hoparlörü gösteriyor, konuşmamı işaret ediyordu.</p>
<p class="calibre3">Zor durumda kalınca çok sinirli olurum. Yalnızca «Öztürk» diyebildim kısık sesle.</p>
<p class="calibre3">«Yüksek sesle kardeşim, daha yüksek, daha yüksek» diyordu hoparlördeki ses. Bu durum iyice canımı sıkmıştı. Paylar gibi konuşmasına, daha doğrusu insana verilen değere çok şaşmıştım.</p>
<p class="calibre3">Kaç filmde oynadığımı soruyordu bu kez.</p>
<p class="calibre3">«Adım Öztürk, filmde falan oynamadım.»</p>
<p class="calibre3">Bağıra bağıra söyledim. Ağzımdan çıkan sanki isyandı. Cahide Sonku demek ki insanları ayırıyor, küçük gördüğü figüran gibi önemsiz kişilerle böyle konuşuyordu. Bu azamet ve kibir elbet bir gün bitecekti.</p>
<p class="calibre3">23 yıl sonra</p>
<p class="calibre3">Nitekim tenezzül edip yüz yüze görüşmediği ben, 23 yıl sonra bir Kumkapı meyhanesinin kapısında rastladım ona. Üçüncü sınıf bir meyhaneye sokmuyorlardı, rezalet çıkardığı gerekçesiyle.</p>
<p class="calibre3">Gece kulübünden çıkmış, sabaha karşı ünlü Kör Agop’un meyhanesine çorba içmeye gelmiştik. Kapıda bir kadınla kâhyanın dalaştığını, ağza alınmayacak küfürlerle birbirlerine hakaret ettiklerini görmüş, kadını kolundan tutup «Abla, siz uymayın» demiştim.</p>
<p class="calibre3">Adam, «Abi, patron emretti» demişti. «Bu kadını içeri sokmuyoruz. Masalara sarkıyor, müşteriye hakaret ediyor.»</p>
<p class="calibre3">«Oğlum, utanmıyor musun?» Ne olursa olsun, yaşlı bir kadına bu yaptığın doğru mu?»</p>
<p class="calibre3">Adam sırnaşarak kulağıma eğilmişti</p>
<p class="calibre3">«Kendine Cahide Sonku diyor!»</p>
<p class="calibre3">Sonra kadına dönerek eklemişti</p>
<p class="calibre3">«Ulan ben de Clark Gable yim.»</p>
<p class="calibre3">Gözlerim fal taşı gibi açılmıştı. Dikkat etmiştim. Üstü başı çamur içinde, saçı başı dağınık, son derece sarhoş bu kadın gerçekten Cahide Sonku’ydu!</p>
<p class="calibre3">Tüylerim diken diken olmuştu. Demek erişilmez sanatçı Cahide Sonku bu hale gelmişti? Bu, aslında onun değil, Türk sinemasının kaderiydi. Bizlerin kaderiydi.</p>
<p class="calibre3">Artist, her zaman kazanacağını sanır. Oysa bilmez ki ömrü gece kelebeği kadar kısadır. Aynı gün doğar, yaşar ve ölür. O, hep hayal dünyasında yaşar. Cenazesinde bile espri yapılır. Ona yapılan her şey göstermeliktir. Cenaze dönüşü, daha yolda, aleyhinde atılıp tutulmaya başlanmıştır bile.</p>
<p class="calibre3">Ben artisti şöyle tanımlarım: Sağı solu belli olmayan, gülerken ağlayan, dedikoducu, kibirli, uçarı, yalancı, kendisinden ne karı ne koca olabilen, tahtası noksan, tipik bir şizofren. Maalesef böyledir bu tablo!</p>
<p class="calibre3">Türkiye’de herkes sinema artisti olabilir. İstisnasız bu böyle. Gazinolarda da durum aynı. Olmadık paralar öderler sesle ilgisi olmayana. Yeter ki sahneye çıksın, kıçını başını göstersin. Hatta donsuz çıkanlar bile vardı, Feri Cansel gibi olanlar... Şartlar mı, açık saçık magazinlerde boy göstermek, porno filmler çevirerek ahlâk dışı davranışlar içinde olmak! Bu arada azbuçuk adım duyurmak!</p>
<p class="calibre3">Her gazinocu, bu şartları yerine getiren kadınlardan birini mutlaka kadrosuna alır. Ve işe alırken de sorar: «Kaç masan var?»</p>
<p class="calibre3">Bundan büyük seciyesizlik olamaz. Yani «Kaç tane zamparan var?» diye soruyor hazret. Bir de Bebek Ga-zinosu'nun sahibi rahmetli Asım îslamoğlu’nu hatırlıyorum da, şimdikilerle kıyas bile edemiyorum. Kadın ya da erkek artisti kuliste müşteriyle konuşurken yakalasın ya da duysun, hemen kovardı.</p>
<p class="calibre3">Neyse biz gene acı tatlı eski günlerimize dönelim.</p>
</body>
</html>
