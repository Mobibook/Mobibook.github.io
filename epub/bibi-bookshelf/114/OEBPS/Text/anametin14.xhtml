<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">HATALAR DİZİSİ BAŞLIYOR</h2>
<p class="calibre3">Çığ gibi büyüyen, gençliği ve halkın dilini bozuyor kampanyası beni iyice köşeye sıkıştırmaya başladığı zaman, yeni bir hatanın içine koşar adım dalıyorum. Kemal Film'e de, verdiği paraya da sudan bir sebeple rest çekerek, beni ben yapanlara en büyük vefa(!) örneğini veriyorum.</p>
<p class="calibre3">Hırs, bende çocukluktan beri önüne geçilmez bir zaaftı. Daha çok para, daha çok şöhret neden olmasmdı? Şöhretli ve zengin olduğunda, Türkiye ölçülerinde artık sen en büyüktün. Senin yanılman mümkün değildi. En güçlüydün, en yakışıklıydın. Olağanüstü kişilik taşıyan, büyüklerin büyüğüydün artık. Yıllarca mahallendeki orta karar bir kızın dahi ilgisini çekemeyen sen, şimdi dayanılmaz, uğrunda aşk şiirleri yazılan erkektin. Yeter ki şöhretin ve paran olsun...</p>
<p class="calibre3">Her ana-baba, kızma eş seçerken, en azından büyük iş adamı olsun ister. Toplumumuzun bu konudaki şartlanması böyledir. Siz hiç gördünüz ya da rastladınız mı, orta halli bir ailenin bile kızlan için başka türlü damat düşlediğini? Söyleyin, o halde başlık parası nasıl kalkar bu şartlarla? Köy ya da kasabalarda kız için para ödersin, büyük şehirler de mal ve unvan ödersin, farkı yok bence...</p>
<p class="calibre3">Sonra bizde mesleklerin de smıflandınlması vardır.</p>
<p class="calibre3">Hiç kimse çocuğunun tornacı, şoför, tenekeci, çöpçü olmasını istemez. Muhakkak hariciyeci, doktor, mühendistir lâyık görülen meslekler.</p>
<p class="calibre3">Tutarsızlıklarımın kaynağı</p>
<p class="calibre3">Ben artist olacağımı söylediğim zaman kızılca kıyamet kopmuştu evde. «Ulan, sen puşt mu olacaksın, yüzkarası herif» demişti babam. Düşünebiliyor musunuz benden olacak doktoru? Mahalleden günde 20 cenaze çıkardı alimallah... îşin şakası, ama durum böyle işte. Ana-baba ne isterse onu olacaksın, türkçesi kendi olabileceğini değil!</p>
<p class="calibre3">Küçük çocukken, çok iyi hatırlarım, babam zengin aile çocuklarından arkadaşım olsun isterdi ve bana sürekli bunu empoze ederdi. Bu yüzden de, bende ne kadar kötü huy varsa, hep o zengin ve şımarık aile çocuklarından miras kalmıştır. Daha 12 yaşındayken geceleyin gizlice kârhaneye gitmek, kumar oynamak, komşu bahçelerden meyve çalmak... Hatta bu ailelerden birinin oğlu, beni kendi kızkardeşiyle seviştirip seyrederdi arkadaşlarla. Doktorculuk oynuyonnuş yaparak... Orta halli ailelerin çocukları ise bunları o yaşta düşünemezdi herhalde!</p>
<p class="calibre3">Ben bütün paramı iş yaparak, ona yirmiye katlayıp çoğaltmak amacıyla yatırım yaparak kaybettim hep. Oysa kendi mesleğimde Allah bana inanılmaz kazanç kapılan açtı. Ama ben bunu hiçbir zaman anlayamadım. Ticaret kafası ayn, aktörlük ayn şeyler... Aktörlükten kazandım, ticarette batırdım. Hem de ısrarla, üstüne gide gide batırdım o hiç bitmez dediğim paralarımı. Ağam hem ticaret yapacak, hem kumar oynayacak, hem zamparalık yapacak. Oh ne âlâ! Nerde o bolluk?</p>
<p class="calibre3">Her fırsatta diyorum ya, bütün bu çarpıklıklarımın, tutarsızlıklarımın kaynağında hep çocukluk yıllarının üzerimde bıraktığı izlenimler yatıyor. Para, her zaman en önde gelen, her kapıyı açan anahtardır sözünü babam her fırsatta vurgulamıştır.</p>
<p class="calibre3">Yemek mi yiyoruz, «Bana bak, yediğin her lokmada kardeşlerinin nafakası vardır» ya da «Bitir ulan o ekmeği, parayı sokaktan toplamıyoruz» gibi, «O koltuğa oturma, daha parasını ödemedik» gibi, daha yüzlercesini sıralayabileceğim bir para edebiyatı!</p>
<p class="calibre3">Kendileri öğretmen oldukları için kıt kanaat geçinirdik. Paralar daha aym on beşinde, bilemedin yirmisinde suyunu çekerdi. İkinci Dünya Savaşı yıllarında her evde görülen bir dizi sofra kavgası bizde pek olmazdı, ama yıllar yılı babamın eskilerini giydim genellikle. Yokluk beni çok üzüyordu. Asker kaputundan bozma, o rengi alacalı palto bütün çocukluk «izzet-i nefs»imi incitiyor, büyük bir aşağılık kompleksine kapılmama yol açıyordu. Kafamda, memur olursam sürüneceğim fikri her zaman güncelliğini korudu. Ölecektim de memur olmayacaktım. Yıllar önce kendime söz vermiştim bir kez.</p>
<p class="calibre3">Artist olmayı ben daha 6 yaşında kararlaştırmış, plânımı ona göre yapmıştım. Çok kazanmak, çok tanınmak! İşte benim parolam... Saygın kişilerin havası beni sarhoş ediyordu. Bana çoğu zaman kibirli demişlerdir. Maalesef doğrudur! Ben, doğuştan kibirli, hatta insanlara biraz da tepeden bakan biriyimdir. İnkâr edip kendimi kandıramam. Her tip insana inerim, karşımdakine fırsat veririm. Eğer cevap alamazsam, bir daha orada yo-kumdur. Boş insanlarla vakit öldürmeyi sevmem. Çünkü ömrümüz çok kısadır... Onun hocalığını da yapamam doğrusu...</p>
<p class="calibre3">Artist takımından kim derse ki ben halk çocuğuyum, ben tevazu sahibi bir insanım, burnum hiçbir zaman büyük değildir, inanmayın! Aptallık olur bu. Şimdi benim bu lâfıma, artist takımı kimbilir ne kızacak! Ama siz benim dediğime kulak verin. Dünyadaki bütün artistler kibirlidir. Bir kere kibirli olmayan artist olamaz.</p>
<p class="calibre3">Bir örnek</p>
<p class="calibre3">Bir ara Ahmet Tarık Tekçe ve Hüseyin Baradan ile çok sıkı fıkıydık. Hep de Göksel Arsoy’un film bürosuna giderdik. Bir gün, yine hoşbeş eder, konuşur gülüşürken, içeri tanımadığımız biri girdi. Göksel, ayağa fırladı, adamın boynuna sarılarak sevincini dile getirdi. Belli ki çok yakın dostu ya da akrabası idi. Ayaküstü biraz konuştuktan sonra, bizi işaret ederek,</p>
<p class="calibre3">«Tamştıriim, beyler tebamdır» dedi.</p>
<p class="calibre3">Ahmet Tarık, yay gibi gerildi. Bize «Yürüyün çocuklar» dedi. Hışımla sokağa indik. Ben de Göksel efendiye yıllarca gereken muameleyi yaptım. İşte ufak bir örnek!..</p>
<p class="calibre3">Halkla alay etmek</p>
<p class="calibre3">Millet 10 liranın mücadelesini yaparken, bizim bayan artist takımı, 120 çift ayakkabısının ya da elbiselerinin önünde poz verip resim çektirmeyi bir büyüklük sayar. Aslında halkla alay etmektir yaptıkları, intikam almaktır. «Benim nelerim var. Senin hiç yok. Çatla patla!» dır verdikleri imaj. Bu aptalca hareketleri en görgülü bildiklerimiz yapmıştır maalesef...</p>
<p class="calibre3">Dedikodu mekanizması</p>
<p class="calibre3">Bunun yanısıra Yeşilçam’daki dedikodu mekanizması inanılmaz boyutlardaydı. Şu magazin dergilerindeki haberlerin yüzde doksan dokuzunu birbirini kıskanan artistler üretir. Açar telefonu, kim kimle yatmış, kim kime ne demiş, kim ne bok yemiş, bir de dergiye anlatır.</p>
<p class="calibre3">Anlattığı şeylerin çoğuna kendisi de tanık olduğundan, farkında olmadan kurnaz gazetecinin ağma düşmüştür bir kere. Bilmez ki sırası gelince bozuk para gibi harcanacaktır zavallım. Hani derler ya, «merd-i kipti şecaat arz ederken sirkatin söyler». Yani çingene kahramanlığını anlatırken, farkmda olmadan hırsızlığını da söylermiş! Bunlannki de o hesap..</p>
<p class="calibre3">En büyük dedikoducu</p>
<p class="calibre3">Türk sinemasının en büyük dedikoducusu rahmetli Feridun Çölgeçen'di. En büyükten en küçüğe ne kadar artist ya da rejisör, prodüktör varsa dedikodularını o yapardı. Fakat ilk dedikoduyu, çok sevdiği Hürrem Erman’a iletirdi. Böylece Hürrem Erman, piyasanın taze haberlerini alır, Yeşilçam’ı biraz da böylece kontrolünde tutardı. Ondan sonra, ürettiği haberleri ikinci vizyon olarak öteki yağ çekmek istediği ünlü artistlere iletirdi Çölgeçen. Ben, dedikodusu yapılmasın diye korkudan Feridun Çölgeçen’e iş veren çok prodüktör bilirim...</p>
<p class="calibre3">Çölgeçen, Yeşilçam’m aynı zamanda tek entellektüel artistiydi. Gençliği Paris’te geçmişti, su gibi Fransızca konuşurdu. Korkunç ikna kabiliyeti olan, fevkalade sempatik bir kişiydi. Bobstil dedikleri modayı bir zamanlar Türkiye'ye ilk getiren adamdı. Sonraları da Amerika'ya gitmiş, uzun yıllar filmlerde irili ufaklı roller oynamıştı.</p>
<p class="calibre3">Dedikodu uzmanlığında ikinci sırayı Ahmet Tank Tekçe, üçüncü sırayı Salih Tozan alırdı. Ne var ki hiçbiri, Çölgeçen kadar başanlı değildi. Bir gün sette çalışırken, sevgili babam şöyle demişti:</p>
<p class="calibre3">«Eğer dünyayı Ruslardan kurtarmak istiyorlarsa, ne atoma ihtiyaç var, ne de öbür tedbirlere. Bu üç adamı yollasınlar Moskova’ya, yaptıkları dedikodularla 15 gün içinde milleti birbirine düşürüp içten çökertir, yerle yeksan ederler alimallah...»</p>
</body>
</html>
