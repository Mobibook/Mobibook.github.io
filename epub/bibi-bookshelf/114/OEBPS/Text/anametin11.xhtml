<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">ALTIN YILLARA DOĞRU</h2>
<p class="calibre3">Uzun ve meşakkatli yıllardan sonra gelen şöhret ve para beni çok değiştirmişti. Çok şeyler borçlu olduğum Mevhibe’ye her türlü numaralan çekmeye başlamıştım. Önce Dilek adlı bir üniversite öğrencisine tutulmuş, evli olduğum halde gidip onu Gemlik’teki ailesinden istemiştim. Çılgın gibiydim ve Dilek’e tapıyordum. Yine de incir çekirdeğini doldurmayacak bir sebeple aynldık. Ama tutkunluğum yıllarca sürdü...</p>
<p class="calibre3">Kanm, bütün bu saçmalıklarıma göğüs gerdi ve sonunda bana çok acı bir mektup bırakarak evi terketti. Bu olay da beni çok sarstı. Hatamı kabul ederek ona dönmeyi çok istedim, ama her defasında beni reddetti.</p>
<p class="calibre3">Twist kralı</p>
<p class="calibre3">Film üstüne film çevirirken bir ara Türk Alman co-prodüksiyonunda rol aldım. Dış sahnelerin çekimi ve filmin galası için Münih’e gittik. Bu gezi dolayısıyla ilk kez yurt dışma çıkıyorduk. Fikret, Ekrem Bora ve ben. Minibüsü prodüktörlerden İlham Filmer kullandı yol boyunca.</p>
<p class="calibre3">Bulgaristan’dan geçerken gördüğümüz tablolar... yürekler acısıydı. Ne yollan var adamların, ne üst başlan... Hele konakladığımız bir yerde, yediğimiz bisküvileri sey-</p>
<p class="calibre3">reden çocukların gözlerindeki o ifadeyi ömrümce unutmayacağım. Ve de verdiğimiz yiyecekleri okus pokus misali alıp toz oluşlarını...</p>
<p class="calibre3">Yugoslavya daha medeni ve insanları bize karşı daha sıcaktı. Bir pansiyonda geceledikten sonra ertesi gün Avusturya sınırında, bizim Türk olduğumuzu anlayan bütün polis ve gümrük memurlarının zorla çay ve kek ısmarlamaya, ahkoymaya kalkmaları, gösterdikleri o ilgi hiçbir zaman aklımdan çıkmayacak...</p>
<p class="calibre3">Üçümüz bir pansiyonda</p>
<p class="calibre3">Sonunda minibüsümüz Almanya’ya ulaştı. Bir kış sabahı Münih’te kalacağımız «Am Einlans» pansiyonuna geldiğimizde, Türklerin geleceğini önceden haber alan Alman dükkân sahipleri bizi gülerek ve ilgiyle karşıladılar.</p>
<p class="calibre3">Fikret, Ekrem ve ben, ilk kattaki büyük bir odaya yerleştik. Bir an önce çarşıya çıkmak, alış-veriş yapmak, gezmek ve hemen sarışın Alman kızlarını araklamak istiyorduk. Yol boyunca Ekrem öyle şeyler anlatmıştı ki, bizi gören her kadının cin çarpmış gibi hemen âşık olacağını, üzerimize atılarak «N’olur beni bikere şaap» diye yalvaracağını, hatta bizi caddelerde kovalayacağını sanıyorduk. Beynimizi öyle yıkamıştı inek!</p>
<p class="calibre3">Ne gezer! Ancak 15 gün sonra, evlenmek vaadiyle Ekrem'in getirdiği bar kızının her gece birinin koynuna girişini yorgan altından uyur numarasıyla, ellerim böğrümde seyredecek, sonra da İstanbul’a döndüğümüzde büyük Almanya Zamparalık Krallığımı binbir yalan dolanla anlatacaktım. Tabii onları bilmem. Neler salladılar bu konuda, Allah bilir.</p>
<p class="calibre3">Ekrem kurnazın tekidir. Hiç bilmediği İngilizceyle evlenme vaadinde bulunup eli valizli bir sokak karısı daha getirdi. Bu kanlan nasıl kandınyordu, aklım almıyordu. Fikret, Ekrem'e çok bozuluyordu. Allah için, zamparalığı Ekrem yapıyor, Fikret otluyor, ben de röntgen-liyordum. Hepimiz halimizden memnunduk.</p>
<p class="calibre3">Benim ilgi çekecek hiçbir yanım yoktu. Bu yüzden, zencilerin devam ettiği batakhanelerde soluğu alıyordum. Param vardı, ama marifetim yoktu. O aralar yeni bir dans çıkmıştı. Bir gün, milletin çılgınca alkışladığı uzun boylu zenci Amerikalı piste kendini attı, çok hareketli ve sempatik bir tavırla bu dansı yaptı. Adamı oturtmuyorlardı. Terden gebermiş fellahı, yeniden piste atıyorlar, seyrederken de hayvan seslerini andıran çığlıklarla küçük salonu yıkıyorlardı. İşin tuhafı, herkes bu dansı öğrenmek ve yapmak istiyor, ama kolay kolay beceremiyordu. Bu çılgın dansın adı twistti.</p>
<p class="calibre3">Çektiğim bir şişe biranın etkisiyle ben de pistteki kalabalığa karıştım. Sabaha kadar bilinçsizce yalpa vurdum durdum. Her gece devam ettiğim bu salonda, galiba on gün sonra farkında olmadan öğrendim.</p>
<p class="calibre3">Bir araya geldiğimiz bir gece Fikret,</p>
<p class="calibre3">«Çocuklar, yeni bir dans çıkmış» dedi. «Adına twist diyorlar. Çok zor, ama öğrendim hemen. Bakın...</p>
<p class="calibre3">Yeni aldığı pikaba «Twist Again»i koydu, çılgınca dans etmeye başladı. Ben de çaktırmadan ona katıldım. Fakat Fikret, harika dans ediyordu. Şaşırdım doğrusu. Ben de sanki ilk görüyor numarası yapıyor, ondan aşağı kalmamaya çalışıyordum. Ama nafile, olayı müthiş kıvırmıştı, ona yanaşmaya imkân yoktu.</p>
<p class="calibre3">Fikret’in jesti dönüm noktası oldu</p>
<p class="calibre3">Şayet Türkiye'ye döndüğümüzde Fikret bu dansı hergangi bir gece kulübünde gösteri niteliğinde yapsaydı, ben asla cesaret edemezdim. Bu dansın verdiği avantajı kullanamazdım. Fikret, bu konuda, «Bu dans senin tipine uygun düşüyor, Türkiye’de ilk kez sen yap» diye bir jest yaparak meydanı bana bıraktı.</p>
<p class="calibre3">Ve bu jest, sanat hayatımda bir dönüm noktası oldu. Gittiğim gece kulüpleri yakama yapışıyor, filmciler ilgili ilgisiz kimi sahnelere twist dansı koyarak bana ek ücret ödüyorlardı.</p>
<p class="calibre3">Böylece Türkiye’de bu dansın öncüsü sayıldım, inanılmaz paralar ve sükse kazanmaya başladım. Twist demek Öztürk demekti. Sonunda da adım Twist Kralı’na çıkmıştı.</p>
<p class="calibre3">Moda insan oluyorum</p>
<p class="calibre3">Başımda şapkam, sarkık bıyıklarımla, filmlerde söyleye söyleye slogan haline getirdiğim sözcüklerimle 1962’den itibaren «moda insan» haline geliyordum. Geniş halk kitleleri beni her şeyimle taklide başlıyordu.</p>
<p class="calibre3">«Yeşşee!», «Abidik Gubidik», «Bebem», «Şepkem», bilekis» ve buna benzer değiştirilmiş birçok sözcükle, şöhret basamaklarında inanılmaz bir hızla yükselip herkesin önüne geçtim ve hit haline getirildim.</p>
<p class="calibre3">O yıllar yeni açılan Vakko’da «Serengil Tipi Şapka»-lar satılıyor, basın beni taklit eden yüzbinlerce gençten söz ederek bunların boy boy resimlerini basıyordu.</p>
<p class="calibre3">Bir ara öyle hale geldi ki, koca toplum, benim taklidimi yaptı. Okullarda, işyerlerinde, hatta resmi dairelerde bu sözcükler çiklet gibi çiğnenir oldu. Evet, sonunda, rüyalarım gerçek oluyor, yıllarca özlediğim yere geliyordum.</p>
<p class="calibre3">Ne var ki önümde, aynı jann paylaştığım çok büyük bir isim vardı. Zeki Müren ve Ayhan Işık’tan sonra, gelmiş geçmiş en büyük isim, Ahmet Tank Tekçe... Ona zar zor yaklaşabilmiştim.</p>
<p class="calibre3">Kötü adam rollerini kendine has mimiklerle oynardı. Bu kadar büyük sempati duyulanına rastlanmamıştır. Tekçe’siz film düşünülemezdi. Muhakkak her filmde ona yer verilirdi. Halk ona tapardı. Onun Beyoğlu’ndan geçişi bir hâdise olurdu. Tramvaylar durur, binlerce insan kenetlenirdi adeta...</p>
<p class="calibre3">O, Galatasaray mezunu, fevkalâde kültürlü, müthiş konuşma kabiliyetli olan, eşsiz espri hâzinesine sahip, büyük bir insandı. Çocukla çocuk olur, herkese değer verirdi. İri cüssesi, davudi sesiyle etkili bir kişiliği vardı.</p>
<p class="calibre3">Karıncayı bile incitmekten ürken bu büyük insan, filmlerdeki tipinin aksine, herkese yardım eder, cebinde-kini paylaşır ve bundan zevk duyardı.</p>
<p class="calibre3">Ahmet Tarık Tekçe benim sinemadaki akıl hocamdı. Çok şeyimi ondan örnek almışımdır. Ona borçluyum-dur. Birlikte 160 filmde oynadık. Genellikle çete reisi o olursa ben de muavini olurdum. Ağabey - kardeş, hatta bazen de baba - oğul oynamışızdır.</p>
<p class="calibre3">Türk sinemasının Ayhan Işık'tan sonra en büyük stannı ölümünden sonra hiç kimse ne andı, ne hatırladı. Ne de ailesini sordu. Bravo sana Yeşilçam, iyi gün dostu Yeşilçam, bravo, bravo!.. Ne de olsa geleneğini sürdürdün!..</p>
</body>
</html>
