<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">PLÂKÇILIK, KULÜPÇÜLÜK VE İFLAS</h2>
<p class="calibre3">«Abidik Gubidik Twist» plağım yüz binin üstünde satmıştı. Bunun üzerine bütün sinema oyuncularına plâk yapmayı düşündüm. Neden olmasın ki? Hepimiz filmlerde söylüyorduk iyi kötü. Plâkta söylense n'olurdu? Halk merak duyacaktı bittabi. Deneme de bedava diyordum içimden.</p>
<p class="calibre3">Kuşkusuz, «Abidik Gubidik Twist» benim plâğımdı, ama şarkı bilmediğimden, arka yüz boş kalmasın diye bir genç kıza okutmuştum. Bundan dolayı çok mektup alıyorduk.</p>
<p class="calibre3">îlkin o genç kızdan başladım plâk yapmaya. Adı Aj-da Pekkan olan kızdan. Ve akıl almaz bir şey oldu. Plâk için gazeteye ilân vermiştik. Plâkları daha depoya taşımadan plâkçıların saldırısına uğradık. Altı plâkçı, iki bin plâğı kavga gürültü aralarında paylaştılar. Geri kalanlara iki gün içinde öbür mallan teslim ettik. Aklıma hemen, filmcilerde olduğu gibi plâkçılarda da bölgeler kurma, toptan satma fikri geldi.</p>
<p class="calibre3">Sadri Alışık ve ben, Türkiye'de komedi dalında en büyüktük. Kendisiyle bir anlaşma yaptık. Ardından, o sıra yeni, fakat büyük bir şöhret olan Hülya Koçyiğit, Fatma Girik, Vahi Öz, Neriman Koksal, Suzan Avcı ve ötekilerle...</p>
<p class="calibre3">Bununla da kalmayan «Serengil Plâk», bir değişiklik daha getirmişti. O zamana kadar ortası delik plâk zarflan kullanılırken, Türkiye’de ilk kez kuşe kartona renkli basma cesaretini göstermişti. Bu yüzden öbür plâkçılar da buna ayak uydurmak zorunda kalacaklar, uğradıktan yeni külfetle, «işgüzar herif», «sırası mıydı şimdi böyle renkli kaplar yapmanın» diye bana ateş püsküre-ceklerdi.</p>
<p class="calibre3">Kulüpçülük yapmaya girişiyorum</p>
<p class="calibre3">Plâkçılıktan büyük paraların aktığı günlerden birinde Ayhan Işık,</p>
<p class="calibre3">«Yahu Öztürk» dedi. «Artist takımı olarak şöyle oturacağımız bir lokal yok. Sokaklarda dolaşamıyoruz, lokantalara gidemiyoruz.»</p>
<p class="calibre3">«Kral, sen istersen böyle bir yer yapabilirim» diye cevap verdim.</p>
<p class="calibre3">«Hadi bakalım, görelim...»</p>
<p class="calibre3">Sırf ona verdiğim sözü yerine getirebilmek için, o zamanlar çok tenha bir yer otan Emlâk Caddesi'nde, 250 bin lira harcayarak «Kulüp Abidik Gubidik»i açtım. Burası yalmzca 42 kişi atabiliyordu. İstanbul’un sanat dünyası ve sosyetesi buradaydı. Geceleri yer bulabilmek yüzünden tartışmalar çıkardı.</p>
<p class="calibre3">Derken, kulübün yazlık kısmına, Moda plâjınm üstündeki küçük Moda gazinosuyla ortak girdim. Büyük paralar harcayarak burayı baştan aşağı değiştirdim. İstanbul, yepyeni bir yer kazanmıştı.</p>
<p class="calibre3">O devrin en büyük artistleri bende çalışırdı. Gönül Yazar’a 400 lira verirdim. En büyük parayı da 500 lirayla Tülay German alırdı. Sunuculuğu ise, en büyük sayılan diskcokey Erdem Buri yapardı.</p>
<p class="calibre3">Bu gazino ortalama gecede 1.000 kişi alırdı. Giriş 5 liraydı. Bazen gecelik kazancımız 25.000 - 40.000 lira arasında değişiyordu. Küçük bir çuval içinde evime getirilen paraların sayım ve ayrım işlemi bazen 2-3 saat sürerdi. Bütün paralar sıraya konduktan sonra kâğıt 2,5 liralıkları almaz, getirenlere verirdim.</p>
<p class="calibre3">Aleyhimdeki kampanya</p>
<p class="calibre3">Buna karşılık, film şirketim sürekli zarar ediyordu. Avrupa gezilerim ve kumar da üstüne eklenince, önüne geçilmez bir gereksiz masrafla karşı karşıya kalmıştım.</p>
<p class="calibre3">Öte yandan, filmlerimde kullandığım sözlerin ahlâk bozucu bulunmasıyla ilgili basın kampanyası son haddine varmıştı. Sabri Esat Siyavuşgil'in «Bu adamı durduracak bir merci yok mu?» diye yazması geniş taraftar kitlesi toplarken, aynı gazetenin ilk sayfasında Yunanlılarla ilgili bir soruya İsmet Paşanın «Yeşşee» diye cevap vermesi, herkesi şaşırtan çelişkili bir durum yaratıyordu.</p>
<p class="calibre3">Türkiye'de hâlâ günün konusu bendim. «Yeşşee diyen 23 öğrenci hocalarınca sınıftan kovuldu», «Öztürk Serengil'im diyerek kızlara imza veren bir manyak, polisçe şikâyet üzerine yakalandı,» «Ö. Serengil, bir gün önce evlendiği karısını boşuyor,» «Bey Yeşşe, bin liranın içine tütün koyup sigara yaparak içti», «Serengil’i Ada-na'da üç bin kişi karşıladı», «Öztürk evinde 5 kadınla yaşıyor», «O. Günşiray'la Ö. Serengil, Kulüp 12'yi basarak dağıttılar.»</p>
<p class="calibre3">Derin bir düş kırıklığı</p>
<p class="calibre3">Sabahleyin hangi gazeteyi açsam, benimle ilgili haberler artık kabak tadı vermeye başlamış, derin bir düş kırıklığı içine sokmuştu beni. Hatta aynada suratımı görür görmez midem bulanıyordu. Kendimden iğrenmeye başlamıştım.</p>
<p class="calibre3">Her yerde Öztürk, Öztürk, Öztürk, yeşşe.. Aaa, sıçarım şöhretine de, parasına da! Sağlığım elden gidiyordu, kendimi kaybediyordum. Evet, halk kitlesi beni seviyordu, ama o kadar üstüme geliyordu ki canımdan bezmiştim. Kapıya iniyorum, yeşşe! Sokakta yeşşe! Geceleri kulüpte, lokantada, film çevirirken sette yeşşe! Yeşşe!..</p>
<p class="calibre3">Bir gün Kasımpaşa’da film çekiyorduk. Çarşı içinde halk toplanmış, bizi çalıştırmıyor, habire bana tezahürat yapıyordu. Ekip ne yapsa susturamıyordu. Birden delirdim. Kedi gibi yüksek bir yere tırmanıp avazım çıktığı kadar küfrettim kalabalığa. Ne yapsalar beğenirsiniz? Binlerce insan, kusa kusa güldüler ve yine hep bir ağızdan «yeşşe» dediler.</p>
<p class="calibre3">Düşünün bir kez, halkın bana sevgisinin derecesine bakın. Küfür bile etsem espri kabul ediyor ve beni affediyor!</p>
<p class="calibre3">Duam kabul edildi</p>
<p class="calibre3">Bütün bu bunalımları yaşarken, bir gün sabah erkenden arabamla tek başına gezintiye çıktım Boğaz’da. Çaycıya 250 lira vererek kimseye benim geldiğimi belli etmemesini rica ettim, hatta yalvardım. Tek başıma kalmak, tek başıma bir dağda, kimsenin bilmediği bir yerde yaşamak, insanlardan kurtulmak istiyordum. Aslında kendimden kurtulmak istiyordum. En kısa zamanda Öz-türk’ü yıkacaktım.</p>
<p class="calibre3">Dinime bağlıyımdır. Ana tarafım çok dindar bir ailedir. Yalnız bayramlarda camiye gitmişimdir belki, ama imanım güçlüdür. Hayatımda ilk kez ellerimi açarak, ciğerim yana yana, kalpten dua ettim o sabah: «Allahım, şöhretimi al, beni fakir yap: Beni kimsenin tanımayacağı hale getir!»</p>
<p class="calibre3">Tesadüfe bakın ki o hafta içinde, maliye müfettişlerinden Hayri Öncel bey, benim gibi kazancının 14 yıl vergisini vermemiş, har vurup harman savurmuş, devlete şu kadar faydası dokunmamış artist takımına iyi bir ders verdi. «Arkadaş, bu parayı nasıl kazandın? Buyur görüşelim» çağrısına kulak asmamış ben ve benim gibilere «re'sen takdir» yoluyla haciz kondu. Bütün mallarımız, bu arada benim 26 dairem satışa çıkarıldı.</p>
<p class="calibre3">Sevinçten dört köşeydim. Yaşasın! Mallanma el konulmuştu! Ulu Tannm, sonunda dualarımı kabul etmişti. Herkes benden, ben de herkesten kurtulmuştuk. Şimdi yapacağım ilk şey, Hilton’da bir basın toplantısıyla durumu açıklamak, sinema aktörlüğünü bıraktığımı yüzlerine haykırmak... Sonra uzun süre kalmak üzere Avrupa’ya gitmek...</p>
<p class="calibre3">Herkesin şaşkın bakışları arasında</p>
<p class="calibre3">İşe Bab Kafetarya’dan başladım. Öğlenleri bütün sinema ve sanat dünyasının yemek yediği, dedikodu yaptığı, bir araya geldiği yerdi burası. Büyük bir şamatayla, bağıra bağıra, bundan böyle hiçbir seneti ödemeyeceğimi, zaten bütün mallarımın satışa çıktığını, büyük bir zevk duyarak, herkesin şaşkın bakışları arasında, zafer ilân eder gibi anlattım. Ben ayaktaydım. Artisti, prodüktörü bir yandan yemek yiyor, bir yandan da sözlerime anlam veremeyen insanların mimikleriyle, donuk donuk dinliyorlardı. Sanki masalara şov yapar gibiydim.</p>
<p class="calibre3">Kafetaryanm sahibi Aslan Barutçuoğlu, bir ara koluma girerek beni odasına soktu:</p>
<p class="calibre3">«Öztürk, oğlum, sen keçileri mi kaçırdın? Kendine gel! Düşmanlarını kendine güldürüyorsun!»</p>
<p class="calibre3">«Gülsünler abi, hiç mühim diil...</p>
<p class="calibre3">Aslan Barutçuoğlu, tok ve kararlı sesiyle,</p>
<p class="calibre3">«Sen bunalım geçiriyorsun» dedi. «Kendine gel! Buralara nasıl gediğini unutma, neler çektin! Şimdi Yeşil-çam’ın acımasız dişlilerine kendini paramparça ettireceksin... Herkes bu anı bekliyor. Ne demek bu? Kendine ait söylenmemesi gereken şeyleri söylüyorsun... Sana tavsiyem, hemen bir yerlere git ve dinlen!»</p>
<p class="calibre3">Aslan abi, gayet kültürlü, hayatı tanımış, eski bir yargıç çocuğuydu. Çok müteşebbis, ileri görüşlü, düşündüğünü söyleyen, sanatsever bir kişiydi. Onu her zaman dinler, çok severdim. Belki kendi açısından doğruydu. Ama beni kim kurtaracaktı, bunu anlayamıyordu. Benim mücadelem kendimleydi. Belki de dediği gibi keçileri kaçırıyordum, buralardan gitmeliydim.</p>
<p class="calibre3">Basın toplantısında, sinemayı bıraktığımı ilân ettim. Herkes ayağa fırlamıştı. Çok acı konuştum. Kendinize, yapmadan yaptı, etmeden etti, içmeden içti, söylemeden söyledi diye her gün yazılarınıza malzeme edeceğiniz başka birini bulun, diyerek yıldırım hızıyla salonu terket-tim.</p>
<p class="calibre3">Ertesi gün bütün gazeteler iflas ettiğimi yazıyorlardı. Biri de, İsveç’teki kardeşimin yanında köfteci dükkânı açmaya gideceğime dair manşet attı.</p>
</body>
</html>
