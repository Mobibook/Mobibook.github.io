<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">ÜNLÜ ÜÇLÜ KURULUYOR</h2>
<p class="calibre3">Sonku Film bozgunundan hemen sonra, Suphi ile yürürken, Özsüt Muhallebicisi’nden çıkan fevkalade yakışıklı, simsiyah kıvır kıvır saçlı, uzun boylu, tipik bir erkek güzeliyle faça façaya geldik. Suphi, «Vay Bumin, n’aber lan» diye boynuna atılıp öptü onu. Uzunca bir hoşbeşten sonra, bana dönüp «Haa, tanıştıriim» dedi. «Öztürk Serengil, yeni artistlerden. Kendisi çok iyi de resim yapıyor. Bizden.»</p>
<p class="calibre3">Bumin, sıcak bir gülümsemeyle elimi sıkarak, «Seee-vinnndim» dedi. «Ben de» dedim.</p>
<p class="calibre3">Birden üzüldüm. Bu kadar yakışıklılığın bir de acı yanı var demek ki, diye içimden geçirdim. Yeni arkadaşım kekemeydi.</p>
<p class="calibre3">Bumin, birden Suphi’ye, «Böle aaayakta nee duruyo-ruuz, oturalım bir yeerrde» dedi. Yeniden Pıtpıt’ın kahvesine döndük.</p>
<p class="calibre3">Bumin, çok cana yakın, arkadaş canlısı bir insandı. Çok da hassastı. O gün hep sanattan, şanssızlıklardan ve gelecekten söz ettik. «Köprüaltı Çocukları» adlı filmini yeni bitirmiş olan Bumin paralıydı. Çay ya da simit için elini cebine her attığmda bir tomar para çıkarıyor, bizi mahvediyordu.</p>
<p class="calibre3">O gece Çiçek Pasajı’na götürdü. Aylardan beri ilk kez midemiz bayram etti. Sucuklu yumurta ve Amerikan salatasıyla bira içtik. Yıllardır sanki dostmuşuz gibi kaynaştık onunla. Bizim kahvede yatmamıza kesinlikle karşı çıktı. İki odalı bir dairede kalıyordu. Bundan böyle hep birlikte oturacaktık. Teklifi sevinçle kabul ederek Pıt-pıt’ın kahvesine yollandık. Gazetelere sarılı çamaşır ve öteberimizi aldık. Kahve arkadaşımızla vedalaştık. Sami Hazinses ve Danyal Topatan’la ayrılık seremonimiz oldukça trajikti.</p>
<p class="calibre3">Bumin'in küçük yaşta kaybettiği babası tarih profesörü idi. Hemşirelik yapan annesi fevkalade sempatik, iyi kalpli, ama biraz şüpheci bir kadındı. Oğlunun üstüne titriyordu. Artist olabilmesi, bu yolda başarılı olabilmesi için her türlü fedakârlığı yapıyordu. Sabahları işine gitmeden önce temiz çamaşır getirir, oğlunun kahvaltısını kendi elleriyle hazırlardı. Bizi bir kenara çekerek, onu kötü arkadaşlardan korumamızı isterdi.</p>
<p class="calibre3">Geceleri erkenden evimize gelirdik. Küçük sobamızın başında kurduğumuz mütevazı çilingir sofrasında güle oynaya kamımızı doyurur, geleceğe dönük plânlar yapardık. Suphi, geç saatlere kadar şiirlerini dinletirken, Bumin de «Tellâk Ali» adlı küçük hikâye kitabından pasajlar okuyarak üzerimizde büyük bir yazar etkisi bırakmak isterdi. «Köprüaltı Çocukları» filminden aldığı bin liranın yarısıyla bu kitabı bastırdığını, piyasada hiç kalmadığını övünerek anlatırdı. Hedefinin aktörlüğün yanısı-ra büyük yazarlık olduğunu her fırsatta söylerdi.</p>
<p class="calibre3">Daha önce de dediğim gibi Bumin hassastı. Resimden hoşlanan, okuyan ve öğrenmek isteyen bir insandı. Tiyatro klâsiklerine yatırırdı bütün parasını. Sonra hırçın, dediği dedik karakteri ortaya çıktı.</p>
<p class="calibre3">Neden Fikret Hakan adını seçti?</p>
<p class="calibre3">Bir gün sormuştum, «Tellâk Ali» kitabındaki Fikret Hakan takma adım niye kullandığını. Fikret’i Tevfik Fikret’e hayran olduğu için seçtiğini söylemişti. Hakan’ı ise eski Türk krallarına verilen bir san olduğu gerekçesiyle adına eklemişti. İki çok sevdiği adm karışımından böylece ideal adı ortaya çıkmıştı.</p>
<p class="calibre3">Sonraki yıllarda Vecdi Benderli, Suphi Kaner, Orhan Çubukçu ile mahkemede tanıklık etmiş, bu adm gerçek ad olarak nüfusa işlenmesini sağlamıştık.</p>
<p class="calibre3">Üstün bir sinema oyuncusu</p>
<p class="calibre3">1953'te rahmetli hocamız Avni Dilligil’in Saat 6 ve Çığır Sahne tiyatrolarında ben aylıksız, o aylıklı olarak çalışmıştık. Kekemeliği epeyce geçmişti. Daha çok, heyecanlı ve sinirli anlarında kekelerdi. Avni Dilligil ona, çok yüksek sesle, üstüne basa basa ve heceleri yutmadan okuma tekniğini öğretmişti. Fikret azimle, fakat yavaş yavaş hedefe vardı. Çünkü onun bütün ideali tiyatroydu.</p>
<p class="calibre3">Hocanın, bu eksikliğinden dolayı ona küçük roller vermesine içerlediği halde yılmadı. Sinemadan kazandığını hep kurduğu tiyatrolarda batırdı. Her zaman söylediğim gibi üstün bir sinema oyuncusudur çünkü. İlerki yıllarda Türk halkı onun ne paha biçilmez bir değer olduğunu kabul etmiştir. Ama şimdi başarıyla sürdürdüğü tiyatro temsilleri aylardır beğeni kazanıyor. Üstün aktörlük niteliği, sahne kişiliğini, etkili ve renkli ses tonuyla Fikret tiyatroda da «number one»dır. Kimse aksini iddia edemez.</p>
<p class="calibre3">Kadın konusunda genç, yaşlı ayırmazdı</p>
<p class="calibre3">Fikret Hakan, çok kandırılan bir insandır. Çabuk etki altında kalır. Parasını bir sürü ıvır zıvıra harcamaktan asla çekinmez. Resim galerilerinde, ismi cismi duyulmamış ressamların nice sıradan resimlerine akıl almaz paralar ödediği gibi, kitaplığındaki milyonlar değerinde nice dünya klâsiği, sayfası açılmamış, öylece okunacağı günü beklemektedir. (Şimdi belki okuyordur, bilemem)</p>
<p class="calibre3">Müthiş maymun iştahlıdır. Nerden edinirse edinir, bakarsın imzalı bir Beethoven büstü ya da gerçek bir ikon, bulur oturtur bir köşeye. Bakarsın yıktırdığı salon duvarını iki gün sonra ördürmüş. Ya da deli gibi ardından koştuğu, ayarladığı bir kadını on gün sonra bırakmış.</p>
<p class="calibre3">Kadın deyince, Fikret bu konuda genç, yaşlı ayırmazdı. «Her kadında gizli bir cevher var» derdi. Bir ara çok genç bir albay kızıyla ilişkiye girmişti. Ama dediğim gibi kızdan hemen bıkmış, hiçbir telefona çıkmaz olmuştu.</p>
<p class="calibre3">O sırada kimseye duyurmadan biz de onu askere yollamıştık. Vecdi, Suphi ve ben, bunu gizliyor, çok sıkışırsak, acele Almanya’ya gitti diye kıtır atıyorduk.</p>
<p class="calibre3">Bütün gün, Vecdi Benderli’yle kurduğu film şirketin-deydik. Olayı özellikle filmcilerden saklıyorduk. Fikret Muş'taydı, gelişmeleri düzenli olarak telefonla ona bildiriyorduk.</p>
<p class="calibre3">Ağzımdan kaçan bir söz: Muşingen</p>
<p class="calibre3">Bir öğle üstü, orta boylu, tıknaz, sert ifadeli bir adam, hışımla içeri girdi.</p>
<p class="calibre3">«Fikret Hakan nerede?» diye üstüme yürüdü.</p>
<p class="calibre3">Ben şaşkınlıktan, yalnızca, «Kimsiniz efendim?» diyebildim.</p>
<p class="calibre3">«Albay 'im, o it herif nerede, çabuk söyle!»</p>
<p class="calibre3">İş anlaşılmıştı.</p>
<p class="calibre3">«Almanya'da efendim» dedim.</p>
<p class="calibre3">«Almanya'nın hangi şehrinde? Doğru söyle, seni yakarım sonra!»</p>
<p class="calibre3">Tehditten bayağı ürkmüştüm. Kekeleyerek,</p>
<p class="calibre3">«Muşingen’e gitti» dedim. Ağzımdan birden böyle çıktı.</p>
<p class="calibre3">«Ben şimdi onu Dışişleri aracılığıyla buldururum. Neresi demiştiniz?»</p>
<p class="calibre3">«Muşingen efendim, Muşingen.»</p>
<p class="calibre3">Albay, geldiği gibi, hızla çekip gitti.</p>
<p class="calibre3">İçerdekilere dönünce ne göreyim? Suphi’nin yüzü mosmor kesilmişti. Vecdi ise karnını tutarak iki büklüm olmuş, nerdeyse masanın altına girecekti. Üstelik ağzından kan geliyordu.</p>
<p class="calibre3">Ben de makaraları koyverdim. Odanın altı üstüne geldi. Beni yere yatırıp orama burama vuruyorlar, «Ulan nereden yumurtladın Muşingen'i, az daha öldürüyordun bizi» diye söyleniyorlardı. Tepine tepine gülmekten kimsede hal kalmamıştı. Evet, o şaşkınlık içinde, Muş şehrini Almanlaştırarak Muşingen yapıp çıkmıştım. Vecdi, gülmemek için meğer dilini ısırmış zavallı.</p>
<p class="calibre3">Yıllarca bu «Muşingen» olayını söyleyip söyleyip güldük.</p>
<p class="calibre3">Kaderimiz Fikret’le aynı</p>
<p class="calibre3">Fikret, kadınlara olan düşkünlüğünü önüne çıkarılan faturalarla acı biçimde ödemiş, kötü durumlara düşmüştür bu yüzden. Kaderimiz aynı olmuştur onunla. Kadın konusunda o da, ben de aynı hataları yaptık.</p>
<p class="calibre3">Onun hayatına giren kadınlardan en önemlisi Lâle Sarıydı. Fikret'ten yaşça büyük olan Lâle, fevkalade kibar, kültürlüydü. Çok zengindi ailesi. Genç kızlığı Avrupa’da geçmişti.</p>
<p class="calibre3">Fikret’te olmayan bütün bu meziyetler, kısa sürede büyük problemler doğurmuştu. Kadına akıl almaz eziyetler ediyordu. Hele bir Avrupa gezisinde, otel barında otururlarken, Lâle barmenle İngilizce konuştu diye kıyamet kopmuştu. Geziyi yarım bırakarak dönmüşlerdi. Lâle'nin yüzü gözü sargılar içinde.</p>
<p class="calibre3">Saçmalığa bakın, kız Türkçe mi konuşacaktı yani herifle?</p>
<p class="calibre3">Her erkeği baştan çıkaracak nitelikte bir kız</p>
<p class="calibre3">Fikret, evini ihmal ediyor, düştüğü bunalımdan çıkmak için türlü saçmalıklar yapıyordu. Ben o sıralar Mo-da’da oturuyordum. Yazlık gazinom Abidik Gubidik’le uğraşıyor, yoğun film çalışması yapıyordum. Gene hangi sebepten, şimdi hatırlamıyorum, Fikret’le dargındık.</p>
<p class="calibre3">Bir gece yarısı, gazinodan yeni dönmüştüm. Sert sert kapım çalındı. Açtım, karşımda Erdem Buri. Erdem, gazinomda sunuculuk yapan, Türkiye'nin en büyük disk-jo-keylerinden, müzik otoritelerinden biriydi. Tülay Ger-man'ı ilerde Fransa’da tanıtacak kişiydi.</p>
<p class="calibre3">Şaşırdım. Çünkü daha yarım saat önce kendim onu evine bırakmıştım.</p>
<p class="calibre3">«Hayırdır Erdem?»</p>
<p class="calibre3">«Hayırdır, hayırdır. Bize kadar gidelim. İkimizin de sevdiği bir arkadaşın başı dertte. Problemi birlikte çözelim.»</p>
<p class="calibre3">Aceleyle giyindim. Erdem'in arabasına atladık. Üst kata hızla çıktığımızda, yolda anlattığı olayın kahramanı kızla ilk kez karşılaştım. Erdem'in karısı ve Tülay German’la birlikteydi.</p>
<p class="calibre3">Yaklaşık 14 -15 yaşlarındaydı. Fevkalade güzel vücutlu, iri badem gözlüydü. Yalnız burnu, oldukça sakil duruyordu yüzünde. Sanki problemli olan kendisi değilmiş gibi kayıtsız ve yaşından büyük görünmek isteyen hilafsız her erkeği baştan çıkaracak nitelikte, fettan görünüşlü. ..</p>
<p class="calibre3">Öyle bir bacak değiştirdi ki başımın arkasına, soğancık bölümüne ansızın bir ağrı saplandı. Gözümü bulandırdı kerata. «Vay ulan» dedim içimden. Üstelik yüzü hiç de yabancı gelmiyordu.</p>
<p class="calibre3">Hafifçe gülümsemeye çalışarak Tülay'a işaret ettim :</p>
<p class="calibre3">«Hayırdır kızlar, kim bu küçük hanım böyle?»</p>
<p class="calibre3">Tülay oldukça endişeliydi, ama sakin görünmeye çalışıyordu :</p>
<p class="calibre3">«Öztürkçüğüm, otur şöyle. Durum oldukça ciddi. Fikret Hakan’ın nerede olduğunu sen biliyormuşsun, doğru mu?»</p>
<p class="calibre3">«Evet, doğru. Şimdi film çekmek için Atina'ya gitti. On beş gün sonra dönecekmiş. Ben de tesadüfen öğrendim.»</p>
<p class="calibre3">Durumu çakmıştım.</p>
<p class="calibre3">«Yoksa gene bir halt mı karıştırdı bu kızla?» dedim. «Evet. Kızın babası albay. Savcılığa vermiş onu. Kız daha küçük. Bir skandal kopacak duyulursa. Babası, işi senin çözebileceğini söyleyerek kızı bize bıraktı. Kusura bakma, seni rahatsız ettik. Sonra bu kızın ablasını sen çok iyi tanıyorsun...</p>
<p class="calibre3">Büsbütün meraklanmıştım.</p>
<p class="calibre3">«Kimdir ablası?»</p>
<p class="calibre3">«Şu şarkıcı kız. Hani senin Adanalı'da oynayan». «Haa» diyebildim.</p>
<p class="calibre3">Birden benim kel attı</p>
<p class="calibre3">Bir an içerde bir sessizlik oldu, işe nereden başlayacaktık? Olayın kahramanı burada yoktu bir kez. Yapılacak tek şey, Fikret’i hemen aramak, acele gelmesini sağlamaktı.</p>
<p class="calibre3">Telefonun başına çöktüm. Önce teyzesinden, Atina'da kaldığı otelin numarasını öğrendim. Kadıncağız çok işkillendi, çaktırmadım. «Bir prodüktör arıyor» dümeniyle işi kapattım.</p>
<p class="calibre3">Ne var ki Atina hattı bir türlü düşmüyor, beni çileden çıkarıyordu. O sıra küçük hanım, yayıldığı kanape-den, «Kimbilir hangi kanlarla fingirdiyordur, anlaşılmasın diye belli ki Türkiye - Yunanistan hattını kapattırmış hınzır herif» demez mi?</p>
<p class="calibre3">Bir de gülüyordu. Resmen alaya alınıyorduk. Aaa, birden benim kel attı.</p>
<p class="calibre3">«Bana bak, orda yan gelmiş yatıyorsun. Gecenin bu saatinde bizimle t.... geçiyorsun. Utanmadın mı bu yaşta koca adamın yatağına girip de herkesin başmı derde sokmaya?»</p>
<p class="calibre3">Der demez, seninki bir celâllensin. Ayağa kalkarak bana, «Senin arkadaşının hakkı var mı öyle rüştünü ispat etmemiş bir kızı koynuna alarak kandırmaya» demez mi?</p>
<p class="calibre3">Şaşırdım kaldım. Bu ne hazırcevaplık, bu ne uyanıklık! Öyle bir bakıyordu ki, kışkırtacak ve soru sormamı sağlayacaktı. Ardından da makinelitüfek gibi boşalacak, beni sersem tavuğa çevirecekti. Bacak kadar boyuyla terletip alt edecek ha, yağma yok!</p>
<p class="calibre3">Bir yandan telefonla uğraşıyor, bir yandan onu ablasıyla karşılaştırıyordum. Allah birine zeka, birine güzellik vermiş...</p>
<p class="calibre3">Derken numara düştü. Efendimiz benim sesimi duyunca birden heyecanlandı. O sıralar hem dargındık, hem sabaha karşı arıyordum. Çok şaşırdı haliyle. Durumu özetledim. Zaman geçirmeden hemen gelmesini, bu işi bir an önce çözmesini söyledim. Evli olduğunu, bunu nasıl yaptığını hatırlatınca bas bas bağırmaya başladı: «Onu iğfal etmiş değilim, bana inanmıyor musun!» Komploya getirildiğini ileri sürüyordu. Neyse sabah ilk uçakla geleceğini, havaalanında benim karşılamamı bildirdi ve telefonu kapattı.</p>
<p class="calibre3">Saat sabahın 5.30'uydu. Herkes tek ağızdan «Ne zaman» diye sorunca, «İki gün sonra» diye cevapladım. N'olur n’olmaz, kızm babası bakarsın polis ahr gelir havaalanına, seyreyle kepazeliği... Koz vermemek gerekirdi ellerine. Çünkü Fikret çok zor yalan söylerdi.</p>
<p class="calibre3">Kıza dönüp biraz sertçe,</p>
<p class="calibre3">«Tamam küçükhanım, bu işi istediğiniz biçimde bağlayacağız» dedim.</p>
<p class="calibre3">O, gülerek, pervasızca karşılık verdi:</p>
<p class="calibre3">«Bu iş mecburen bağlandı bile...»</p>
<p class="calibre3">Kızgınlıkla ağzımı açmadım. Hızla kalktım, «Eyvallah» deyip ayrıldım oradan. İç içe iki film çekiyordum o sıralar. Geceleri de gazinomu yönetiyordum. Fikret'in problemlerine ne zaman koşacaktım? Kabak benim başıma patlamıştı.</p>
<p class="calibre3">Ama mecburdum koşmaya. Fikret, kardeşim kadar sevdiğim insandı. Onu asla yalnız bırakmayacaktım. Babası adlî tıptan rapor almıştı kızın. Savcılığa başvurmuştu, iş bitmişti. Kız 15 yaşmdaydı. En azından 7 yıl hapis vardı işin ucunda. Bekar olsa neyse, basar nikâhı kurtarır. Evli, hem de çok tanınmış bir ailenin kızıyla... Ya Lâle ayrılmam deyip onur sorunu yaparsa?</p>
<p class="calibre3">İş öyle düşünüldüğü gibi çetrefil olmadı sayın okuyucular. Lâle Sarı, yeryüzünde hiçbir kadımn benzeri durumda yapmayacağı fedakârlığı yaptı. Büyüklüğünü bir kez daha gösterdi, Fikret’in hapse girmesini önlemek için bir günde boşandı.</p>
<p class="calibre3">Sıra evlenmeye gelmişti. Baba, tazminatı şart koşuyordu. Altmış bin lira istiyordu. Fikret, «Nakit param yok, senet veririm» deyince de, karşı taraf benim «müteselsil kefil» olmamı şart koştu. Ben derhal kabul ettim. Böylece her biri biner liralık altmış seneti babaya teslim ettik, o da nikâha evet dedi. Nikâh kıyılarak bu film bitmiş oldu.</p>
<p class="calibre3">Fikret’in kızı dünyaya geliyor</p>
<p class="calibre3">Semiramis’ten sonra Neşecan adlı bir kızla evlendi Fikret. Ama onu hiç sevmedi. Tipi değildi çünkü. Ne sosyeteden biriydi, ne sinema ya da sanat çevresinden Ev kızıydı. Konuşurken yüzü kızaran, dünya terbiyelisi, efendi biriydi. En büyük hatası, Fikret’in kendisinden hoşlandığını sanması...</p>
<p class="calibre3">Bu yüzden, zamanlı zamansız gittiği Fikret'in evinde tepki görüyor, çoğu zaman hüsrana uğruyordu. Kaymval-desinin yardımıyla onu elde edeceğine iyiden iyiye inanmıştı. Sonunda ona da olanlar oldu.</p>
<p class="calibre3">Buraya kadar anlattıklarımda pek ilginç bir şey yok. Hepsi olağan şeyler. Fakaat, Neşe gebe kaldığını Fikret’ten gizleyince kızılca kıyamet koptu. Fikret’in annesiyle teyzesinin düzenlemiş olduğu bu senaryo tutmadı. Büyük tepki gösteren Fikret, ancak çocuğu dünyaya geldikten sonra, çevrenin baskısı ve korkunç çocuk sevgisi yüzünden nikâh yaptı. Bugün dünyada en sevdiği varlık kızıdır.</p>
<p class="calibre3">Hiçbir kadm onu mutlu edemedi</p>
<p class="calibre3">Hiçbir kadını sevemedi Fikret, biri dışında... O kız da o zamanlar küçük bir gece kulübünde çalışan bir konsomatristi. Yıllarca unutamadı Fikret. Böylece Hümeyra da dahil onu kimse mutlu edemedi. Ama o, hep iyi bir yuva kurmak için didindi durdu. Yoksa evlenmesi için ne sebep vardı ki? Elini sallasa ellisiydi. Mutluluğu aradı yıllardır. Kendisine ait bir şeyi olsun istedi. Fakat talih ona bu konuda vize vermiyordu vesselâm!</p>
<p class="calibre3">Hümeyra olayı</p>
<p class="calibre3">İstanbul'un tanınmış ailelerinden birinin çok iyi yetiştirilmiş kızıydı Hümeyra. Bana emanet edilmişti. Asım İslamoğlu ile ortak işlettiğimiz Bebek'teki «Şadırvan» gece kulübünde ilk kez sahneye çıkardım. Kıvrak zekalı, kültürlü, pırıl pırıl bir insandı. Güftesini yazdığı, bestesini yaptığı eserler radyolarda her gün çalmıyor, gençlik ona çok rağbet ediyordu.</p>
<p class="calibre3">Fikret ile nasıl tanıştıklarını bilmiyorum. Fakat evlendiklerinde, bütün dostlan gibi ben de onlardan hiç ayrılmadım. Gün aşın arardım, en azından haberleşirdik.</p>
<p class="calibre3">Yeni evliydiler. Çok mutluydular. Evlerinde sık sık parti veriyorlardı. Hep birlikte eğleniyorduk. Bir öğle sonu, herhangi bir vesileyle aradığımda, daha n’aber demeye kalmadı, Hümeyra feryat etti:</p>
<p class="calibre3">«Öztürk abi, ölüyorum. Acele gel!»</p>
<p class="calibre3">Yıldırım gibi gittim. Manzara korkunçtu. Kızın suratı sanki bir tokmakla vurulmuş gibiydi. Gözleri şişmişti. Burnunun yerinde ise kınlarak yamyassı olmuş bir kemik yığını duruyordu. Üstü başı ve yerler kan içindeydi. Fikret ise başını elleri araşma almış, bir koltuğa gerçekten çökmüştü. Onu hiç böyle görmemiştim.</p>
<p class="calibre3">Evdeki partide o gün Hümeyra Fikret’in bir arkadaşıyla biraz fazlaca dansetmişti. Sonra da evin arka yanındaki kitaplıkta Fikret onları başbaşa bir kitaba bakarken yakalamıştı. Ve bir yumrukta kızı nakavt etmişti. Fikret’in iddiası daha korkunçtu. «Öpüşürken yakaladım onları» diyordu.</p>
<p class="calibre3">Neyse, günahları boyunlarına...</p>
<p class="calibre3">Üçlü bozuluyor</p>
<p class="calibre3">Aramızda kuşkusuz ilk meşhur olan Fikret’ti. Hele «Üç Arkadaş» filmi onu doruğa çıkardı. Hâlâ onun evinde kalıyorduk. Bana da ufak tefek roller çıkmaya başlamıştı. Perişan durumdaydım. Üstüm başım dökülüyordu. Gizlice onun pantalonlannı giyerek işe gidiyordum. Küçük rollerin değişmez adamı olmuştum. Kimse büyük rol vermeye cesaret edemiyordu bana. Önümde dev gibi Ahmet Tarık Tekçe vardı...</p>
<p class="calibre3">O sıralar sürpriz bir gelişme oldu. Suphi Kaner, bir komedi filminde inanılmaz bir başarı kazandı. Üst üste film önerileri almaya başladı.</p>
<p class="calibre3">Aynı evdeydik, ama birbirimizi göremez olmuştuk. Artık ikisi de paralı ve meşgul kişilerdi. Eh, cepte para, üstte başta kıyak elbiseler olunca, kızlar, davetler, bir sürü randevular... Pislik ve rezalet anlaşılmasın diye orospular artık otellere götürülüyordu. Yıllardır ömür tükettiğimiz eve kimse uğramıyordu.</p>
<p class="calibre3">Hele Suphi hiç uğramaz olmuştu. Bir kıza âşık olmuş, onunla kalıyormuş. Erken geldiğim bir gün evde onunla karşılaştım. Üzerinde harika bir takım vardı. Gömlek, kravat, kayışı yılan derisinden kol saati, ünlü Altın Çizme'den pırıl pırıl siyah ayakkabılar... Öyle kalakaldım. Hafifçe ıslık çalarak,</p>
<p class="calibre3">«Ee, insan böyledir» dedim. «Zengin ve ünlü olursa böyle unutur dostlarını. Elbisen çok şık, nereden?»</p>
<p class="calibre3">Ceketini açarak markayı gösterdi:</p>
<p class="calibre3">«Koço Kokinos...»</p>
<p class="calibre3">«Allah versin oğlum...»</p>
<p class="calibre3">Öyle yabancı gibiydi ki ağlamamak için kendimi zor tuttum. İçimden, bu Suphi olamaz diye düşündüm. Olsa olsa onun kalıbına girmiş bir yabancıdır.</p>
<p class="calibre3">Eski günlerdeki gibi samimi görünmeye çalışarak bana sarıldı ve öptü. Genzime dolan alkol kokusu beni sarstı.</p>
<p class="calibre3">«Suphi» dedim. «Gündüzleri de mi içiyorsun?»</p>
<p class="calibre3">Sözlerimi duymamazlıktan gelerek bana yine sarıldı. Kimsenin duymasını istemeyenlerin yaptığı gibi hafif bir sesle kulağıma,</p>
<p class="calibre3">«Öz, paraya ihtiyacın var mı?» dedi.</p>
<p class="calibre3">Beklemediğim bu tavır beni sarsmıştı. Laf olsun diye söylendiği o kadar açıktı ki, yıkıldım. Hiç belli etmedim.</p>
<p class="calibre3">«Yok canım, sağol. Var tabii» diyebildim.</p>
<p class="calibre3">O, üstelemedi bile. Eski elbiselerini, bazı kitaplarını sardığı paketi göstererek, «Gelecek çocuğa veriver lütfen. Haa, yarın gelicem, aynı saatte bulun. Sana bazı sürprizlerim olacak» dedi ve gitti.</p>
<p class="calibre3">Bana yapacağı sürprizi yapmıştı artık. Daha ne sürpriz yapacaktı ki... Kötü talihime lanetler yağdırıyordum. Bundan böyle İstanbul’da kalamazdım. Hayatta en büyük iki dostumu kaybetmiştim.</p>
<p class="calibre3">Tel dolabında kalem son peynir ve ekmek kırıntılarım atıştırırken kararımı verdim. Askere gidecektim. Evet, yaşıtlarım askerdi. Bakaya kalmıştım. İzmir Bornova’ydı gideceğim yer. I. Er Eğitim Alayı, I. Tb.. Daha fazla kaçmaya gerek yoktu. Artık mücadele edecek gücüm kalmamıştı. İstanbul'a, sanata bağlayan ipler kopmuştu.</p>
<p class="calibre3">Askere gidersem en azmdan kamım doyacak, sıcak bir yatağım olacaktı. Hiç olmazsa vatani görevimi şerefimle bitirir, dönüşte, eğer bu meslekte ekmek yiyeceksem, talih de yardım ederse bir süre daha sürterdim. Yoksa bir gemiye atlar, Amerika’ya gider, orda ne olacaksam olurum diyordum.</p>
<p class="calibre3">Kararımı kesin verdikten sonra evden yıldırım hızıyla çıktım. Çocukluk arkadaşım Cemal Akyıldız’a gittim. Beş lira aldım. Aynı günün gecesi Etrüsk gemisine bindim. Biletim güverte idi...</p>
<p class="calibre3">İçimden boyuna, demek ki beş yıl önce verdiğimiz söz koca bir palavraymış diyordum. Kim daha önce ünlü olursa hani ötekine yardım edecekti? Vah benim kötü kaderim! Anamdan babamdan çok değer verdiklerim biraz kazanınca böyle olursa benim ne işim vardı buralarda...</p>
</body>
</html>
