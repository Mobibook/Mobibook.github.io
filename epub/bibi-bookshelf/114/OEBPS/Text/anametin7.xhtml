<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">LÂLE ORALOĞLU HAYATIMI DEĞİŞTİRDİ</h2>
<p class="calibre3">Cep Tiyatrosunda çalıştığım sıralar, Türkiye'de çekilecek büyük bir Co-Production’dan söz etmeye başlamıştı gazeteler. Amerikan, Türk ve Alman işbirliğiyle oluşacak filmin çekimini And Film üstlenmişti. Baş kadın oyuncu, kovboy filmlerinde seyrettiğimiz Marie Blanchard, jön ise AvusturyalI Manfred Schuster’di. En önemli olaylardan biri de, kameramanlığı Kwai Köprüsü filminin dış sahnelerini çeken dünya çapındaki İngiliz Freddy Ford'un yapmasıydı. Rejisörü ise Türkiye’nin tek diplomalı rejisörü ve prodüktörü Turgut Demirağ'dı. Yalnız onun da, adını hatırlayamıyorum, bir Alman yardımcısı olacaktı.</p>
<p class="calibre3">Öncelikle teknik adamlar İstanbul’a geldiler. Başrol dışındaki roller için adam seçiyorlardı. İkinci başkadın rolündeki Lâle Oraloğlu çevirmenlik yapıyordu. Oraloğlu, «On parmağında on hüner bulunan kadın» olarak bilinirdi. Tiyatro ve sinemada en büyük oydu. Derin saygım vardı kendisine. Üstün oyunculuk niteliği, hırsı, herkese örnek olacak saygın kişiliği, kültürü tartışılmazdı. Onu tiyatrodaki provalarda hayranlıkla izlerdim.</p>
<p class="calibre3">O günlerde, haliyle, yoğun çalışma içindeydi. Gündüzleri teknik adamlarla tiyatroları dolaşıp adam arıyor, geceleri oyuna çıkıyordu.</p>
<p class="calibre3">Gündüzleri genellikle tiyatronun fuayesinde oturur, karamsarlıktan ölecek gibi olurdum. Orhan Elmas'm «3. Kat Cinayeti» adlı filmindeki küçük rolümün dışında hiçbir atak yapamamıştım, karın tokluğuna çalıştığım tiyatroda ise uşak rollerinin dışında bir şansım olmamıştı. Perde mi çekilecek, koş Öztürk! Dekor mu kurulacak, koş Öztürk! Bir şey mi alınacak, koş Öztürk! Bıkmıştım hayatımdan. Değişen bir şey yoktu. Müdüriyet kanapesinde yatmaktan sırtım tahta gibi olmuştu.</p>
<p class="calibre3">Gene böyle bir gün, fuayenin penceresinden dalgın dalgın Beyoğlu’nu seyrederken, içerdeki müşterilerin şamata ve kahkahalarmı duymuyordum bile. Bir ara, burnuma doğru uzatılan bir tabak pasta ile çatalı zor far-kettim. Sapsan saçlı, otuz yaşlannda görünen, çok güzel bir hanım.</p>
<p class="calibre3">«Buyurmaz mısınız?» dedi.</p>
<p class="calibre3">Öyle boş bulunmuştum ki, şaşkınlıktan bir şey diyemeden, tabağı aldım.</p>
<p class="calibre3">«Yaş günüm de, isterseniz buyurun masamıza...»</p>
<p class="calibre3">Ayağa kalkarak teşekkür ettim. Acı acı gülümseyerek,</p>
<p class="calibre3">«Ne tesadüf» dedim. «Benim de yaş günüm bugün. Yalnız bir fark var. Siz arkadaşlannızla birliktesiniz, bense böyle tek başına...</p>
<p class="calibre3">Marilyn Monroe'yu andıran bayan, şaşırdı. Ama latife ettiğimi sandı:</p>
<p class="calibre3">«Aaa inanmam vallahi...</p>
<p class="calibre3">Ben hemen elimi cebime attım, tiyatro demeğinin verdiği kimlik kartını uzattım. Gülerek bir yüzüme, bir karta baktı. Çığlık çığlığa masasına koştu.</p>
<p class="calibre3">«Aa çocuklar, bakın bakın, bu bey de bugün doğmuş! Tesadüfe bakın, hayret doğrusu...»</p>
<p class="calibre3">Sonra yeniden koşarak yamma geldi.</p>
<p class="calibre3">«Lütfen masamıza gelin, n'olur!»</p>
<p class="calibre3">«Hayır, kusura bakmayın. Burda kaliim...</p>
<p class="calibre3">Aslında kılığımın berbatlığından böyle yapıyordum. Yoksa canıma minnet, çoktan razıydım o masaya gitmeye. Derken, kadınlı erkekli bir grup daha gelip de ısrar edince çaresiz onlara katıldım. Çeşitli sorular sormaya, bu ilginç yaş günü öyküsünü değişik biçimlerde yorumlamaya, sarışın bayana takılmaya başladılar. Evet, 2 Mayıs günü onun ve benim ortak yaş günümüzdü.</p>
<p class="calibre3">Mevhibe’yle evleniyorum</p>
<p class="calibre3">Adının Mevhibe olduğunu öğrendiğim sarışın hanım Olgunlaşma Enstitüsünde moda resim öğretmeniydi. Okulu tiyatronun karşısında olduğundan sık sık bana uğrar olmuştu. Beraberliğimiz her geçen gün biraz daha perçinleniyordu. Gömlek, kravat getiriyordu bana, kirlilerimi alıp temizliyordu. Hayatım birden renklenmişti.</p>
<p class="calibre3">Mevhibe’nin babası vali, ağabeyleri ise saygın meslek sahibi kişilerdi. Son derece görgülü ve kültürlü bir insan olan Mevhibe, baştarf başa yanlışlarla dolu beni düzeltmek için kollarını sıvadı. Asabi davranışımdan başladı, oturup kalkışıma kadar her şeyimi büyük bir ustalıkla, kırmadan ele aldı. Ailesinin tepkisine rağmen Sarıyer’de evlendik. Yıl 1958.</p>
<p class="calibre3">Yıllardır adam gibi yaşayamamanın ezikliğini duymuşumdur. Artık her sabah evde ne yemekten hoşlandığım soruluyordu. Hizmetçi Hayriye bir dediğimi iki etmiyordu. Geniş bir sanat çevresi olan karım, haftada bir iki kez mutlaka beni galalara, sergilere götürüyor, pis çevremden çaktırmadan uzaklaştırıyordu. Ama iyi bir tiyatro aktörü olacağımı her vesileyle vurguluyor, bana arka çıkıyordu.</p>
<p class="calibre3">Mevhibe’yi karşıma Allah çıkarmıştı, kurtulmam için. Tiyatroda dost bildiklerim aleyhimde bir hava yaratmak istiyor, o ise hepsinin üstesinden geliyordu. Yalnız her sabah verdiği harçlıkla tiyatroya gelmek beni yıkıyordu. Başkaca bir sıkıntım yoktu.</p>
<p class="calibre3">Amerikalılar çağırıyor</p>
<p class="calibre3">Bir gün Pıtpıt'ın kahvesinde Senih Orkan’la tavla oynuyorduk. Tiyatronun kapıcısı Aptullah çıkageldi.</p>
<p class="calibre3">«Öztürk abi, seni Amerikalılar çağıriy...</p>
<p class="calibre3">Hoppala! Aptullah’a bakın, keçileri kaçırmış herhalde! Tavlayı bırakmış, ikimiz de aptal aptal bakıyorduk.</p>
<p class="calibre3">Senin Orkan,</p>
<p class="calibre3">«Oğlum» dedi. «Ben olmayayım. Yanlışlık olmasın...</p>
<p class="calibre3">Böyle demekte haklıydı. Çünkü Senih, tiyatroda iyi bir ad sahibiydi. Her şeyden önce aktör adamdı. Benden önce akla gelebilecek biriydi.</p>
<p class="calibre3">Ben de üsteledim:</p>
<p class="calibre3">«Aptullah, ne Amerikalısı lan? Nerden çağırıyorlar? Senih olmasın?»</p>
<p class="calibre3">«Hayır, seni çağırıyorlar. Lâle hanım, acele gelsin dedi».</p>
<p class="calibre3">İş anlaşılmıştı. Yıldırım gibi koştum. Lâle Oraloğlu’-nu beni bekler buldum.</p>
<p class="calibre3">«Nerde kaldın Öztürk? Başına devlet kuşu kondu. Herifler bugün kulis merdiveninden çıkarken resmini gördüler. Kimdir diye sordular. Ben de lâf olsun diye iyi bir aktördür dedim. Gelgelelim senin daha böyle bir tarakta bezin yok. Ciddi olarak illa görmek istiyoruz deyince ben de seni çağırttım. Şimdi çok iyi dinle. Yanlarına çıkınca resimdeki gibi sert dur. Serbest tavırlı ol. Çok tecrübeli gibi de hareket et. Sorarlarsa 8-10 filmde oynadım de. Bu rol harika rol. Turan Seyfioğlu’yla paraca anlaşamadılar. Başrollerden biri gibi bir şey. Merak etme, ben seni evde çalıştıracağım. Şimdi seni bekliyorlar. Çabuk çık, ben de sonra gelicem.»</p>
<p class="calibre3">Lâlenin ellerine sarılarak öptüm. Öğütlerine dayanarak merdiveni çok sakin çıktım. Ulan Öztürk, dedim içimden. Kendini oyna. Gittikçe tipsizleş. Pervasız ol. Hadi koçum...</p>
<p class="calibre3">İki elim pantalon ceplerinde salona girdim. Adamları gazetede çıkan resimlerinden tanımıştım. Kendinden çok emin bir tavırla yanlarına yaklaştım. Bildiğim tek İngilizce sözcüğü bastırdım :</p>
<p class="calibre3">« Halloo!..»</p>
<p class="calibre3">Hepsi de aynı karşılığı verdiler :</p>
<p class="calibre3">«Hallo sir...»</p>
<p class="calibre3">Hayatımın rolünü oynuyordum. Artık ilham perileri, «Tamam oğlum, bu iş buraya kadar. Bundan sonra hep yanındayız» diyorlardı. Rol oynamaya gerek yoktu.</p>
<p class="calibre3">İçeri hemen Lâle hanım girdi. Başladılar hakkımda konuşmaya. İlgilenmiyormuş gibi davranıyordum, ama konuşma sırasmda «Good» sözünün çokça geçmesinden işin bittiği anlaşılıyordu.</p>
<p class="calibre3">Lâle hanım,</p>
<p class="calibre3">«Öztürk» dedi. «Osmanbey’deki And Film stüdyosuna git ve anlaşmayı imzala. Turgut Demirağ’a gideceksin. Sen yoldayken telefon etmiş olacaklar. Hadi, iyi şanslar sana. Aman orada ne derlerse evet de. Güle güle...»</p>
<p class="calibre3">Teker teker ellerini sıktım. Fuayenin kapısına kadar aynı havada gittim. Ama o dik merdiveni iki adımda nasıl inip tramvaya nasıl atladığımı bir Allah biliyor, bir de ben. İçimden sevinç çığlıkları atıyor, Beyoğlu halkını iki elimle selâmlamak, vatmanı sarılıp öpmek, sahanlıkta inmeye hazırlanan iri kıçlı Rum madamına okkalı bir çimdik atmak istiyordum. Çocukluğumdan beri hiçbir olay yoktu ki beni böylesine mutlu kılsın... Allahım ne güzeldi bu mutluluk! Bu ne lütuf! Milyarlarca teşekkürler, teşekkürler...</p>
<p class="calibre3">And Film stüdyosundan içeri girdim. Bir görevli beni şişmanca, cana yakın, hoş bir hanımın tek başına oturduğu bir odaya aldı. Kadın, çok nazik bir biçimde,</p>
<p class="calibre3">«Siz, yanılmıyorsam Öztürk Serengil'siniz» dedi.</p>
<p class="calibre3">Fuayede başladığım rol burda bitmişti. Heyecanımı yenmeye çalışırken, «Oturunuz lütfen» diyen kadıncağız çıktı.</p>
<p class="calibre3">Az sonra, ben duvardaki eski artistlerin çeşitli fotoğraflarına göz gezdirirken, kafasını uzattı kapıdan.</p>
<p class="calibre3">«Buyrun efendim» dedi.</p>
<p class="calibre3">O önde, ben arkada, dipteki odaya gittik. Masada oturanı tanıdım. Ünlü Turgut Demirağ... Hollywood’da reji diploması alan ilk Türk! Ayrıca Karun kadar zengin ve Nuri Demirağ'ın yeğeni, daha bir sürü bir şey...</p>
<p class="calibre3">Masanın yanından tokalaştık. Kendimi tanıttım. Etkili sesiyle bana yaşımı, öğrenimimi, memleketimi, oynadığım tiyatroları, filmleri sordu yavaşça. Mümkün olduğu kadar kibar olmaya çalışarak cevaplar verdim. Heyecandan eser kalmamıştı. Bayağı iyiydim.</p>
<p class="calibre3">Turgut bey, elindeki kocaman klasörden daktiloyla yazılmış sayfaları çeviriyor, bir yandan gözleriyle okurken, bir yandan sorular sıralıyordu. Sonunda gözlüğünü düzelterek,</p>
<p class="calibre3">«Filmin adı Karasu» dedi. «Rolünüz büyük ve önemli. Badman oynayacaksınız. Sizi ben de beğendim. Ne istiyorsunuz?»</p>
<p class="calibre3">Öp babanın elini! Ulan, kaç para isteyecektim şimdi ben? Kafamdaki mücadele saniyelerle ölçülebilecek bir hızla gelişti, çatıştı. Bir sürü yabancı artist çalışıyordu filmde. Bunlar ta buralara geldiklerine göre büyük para alıyorlardı. Küçük para istersem belki alay konusu olurdum. Ne yapsam Allahım, sen bana yardım et!</p>
<p class="calibre3">Birden, nasıl olduysa, şu güzel sözler dökülüverdi ağzımdan :</p>
<p class="calibre3">«Sayın Turgut bey, bu Avrupa çapında bir film olacak inşallah. Para önemsiz, ülkemi onların yanında iyi temsil etmekten başka bir düşüncem yok. Takdir zat-ı âlinizindir.»</p>
<p class="calibre3">«Peki efendim. Tabii büyük bir film olacak inşallah.» dedi. Bayana dönerek ekledi:</p>
<p class="calibre3">«Mukavelesini yapın. Ödeme net 3.000 TL. olacak. Kendisine bin lira da avans verin...</p>
<p class="calibre3">Yirmi beş yaşındaydım. Bin lirayı bütün olarak ilk kez görmüştüm. Karımın okuluna zengin ve geleceği olan biri gibi yürümek istedim. Bir elim cebimde, ağzımda sigara, arada bir vitrinlerde kendimi «temaşa» ede ede... Daha önce ezilerek yürüdüğüm insanlar arasında bayağı kendime gelmiştim. Eziliyordum, çünkü üst baş çok kötüydü, yürürken kimseye bakamıyor, herkes benimle alay ediyor sanıyordum. Aşağılık kompleksi bütün benliğimi sarmıştı. Beni Mevhibe kurtarmıştı bu hastalıktan. Ama şimdi, tek başıma başarabiliyordum.</p>
<p class="calibre3">Olgunlaşma’nın kapısına gelince durdum. Dağılmalarına on dakika vardı. Galeriye girerek sergiyi dolaştım. Yeniden çıkıp onu beklemeye başladım. Karım göründü sonunda. Benimle karşılaşınca büyük bir şaşkınlıkla elime sarıldı:</p>
<p class="calibre3">«Öztürk, ne arıyorsun burada? Nasıl yapabildin, buraya hani hiç gelmezdin?»</p>
<p class="calibre3">Karşılık vermeden gülümseyerek koluna girdim. Galeriye götürdüm. Cebimden binliği çıkararak,</p>
<p class="calibre3">«Bak» diyebildim. «Bütün tılsım bundaymış...</p>
<p class="calibre3">«Nerden buldun bu parayı?» dive kükredi karım.</p>
<p class="calibre3">Şansım açılıyor</p>
<p class="calibre3">iki gün sonra bütün gazetelerde, «Karasu filminin kötü adam rolü, isimsiz bir tiyatro elemanına verildi» diye haberler çıktı. Sanıyorum bu haberlerden 3 - 4 gün sonra da fuayeden çıkarken genç bir çocuk, elinde bir mektupla, beni tesadüfen benden sordu.</p>
<p class="calibre3">Mektup Behlül Dal’dan geliyordu ve görüşmek üzere beni bürosuna çağırıyordu. Uçarak gittim. «Karasu» filminin çekimi 20 Haziran’da başlayacaktı. Behlül bey ise hemen Antalya'ya gidip 15 günde dönebileceğim bir iş öneriyordu. Takvim o sıra 2 Haziran'ı gösterdiğine göre bol bol yetişebilecektim. Yalnız parasının küçük olduğunu, ancak 2.500 TL. verebileceğini söyledi. Hemen kabul ederek 500 TL. avans aldım.</p>
<p class="calibre3">O zamanın en büyük paralarından biriydi bu. Ayhan Işık bile 10 bin TL. alıyordu. Yeşilçim ilginç bir yerdi. Önemli ve büyük prodüksiyonlarda rol alanlar, ne olursa olsun, önemsenirdi. Aldığım parayı herkes konuşuyordu. Kötü adam rolü için Ahmet Tarık Tekçe’den bile fazla para alışım hatta kimi çevrelerin kızgınlığına bile sebep olmuştu. «Kim bu adam?» ya da «Balondur söner!» diyorlardı. Daha filmler piyasaya çıkmadan bu dedikodular yüzünden şansım iyice açılmıştı. 1958 yılının 11. ayma kadar evde liste yapmak zorunda kaldık. Kan-koca serseme dönmüştük. Evet, rüyalar gerçek olmuştu. On dört film anlaşması yapmıştım.</p>
<p class="calibre3">İlk gala</p>
<p class="calibre3">Gala, Yeşilçam'da en önemli olaydı. Filmlerin ilk gecesine bütün rejisör ve prodüktörler, kalburüstü artistler, bölge işletmeleri ile İstanbul'un tanınmış eşrafı gelirdi. Aynca halk bu gecelere çok ilgi gösterirdi.</p>
<p class="calibre3">«Karasu» filmi için halk akşam 19’dan itibaren Şan sinemasını doldurmuş, kapının önünü bir sel halinde kaplamıştı. Ak mı kara mı, her şey o gece belli olacaktı. Göğü tutan dedikoduların hedef aldığı nesne ya gerçekten balondu, ya da bomba...</p>
<p class="calibre3">Biz hanımla büfe önündeki kalabalıkta sıkışmış, buyandan gazozumuzu içiyor, bir yandan galaya gelen yabancı artistlerin alkışlanmalarını, hücuma uğramalarını gıptayla seyrediyorduk.</p>
<p class="calibre3">Filmin tek Türk kadın oyuncusu, büyük insan, benim hayatımı değiştirip dünyamı kuran, ömrün boyunca minnettar olduğum Lâle Oraloğlu merdiven başında görününce yer gök inledi. O sahneyi hiçbir zaman unuta mayacağım! O ne korkunç tezahürattı Allahım!</p>
<p class="calibre3">Filmde büyük rol oynayan ikinci Türk bendim. Ama kimse tanımıyordu. Hatta sinema kapısmda «Fener» denilen büyük reklâm afişinde adım ÖZTÜÇ diye yazılmıştı. Mevhibe bu dikkatsizliğe son derece tepki göstermişti o gece.</p>
<p class="calibre3">Film başladığında çıt çıkmıyordu. Herkes devrin en büyük filmini son derece ilgiyle seyrediyor, sahnede beliren oyuncuları alkışlıyordu. Benim bölümler yaklaştıkça heyecandan midem bulandı. Çünkü çok zayıftım, 64 kg geliyordum.</p>
<p class="calibre3">Ben perdede göründüğümde ilginç bir homurdanma oldu. Halk belli ki konuşuyor, kritik ediyordu. Fakat alkışlamıyordu.</p>
<p class="calibre3">Türk sinemasında bütün kötü adamlar aynı şeyleri yaparlardı. Suratlarını buruşturur, kaşlarını çatar, yürürken kamburlarını çıkarır, görüntüleriyle dehşet saçmak isterlerdi. Baştan beri bu tavra karşı çıkmışımdır. Hafif alaycı, aşırı mimikten uzak, günlük hayatta rastlayabileceğimiz kötüleri yaşatmak istemişimdir hep. Lâle Oraloğlu’nun da aynı tiyöyü vermesi, yola çabuk çıkmamı sağladı.</p>
<p class="calibre3">Verilen arada, locamızın önünde korkunç bir kalabalığın toplanıp imza kuyruğunu girdiğini görünce, Sup-hu'nin sözü hatırıma geliverdi: «Kefeni yırttın Öztürk!»</p>
<p class="calibre3">O sırada bir grupun yaklaştığını gördüm. Önde yürüyen şişman kişiye herkes yol açıyordu. Kapımız vurulunca, ziyaretin bana yapıldığını anlayıp müthiş heyecanlandım. Karşımda sinemanın en büyük prodüktör rejisörü, Kemal Film’in sahibi Osman F. Seden vardı. Tebrik ederek elime bir kart sıkıştırdı.</p>
<p class="calibre3">Film bittiğinde meçhul ÖZTÜÇ, omuzlara alınarak, kapıya kadar taşmıyor, Öztürk Serengilliliğini ilân ediyordu. Bir buçuk saat alkışladıklarım, şimdi beni alkışlıyorlardı.</p>
<p class="calibre3">Kemal Film kadrosunda</p>
<p class="calibre3">Kemal Film demek, Türkiye’nin Metro Goldwin Mayer'i demekti. Yani ilerde beni ben yapan firma. Artık onların kadrosundaydım. Geleceğim kurtulmuştu. On beş bin lira aylık alıyor, dışarıya da her yıl beş film çekebiliyordum. Hollywood usûlü aylık alan, Ahmet Mekin’-den sonra ikinci adam ben oluyordum Türkiye'de.</p>
</body>
</html>
