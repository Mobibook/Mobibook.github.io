<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">SADRI ALIŞIK OLAYI</h2>
<p class="calibre3">Onun resimlerini Küçük Sahnenin camekânma burnumu dayıyarak çok seyretmişimdir. Sakalı, bembeyaz Ve tertemiz gömleği, giymeden elinde tuttuğu siyah sü-eteri ile alımlı alımlı yürüdüğünü görüp Beyoğlu caddelerinde onu çok izlemişimdir. 1945'ten beri tiyatroda oynayan Sadri Alışık, sanattaki büyüklük niteliğini hiç kaybetmedi.</p>
<p class="calibre3">İlk kez 1958’de Almanlarla ortak çekilen «Boğaz Macerası» adlı filmde karşılaştık. İkimiz de bıçkın kötü adamıydık yerli filmlerin. Onunla dostluk yapmaya can atıyordum. O ise merhabadan başka bir söz söylemiyor, yanaşmamı engelliyordu hep.</p>
<p class="calibre3">Yaratılış olarak ciddi, çekingen, başkaları hakkında az konuşan bir tiptir. Genellikle sanat filmlerinde rol alır. «Rejisör seçer», «her filmde oynamaz» derlerdi onun için. Sonunda Kemal Film'de çok sık karşılaşmaya başlayınca yavaş yavaş ahbaplığımız ilerledi. İnsanlara çok yavaş yanaşıyor, uzun yıllar tartıyor, sonra dost oluyordu. Sonraları anladım bunu.</p>
<p class="calibre3">Ben ondan önce komedyen oldum. Ardımdan o da aynı yolu seçince bu kez de uzun yıllar komedyen olarak çekiştik durduk. Hatta benim firmamda birlikte bir de plâk yaptık, o kadar diretmeme rağmen benimle aynı filmde komedyen olarak oynamaya ikna edemedim. Kendine göre prensipleri vardı. Onun için daima saygı duymuşumdur.</p>
<p class="calibre3">Sadri Alışık, kendine özgü bir insandır. Hem zor, hem yeri gelince çocuk ruhlu... Parayı zerre kadar önemsemeyen bir karakter yapısı vardır. Bence onun en büyük şansı, Çolpan İlhan gibi bir kadına sahip olmasından ileri geliyordu. Çolpan, valilik yapmış bir babanın, İzmir’in en iyi ailelerinden birinin, Güzel Sanatlar Akademisini bitirmiş, güzel, akıllı, fedakâr, anlayışlı kızıydı. Sadri’-nin akıl almaz kaprislerini, ustaca göğüslemiş, bazı çıkışlarını akıllıca, gülerek, hatta hiç üstüne gitmeden, kendine özgü metodlarla yumuşatarak önlemeyi başarmıştır. Sahnedeki repertuarından takacağı fulara, sabahlara kadar devam eden içki masasındaki viskiden, korkunç kış gecelerinde yeşil erik, marul, çağla gibi mevsim dışı isteklerini bulmaya kadar her şeyde onun imzası vardır.</p>
<p class="calibre3">Bir yıl gene birlikte olduğumuz Fuar sırasında Sadri, eşine rastlanmamış bir savurganlık yapıyordu. Aldığı on beş bin lirayı, soyunma odasının kapısına dizilip kendisini bekleyen garson, komi, ayakkabı boyacısı gibi bir garibanlar ordusuna ulûfe dağıtır gibi dağıtıyordu. Çolpan sinir hastası olmuştu. Ne yapsa engel olamıyordu. Bizler de uygun bir dille bu akılsızlığı önlemeye çalışıyor, zaman zaman gizlice gidip kapısındaki avantacıları kovalıyorduk.</p>
<p class="calibre3">Sanıyorum biraz da benim çaba ve dahlimle Nişantaşı’ndaki daireyi ne yapıp edip aldırmıştık. Hatta bir gün herkesin içinde beni çocuk gibi payladı: «Benim evim var ya da yok, sen ne karışıyorsun! Evi aldırttın iyi haltettin! Beni parasız bıraktın!»</p>
<p class="calibre3">işte Sadri böyle bir adamdı. İnanın onun soyu bu çağda çoktan tükenmiş olsa gerek.</p>
<p class="calibre3">Nuri Sesigüzel - Feri Cansel olayı</p>
<p class="calibre3">Fuar’da elebaşımız Sadri Alışık’tı. Kadro ise Fatma Girik, Çolpan İlhan, Orhan Boran, Gönül Yazar, Ahmet Sezgin, Yaşar Özel, Tanju Okan, Neriman Koksal, Zeki Müren, Nebahat Çehre, Selma Güneri, Yusuf Sezgin, Muzaffer Akgün, kocası, Müzeyyen Senar, ben ve karım Nevin...</p>
<p class="calibre3">Her an 32 dişini gösterip gülen, ilk bakışta hanım evladı görünüşüyle herkesi yanıltan, muziplikler ve hergelelikler kralı Yusuf Sezgin... Bütün olayları tezgahlayan, akıl almaz buluşlarıyla seçtiği kurbanı alay konusu yapan Yusuf Sezgin...</p>
<p class="calibre3">İşletilecek kurban önceden seçilir, gece dönüşü Büyük Efes Oteli’nde matrak başlardı.</p>
<p class="calibre3">O geceki kurbanımız, daima külyutmaz pozları takınan Nuri Sesigüzel'di. Yusuf, kurbanının bir açığını yakalamak için bütün gün sırdaş olmuştu ona. Sandviçler ısmarlayarak kendine inandırmıştı iyice. O sırada önlerinden havuza girmek için yan çıplak geçen Feri Cansel, bunlara yanaşıp gevezelik etmiş, şuh kahkahalar atıp biraz da fazlaca çalkalayarak uzaklaşmıştı. Fırsatı ganimet bilen Yusuf, Feri’nin kalçalarına bir süre baktıktan sonra Nuri'ye hafifçe eğilerek,</p>
<p class="calibre3">«Bu karıya bitiyorum» demişti.</p>
<p class="calibre3">Dili çözülen Nuri,</p>
<p class="calibre3">«Yapma yahu, sus, ben de bitiyorum bu Kıbnslıya» deyip basmış kahkahayı.</p>
<p class="calibre3">Yusuf, başını iki yana sallayarak,</p>
<p class="calibre3">«Benim için zor» demiş. «Ama senin için öyle değil...</p>
<p class="calibre3">Büsbütün meraklanan Nuri,</p>
<p class="calibre3">«Niye lan?» diye sormuş.</p>
<p class="calibre3">Yusuf, bir sır verircesine, parmaklarını birbirine sürtüştürmüş :</p>
<p class="calibre3">«Bende yok, kanda duruyor hepsi...</p>
<p class="calibre3">Nuri hemen ciddileşerek ayağa fırlamış :</p>
<p class="calibre3">«Hadi yahu, inanmam! Doğru mu bu söylediklerin?» Melek yüzlü şeytan Yusuf, 32 dişini göstererek,</p>
<p class="calibre3">«Kur'an çarpsın...» demiş. Eliyle on işareti yaparak : «İşi bitiriyor.»</p>
<p class="calibre3">Nuri neşelenmiş, ortalığı kahkahaya boğmuş. «İnanmam, inanmam» diyor, iki büklüm oluyormuş. Yusuf, ayağa kalkarak, kulağına fısıldamış :</p>
<p class="calibre3">«He de, işi bitireyim bu gece istersen...</p>
<p class="calibre3">Nuri, ciddileşerek :</p>
<p class="calibre3">«Yemin et...»</p>
<p class="calibre3">«Kur’an çarpsın...»</p>
<p class="calibre3">«Peki lan, erkeksen işi bitir öyleyse.»</p>
<p class="calibre3">«Puşttur bitirmeyen...</p>
<p class="calibre3">Yusuf kalkmış, ama hemen geri dönmüş :</p>
<p class="calibre3">«Nuri, aman benim sana söylediğimi sakın kimseye çaktırma! Sen kıza aç telefonu, nasılsın falan de... Ben tav edicem onu zaten, kendisi hemen sadede geliyor, tamam mı koçum. Aman dikkat et, Sadri ile Öztürk duymasın, analarımız şey olur sonra... Belki de karı seni arar, tamam mı, para meselesi bu... Hadi eyvallah...</p>
<p class="calibre3">Bu kez Nuri, gitmesine engel olur, usulca kendisine çeker:</p>
<p class="calibre3">«Gardaş, sakm işin içinde bir puştluk olmasın, vallahi gözünün yaşma bakmam, yakarım ha... Önümüzdeki hafta Urfa’da benim heykelim dikiliyor. Duyulursa ölmem gerek...»</p>
<p class="calibre3">«Çok ayıp ettin Nuri. Beni hâlâ tanıyamamışsın...»</p>
<p class="calibre3">«Senin ne sinsi ibne olduğunu burada öğrendim de... Ağzmdan kaçırır ya da durumu sağa sola ima edersen. anam avradım olsun, beni bırak, Urfa silâhlanıp intikamımı alır, hiçten elli yüz kişi ölür, he valla...»</p>
<p class="calibre3">Nuri Sesigüzel, saflığı ve hafif palavrasıyla birlikte çok temiz bir insandı. Mükemmel arkadaşlığı, cömertliği ve cana yakınlığıyla hepimizi kendisine esir etmişti. Bizim grup toplu halde gezer, eğlenir, dışarıya ser verir, sır vermezdi, «Nuri nerde, göreniniz var mı?» diye sorar, o gelmeden, ya da bulunmadan hiçbir yere gitmez, eğlenmez-dik. Heykel olayı doğruydu. İnanılmaz derecede büyük bir şöhretti Türkiye’de o yıllar. Bütün solistler, kadrolarına onu almak için savaş verirlerdi sanki. Urfa’da bir ilah olduğu doğruydu. Lisenin yapımında onun da katkısı vardı, çok Urfalıya yardım ettiğini de biliyorduk. Fakat heykel işi biraz karışıktı. Kulağımıza gelenlere göre, bu yüzden çok parası alınmış, çok istismar edilmiş, heykeli dikecek olanlar sonraları ortada bir türlü görün-memişlerdi.</p>
<p class="calibre3">Sadri Alışık'm odasında soluğu alan Yusuf, Feriyi de oraya çağırarak olayı tezgâhladılar. Az sonra hepimiz or-daydık, büyük şovun ilk perdesinin açılmasını neşeyle bekliyorduk. Tekrar tekrar prova yaptırıyor, her kafadan çıkan söze cevap vermeye çalışan Feri isyan ettikçe yerlere yatıp gülüyorduk.</p>
<p class="calibre3">«Ulan» diyordu rahmetli. «Sıçacam hepinizin çarkına. Tereciye tere satmayın, ben bilirim ne bok yiyeceğimi. ..»</p>
<p class="calibre3">Bir ara Kıbrıs şivesiyle şöyle dedi:</p>
<p class="calibre3">«Çocuklar bir itiraf yapayım? Ben bu herife eskiden beridir hastayım.»</p>
<p class="calibre3">«Eeee...»</p>
<p class="calibre3">«E’si, ben de nasıl tezgahlarım da Nuri’yi düşürürüm diye plân yaparım kendi kendime ha bire...»</p>
<p class="calibre3">«Neee! Seni orospu...»</p>
<p class="calibre3">On kişi yatırdık yatağa. Şakadan kafasına, gözüne vuruyorduk. Kadınlar boğazını sıkıyordu. Şamata ayyuka çıkmıştı. Gülmekten avurtlarımız acıyordu.</p>
<p class="calibre3">Fuar'm unutulmaz anılarını her zaman bütün sıcaklığıyla saklamışımdır. O zamanki arkadaşlık, bağlılık duyguları acaba şimdikilerde kalmış mıdır? Sevda Fer-dağ'm bir gecelik ücreti verilmedi diye hiçbirimiz gitmemiş, kızın parası gelinceye kadar otelden ayrılmamıştık. Birimiz hepimiz, hepimiz birimiz içindik. Neyse efendim, konuya dönelim...</p>
<p class="calibre3">Bütün grup, Feri’nin elindeki telefon ahizesine kulak uydurmak için acayip bir savaş veriyordu. Sanırım o anı bir fotoğrafçı tesbit etse belki de yeryüzünün en ilginç görüntüsü ortaya çıkardı. Hepimiz Feri’nin kafasına yapışmış, birazdan Nuri’nin söyleyeceklerini daha iyi duymak için toslaşıp duruyorduk. Herkes eliyle birbirine «Sus» işareti yapıyor, uyan pek olmuyordu. Derken Nuri’nin sesi geldi:</p>
<p class="calibre3">«Buyrun, ben Nuri Sesigüzel.»</p>
<p class="calibre3">«Merhaba... Ben Feri...»</p>
<p class="calibre3">Nuri, sanki bilmiyormuş gibi:</p>
<p class="calibre3">«Pardon, kim Feri?»</p>
<p class="calibre3">«Cansel, Cansel...</p>
<p class="calibre3">«Ha, oo sen misin bayan Feri Cansel? Nasılsın bacım?»</p>
<p class="calibre3">«Yediği naneye bak! Geceleyin utanmayacaksın bana şimdi bacım dersen...</p>
<p class="calibre3">«Affedersin, annamadım...</p>
<p class="calibre3">«Şey, Yusuf benim kan kardeşimdir de...</p>
<p class="calibre3">O sırada Tanju Okan fısıldadı:</p>
<p class="calibre3">«Ulan, şuna pezevengim desene!»</p>
<p class="calibre3">Bu kez bütün tokatlar, sus işaretiyle birlikte, Tanju’nun kafasına...</p>
<p class="calibre3">Feri devam etti:</p>
<p class="calibre3">«Benimle konuşmak istiyormuşsun, Ne konuşacan benlen?»</p>
<p class="calibre3">«Şey, sinemaya gidek mi diyecektim de...»</p>
<p class="calibre3">«Deli misin lan? Hiç sinema olur mu? Öldürürler bizi sonra duyarlarsa. Şimdi dinle beni, sana bi kere ve--recem, tamam mı...</p>
<p class="calibre3">Ferinin damdan düşer gibi söylediği bu söz bizi gülmekten halı gibi yere serdi. Ellerimizle ağızlarımızı kapamış, ses gitmesin diye boğulacak raddeye gelmiştik. Bu kadın bizi öldürecekti! Tabii bu arada Nuri’nin ne dediğini anlayamadık.</p>
<p class="calibre3">Feri:</p>
<p class="calibre3">«Kusura bakma, on bin liranı alırım.»</p>
<p class="calibre3">«Emrin olur...</p>
<p class="calibre3">«Bak koçum, yeminliyim, tamam mı! Kocama bilem aynı muameleyi yaparım. Bak tatlım, gece yansı 3’te, Kahramanlar kapısında beni bekle. Orada parayı alırım Arabamın ardından gelirsin, tamam mı canım? Hadi, benim işim var. Aman kimse çakmasın durumu hayatım, bay bay...</p>
<p class="calibre3">Birbirimize yaptığımız bu tür oyun ve şakalar ne kadar ağır olursa olsun kabulleniyor, ama sıranın kime geleceği düşüncesiyle de hepimiz hafiften kıvranıyorduk. Çaktırmadan kuşku duyuyorduk, acaba yarın sıra kime gelecek diye...</p>
<p class="calibre3">Kahramanlar kapısında iki arabanın içinde dokuz kişi erketeye yattık, randevu saatini merakla beklemeye başladık. Üçe beş kala Mercedes arabasıyla büyük zampara göründü. Kapıdan az ilerdeki Fuar bahçe duvarına yakın park etti. Arabaların içinde hepimiz sinmiştik. Biraz sonra Feri geldi. Onun arabasının önüne park etti. Eliyle işaret ederek çağırdı. Hızla arabadan inen Nuri, görünmemeye dikkat ederek Feriye yaklaştı. Kollarım arabanın penceresine dayayarak bir şeyler konuştu. Anlaşılan, parayı orda vermek istemiyordu. Sonunda sağ elini arka cebine attı, çıkardığı zarfı istemeye istemeye uzattı. Yandan Sadri nin arabasından fırlayan grup hurra Nuri’ye doğru koştu. «Tutun, kız iğfal ediyor! Irz düşmanı! Oha! Yuhh!» seslerine biz de katıldık. Neye uğradığına şaşıran Nuri, bizlerin elinden kurtularak keklik gibi arabasına atlayıp karanlığa daldı.</p>
<p class="calibre3">Kahkahalar, çığlıklar, bağırmalar arasmda otelin yolunu tuttuk. Lobide oturup hemen ertesi günkü kurban için gene Yusuf'u görevlendirdik. Yataklara girdiğimizde gün ağarıyordu.</p>
<p class="calibre3">Tanju Okan’la yakaladığımız hanımın donunu kapıya astık</p>
<p class="calibre3">İki gün bekleyişten sonra bomba gibi bir haber patladı. Solist altı olarak çalışan güzel alafranga şarkıcısının Ankara'dan gelen gazeteci kızkardeşiyle işi çaktırmadan pişiren Tanju idi bu kurban. Kız kilolu, fakat güzel bir kızdı. Yusuf Sezgin onları Kordon’daki ünlü Erol’un Yeri'nde, iç bölmede, o Allahın sıcağında kumrular gibi başbaşa yemek yerken görmüş. Eh, bu yemeğin altında bir iş var demektir. Çünkü yemeğin sonu yataktır muhakkak.</p>
<p class="calibre3">Bizim ekip, gece işten sonra, Sadri’nin başkanlığında lobideki yerimizi aldık. Otele giren herkesi buradan gözetliyorduk. Kimse gözümüzden kaçmıyordu. Çolpan, tilki gibi olduğundan hiç kül yutmazdı. Resepsiyondaki gözde Tanju’nun oda anahtarının bulunmadığını far ketmiş. Yusuf, Kubana'daki son çalışmasından sonra otele dönecek olan Tanju’nun gizli sevgilisinin de kulüpte olmadığını görünce bana telefon edip durumu bildirdi. Bir şey ortaya çıkmıştı. Tanju, biz daha otele gelmeden sevgilisine anahtar verip odasına çıkarmıştı demek ki! Eh, gelsin, şimdi durumu anlayacaktık!</p>
<p class="calibre3">Belirli saatte kapıdan giren Tanju efendi, yorgun pozlarda ahlayıp puflayarak yanımıza oturdu. Ben,</p>
<p class="calibre3">«Ne o» dedim. «Taş ocaklarında çalışmış gibisin. Hayırdır inşallah, nedir bu halin?»</p>
<p class="calibre3">«Yavu Öztürk, bazen dayak yemiş gibi oluyorum. Her yanım pelte gibi. Bu gece hiç keyfim yok, hemen yatıcam.»</p>
<p class="calibre3">«Sittir lan, her gece herkesten önce geliyordun... Dün gece dişin ağrıyordu, geberiyordun da yatıramadık seni bir türlü. Bu gece yorgunluk numarası yapıyorsun. Yemedim. Sen yedin mi Sadri abi?»</p>
<p class="calibre3">«Ben de yemedim» dedi. Sadri. «Bizden gizli bir haltlar karıştırıyorsan, çıranı yakarım. Efendice doğruyu söyle, bizi tahrik etme, tamam mı!»</p>
<p class="calibre3">«Ayıp ettin Sadri abi, benden umar mısın böyle şeyler?»</p>
<p class="calibre3">«Kargalar, senin bu gece bizden dahi sakladığın zam-piklik numaranı haber veriyor bana!»</p>
<p class="calibre3">Fatma Girik,</p>
<p class="calibre3">«Ulan Tanju» dedi. «Seni yakalarsak, vallahi de billahi de doğru söylüyorum, donunu kapına asarız sonra. Benden söylemesi! Erkekçe konuş, seni affedeceğiz. Sekiz yıldır şurda iyi kötü günler yaşadık birlikte. Üzülüyorum başına gelecekler için!»</p>
<p class="calibre3">Tanju, gereksiz yeminler ediyor, büsbütün yakayı ele veriyordu. Anahtarı sormuyorduk, çünkü sorsak işi çakacaktı. İnandık ki karıyı çoktan odaya yollamış, bu belli! Amacımız suçüstü yakalamak! Bunu nasıl gerçekleştireceğimizi birazdan anlayacaksınız.</p>
<p class="calibre3">Sadri bana göz kırptı:</p>
<p class="calibre3">«öztürk, üstüne varmayın. Defolup yatsın, önemli değil! Boşver...</p>
<p class="calibre3">«Bırakın kızlar» dedim ben de. «Bırakın, gitsin yatsın. Adından belli zaten. Adını boşuna Tanju komamış-lar!»</p>
<p class="calibre3">Tanju, hepimize ciddi ciddi «teessüf» ederek kalktı ve gitti. Aslında Nevin’le Çolpan, üç saattir Tanju'nun odasına yapılan servisleri tesbit etmişler bile. Keklik torbadaydı. İş, tüylerini yolmaya kalmıştı. Şamata saatini bekliyorduk.</p>
<p class="calibre3">Bir yandan da tahmin yürütüyorduk. Şimdi yukarı çıktı, biraz sinirli olduğundan hatunla on dakika konuştu, eh kafayı çekmek zorunda, kulüp ve gazinoda kimse içki verdiğine göre bu işi şimdi yapacak demektir. Demlenmesi, yatağa girmesi... daha iki saati vardı bu işin. Gülüp eğleniyorduk.</p>
<p class="calibre3">Bizim kadınlar, Tanju'nun kafayı çekip çekmediğini anlamak için arada bir iç telefonla arayıp yüklüyorlardı. Sonunda telefonları da bağlatmadı. Eh, saat 4’e gelirken, kat servisine bakan kadına yedek anahtarla kapıyı usulca açtırdık. Tahmin ettiğimiz gibi ara kapıyı kitlemişti köftehor. Ama madeni 25 kuruşla dışardan açılabildiğinden haberi yoktu. Dokuz kişi bir ruh gibiydik, birbirimize sessizce kenetlenmiş! Ben, elimde fotoğraf makina-sı, ilk sıradaydım. Sadri, kilidin üstündeki kertiğe koyduğu 25 kuruşu yavaşça çevirerek hızla yüklendi kapıya.</p>
<p class="calibre3">Ekip büyük bir gürültüyle içeri daldı. Neye uğradığım şaşıran Tanju, yatağın üzerine oturmuş, gülümsemeye çalışıyordu:</p>
<p class="calibre3">«Vallahi burda kimse yok!»</p>
<p class="calibre3">Ne var ki kadının bütün çamaşırları koltuğun üstündeydi. Hep birlikte saldırıp Tanju'yu yaka paça aşağı aldık. O ne? Gözlerimiz faltaşı gibi açıldı. O iri yarı hatun, korkudan meğer yatağa yapışmış, Tanju da üstüne oturmuş! Artık yapacakları hiçbir şey kalmamıştı. Tam suçüstüydü.</p>
<p class="calibre3">Biz yan şaka yan ciddi Tanju'ya girişirken, kadınlar da ikisinin donlarını ve odadaki büyük bir çiçek sepetini alıp koridora çıkmışlardı bile. Efes Oteli’nin 7. katı, genellikle çok gürültü yapan, zamanlı zamansız girip çıkan artist takımına verildiği için, çıkan seslerden kaygı duymuyorduk.</p>
<p class="calibre3">Kapıya astığımız donlar ve çiçeklerle onları yalnız bırakarak kendimizi çöp kebabı partisi için yollara attık. Şamata ve patırtımız, İzmir’in güzelim seher vaktinde yankılar yaparak kayboluyordu.</p>
<p class="calibre3">Tanju Okan</p>
<p class="calibre3">Hafif batı müziği dalında, Türkiye genelindeki bütün zamanların en büyük sesi olarak tarihe geçmiş, bulunmaz, büyük bir insandır Tanju. Karakter olarak da sanatçılar arasında seçkin bir yeri vardır. Şakacılığı, candanlığı, herkesle diyalog kuruşu, dedikodu hastalığından uzak oluşu ile bulunmaz ve vazgeçilmez bir dosttur. Onsuz Fuar asla düşünülemezdi. Tanju'suz kahvaltı, Tanju’suz eğlence, Tanju'suz şamata..</p>
<p class="calibre3">Türkiye’nin Balkan Müzik Festivali’ne yolladığı ilk ekibin ilk milli şantörüydü. Allah ona öyle bir hançere ve ses bağışlamıştı ki, en kötü şarkılar onun ağzında güzelleşip hayat bulurdu..</p>
<p class="calibre3">Hayatta hiçbir şeyden çekmedi alkolden çektiği kadar! Tek ayıbı, tek zaafı bu meretti. Her güzelin bir kusuru vardı elbette. İşte Tanju'nunki de buydu! Onu şöyle tanıtmak gerekir bence :</p>
<ul class="calibre5"><li class="calibre6">
<p class="calibre3">a)  Alkollü Tanju.</p></li>
<li class="calibre6">
<p class="calibre3">b)  Alkolsüz Tanju.</p></li>
</ul>
<p class="calibre3">Sanki milattan önce, milattan sonra der gibi. Evet, iki ruh taşırdı Tanju. Kibar, beyefendi, insan, ensesine vur elindekini al, espritüel, herkese koşan, yardımcı, dost, hayvanlan seven, çiçekleri seven Tanju. İçince de bir canavar, kadın düşmanı, saldırgan ve tehlikeli Tanju Okan.</p>
<p class="calibre3">Tam bir yıl, elimizde süt bardağı, arkasından koşup durduk onun. Sözün tam anlamıyla esir almıştık. Her şeyini denetliyor, alkolün sözünü bile ettirmiyorduk. Kendi kardeşime bile göstermediğim özeni, kanınla birlikte bıkıp usanmadan, durup dinlenmeden, zevk alarak gösterdik. Gene de başarılı olamadık.</p>
<p class="calibre3">Bir çocuk kadar saf, her şeye inanan ve saplantıları olan Tanju, mükemmel bir anneyle müzik hocası bir babanm tek oğluydu. Bütün kompleksleri, çok küçük yaşta ayrılan ana-babadan kaynaklanıyordu. Dayısı, 1948 Londra Olimpiyatlan’nda üç adım atlamada üçüncü olarak atletizmde ülkemize ilk madalyayı kazandıran Ruhi Sanalp’ti. Babası rahmetliyle tanışmış, efendiliği karşısında şaşırmıştım. Tanju’nun bütün emeli, ana-babasını tekrar barıştırmaktı. Ama başaramadı.</p>
<p class="calibre3">Tanju'nun hayatına giren hiçbir kadın onu mutlu edemedi. Kimi parası, kimi şöhreti, kimi de yalnız onu sevdiği için yanında oldu. İlk aşklarından biri zarif bir dansöz kızdı. Onun çocuğunu kabullenerek «oğlum» diye herkese kıvançla tanıtırdı. Geniş bir hayal dünyasının insanıydı. Bir gün gelir, şantörlüğü bırakıp salça fabrikası kurmaktan dem vurur, bir başka gün balıkçılık yapmaya karar verdiğinden söz açardı.</p>
<p class="calibre3">Onu bana Erkan Yolaç tanıştırmıştı. Bir zamanlar ayrılmaz bir üçlüydük. Tanju'ya ilk filmi de ben çevirttim. Sırrı Gültekin’i ikna ederek güzel bir rol oynattım. O zamanlar çıta gibi delikanlıydı.</p>
<p class="calibre3">Şimdi Foça’da güzel bir evi ve güzel bir motoru var. Allah isterse bu yaz, tatilimi çocuklarımla birlikte onda geçirmek istiyorum. Güya bana her gün balık yedirecekmiş! Bakalım görelim. Kara avcılığı iyidir de deniz avcılığı ayrı hikâye..</p>
<p class="calibre3">Sanatçının kaderi İzmir’de çizilir</p>
<p class="calibre3">Fuar eğlencelerimizden işte size iki anı... Bir şey hatırlatmış olayım, Fuar bitip de İstanbul'a döndüğümüzde, yoğun çalışmalar nedeniyle çoğumuz birbirimizle hiç görüşemez, ancak öteki Fuarda karşılaşırdık.</p>
<p class="calibre3">İzmir, Fuar ve İzmirliler, benim hayatımın ayrı bir parçasıdır. Bir sanatçının kaderi İzmir’de çizilir. İzmir halkı tutmuşsa iş bitti demektir. Tutmamışsa, o artist kendisine başka bir meslek arasın.</p>
<p class="calibre3">On yıla yakındır gidemediğim İzmir’e bu kez de Hüseyin Baradan için gideceğim. Onu İzmir kadar özlemişim. Kel Esin’i de, Enis’i de, Kelleci Hamza'yı da.. Bu kez, tavlada bana tek oyun vermeyen Bornovalı Nuri’yi yenmeye azimliyim. Benim Finli gavur karıya şöyle Kor-don'da arabayla bir tur attırayım da dünyayı tanısın ba-kiim neymiş! Fuar neymiş, bardacık neymiş, Kadifekale neymiş, çipura neymiş, insanlık neymiş!</p>
<p class="calibre3">Hüseyin Baradan</p>
<p class="calibre3">Hüseyin Baradan'ı ilk kez «Üç Çapkın Gelin» filmini çekmek için gittiğimiz Ayvalık’ta tanıdım. Film hakkında röportaj yapmak için gelmişti. Rahmetli Ahmet Tarık Tekçe gelmeyince, rahmetli rejisör Süha bey çok üzüldü. Yeni bir artist bulmak, hele Ahmet Tarık gibi birinin yerine adam koymak o koşullarda çok zordu. Hepimiz kara kara düşünüyorduk. İstanbul’a gidip gelmek de önemli bir zaman alacaktı. Çünkü herkesin günleri ölçülü ve değerliydi. Artist takımı gününü ve saatini satıyordu. İşler o biçim yoğundu. Örneğin ben 11 gün kalamazdım. Dünya yıkılsa Bolu’da bekleyen 60 kişilik Kemal Film ekibine yetişmek için 10 gün sonra hareketim şarttı. Rahmetli Suphi Kaner de öyleydi. Hele çiçeği burnunda yeni jönümüz Orhan Günşiray, daha ilk dakikadan tehditlere başlamış, tavrını kesin ortaya koymuştu. Anlaştığı zamanm dışında o da kalmayacaktı.</p>
<p class="calibre3">Sizin anlayacağınız, Ahmet Tarık’ın işe gelmemesi yüzünden, daha başlangıçta, bir kere dahi çalışılmadan ekibin dağılması sözkonusu olmaya başlamıştı.</p>
<p class="calibre3">Sabah kahvaltısı büyük bir gerginlik içinde yapıldı. Sinirli bir biçimde ayağa kalkan Süha bey,</p>
<p class="calibre3">«Öztürk, Suphi, lütfen gelir misiniz?» dedi ve odasına çıktı.</p>
<p class="calibre3">Bir an birbirimize baktık. Sonra onun ardından biz de odasma çıktık. Süha bey, hiç bekletmeden söze girdi:</p>
<p class="calibre3">«Fotoğrafçı arkadaş, bu işlerin yabancısı değilmiş. İzmir’de çekilen birkaç filmde çalışmış. Tipi birden bana çok uygun düştü. Öztürk, Ahmet Tarık’ın rolünü oynayacak. Bu fotoğrafçı, Öztürk’ün rolüne oturursa, zaten küçük kardeşi Özdemir Han oynuyor, mesele böylelikle çözülür. Şu anda başka bir alternatif düşünemiyorum, kafam yerinde değil. Siz ne düşünüyorsunuz?»</p>
<p class="calibre3">Suphi, filmin komedyeniydi. Ayrıca filmin en şöhretli adamıydı. İlk söz hakkı onundu.</p>
<p class="calibre3">«Olabilir» dedi. «Fakat bir kez daha yakından görelim.»</p>
<p class="calibre3">Ben de Suphi’nin düşüncesine katıldım. Hemen çağrılan Hüseyin Baradan, sınava çekilen öğrenci şaşkınlığında dikildi karşımıza. Biraz sağdan soldan konuştuk, hangi filmlerde oynadığını sorduk. Liseyi bitirdiğini ve İngilizce bildiğini öğrendiğimiz Baradan'ı ikimizin de gözü tuttu. Ben, Süha beye, beğendiğimi bildiren işareti vermiştim ki, Suphi de aynı anda,</p>
<p class="calibre3">«Süha bey, arkadaş tamamdır» dedi.</p>
<p class="calibre3">«Evet, benden de tamamdır» diye onayladım.</p>
<p class="calibre3">Süha bey, sevinçle ayağa kalktı. «Oh, bu iş de bitti» diyerek bizi kutladı. Biz de Türk sinemasına böyle önemli bir filmde, önemli bir rolle merhaba diyen yeni arkadaşımıza hoşgeldin dedik.</p>
<p class="calibre3">Bu filmde çok başanh olan Baradan’la, İstanbul'a döndükten sonra mektuplaştık. Ona İstanbul Şehir Tiyatrosunda kadrolu iş bulmama rağmen bir türlü cesaret edip gelemiyordu. Derken, aynı yıl içinde İzmir'de film çeken Turgut Özatay, ona güvence ve cesaret vererek İstanbul’a gelmesini sağlamış. Bir gün evimin kapısında gördüğüm Baradan, bana öyle bir sürpriz yaptı ki anlatamam. Onu «Artist» dergisi sahibi Recep Eki-cigil’e götürdüm. Ekicigil kardeşler çok sevdiler ve ona kanat gerdiler. O zamanlar tek sinema magazini «Artist», Türkiye’de tek otoriteydi. Baradan, her hafta çıkan övgü dolu yazılarla Türk toplumuna haklı olarak tanıtıldı.</p>
<p class="calibre3">Yazık ki bir türlü anlaşamadığı İstanbul’a ve kaypak Yeşilçam’a uzun yıllar uyum sağlayamadı, üzüntülü günler geçirdi. Ama hiç kimseye belli etmedi. Kendisine dostluk yaptığını sananlar onu hep istismar etti. Sonunda canından usandırdılar koca Baradan'ı. Şimdi yuvasında, İzmir’in unutulmaz sevgilisi olarak yurdunda yaşıyor.</p>
<p class="calibre3">Baradan, herkesle iyi oldu. Herkese koştu. Hiç kimseyle Yeşilçam gibi bir yerde kapışmadı. İnsancıl ve gerçek dost Baradan, 3 yıllık sinema hayatımın en güzel insanı. Yaşadığım sürece, beş arkadaşımdan biri olarak kalacaktır hatıralarımda.</p>
<p class="calibre3">Bu yüzden, Allah kısmet ederse, hazırladığım en büyük muzipliklerle karşısma çıkmak istiyorum yazın.</p>
<p class="calibre3">Eli sıkı ağabeye oyun</p>
<p class="calibre3">Yılını hatırlamıyorum, ama galiba 20 yıl oldu. Onunla işten dönüyorduk. Tam Taksim Alam'na gelmiştik ki, Baradan bana dönerek, damdan düşer gibi,</p>
<p class="calibre3">«Öz, kardeşin nasıl?» dedi.</p>
<p class="calibre3">«İyi» dedim. «Hangisini soruyorsun?»</p>
<p class="calibre3">«Canım, erkek kardeşini tabii..</p>
<p class="calibre3">«İyi iyi..»</p>
<p class="calibre3">«İşleri nasıl?»</p>
<p class="calibre3">«Çok iyi. Çalışıyor, n'apsm?»</p>
<p class="calibre3">Divan Oteli’nin tam önünde park ederek, ısmarlanan pastayı almak için indim. Sonra tekrar yola koyulduk. Trafik berbat ve sıkışıktı. Ben veryansın ediyordum sağa sola. Baradan tekrar dönerek sordu:</p>
<p class="calibre3">«Kardeşinin işi iyidir inşallah?»</p>
<p class="calibre3">«İyidir iyidir. Ulan, demin de iyi dedik ya!»</p>
<p class="calibre3">«Tabii canım, Allah daha iyi etsin. İyi olsun da..» «Sağol!»</p>
<p class="calibre3">«Ee Öz, gene arabasıyla mı çalışıyor?»</p>
<p class="calibre3">«Ne arabası lan?»</p>
<p class="calibre3">«Kardeşinin arabası canım.»</p>
<p class="calibre3">«Nereden çıkardın arabayı? Adam garip bir işçi. Üstelik araba kullanmayı da hiç bilmez..»</p>
<p class="calibre3">«Yani kamyonu hiç yok mu diyorsun?»</p>
<p class="calibre3">«Hüseyin, sabahtan beridir sen ağzında bir şeyler geveliyorsun. Hiç tanımadığın kardeşimden habire söz açıp sanki bir şeyler öğrenmek istiyorsun. Gözümden kaçtı sanma..»</p>
<p class="calibre3">«Öz, senin kardeşin işçi mi yani?»</p>
<p class="calibre3">«Evet, beş yıldır İsveç’te işçi. Daha Türkiye’ye de gelmiş değil.»</p>
<p class="calibre3">«Ne?»</p>
<p class="calibre3">«Evet..»</p>
<p class="calibre3">Hüseyin Baradan, bomba gibi patlayan kahkahasıyla arabada iki büklüm oldu. Katılmış kalmıştı gülmekten. Büsbütün meraklanarak arabayı kenara çektim.</p>
<p class="calibre3">«Söyle lan, nedir bu olanlar?»</p>
<p class="calibre3">Gözlerinden boşanan yaşlan silerken,</p>
<p class="calibre3">«Vay Ali Ulvi abem» dedi. «Yandın..»</p>
<p class="calibre3">Tekrar gülmeye başladı. Sanki bu kahkahalar, yıllardır gülmemiş bir insanın patlaması gibiydi.</p>
<p class="calibre3">Olay şuydu:</p>
<p class="calibre3">Türkiye çapmda büyük bir besteci olan Ali Ulvi Baradan, aynı zamanda da İzmir’de tanınmış bir fotoğrafçıydı rahmetli. Dünya iyisi bir insan olmasına karşılık, hasislik derecesinde tutumluydu. Kuruşu hesap ederdi. Hayatında kimseye 5 kuruş borç vermiş değildi.</p>
<p class="calibre3">Bir cumartesi akşamı, dükkânın kapanmasından 20 dakika önce, bir zamanlar beni taklit eden tiplerden biri içeri girip,</p>
<p class="calibre3">«Selâmünaleyküm» demiş.</p>
<p class="calibre3">Dükkânm ışıklandırması zayıf olduğundan ilk ağızda geleni ben sanmış:</p>
<p class="calibre3">«Ooo hoşgeldin Öztürk bey, hangi rüzgârlar sizi buraya attı? Buyrun, buyrun..»</p>
<p class="calibre3">Adam hemen bastırmış:</p>
<p class="calibre3">«Ben kardeşiyim efendim..»</p>
<p class="calibre3">Ali Ulvi Baradan beni çok sevdiği için daha da memnun olarak çevredeki dostlarına teker teker tanıştırmış. Millet de dükkânm önüne toplanmış, başlamış Öztürk kılıklı bu kardeşe merakla bakmaya..</p>
<p class="calibre3">Adamcağız bir yandan koşuşturuyormuş, çay mı içersiniz, kahve mi, diye. Böyle olmaz, akşama bizde muhakkak çorbayı birlikte içeceğiz, diye. Bir yandan da beni soruyormuş.</p>
<p class="calibre3">«Hayırdır, ne arıyorsunuz İzmir’de? Size nasıl bir dostluğumuz dokunur?» deyince Öztürk efendinin kardeşi, hafifçe gülümseyerek kulağına eğilmiş:</p>
<p class="calibre3">«Şu görünen kamyon benim. Boş bulundum, dün ancak gerekecek kadar para çektim bankadan. Şurada şahane bir ayakkabı gördüm. Alsam, koca iki gün ne yaparım diye düşünürken, dükkânın üstünde sizin adınızı gördüm. Ağabeyimin en sevdiği arkadaşmm ağa-beysi olduğunuzu biliyorum. Sizden 1500 lira rica ediyorum, pazartesiye takdim ederim..»</p>
<p class="calibre3">«Aman efendim, o ne biçim söz! Başımla beraber, hayhay..»</p>
<p class="calibre3">îstenen parayı düşünmeden vermiş adama. Düşünün ki 25 yıl öncesinin 1500 lirası ne demek? Hele kuruş kuruş para toplayan bir fotoğrafçı için?</p>
<p class="calibre3">Aradan bir sürü pazartesiler geçmiş. Yolu İstanbul’a düşen Ali Ulvi abi, Hüseyin’i kenara çekmiş, durumu anlatmış. Borç verdiğinin duyulmamasını, özellikle ailenin bilmemesini isteyerek, uygun bir dille parayı benden almasını rica etmiş.</p>
<p class="calibre3">Hüseyin’in kardeşimle ilgili sorulan bunun içinmiş. Gülmesinin nedeni de herkesi 1 kuruş için inim inim inleten ağabeyinin komik bir biçimde çarpılmış olması. Sonralan İzmir’de duymayan kalmamış. Olayı duyuran da tabii Hüseyin Baradan.</p>
<p class="calibre3">«Yıllann intikamı alındı abemden» diyerek tepine tepine gülerdi.</p>
</body>
</html>
