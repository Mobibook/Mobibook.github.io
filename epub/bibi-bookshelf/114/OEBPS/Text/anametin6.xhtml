<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">ASKERDEN SONRA YENİDEN YEŞİLÇAM’A DOĞRU</h2>
<p class="calibre3">Macera dolu askerlikten sonra ilkin Yeşilçam’a döndüm. Cebim delik, karnım açtı. En kötüsü, yatacak yerim yoktu. Tabii, her zaman olduğu gibi, çocukluk arkadaşım Cemal’e gittim. Kötü rastlantı, o da tatil için Giresun’da değil miymiş?</p>
<p class="calibre3">Beyoğlu’ndan Bâbıâli’ye umutla yürümüştüm. Şimdi n'apacaktım? O zaman aklıma Nuruosmaniye’deki öbür çocukluk arkadaşım Orhan Berker geldi. Bir zamanlar çalıştığı biblo manken fabrikasına uğramışlığım vardı.</p>
<p class="calibre3">Güçsüz düşmüş ayaklarımı doğruca fabrikaya sürükledim. Allahtan Orhan ordaydı. Bana çok büyük bir samimiyet gösterdi. Kısaca durumumu anlattım. Patronu Hasan Çetinkaya’ya götürdü beni. Mert bir kişi olan bu Adanalı patron hemen işe aldı. Yeşilçam’a gelmeden önce kısa bir süre Cemal'in atölyesinde tabelacılık öğrenmiştim çünkü.</p>
<p class="calibre3">75 lira haftalıkla bir süre çalıştım orada. Bir gün, sandviç almak için gittiğim Bâbıâli’nin ünlü kurukahveci büfesinde eski arkadaşlarım Saime Bekbay ve nişanlısı Tuğrul’la karşılaşmaz mıyım? Hemen sarmaş dolaş olduk. Son iki yılın hesabını ayaküstü verirken, şimdiki işimden memnun olduğumu, Beyoğlu’na bir daha adım atmayacağımı söyledim. Ama Saime Bekbay şiddetle karşı çıktı:</p>
<p class="calibre3">«Öztürk, ne işin var senin boya atölyelerinde? Mücap Ofluoğlu Oda Tiyatrosu kuruyor. Bizi hiç kırmaz. Yarın' oraya gel mutlaka!»</p>
<p class="calibre3">Adresini elime tutuşturdular, içime de kurdu düşürdüler.</p>
<p class="calibre3">Oda Tiyatrosu Yeşilçam için ikinci şanstı</p>
<p class="calibre3">Ertesi günü patrondan izin alarak verilen adrese gittim. Saime, beni Mücap Ofluoğlu’yla tanıştırdı. Mücap benim hayran olduğum aktörlerdendi. «Küçük Sahne»de oynarken çok seyretmiştim. Aktörlüğü yanısıra, kimsede rastlanmayan nitelikteki ses tonuna ve güzel Türkçesine de hayrandım.</p>
<p class="calibre3">Benimle biraz konuştuktan sonra tiyatroya aldığını söyledi. Sevinçten havalara uçtum. «Yalnız» diyordu Mücap Ofluoğlu, «şimdilik aylık veremem. Ama geceleri burada benim odamda yatabilirsin. Vestiyere baktığın gibi müşteriye yer de göstereceksin. Ayrıca perdeyi sen kapatacaksın».</p>
<p class="calibre3">«Memnuniyetle, kabulüm» dedim ve hemen işe başladım. Daha tiyatro inşaat halindeydi. Elime aldığım fırçayla ilk olarak trabzanlan boyadım. Türkiye’nin ilk oda tiyatrosu kuruluyordu. Kadrosunda, Mücap Ofluoğlu’n-dan başka, Lâle Oraloğlu, Altan Karındaş, Pekcan Koşar, Saime Bekbay, Ali Serttaş ve Naci Girgin vardı.</p>
<p class="calibre3">Oda Tiyatrosu, benim Yeşilçam için ikinci şans deneme kaynağım olmuştur. Bütün hayatım burada değişti diyebilirim. Yepyeni insanları, gerçek sanat anlayışını, dayanışmayı, disiplini gene burada gördüm, tattım.</p>
<p class="calibre3">Mücap Ofluoğlu’ndan iyi Türkçe teleffuzu, tiyatronun ciddiyetini, espri hâzinemi genişletmeyi bilinçli olarak öğrendim. Tiyatro hakkında ilk kitapları onun dahliyle okudum, hiç değilse haberim oldu. Ofluoğlu’nun mimiklerini kullanmadaki üstadlığı tartışılmazdı. Engin tiyatro kültürü yanısıra büyük bir komedyendi. Ama nedense hep jön oynamayı tercih ediyordu. Şaşırıp kalıyordum bu tavrına. Kuliste yaptığı espriler, yıllar sonra benim gazino şovlarımda en büyük sermayem olacak, sinemadaki yıldızlığımı dublajda beni konuşurken yaptığı şahane esprilere borçlu olacaktım.</p>
<p class="calibre3">Karısı Suna ise son derece eğlenceli ve matrak bir insandı. Hele hepimizin önünde Mücap'la şakalaşmaları bizleri kırar geçirirdi. Suna’yla ben gündüzleri gişede bilet satardık. Hesap verirken daima 20 - 25 lirayı araklar, Mücap dışında herkese anlatırdı.</p>
<p class="calibre3">«Hey millet, bu gece 30 lira çaldım» derdi. Kendisinden hesap sorduğunda, gene herkesin içinde göbek atarak, türlü sululuklar yaparak Mücap’ı yumuşatırdı. Sunaya son derece zaafı olan Mücap da ona karşılık verir, birlikte dans edip türlü maskaralıklar yaparlardı. Hayatımın en neşeli yılları orada geçti diyebilirim.</p>
<p class="calibre3">Suna âşık oluyor</p>
<p class="calibre3">Suna, Türk tiyatro tarihinde yeri olan Nıvart hanımın kızıydı. Tiyatrocu bir aileden geliyordu yani. Neşeliydi, fıkır fıkır hayat doluydu ve çok güzeldi. Muammer Karaca’da ve bir sürü tuluat tiyatrolarında çalışmıştı. O zamanlar 28-29 yaşlarındaydı.</p>
<p class="calibre3">Tiyatromuzun hemen altında Fuaye vardı. Akşamüstleri tiyatro artistleri buraya gelirdi. Birlikte eğlenceli anlar yaşardık. Bir gece, Suna bana çok önemli bir sır vereceğini söyledi. Gidip onu gişede beklememi istedi. Meraklanmıştım. Dediğini yaptım. Az sonra geldi ve gelir gelmez de kendini küçük masaya attı, ağlayıp bağırmaya, saçını başını yolmaya başladı.</p>
<p class="calibre3">«Suna, kendine gel. N’oluyorsun? Hayırdır inşallah! »</p>
<p class="calibre3">Rimelleri akmış, kan çanağına dönmüş gözlerini kaldırdı.</p>
<p class="calibre3">«Öztürk, seni kardeşim kadar severim. Derdimi kimseye açamıyorum. Bana yardım et!»</p>
<p class="calibre3">«Tabii, hiç kuşkun olmasın. Söyle şimdi, nedir bu halin?»</p>
<p class="calibre3">«Ben Erol’a âşık oldum. N’apıcam şimdi?»</p>
<p class="calibre3">Yeniden masaya kapanıp ağlamaya başladı.</p>
<p class="calibre3">Şok geçirmiştim. Nasıl olur diyordum içimden. Kızgınlık ve acıma karışımı duygularla bir süre baktım, bir şey söylemeden dışarı çıktım. Olamazdı, Mücap abiye bu yapılamazdı. Sunaya müthiş içerlemiştim. Daha çok da ötekine... Onu dövmeye karar verdim. Gece geldiğinde dışarı çağırıp pataklayacaktım keratayı. Demek, abi dediği Mücap Ofluoğlu’nun karısında gözü vardı— Saman altından su yürütüyordu, ha?</p>
<p class="calibre3">O gece oyundan sonra Fuaye’de bir kenara çekildim. Hem durumu gözden geçirmek, hem de Mücap ve Suna ile yüz yüze gelmemek istiyordum. Çünkü ikisine de aynı biçimde üzülüyordum.</p>
<p class="calibre3">Sonunda artist takımı sökün etti. Çoğu Cep Tiyatrosu oyuncularıydı. Altan Erbulak, Nisa ve Metin Serezli, Yılmaz Gruda, Pertev Tunaseli ve o dönemin sivrilmiş öteki tiyatrocuları... Ayrıca malum takımdan İsmet Ay, Deniz vb.</p>
<p class="calibre3">Ben Erol’u kollarken, yanlış hedef seçtiğimi anladım. Suna’yı kollamalıymışım meğer. Erol'a gözlerini diken oydu, içki üstüne içki ısmarlayan oydu, şakadan laf atan gene o. Eee, Erol mamçak, haberi yok... Ulan, dedim içimden, çocuğun günahını alıyorum galiba!</p>
<p class="calibre3">O zamanlar, belli bir saate gelindikten sonra, başta Mücap abi herkes başından geçenleri anlatır, taklit yapılır, gülünür, oyunlar eleştirilir, tadına doyulmaz saatler yaşanırdı.</p>
<p class="calibre3">Suna o gece alkol uvannı aşmıştı. Durup dururken Mücap’a sataşmış, onu herkesin içinde kırmıştı. Susturulmak istendikçe küfürler yağdırıyordu. Havayı berbat etmişti. Aslında bütün bunları ilgi çekmek için yaptığı besbelliydi.</p>
<p class="calibre3">Onunla ben oyunların değişmez uşak ve hizmetçileriydik. Her temsilde Sunaya daha iyi bir rol vaad ediyor, ama Mücap abi sözünde durmuyor. Ondan artist çıkmaz diyordu. Kızın gizli kini aslında burdan kaynaklanıyordu.</p>
<p class="calibre3">Ertesi gün</p>
<p class="calibre3">Saime Bekbay çok zeki bir insandı. Ertesi gün, tek yanlı aşkı anlamış, Sunaya nasihat verirken konunun üstüne geldim.</p>
<p class="calibre3">Suna, lafı kesmemesini, benim olayı bildiğimi söyleyince kıpkırmızı oldum. Birden çok kötü bir duruma düşmüştüm.</p>
<p class="calibre3">«Hiçbir şeyden haberim yoktu» dedim Saime ye. «Görmedin mi, dün gece en dipte oturdum. Üzüntüden Mücap abiye bakamıyordum. Bana dün söyledi Suna.»</p>
<p class="calibre3">Sonra Sunaya döndüm :</p>
<p class="calibre3">«Beni böyle alışık olmadığım şeylere karıştırma! Bu iş patlarsa rezil olursun. Koca adamın kişiliğiyle oynama! Ayrıca Erol’un da bir şeyden haberi yok. Dün gece her şeyi anladım zaten.»</p>
<p class="calibre3">Yeniden Saime’ye dönüp «Bu işin boku çıkacak, mahvolacağız» deyince Suna ayağa fırladı. Bas bas bağırmaya başladı:</p>
<p class="calibre3">«Defol! Seni tiyatrodan kovuyorum. S.....git!»</p>
<p class="calibre3">Bir şey demedim. Doğru Pıtpıt’m kahvesine yollandım. Sunayı sevdiğim, içinde bulunduğu zor durumu bildiğim için karşılık vermemiştim.</p>
<p class="calibre3">Aynı günün akşamı, yanında tiyatronun kapıcısı Ap-tullah'la geldi Suna. Özür dileyip beni zorla tiyatroya götürdü. Yolda, bunalım geçirdiğini söyledi. «En iyi arkadaşım sensin, beni yalnız bırakma» dedi. Kendisini affeder göründüm.</p>
</body>
</html>
