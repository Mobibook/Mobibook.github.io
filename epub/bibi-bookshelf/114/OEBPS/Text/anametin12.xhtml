<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">AHMET TARIK TEKÇE EFSANESİ</h2>
<p class="calibre3">Ahmet Tarık Tekçe, Türk sinemasınm 1950’de yeniden kurulan büyük şirketinin en büyük ortaklanndandı. Bu şirket, Türk sinemasının çekirdeğini oluşturuyordu: Bülent Ufuk, Suavi Tedü, Muzaffer Tema, Turan Seyfi-oğlu, Ayhan Işık, Eşref Kolçak, Ahmet Tarık Tekçe. Tekçe, belki bir karakter rolleri oyuncusu idi, ama tartışmasız bir stardı...</p>
<p class="calibre3">Kadınlar arasında Gülistan Güzey, Nevin Seval, Sezer Sezin, Cahide Sonku, Lâle Oraloğlu, Oya Sensev, 2-3 yıl sonra da Belgin Doruk ve Muhterem Nur bu ortaklığı oluşturuyordu.</p>
<p class="calibre3">Yardımcı kadın oyunculardan Bedia Muvahhit, Halide Pişkin, Şaziye Moral, Nezihe Becerikli başta gelenlerdendi. Erkek yardımcı oyuncularsa Sadri Alışık, Kadir Savun, İ. Galip Arcan, Cahit Irgat, Atıf Avcı, Kenan Pars, Talât Artemel vb.</p>
<p class="calibre3">Yukarda gördüğümüz tablo aşağı yukarı 1950’lerin tablosuydu. Star sistemi hızla oturdu. 1955’i, yardımcı oyuncuların yavaş yavaş sivrilmeye başladığı vıl olarak gösterebiliriz.</p>
<p class="calibre3">1955-56 yıllarında Ahmet Tarık Tekçe’nin inanılmaz bir grafikle öne atladığını, kitleleri ardından götürdüğünü görmekteyiz. Öyle bir götürmek ki akıllara seza idi şöhretinin boyutları...</p>
<p class="calibre3">Tekçe’nin oynadığı her film gişe rekoru kırıyor, geçtiği caddelerde halk birbirine giriyor, trafik felç oluyordu. Bu büyük insan için, bütün avantajlarını tam kullandı diyemeyiz. Fiyat politikasını hiç bilmez, filmdeki rolü bittikten sonra, üzülerek çok az para isterdi. Beni hangi firma çağırsa, rolüm için pazarlık yaparken, ölçü olarak karşıma her zaman Tekçe’yi çıkarır, «Siz Tekçe’den büyük müsünüz ki?» diyerek çok az para vermeye kalkarlardı.</p>
<p class="calibre3">1958'de «Karasu» filmi için aldığım 3.000 TL. beni Yeşilçam’da günün adamı yapmıştı. O yıl, 14 firma ile aynı şartlarla anlaşma yapmıştım. Muzaffer Tema gibi büyük bir jönün 4.000 TL. aldığı bir devirde, benim yaptığım, hele karakter rolleri için astronomik sayılan anlaşmalar, üzerime bütün şimşekleri çekmişti. Herkeste şu kanı vardı: «Uzun sürmez, bu paralan istemeye devam ederse, doğmadan ölür!»</p>
<p class="calibre3">Ama herkes yanılıyor, daha doğrusu bir şeyi anlayamıyorlardı. O da Türk sinemasında değişen «kan»dı. Stilim, oyun tarzım, tipim sinemaya değişiklik getirmiş, Tekçe’den sonra bana kısa sürede ikinci adam denilmeye başlanmıştı bile. İşletmeler, iri ve hantal yapılı Tekçe'-nin aksine, süper hareketli olan beni prodüktörlere şart koşuyor, onlar da istemeyerek çağırıyorlar, böylece her isteğimi kabul zorunda kalıyorlardı. Her filmde Tekçe ile birlikte oynatılmamız moda halini almıştı.</p>
<p class="calibre3">Kan değişimi devam ediyor, Fikret Hakan, Göksel Arsoy bütün tabulan yıkıyor, eski jönleri battal ediyorlardı. Sadri Alışık star oluyor, yardımcı aktörlükteki yerini Erol Taş'a devrediyordu. Hele 1960'larda Göksel Arsoy en büyük oluyor, Fikret, Orhan Günşiray, Eşref Kolçak efsanesi ise Ayhan Işık’la birlikte hafifçe tavsıyordu.</p>
<p class="calibre3">Tekçe’nin menaceri oluyorum</p>
<p class="calibre3">Bir gün Ahmet Tekçe beni eve, yemeğe davet etti. Memnunlukla kabul ederek gittim. Karısı Hatice hanım bana çok büyük ilgi gösterdi. Sofrada bir kuş sütü eksikti. Yenildi içildi, espriler yapıldı. Geç vakitlere doğru, Tekçe beni bir köşeye çekerek, çok önemli bir şey söyleyeceğini bildirdi, acele etmememi istedi.</p>
<p class="calibre3">Merakla söyleyeceği şeyi beklerken, birden,</p>
<p class="calibre3">«Öztürk, kaç para alıyorsun?» dedi.</p>
<p class="calibre3">Bu sorqdan sıkılmıştım. Çünkü aldığım paranın yüksekliği o kadar konuşulmuştu ki, söyleyeceğim rakamla ona caka yapmış gibi olacaktım. Üstelik, birlikte oynadığımız her filmde, prodüktörler «Aman Ahmet duymasın» diye beni baskı altına alıyorlardı. Ne diyebilirdim ki... Doğruyu söyleyeyim de başım belâya mı gir-sindi onun bununla?</p>
<p class="calibre3">Hiç cevap vermedim. Suskunluğum aynı zamanda canımın sıkıldığını gösteriyordu. Hemen durumu anladı, karısına seslendi:</p>
<p class="calibre3">«Hatçe, biliyor musun Öztürk bayağı iyi paralar alıyor.»</p>
<p class="calibre3">Sonra bana döndü, hiç beklemediğim bir soru sordu :</p>
<p class="calibre3">«Öztürk, benim menacerliğimi yapar mısın?»</p>
<p class="calibre3">Şaşırıp kaldım o an.</p>
<p class="calibre3">«Tabii, tabii Ahmet abi» diyebildim.</p>
<p class="calibre3">Ertesi günü Beyoğlu 8. Noterliğinden verdiği vekâletnameyle, Yeşilçam’da yıllarca dedikodusu süren mena-cerliğim başlamış oldu.</p>
<p class="calibre3">Ahmet abi, noter aracılığıyla bütün büyük firmalara bildirimde bulunarak, bundan böyle herkesin bana başvurması gerektiğini duyurdu. Ünlü çalışma çizelgesinin bir kopyasını da verdi. Bu çizelgede ay ay, gün gün. hatta günlerin hangi saatlerinde kimlerle çalışacağı yazılıydı.</p>
<p class="calibre3">Üç bin lirayı suratıma fırlattı</p>
<p class="calibre3">Birkaç gün sonra rahmetli Nevzat Pesen beni çağırarak önümüzdeki hafta içinde Tekçe’nin 6 işgünü çalışmasını istedi. Büyük patırtılar sonunda kendisiyle anlaştık. Akşama Ahmet ahilere gittim. Hoşbeşten sonra,</p>
<p class="calibre3">«Eee, söyle bakalım» dedi. «Ne var ne çok?»</p>
<p class="calibre3">«Eh, bir şeyler yaptık şimdilik, Pesen'le anlaştım.»</p>
<p class="calibre3">Cebimden çıkardığım zarfı masaya koydum. Gözlerini açarak zarfı aldı. İçindeki üç tane binliği çıkararak neşeli bir biçimde gülümsedi.</p>
<p class="calibre3">«Fena diil, fena diil» diye söylendi.</p>
<p class="calibre3">«Ahmet abi, bu hepsi değil. Avans sadece.»</p>
<p class="calibre3">Tekçe’nin aldığı en büyük para zaten üç bin liraydı. Hatta iki bin liraya evet dediği çok firma vardı.</p>
<p class="calibre3">Koca sesiyle bir kahkaha atarak, karısına seslendi</p>
<p class="calibre3">«Hatçe, bak sen, neler yapmış seninki. Vay kerate, peki öyleyse kaça anlaştın?»</p>
<p class="calibre3">«Siz tahmin edin önce...</p>
<p class="calibre3">Şöyle şaşkın bir ifadeyle :</p>
<p class="calibre3">«Dört bin olmasın?»</p>
<p class="calibre3">«Hayır, biraz çıkın...</p>
<p class="calibre3">«O halde 4.500 TL.</p>
<p class="calibre3">«Hayır, biraz daha...</p>
<p class="calibre3">«4.750»</p>
<p class="calibre3">«Ahmet abi daha çıkın, daha çıkın...</p>
<p class="calibre3">«Eh, bu 5.000 galiba...</p>
<p class="calibre3">«Hayır abi. Böyle küçük küçük değil, büyük büyük çık...»</p>
<p class="calibre3">Ahmet Tank Tekçe, gülümsemeyi bıraktı ve sıkıntılı bir ifadeyle,</p>
<p class="calibre3">«Bak Öztürk» dedi. «Sen söyle bakalım, 6 bin değil ya hoş...»</p>
<p class="calibre3">«Hayır abi, ona 500 daha ekle. Toplam 6.500 TL.»</p>
<p class="calibre3">Der demez, dev adam, filmlerdeki gibi hınçla ayağa kalktı. Masaya olanca hızıyla yumruğu indirirken, öbür eliyle de üç bin lirayı yüzüme fırlattı. Hatice hanım, «Ne yapıyorsun Ahmet, deli misin?» diyebildi ancak. O, hışım içinde, tükürüklerini saça saça, avazı çıktığı kadar bağırıyordu :</p>
<p class="calibre3">«Bana bak oğlum, doğru git ve bu avansı iade et. Benim fiyatım dört bini geçmez, anladın mı? Ben sana vur dedim, öldür demedim. Sonunda bütün filmcileri bana düşman edeceksin. Bu adamların üstüne bu kadar gidilmez. insafın yok mu senin? Biz onları kollayacağız, onlar da bizi koruyacak... Hadi, paraları al ve marş marş...</p>
<p class="calibre3">Kendimi caddeye nasıl attım, evime nasıl gittim, bilmiyorum. Sersem tavuğa dönmüştüm. Güler misin, ağlar mısın? Fiyatını bir türlü yükseltemediği ya da yüzü tutmadığı için bana başvuran Tekçe’nin bu hareketine asla bir anlam veremiyordum. Bu ne perhiz, bu ne lahana turşusuydu!</p>
<p class="calibre3">O yıllar ona çok kızmıştım. Ne var ki sonraki yıllarda düşündükçe, ölçüp biçtikçe, Tekçe’nin namus anla* yışmı, insanlık ölçüsünü, adamlığını yavaş yavaş kavrayarak anladım ve ona olan hayranlığım on kat arttı.</p>
<p class="calibre3">Pisi pisine ölüm</p>
<p class="calibre3">Evet, Türk sinemasında böyle altın insanlar da vardı. Yazık ki hiç uğruna, pisi pisine, bir filmin galasına Karabük’e giderken geçirdiği trafik kazası sonucu kaldırıldığı Ankara Hacettepe Hastanesi'nde hayata gözlerini yumdu.</p>
<p class="calibre3">Olayı öğrenir öğrenmez yıldırım gibi Karabük'e gittim. Şoför ölmüş, kendisi komadaydı. Hatice hanım 19 yerinden yara almıştı. Filiz Akın’la Türker tnanoğlu’na hiçbir şey olmamıştı.</p>
<p class="calibre3">Filiz, ağlayarak, «Biz mahvolduk Öztürk» diye sarıldı. Durum faciaydı. Çarpışmanın etkisiyle Tekçe’nin kafatası ağır bir darbe yemiş, beyin şişerek süngerleşme yapmıştı. Tekçe hiç sarsılmadan Ankara’ya götürülmek zorundaydı. Ama yol bozuktu, hasta taşınamazdı o yolda. Doktorların dediğine göre sonuç yüzde yüz ölüm olurdu.</p>
<p class="calibre3">Zor zamanlarda verdiğim ani kararlardan çoğu kez iyi sonuç almışımdır. Sinemacı Ali beye, bana hemen telefon bulmasını söyledim. Günlerden pazardı. İlkokulu açtırdı. Rahmetli Cevdet Sunay o zamanlar Genel Kurmay Başkanıydı ve beni çok severdi. Hemen onu buldurdum. Aramızda şu ilginç konuşma geçti:</p>
<p class="calibre3">«Sevgili paşam, ellerinizden öperim...</p>
<p class="calibre3">«Nasılsın Öztürk?»</p>
<p class="calibre3">«Sevgili paşam, üzülerek beyan ederim ki iyi değilim efendim. Zat-ı âlinizi çok önemli bir konu için rahatsız ediyorum, beni affediniz...</p>
<p class="calibre3">«Hayırdır inşallah, seni böyle üzüntülü duymak beni de üzdü. Merak ettim, nedir arzun?»</p>
<p class="calibre3">Kendimi tutamayarak ağlamaya başladım :</p>
<p class="calibre3">«Dün öğleye doğru, Karabük'e giderken Ahmet Tarık Tekçe büyük bir kaza geçirdi. Ve şimdi ölümle pençeleşiyor. Şu anda komada. Beyni süngerleşmiş. Doktorlar en ufak sarsıntının, bütün umut kapılarını kapayacağını söylüyorlar. Tek şansımız, tahsis edeceğiniz bir helikopterle onu Hacettepe’ye taşımaktır. Bu lütfü bizden esirgemeyin...</p>
<p class="calibre3">Paşa çok üzülmüştü:</p>
<p class="calibre3">«Vah vah vah, çok sever ve takdir ederim sayın Ahmet Tarık'ı. Bir dakka...</p>
<p class="calibre3">Elimle ahizeyi kapatarak, ordakilere zafer işareti yaptım. Sevinçten zıplamaya başlamalarını, birbirlerine sarılmalarını, ömrünce unutmayacağım. Dakikalar yıllar gibi geçiyordu sanki. Bekliyorduk. Herkes telefonun ucundan gelecek ve benim ileteceğim kesin «evet »i bekliyordu. Çıt çıkmıyordu. Sonunda paşanm sesi duyuldu</p>
<p class="calibre3">«Oğlum Öztürk...</p>
<p class="calibre3">«Emredin paşam...»</p>
<p class="calibre3">«Bak oğlum, şimdi söylediler. Görüş mesafesi çok darmış. Pus, helikopterin uçmasına uygun değilmiş diyorlar. ..</p>
<p class="calibre3">Beynimin bütün damarları çekilmişti sanki. Bu haberi hiç beklemiyordum. Şimdi ona ne söylemeliydim ki ya da nasıl bir zeka oyunuyla ikna etmeliydim? Yıldırım gibi aklıma geldi:</p>
<p class="calibre3">«Sayın paşam, beni mazur görün, affınıza sığınarak bir soru yöneltmek istiyorum. Bağışlar mısınız?»</p>
<p class="calibre3">«Tabii Öztürk, ne demek...»</p>
<p class="calibre3">«Paşam, şayet şu anda harp hali olsa, götürülmek zorunda olan da yaralı bir paşa olsa, acaba helikopter bu şartlarla havalanır mıydı?»</p>
<p class="calibre3">Bir an durakladı:</p>
<p class="calibre3">«Ee, tabi taşınırdı. O başka iş...</p>
<p class="calibre3">Ben hemen bastırdım:</p>
<p class="calibre3">«O halde bu adam da Türk sinemasının paşasıdır. Sizden Türk sineması adına rica ediyorum...</p>
<p class="calibre3">Cevdet Sunay Paşa küçük bir kahkaha atarak şöyle karşılık verdi:</p>
<p class="calibre3">«Seni gidi kurnaz, seni gidi Karadeniz çakalı seni! Bir dakka...»</p>
<p class="calibre3">Konuşmalarımızı dinleyen odadakilerin yüzünde beni takdir eden ifadelerin sıcaklığı vardı. Put gibi duruyor, bakışlarım bir noktada, hiçbir tepki göstermeden, öylece bu son «bir dakka»nın kritikliğini belli etmemeye çalışıyordum. N’olur n’olmazdı.</p>
<p class="calibre3">Derken, genç ve dinamik bir yabancı ses duyuldu:</p>
<p class="calibre3">«Öztürk bey, Genel Kurmay Başkanlığı emir subayıyım.»</p>
<p class="calibre3">«Buyrun efendim.»</p>
<p class="calibre3">«Lütfen, telefonu kapar kapamaz, hastanenin bahçesine, orası uygun değilse büyük bir araziye, bu stad da olabilir, yere çarşaflan haç biçiminde sereceksiniz. Helikopter ancak böylece inebilecek. Ha, şunu da bu arada belirteyim, helikopterin gidiş-geliş akaryakıt ücreti 11 bin TL. dolayında olacaktır. Bu parayı kim ödeyecek?»</p>
<p class="calibre3">«Ben efendim.»</p>
<p class="calibre3">Telefonu kapattım. Odadakilerle sanlarak ağlaştık.</p>
<p class="calibre3">Karabüklülerin gösterdiği duyarlık ve ilgi son derece büyüktü. Tekçe’yi helikopter götürürken, bizler de son hızla Ankara yollarına düştük. Hacettepe’deki ünlü beyin cerrahı Nurhan bey yazık ki kurtaramadı onu. Altıncı günün sonunda Ahmet Tank kollarımızda vefat etti.</p>
<p class="calibre3">Bir film çekimi molasında, ölümden çok korkan Tekçe, «Şayet ölürsem, mezarımda Guarde Ke Luna parçasını çaldır» demişti bana. Bu vasiyeti ben de ölmeden önce yerine getirmek istiyorum.</p>
<p class="calibre3">Türk sineması onun kaybına alışamadı</p>
<p class="calibre3">Ahmet Tank Tekçe’nin ölümü o kadar geniş bir çevreyi etkiledi ki bunu yıllarca herkes çekti. Önce ailesi. Koca bir aile vardı çevresinde. Onlar dağıldı. Kısa süre sonra, yokluğuna dayanamayan annesi öldü. Kansına, vaadedilen yardımlar yazık ki tamamlanmadı. Tekçe’nin o dönemde büyük para sayılan 130 bin liralık alacağının üstüne, birçok Yeşilçam filmcisi yatarak ailesine ödemediler.</p>
<p class="calibre3">Yeşilçam'da ne kadar gariban varsa aç kaldı, babasız kaldı, korunmasız kaldı. Türkçesi, Türk sineması onun kaybına uzun yıllar alışamadı. İlginçliğini kaybetti. Zaten onun ölümü, Türk sinemasındaki yaprak dökümünün başlangıcı oldu.</p>
<p class="calibre3">Tok sözlü, açık yürekli, mert</p>
<p class="calibre3">Tekçe tok sözlü, açık yürekli, mert bir adamdı. Kimseden çekinmezdi. Düşündüğünü söyler, haksızlığa uğrayanların her vakit savunuculuğunu yapardı. Riyakârlık yapanları sevmezdi. Çok edebi bir dil kullanır, gerektiği zaman da kimseden duyamayacağınız argoyu onun ağzından duymanız mümkün olurdu. Korkunç espri kabiliyeti hazırcevaplığı, şakacılığı dillere destandı.</p>
<p class="calibre3">Onun Yeşilçam'a girişi bir âlemdi. Herkesle diyalogunu kurar, dükkânlardan uzanan başlara ayrı ayrı espri yapar, her birine cevaplar yetiştirirdi. O yürürken, mutlaka çevresini 15 - 20 kişilik bir meraklı topluluğu kuşatmış olurdu. Gösteriş ve alâyişi çok sever, genellikle şakaya getirip övünürdü. Hemen bütün prodüktörler ondan çekinir, karşısında ölçülü olmaya çalışırlardı.</p>
<p class="calibre3">Bütün zamanların en büyük jönü, kıral sanıyla ünlü Ayhan Işık'a, kimsenin söylemeyi göze alamayacağı lâflar söyler, espri yapar, onu kahkahalara boğardı.</p>
<p class="calibre3">Tekçe, bütün bu anlattıklarımız dışında, oldukça kıskanç bir yapıya sahipti. Özellikle meslekte iddiası ve kıskançlığı açıkça görünüyordu. Osman Seden beni komedi filminde deneyip büyük bir başarı kazanınca, bundan hepimiz kârlı çıktık. Osman cebini doldururken, ben de Türk sinemasının en moda adamı oldum. Dergiler kötü adam dalında beni Ahmet Tarık'm önünde 1. ilân edince kıyametleri kopartarak bana açıkça cephe aldı. Aradaki-lerin lâf taşımaları da dargınlığımızı tamir edilmeyecek boyutlara getirdi. Yıllarca Ahmet abi dediğim, sözünden çıkmadığım, çantasını taşıdığım, arabasını yıkadığım, menacerliğini yaptığım bu ulu insan, artık magazinlerde beni acımasızca eleştiriyor, insafsızca harcıyordu.</p>
<p class="calibre3">İlginç bir tartışma</p>
<p class="calibre3">Bir gün artistler kahvesinde okey taş oyunu oynarken içeriye büyük şamatayla Ahmet abi girdi. Benim dışımda herkese, adıyla seslenerek merhaba dedi. Ben bozulduğumu belli etmeden oyunu sürdürdüm. Ona da hemen bitişik masada oyun hazırladılar. Yaptığı her espriyle beni inceden iğneliyor, kahve halkı da her hareketini destekleyerek ona güç veriyordu.</p>
<p class="calibre3">Derken aç ve parasız artistlerle alay etmeye başladı. Lâfı evirip çevirerek «sonradan görmeler» sınıfına getirerek beni oraya yerleştirdi. Cebinden çıkardığı bir sürü parayı okey masasına koydu. Yaptığı bu hareketler doğrusu bana batmıyordu. Espri ve şamatayla bu ilginç kahve şovunu büyük ustalıkla yürütüyordu.</p>
<p class="calibre3">Ad vermiyordu, ama belli ki diline doladığı bendim. Salt beni biraz daha kızdırabilmek için, bin lirayı görsem tanımadığımdan tutun da arabamın eskiliğine, kışın ısınmak için içine soba kurdurduğuma, oysa İran Şahının özel bir ayakkabı yaptırıp hiç yürümeden havalanarak gittiğine kadar birçok dünya şirini buluşlarla ortalığı kp rıp geçiriyor, yanma çağırdığı iki kişiye paralarını saydırıyor, gülmekten hiçbirimiz oyun oynayamıyorduk.</p>
<p class="calibre3">O zamanlar Ata Kıraathanesi bizim meskenimizdi. Beni buraya Ahmet abi getirmişti. Taş oyununu da o öğretmişti. Kıraathanenin sahibi mert bir Erzurumlu olan Kemal abiydi. Duvarda Ahmet abimin büyük boy bir resmi asılıydı. Masası özeldi. Saygısızlık etmemek için kimse oraya oturmazdı. Zaten Kemal abi de oturtmazdı. Ahmet Tarık’ın hayranlanndandı. Yapılan esprilere, kahvenin dışına çıkarak gülerdi.</p>
<p class="calibre3">Karakter oyuncusu arkadaşım Orhan Aykanat, bir ara çaktırmadan bana sokuldu. Kulağıma eğilerek, «Öztürk, sen de cebindekileri ortaya çıkar» dedi ve tüydü. Orhan’ın adam kızıştırmakta bir numara olduğunu bildiğim halde kolposuna geldik. Cebimdekileri çıkararak yüksek sesle,</p>
<p class="calibre3">«Orhancığım» dedim. «Sokaktan üç kişi çevir de şu paraları say din ver koçum...</p>
<p class="calibre3">Şamata son haddine varmıştı. Kahve halkı benim hareketime gülmeye başlayınca dananın kuyruğu koptu. Ahmet abi, bana sırtı dönük oturduğundan kahkahalara bir anlam veremedi. Bir an şaşırıp elinde olmadan döndü, benim masaya baktı. Paralan görünce koca sesiyle yeri göğü inleten bir kahkaha attı.</p>
<p class="calibre3">Kahve dışındaki kalabalık da camlara yaslanmış, şakadan başlayan bu ilginç sidik yarışını izleyip tepine te-pine gülüyordu. Sinemadaki çekişmemizi, masa başında değişik yöntemle sürdürdüğümüzün bilincindeydi herkes. Durum resmen bu hale dönmüştü.</p>
<p class="calibre3">Benim çıkardığım paraya karşılık, Erzurumlu Kemal el altından Ahmet abiye bir tomar para göndererek şike yaptı. Gelenleri masaya koyarken Ahmet abi artık onunla başa çıkamayacağımı kestirdiğinden yırtma yırtma gülüyor, bir yandan da Erzurumlu Kemal’e,</p>
<p class="calibre3">«Sana sakla diye verdiğim öteki paralarımı da gönder» diye bağırıyordu.</p>
<p class="calibre3">Tabii herkes bana bakıyordu. Şimdi ne karşılık vereceğimi merakla bekliyorlardı. Ben, hapı yutmuş insanlar gibi çaresiz kalmış numarası yapıyor, bir yandan da hazırladığım sürprizi şimdi göreceksiniz diyordum içimden.</p>
<p class="calibre3">Nitekim az sonra, bankaya yolladığım Orhan Aykanat, sırtında çuvalla içeri girdi. Yüz bin lirayı mümkün olduğunca küçük para haline getirmesini istemiştim. Plân çok başarılıydı. Şunu da söyleyim, yüz bin lira 1963'te çok önemli bir paraydı. Teşvikiye’de rahatlıkla iki daire alınabilirdi.</p>
<p class="calibre3">Ben oyunu kurallarına göre oynuyordum, ama ölçüyü kaçırdığımın farkında değildim. Onu herkesin içinde mat edişimi, sonraları kimse doğru bulmadı. Şimdiki kafam olsaydı, Kemal abinin şike olarak gönderdiği paraya karşılık vermezdim. Zaten sinemada 1 no’ya oynuyordum, ona oranla büyük paralar kazanmaya başlamıştım. Yaralı bir insanın üstüne böyle gitmemeliydim. Arabasını yıkadığım, çantasını taşıdığım sevgili Ahmet ahime böyle mi davranacaktım? Birden gelen büyük şöhret, büyük para, büyük şımartılma beni ben olmaktan çıkarmıştı. Onu, yıllarca omzunda taşıyan halkının önünde zor duruma sokmam ne düşüncesizlik ve edepsizlikti! Bırak efendim, bırak da o haklı çıksın! Ne oluyordu yani bana? Diyorum ya toyluk, tecrübesizlik, ne derseniz deyin artık...</p>
<p class="calibre3">Onu en son, masaya serdiğim paralara bakıp «Parayla adam olunmaz» diyerek hışımla çıkıp gittiği gün gördüm. Bir daha karşdaşmadık.</p>
<p class="calibre3">Böylece şaka kakayla bitmiş, koca Ahmet Tarık Tek-çe’nin dostluğunu, her şeyi, her şeyi kaybetmiştim. Bununla da kalmamış, o hafta yayınlanan Artist dergisinde çizdiğim bir karikatürle büsbütün yaralayarak tüm bağları koparmıştım. Karikatürde Ahmet abimi bir balon gibi göstermiş, batırdığım iğneyle balonu patlatmıştım. Buna o kadar büyük bir tepki gösterdi ki, ertesi gün Hürriyet gazetesine o ünlü ilânı verdi: «Benim bundan böyle öztürk Serengil diye bir arkadaşım yoktur. Alenen duyururum.»</p>
<p class="calibre3">Evet, benim için bu ilâm verdi. Ben hiç cevap vermedim, görmezlikten geldim. Ama kamuoyu yıllarca çalkalandı durdu bu yüzden. Ben «Adanalı Tayfur»lann ilkini çekmiş, halkın ilgisinden sokaklarda yürüyemez hale gelmiştim. Paramın hesabını pek bildiğim yoktu. Kurduğum film ve plâk şirketi istilaya uğradı. Meğer ne kadar çok dostum varmış da haberim yokmuş! Okul, askerlik, çocukluk arkadaşlarım başıma tebelleş olmuş, hatırlamadığım ya da tanımadığım bir alay akraba «para» diye üstüme çullanmıştı. Boğulacak gibiydim.</p>
</body>
</html>
