<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">KOMEDYENLİK VE KOMEDYENLER</h2>
<p class="calibre3">Türk sinema ve tiyatrosunda en itibarlı branş ko-medyenliktir. Jön ve jöndam, birkaç yıl sonra eskir gider, ama komedyenlik öyle değildir. Hem uzun ömürlü, hem uzun sükseli, hem fazla paralı bir daldır komedyenlik. Avrupa’da, Amerika’da, hatta Arap dünyasında olduğu gibi... Bu kural tüm dünyada geçerliliğini koruyor. Kitapta yeri gelince rejisörlerden de söz edeceğim. Ama konu, benim meslek dalım olması yüzünden, öne çıkmış durumda. Bazılarından hiç söz etmeyeceğim. Benim ölçüm budûr, herkesi komedyen kabul edemem doğrusu. Onlar da kitaplarmda benden söz etmesinler. Ukalalık edip de Kel Hasan’dan ya da Hâzım Körmükçü'den de söz etmeyeceğim. Çünkü onları hiç görmedim ve seyretmedim. Baştan belirttiğim gibi 1950’den başlayarak Ye-şilçam’ı özetlemeye çalışıyorum. Burada gördüğüm ve seyrettiğim, dolayısıyla özelliklerini az çok bildiğim komedyenleri anlatacağım. Tabii ki beni kendi yorumum ilgilendirir. Kitabı ben yazdığıma göre, benim bakış açım önemlidir. Öyle değil mi?</p>
<p class="calibre3">Komedyen... Biz Türkler, komiklik yapan adam olarak biliriz söyleriz. Oysa Fransız için hiç de öyle değil. Dramı da, öbür branşların her türlüsünü de rahatlıkla oynayabilen kimseye, en büyük sıfat olarak «komedyen» diyorlar. Komedyenlik, Fransız için, bir aktöre verilebilecek en büyük san ve onurlandırmadır aslında. Ama biz-deki komedyen, yalnızca komik olan adamdır. Biz de bu bilinen kurala göre yola çıkalım.</p>
<p class="calibre3">1950’lerin komedyenlerini, sinema ve tiyatro olarak ayırmamız gerek. Sözgelimi öyle komedyenler var ki tiyatroda çok büyük, ama sinemada hiç film çevirmemiş. Bu yüzden bu ayrımı yapmamız şart.</p>
<p class="calibre3">1950, Türk sinema ve tiyatrosunun bir dönemeç, bir sıçrama yılıdır. Türk sinemasının kan değişimi geçirdiği yılların hemen başıdır. Bir Ayhan Işık'm, bir Bülent Ufuk’un, bir Belgin Doruk’un, bir Turan Seyfioğlu’nun, bir yıl sonra da Eşref Kolçak’ın, Sadri Alışık ve Fikret Hakan’ın kan verdiği yeni bir dönemin, yeni bir anlayışın başlangıcıdır. Konumuz sinema olduğuna göre, öncelikle sinema komiklerinden başlayalım.</p>
<p class="calibre3">Cilalı İbo (Feridun Karakaya)</p>
<p class="calibre3">Türk sinemasının en büyüklerindendir. Şahane bir komik fiziği vardır. Mimiklerini ustaca kullanabilen Feridun, ayrıca üstatlık düzeyinde bir taklit ustasıdır. Şimdi kimsede kolay kolay görülmeyen çok hareketli tavrı, en önde gelen niteliklerinden biridir. Sorarım, yalnız «eşşekoğlu eşşek» diyerek milleti güldürdüklerini sananlar, acaba bir Feridun'un sahip olduğu meziyetlerin yüzde birine sahipler mi, cevap verin...</p>
<p class="calibre3">Feridun, şu anda tiyatrodaki komedyenliğini atbaşı götürüyorsa da ağırlığı tiyatroya kaydırmış durumda. «Cilalı İbo» parodisiyle, devir yaratmış komedyenlerin başı olarak kabul edilmelidir. Bir maymun kadar çevik, bir sirk cambazı kadar da marifetlidir o. Hiçbirimiz onun düzeyine varamayız. Zeki Müren filmleriyle lanse edilen «Cilalı İbo,» sonraları tek başma olay filmler yapmış, Türk halkını uzun yıllar kendine hayran bırakarak «hit» olmuş, büyük, saygıdeğer bir üstad komedyendir.</p>
<p class="calibre3">Feridun’la aynı tiyatroda uzun yıllar çalıştık. Birlikte ilginç anılarımız vardır. Bu adamın en boktan huyu, sahnedeki komikliğini dışarda da sürdürmek istemesidir. Biz, Feridun’un gerçek kimliğini bu yüzden yıllarca göremedik. Hangisi Feridun, hangisi İbo... Dediğim gibi, günlük hayatında da fevkalade sulu olduğu için, herkesle, büyük küçük dinlemez şakalaşırdı.</p>
<p class="calibre3">«Kral Lear» oynanıyordu. Rahmetli Kemal Ergü-venç kralı oynuyor, hepimiz de figüranlık yapıyorduk o sahnede. Seyirci, figüran olan bizlerin yalnızca gögüs üstünü görüyordu. Temsilde işi olmayan kaç kişi varsak, bayrak, kılıç, kargı gibi şeyler tutuyor, kralın sözlerine karşılık bunları havalara kaldırarak gösteri yapıyorduk. Ne olduysa işte bu sırada oldu. Kral çok dramatik bir tirada başladı ve ellerini bize uzatarak yalvaran sözlerle onay istedi. «Aziz tab'am, benden esirgemeyin. Verin, verin!»</p>
<p class="calibre3">İşte bu sırada, kalabalığın en önündeki, halkın yalnız belden yukarısını gördüğü Feridun Karakaya, beline kadar eteklerini sıyırıp oldukça ünlü antinikukazını Kemal Ergüvenç’e göstererek, «Al... Al...» demez mi? Başta kral olmak üzere, o sahnede kaç kişi varsak, hepimiz yaprak gibi üst üste devrilmiştik gülmekten.</p>
<p class="calibre3">Suphi Kaner</p>
<p class="calibre3">1958 - 59’larda başka bir fırtına geldi sinemaya, kendine özgü bir oyuncu... Gülerken ağlatan, ya da tersine, ağlarken güldüren... Suphi, hiç zorlaması olmayan bir komedyendi. Allahın ona bağışladığı, fevkalade zengin mimiklerle donanmış bir yüzü vardı. İnandırıcı bir yüzdü, hatta bin yüzdü. Suphi, Paul Muni gibi büyük aktördü aslında. Belki sinema ve tiyatro öğrenimi yoktu, ama doğmatik komedyendi.</p>
<p class="calibre3">1963’te öldüğünde, değil Türkiye, Avrupa büyük bir komedyen kaybetmişti. Suphi’de, gelmiş geçmiş öbür komedyenlerde olmayan bir sahne kişiliği vardı ki kolay rastlanmayan bir meziyettir.</p>
<p class="calibre3">Sinemaya birlikte adım atmıştık. Üçbuçuk yıl birlikte aç kalmış, birlikte mücadele etmiştik. Ben, Suphi Ka-ner gibi büyük bir komedyenin arkadaşıydım. Bundan büyük bir övünç kaynağı olamaz benim için...</p>
<p class="calibre3">1954 yılının soğuk bir kış gecesinde, Sormagir’deki (Cihangir) Fikret Hakan’ın ünlü evinde soğuktan gebermemek için diz dize oturduğumuz bir sırada, Suphi yavaşça doğruldu. Ellerini iki yana açarak,</p>
<p class="calibre3">«Sayın Fahrettin Kerim (İstanbul valisi)» dedi. «Affınıza sığınarak bir hata yaptırtmak üzereyim. Affedersiniz, affedersiniz, birini de ben bizzat yapıcam...</p>
<p class="calibre3">Sonra da bize döndü :</p>
<p class="calibre3">«Hadi bakalım asilzadeler, ayaklanın!»</p>
<p class="calibre3">Hepimiz kalktık. Vecdi Benderli, Fikret ve ben... Lapa lapa yağan kar altında Suphi’yi izlemeye başladık. Sokağın sonuna geldiğimizde,</p>
<p class="calibre3">«İşte arkadaşlar» dedi. «Sayın valimiz, bizleri düşünerek, bu çöp bidonlarının kapaklarını tahtadan yaptırmış! Hadi bakalım, şimdi cenazeyi kaldırıyoruz. Marş marş!»</p>
<p class="calibre3">Çok sevinmiştik. İki saatte bütün kapaklan eve yığdık. Neyse ki bir Allahın kulu karşımıza çıkmamıştı bu sırada. Saat sabahın altısı. Donmuş kapaklan ancak tutuşturmuş, sobanın çevresinde kebap yapıyoruz. Fikret,</p>
<p class="calibre3">«Fahrettin Kerim’e iki hatadan söz ettin» dedi Suphi’ye «Bize yaptırttığın hatayı anladık. Peki, senin yapacağın hata neydi?»</p>
<p class="calibre3">Bir hergelelik yapacağı zaman Suphi gözlerini kısardı. Gene öyle yaptı. Bizlerin el ele tutuşmamızı istedi. Dediğini yaptık. «Şimdi bütün gücünüzle parmaklarınızı sılan!» Sıktık. Gök gürültüsünü andıran bir sesle yellendi :</p>
<p class="calibre3">«Yüksek sesle teşekkürler... teşekkürler...»</p>
<p class="calibre3">Biz gülmekten yerlerde kıvranırken yeni uyanan kapıcı alt kattan sesleniyordu :</p>
<p class="calibre3">«Çüş ola Suphi bey, çüş ola...</p>
<p class="calibre3">Vahi Öz</p>
<p class="calibre3">1910 Samsun doğumluydu. Babası hükümet doktoruymuş. Bana öyle söylemişti. Çok ilginçtir, biz onunla Türk sinemasında baba - oğul olarak birlikte meşhur olduk.</p>
<p class="calibre3">Onu ilk kez 1953’te pezevenk Zurnik'in senaryosunu yazdığı «Silâh Sesleri» adlı filmde rejisör olarak tanıdım. Çok sert bir insandı. Yıllar sonra komedi dalında Türkiye’nin tek adamı olabileceğine rüyamda görsem inanmazdım. O da ben ve Ahmet Tarık Tekçe gibi kötü adam olarak boy gösteriyordu. Hatta bir zamanlar, «Uğursuzluk getirir, oynatmayın» diye bir kanı yerleştirilmek istenmişti Yeşilçam’da. Ben buna inanan birçok prodüktöre tanık olmuşumdur. Neyse ki büyük Allah, onları utandırdı, zor durumda bıraktı. Sonunda Vahi Öz u filmlerinde oynatarak kendilerini kurtarmaya çalıştılar.</p>
<p class="calibre3">Vahi Baba, filmlerde olduğu gibi, film dışında da bana kanat germiş, her zaman en büyük yardımcım, akıl hocam olmuştur. Beni kendi çocuğundan ayırt etmez. Yediğim yemekten gazetelere verdiğim demeçlere kadar ilgilenirdi benimle. «Laz bıçağı gibi» derdi bana, ya da «Delifişek»...</p>
<p class="calibre3">Vahi Baba'nm bütün gençliği turnelerde, orda bur-da geçmiş. Eski ustalardan değişik şeyler görmüş ve öğrenmiş. İnanılmaz derecede dolu ve kültürlü bir insandı. Zaten komedyenliğin birinci niteliği bu değil mi? Kültür, kültür, kültür... işte bir komedyenin sermayesi!</p>
<p class="calibre3">Vahi Öz’ü tanıyanlar bilir. Fıkra anlatmaya başladığında ağzını kapamazsan iki yıl sürer derler. Ondan çok şey öğrendim diyebilirim. Gerdan kırarak, kafasını sağa sola çıkara çıkara bir horoz gibi yürüyüşü hâlâ gözlerimin önünde.</p>
<p class="calibre3">Birlikte 35 filmde oynamışız. Halk her filmde bizi birlikte görmeye öyle alışmıştı ki... Tipik Adanalı baba-oğul imajını veren iyi bir ikiliydik.</p>
<p class="calibre3">Ayhan Işık’la hiç kimse espri yapmamıştır. Çünkü Ayhan, araya aşılmaz bir uzaklık koyardı. Çok seyrek, bizimle şakalaştığı olurdu. Ama kendisi şaka yapar, karşısındakine fırsat vermezdi.</p>
<p class="calibre3">Bir gün sette gene tatlı bir ortam vardı. Ayhan da bazı taklitlere karışıyor, krallığını unutup bizimle haşır neşir oluyordu. O anı çok iyi ayarlayıp yakalayan Vahi Baba,</p>
<p class="calibre3">«Ayhancığım» dedi. «Nedendir bilmem, senin sağ kaşın daima yukardadır. Şey gibi...</p>
<p class="calibre3">Ayhan, o esnekliğini biraz kaybeder gibi oldu. Biraz laubalice bulduğu bu çıkışa karşı, yavaşça sordu</p>
<p class="calibre3">«Ne gibi, Vahi bey?»</p>
<p class="calibre3">«Üçüncü katta kalmış asanör gibi!»</p>
<p class="calibre3">Ortalık kahkahadan çın çın öterken, Vahi Babanın Ayhan’la çevirdiği son film olabileceğini kim kestirebilirdi ki?</p>
<p class="calibre3">Altan Erbulak (Gözlüklü Komik)</p>
<p class="calibre3">Anadolu’da gözlüklü komik olarak bilinen Altan Erbulak, dört kol çengi diye nitelendirilen ilginç bir komedyendir. Başrol oynadığı filmlerle bir devir yaratmış sanatçılardandı. O komedi başroller oynadığı zaman, ne ben, ne de Ahmet Tank bu tatlı, halkm sevdiği tipleri daha canlandıramamıştık.</p>
<p class="calibre3">1958-60 yıllarında çevirdiği her film gişe rekorları kırmış olan Altan, Türkiye’nin en büyük karikatür üstat-lanndandır aynı zamanda. Perdede kimseyi taklit etmedi. Kendine özgü bir tipi canlandırıp halkm belleğine oturtmuştur. Biz onunla, Doğan Kardeş dergisinde resim çizdiğim yıllarda tanışmıştık. Yani 1946’dan beri, yaşayan en eski birkaç arkadaşımdan biridir Altan.</p>
<p class="calibre3">Altan’ın şov yapmasına ben sebep oldum. Benim, şov hayatı içinde, Müjdat'tan sonra güldüğüm ikinci adamdır. Muhterem Nur’a imza atmasını ikimiz öğretmiştik, bu da ilginç bir animizdir.</p>
<p class="calibre3">Altan, mimiklerini inanılmaz derecede yerinde ve iyi kullanır. Kendini hiç eskitmemiş, halkın gözünde hep harlı kalmış az rastlanır komedyenlerdendir.</p>
<p class="calibre3">Sadıi Alışık (Turist Ömer)</p>
<p class="calibre3">Ben ondan önce komedi başrol çektim. 1963'ten 1975’ e kadar, sinema ve şov hayatında ikimiz en büyüktük. Aramıza kimse giremedi.</p>
<p class="calibre3">Sadri Alışık, büyük bir tiyatro aktörüydü. Bu yüzden, komik adam olarak adımmı çok akıllı ve temkinli attı. Bu konuda çok şanslıydı. Çolpan ona, seçeceği ve seçtiği senaryolarda daima yardımcı oldu. Sadri’nin Turist Ömer'i neşeli, rind, dünyaya metelik Vermeyen, avare bir tipti. Çizgisini sonuna kadar korudu. Sadri’nin, benimle Müjdat dışında, öteki komedyenlerden bir farkı da sesinin çok güzel olmasıydı.</p>
<p class="calibre3">Sadri’nin gariban Turist Ömer’i bol gözyaşları olan dramatik komikti. Sahne şovunu da aynı ustalıkla sürdürdü. Ama nedense gazinolarda yaptığı şov ona ağır geliyordu. Sahneden kanter içinde indiği bir gün, bana kuliste tıpatıp şöyle demişti: «Bu işten nefret ediyorum»</p>
<p class="calibre3">Sadri, Türkiye genelinde, halk kitlelerini ardından koşturmuş büyük bir komedyendir. O caddeye çıktığı zaman, bütün taşıtlar durur, kısa zamanda toplanan kalabalığın şamatası göklere çıkardı. Nitekim son oynadığı TV dizisindeki Banazlı tipi, halkm eski sevgisini bir gecede gündeme getirmiş, çizdiği değişik karakterle sanat gücünün erişilmez gücü, unutanların ya da bilmeyenlerin yüzüne bir şamar gibi inmiştir.</p>
<p class="calibre3">Sadri Alışık, tartışma kaldırmayan büyük bir artisttir. Onun filmlerinden sinemalarda haftalar düzenlenmeli, gençliğe her yönüyle tanıtılması sağlanmalıdır. Çünkü yalnız aktör değildir o, aynı zamanda yazar, şair ve res samdır.</p>
<p class="calibre3">Müjdat Gezen</p>
<p class="calibre3">Çok küçük yaşta komedyenlik, dünyanın en zor işidir. Hani deste güreşçisinin başa güreşmesi kadar tehlikelidir. Bu yüzden komedyen, çok tecrübeli, çok bilen, hayatm her türlü cefasını çekmiş, olgun görüntüsü ile inandırıcı olmak zorundadır. Çok genç bir komedyeni, karşısma çıktığı acımasız kalabalık her an hap gibi yutmaya hazırdır.</p>
<p class="calibre3">Çocukluğundan beri her türlü özelliğini bildiğim Müjdat’ın sahneye çıktığını öğrenince, içimden kıs kıs gülmüştüm. Çocuk tiyatrosunda yaptığı muziplikleri hatırlayarak olmuştu bu. Yoksa son on yıl boyunca onu kaybetmiştim, nerden nereye geldiğini bilemiyordum. İçimden, «Aferin, bu yaşta bu cesaret» diye söylenmiştim. Hatta çevremdekilerin, «Hiçbir şey olmaz» demelerine rağmen...</p>
<p class="calibre3">Tuhaftır, o «Hiçbir şey olmaz» diyenler, şimdi hep mevta oldular. Ama Müjdat ayakta demir gibi duruyor. Diyeceğim şu ki, Müjdat bu meslekte ihtilal yaptı. Bacak kadar boyuyla Türkiye'yi güldürdü. Hem de büyük bir cesaretle güldürdü. Öyle insanları hicvetti, öyleleriyle alay etti ki, bravo doğrusu, mangal gibi yürek varmış dedirtti.</p>
<p class="calibre3">Bu çocukta, kimsede olmayan bir başka meziyet daha var. Mimiklerini inanılmaz, düzgün ve konsantrasyonuna uygun biçimde kullanıyor. En büyük niteliklerinden biri de, taklit ettiği şeyi taklit değil de aslı gibi yapmasıdır. Bu büyük bir yetenektir. Sözgelimi homoseksüeli canlandıracaksa, homolann kendilerine özgü mimiklerin yalnızca ikisini yapıyor, onunu da yapıp dejenere etmiyor olayı. Onda her taklitin normalini görürsünüz. Seyrederken yorulmazsınız...</p>
<p class="calibre3">Zeki Müren taklidiyle ilk sahneye çıktığı zaman yer yerinden oynamıştı. Adamı her şeyiyle taklit etmiş diye... Zeki ona da çok çattı, attı tuttu, ama hiçbir şey söktüre-medi. Bunda kızacak bir şey yok. Örneğin benim taklidimi Uğur Böcekleri yıllarca yaptılar. Ben niye kızmıyorum? Tam tersi, arkadaşlarım beni adam yerine koymuş diye seviniyorum, teşekkür ediyorum.</p>
<p class="calibre3">Bizde; sahnede, ekranda, beyazperdede aynı biçimde başarılı olan yalnızca Müjdat'tır. Bakıyorum, görüyorum, bütün iyi niyetimi ortaya koyuyorum. Öbür komiklere objektif olmak istemiyorum, ama nafile! Filmde başarılı olan sahnede sıfır, ya da tersine, sahnede iyi olan öbür yerlerde başarısız. Şov olayı derseniz çok değişiktir. Bunların çoğu, seyirci karşısına yaprak gibi titreyerek, viskileri fondip devirerek çıkıyorlar. Bu çok yanlış bir tutumdur. Gerçek bir artistin sahneye içkili çıktığı ne görülmüş, ne de duyulmuştur. Elbet biz, kıçını başını açan, üç şarkı ezberleyen ya da üç numara öğrenen sahne hırsızlarından söz etmiyoruz. Şimdi değil de bu yazının sonunda söz açacağız gazino komiklerinden...</p>
<p class="calibre3">Evet, tiyatrodan gelmeler arasında üç büyük artist Gazanfer Özcan, Münir Özkul ve Erol Günaydın. Üçü de hem sahnede, hem sinemada iş yükleniyorlar, ama sinemada vedet olamadılar nedense. Benim hayret ettiğim nokta budur. Aynı şeyi Nejat Uygur için de söyleyebilirim. Tiyatroda iyiler, ama sinemada hâlâ tereddütleri var. Nedense pişmediler, hamlık devam ediyor hâlâ...</p>
<p class="calibre3">Kemal Sunal</p>
<p class="calibre3">Çok büyük para kazanmak, büyük komedyenlik değildir. Sinemada 1 numara olduğu ayan beyan belli olan Kemal Sunal da en büyük parayı alan sinema kralıdır. Afferim! En büyük parayı aldığı için afferim! Ben de zamanında en büyük parayı alırdım. Böylece rekorumu egale etmiş oldu, tebrik ederim. Bir komedyenin en büyük olması beni sevindirir. Yıllarca bunun mücadelesini yaptım.</p>
<p class="calibre3">Epeydir yurt dışındaydım. Sadri Alışık'ın da hevesini alıp bıraktığı bir dönemde sinemada bir komedyen çıkmış dediler. Ertem Eğilmez çıkarmış. Eğilmez’in dizi filmlerinde oynayan gençler grubundanmış bu çocuk. Bir türlü görmek nasip olmadı. Aslında ben, yeni yetmeler n’apmış diye telâşlamp gizlice izleyenlerden asla değilim. Böyle bir kaygıyı hiçbir zaman duymadım. Daha önce de sözünü etmiştim, Sami Hazinses’le bizzat gidip tanışmış ve resim istemiş bir komedyenim ben.</p>
<p class="calibre3">Benim filmlerimin en çok tutulan yanlarından biri, birçok değiştirilmiş kelime uydurmamdı. «Yeşşee» bunların başında geliyordu, işte bu kelimeler yüzünden başıma gelmeyen kalmamış, devletin bütün kurumlan elbirliği etmişçesine beni öyle bir dışlamışlardı ki, 1965’te sinemayı bırakmak zorunda kalmıştım. Hem de «Türk gençliğinin dil ahlâkını bozuyor» diye suçlanarak...</p>
<p class="calibre3">Sonunda Kemal Sunal’m filmine gidebildim. Doğrusu şaşırdım. Tıpkı Müjdat gibi rahat ve kendinden emin. Bu çok iyi nottu. Ama komik bir mimik aradım durdum. Sabreden derviş misali, beklediğim an sonunda geldi. Kemal, bir ara güldü mü ya da sırıttı mı pek anlayamadım. Ama güldü galiba. Yakın plânda 32 dişi ve diş etleri göründü. İşte o an sinema gülmekten yıkıldı. Acaba dikkatimden kaçan bir mimik mi vardı diye epeyce hayıflandım. Yanımdakine sordum. Hayır, başkaca bir şey olmamış. Aradan biraz daha geçti. «Eşşoğlueşşek», «Çüş», «Oha» filan bir sürü küfür, derken olayı çözdüm. Kemal, küfürü ve sırıtmayı sanat haline ve paraya çevirmiş.</p>
<p class="calibre3">Beni, hayatımı verdiğim sinemadan, gençliğin dilini «Abidik gubidik», «Yeşşe», «Temem bilekis», «Şepkem» dedim diye uzaklaştıran zihniyetin kulakları çınlasın! Yalnız, bir gerçek var ki, o da Kemal'in inanılmaz derecede «Perde Komik Tipi» olması. Sempatik ve ölçülü. Küfüre ne gerek var ki?</p>
<p class="calibre3">Egemen Bostancı’nm prodüksiyonunda bir başka çocuk gördüm. Görür görmez de bayıldım tipine de, tavırlarına da. Hemen öğrendim, adı îlyas Salman’mış. Bir Kürt tipi canlandırıyordu, harikaydı. Geberdim. Hatta bir temsilde daha seyrettim onu. Çok iyiydi.</p>
<p class="calibre3">Fakat o ne? Birkaç gün sonra, elime geçen bir ma-magazin gazetesinde îlyas, hiçbir komedyeni beğenmiyor, atıp tutuyor... Ve böylece doğmadan ölüyor biçare...</p>
<p class="calibre3">Şener Şen</p>
<p class="calibre3">Genellikle armut dibine düşmez. Bizde bu sözü doğrulayacak pek çok örnek vardır. Hele tiyatro ve sinema sanatçıları arasmda. Çocuklar, aman aman bir artistliği bırakın, anne babalarının ellerine su bile dökemez çoğu kez.</p>
<p class="calibre3">İlginç bir örnek vereyim. Rahmetli Cahit Irgat, rahmetli Avni Dilligil’in oğlu Erhan’ı kastederek şöyle demiş-dir : «Avni Dilligil büyük aktör, oğlu ise bir faktör». Yıllarca gülüşmelere yol açtı bu espri. Yargı, oldukça doğruydu denebilir. İstisnalar da olmuştur tabii, Reşit Gür-zap’la Ali Şen’in oğulları gibi... Burda ben de şimdi Ali Şen’in oğlundan söz açmak istiyorum, Şener Şen'den...</p>
<p class="calibre3">Bazı aktörlerin çocukları, babalarının yaşadıkları ortamdan çok iyi yararlanmışlardır. Çocuklukları kuliste ya da sanat dünyasında geçmiş, binlerce olayı dinleyip bir sürüsünü de görüp yaşadıklarından bellekleri çok küçük yaşta dolup taşmıştır. Eğer kafalarına aktör olmayı da koymuşlarsa iş biter sonunda...</p>
<p class="calibre3">Şener Şen’in neler yaşayıp gördüğünü bilmiyorum. Fakat babası Ali Şen’den aldığı kabiliyet mirası ortada... Kendisinde olanı ise tek kelimeyle müthiş. Bu adam hiçbirimize benzemiyordu. Her hareketi ölçülü, ileride çok büyük olacağı belli. Babası ayrıca çok alçakgönüllüydü, ileride bunu da anlayacağız.</p>
<p class="calibre3">Celâl Şahin</p>
<p class="calibre3">Bizde ilk gazino komedyeni Celâl Şahin’dir. O herkesin ustasıdır. İlk tornistan şarkıları ve takliti sahneye fevkalade biçimde o sokmuş, 36 - 37 yıl bu işten ekmek yemiştir. Celâl Şahin, bu işe başladığı zaman hem çok yakışıklıydı, hem de pırıl pırıl bir üniversiteliydi. Bu özellikleri de halkın ayrıca ilgisini çekiyordu.</p>
<p class="calibre3">En büyük meziyeti, her taklidi iyi yapması. Şahane bir sesi vardı, dansların hocasıydı, her enstrümanı çalardı ve repertuvarmı kendi hazırlardı.</p>
<p class="calibre3">Celâl usta, ilginç tutkuları olan bir insandır, işten sonra mutlaka bir bara gider, piposunu ve viskisini içerek demlenir, hiç kimsenin tavuğuna kış demezdi. Saatlerce çevreyi ve insanları inceler, yanma oturmak isteyen kadınlara asla izin vermezdi. Bu yüzden de adı hiçbir dedikoduya karışmamış, iyi bir aile reisidir.</p>
<p class="calibre3">Usta, gene arasıra şov yapmakla birlikte, apartmanının ve herkesten gizlediği parasının gelirleriyle paşa gibi yaşamaktadır şu anda. Allah ona uzun ömür versin...</p>
<p class="calibre3">Bal Anlan</p>
<p class="calibre3">Gazino komedyenleri, genellikle tiyatrodan gelme değildi o yıllar. Müjdat - Perran dışında, gelmiş geçmiş gazino İkililerinin en büyüğü Bal Arılarıydı. Ahmet ve rahmetli Engin... Bu ilk Bal Arıları en kabiliyetli olanlardı. Çünkü ikisi de komedyendi. Sahnede birbirlerine yük olmazlardı. İkisi de her türlü enstrümanı çalar, halkı kırıp geçirirlerdi. O zamanlar Bal Anları vedet kadar itibarlı ve çok para alan sanatçılardı. Rahmetli Engin çok genç yaşta lösemiden ölünce, Ahmet hiçbir zaman Engin gibi bir eş bulamamış, bir sürü insanla eşleşmiş durmuş, o da sonunda kahretmiş, janrmı değiştirerek meslekten ayrılmış müstesna bir insandır.</p>
<p class="calibre3">Orhan Boran</p>
<p class="calibre3">Tek başına şov yapanların en büyüğü, benim ustam, mümtaz insan, yeri asla doldurulamayacak büyük bir sunucu...</p>
<p class="calibre3">Orhan Boran, Küçük Sahne’de çalışırdı ve başroller oynadığı filmleri vardı önceleri. Sonradan sahneyi seçerek «One Man Show» olmuştur. Acayip derecede yakışıklıydı. Sahne kişiliği vardı. Allah ona öyle bir ses vermişti ki, gerisi hikâye idi. Sanki ağzından bal akıyor sanırdınız. Mikrofonik bir ses bir anda seyirciyi kavrar, mükemmel Türkçesiyle herkesi esir alırdı. Şahane İngilizcesi de vardı. Londra’da, BBC’de spiker olarak çalışmıştı.</p>
<p class="calibre3">O zamanlar onun bir numaralı seyircisiydim. Yıllar sonra onu örnek alarak sahneye çıktım. Belden aşağı hikâyeleri onun kadar ustaca, nezih bir hale getirenine rastlamamıştım. O, anlattığı hikâyeleri öyle bir ustaca sunardı ki, dinleyici önce anlayamaz, sonra olayı sanki Boran yaşamış sanarak etki altında kalırdı. Orhan Boran doğuştan espri yapma sanatına da sahipti. Lâf atan ya da kaşınan olursa, şahane üslûbuyla kaşır, halk gülmekten yerlerde sürünürken, kaşınan aval aval bakar, konuyu ancak evinde çözerdi.</p>
<p class="calibre3">Benim için de en büyük şov adamı derler. Yalnız ben onun yapmadığını seçmek zorundaydım. Çünkü asla bir Orhan Boran olunamaz. Yıllarca gölgesinde kalır, ezilir gidersin. Celâl abimle Orhan Boran’ın karışığını kendime sahnede örnek almışımdır. Biı yüzden de hâlâ bu işten ekmek yemekteyim. Allah onlardan razı olsun.</p>
<p class="calibre3">Orhan Boran, çok zarif ve kibar bir insandı. Fakat çok içtiği zaman da bir canavar olurdu. Bir ara öyle içiyor, dostlarını öyle üzüyordu ki, herkes seferber olup onu yola getirmeye çalışmışlardı.</p>
<p class="calibre3">Orhan Boran, devrin en çok para alan adamıydı. Hatta bir gazino çalışmasında Zeki Müren’e yakın para ödendi demişlerdi onun için. Ben nasıl paraları kumarda yediysem, o da kadınlarla yedi bitirdi milyonları. Karısı daima vardı. Ama aşkları da ünlüydü, onlar da daima oldular. Aşklarından en ünlüsü Gönül Yazar'dı. Bir zamanlar dillere destandı. Ona bütün parasını harcıyor, en nadide mücevheratı alıyor, hatta araba dahi hediye ediyordu. Bu çılgınca aşk, onu intihara kadar sürükledi. İzmir Fuan’nda, âşık olduğu bir kadın yüzünden koca bir pavyonun müşterilerine, tıpkı filmlerde olduğu gibi, tek tek şampanya açtırmış, yani 24 yıl önce 48 bin lira hesap ödemiş acayip adamdı. O paraya Moda’da mükemmel daireler almırdı o zamanlar. Bugüne göre hesaplarsak 12 -15 milyon eder. Demek Orhan Boran, bir gecede 15 milyon hesap ödemiş, sırf o pavyonda çalışan kadma jest olsun diye. Fevkalade eli açık, maddeye değer vermeyen insandır.</p>
<p class="calibre3">Orhan Boran, içki yüzünden patronlarla da bazen ta-kışırdı. Hatta o hızla sahneye çıktığında, patronları yerin dibine batıran hikâyeler anlatırdı. Ad vermezdi, ama müşteri onun kimi kasdettiğini anlardı. Bu yüzden Fahrettin Aslan’la çok kavga gürültü yapmış, bir defasında da Fahrettin bey tarafından hastanelik dahi edilmişti.</p>
<p class="calibre3">Orhan Boran’ı sahnede harcayacak adam daha yeryüzüne inmedi. 1985 Eurovision’u sunuş sırasmda milyonlarca kişi önünde ona yapılan terbiyesizlik, yıllardır kendisine tapan milyonlarca seyircinin ne biçim tepkisine yol açtı, biliyor musunuz? Hey yetkililer, size sesleniyorum. Sizin gücünüz onu gölgelemeye yetmez. Orhan Bo-ran’ı oraya ya çıkar, ya çıkarma! Madem çıkarıyorsun, hasret kalmış milyonlarla onu başbaşa bırak. «Komik yiyeceği boku bilir.» Üstü başı dökülen biri, kâğıttan kem-küm zor okudu. Hatta final açıklamalarını devlet sırrıymış gibi Orhan Boran’dan sakındı. Kimdir bu insan, kimin torpilidir.</p>
<p class="calibre3">Ya o geceki düzmece olay? «Aa, aramızda kim var» numarasıyla peruklu şarkıcıyı elinde bantlarla çıkarıp dakikalarca metazori dinleten yetkili kimdi? Koysana araya bir komedyen! Milletin kafası o biçim olmuş zaten, şarkı diye dinlediği bir sürü zırvadan! Mangalda kül bırakmıyorsunuz, ama bize sökmez.</p>
<p class="calibre3">Tekrar ediyorum, o gece Orhan Boran asla harcanmadı. Eli belinde, cümleleri sadece noktaladı. Ama öyle bir noktaydı ki, kendisini harcamak isteyenleri on bin katı harcıyordu.</p>
<p class="calibre3">Ateş Böcekleri</p>
<p class="calibre3">Gerçek Bal Arıları’ndan sonra, Ercan'la Yalçın, Türkiye’deki en büyük ikiliydiler. Ercan, güzel bir adam olmasına rağmen, acayip bir zengin yüze sahipti. Müşteriyi kırıp geçirirdi. Ben onun hastasıydım. Otuz yılı aşkın beraberlikleri oldu. Son on yıl içinde hırlamalar başladı. Sonunda kavga falan derken bu muhteşem ikili dağıldı.</p>
<p class="calibre3">Üç yıl önce Stardust’ta Ercan'ı tek başına şov yaparken seyrettim. Zamanında bu işi tek başına yapsaymış, beni resmen tökezletir, ayvayı yedirirmiş. Türkiye’nin en sempatik, en büyük komedyenlerinden biridir Ercan. Yalçın da bu İkilide iyi pasördü. Yıllarca birbirlerini çok iyi tamamladılar.</p>
<p class="calibre3">Bir zamanlar birlikte çok gezerdik. Çünkü ikisi de problem yaratmayan insanlardı. Dostlukları çok sağlamdı. Her gece İstanbul’un en kral eğlence yerlerini beraber dolaşır, gülmekten kusardık. Bizden hiçbir patron hesap almaz, biraz da ürkerdi. Diyelim o gece dört kulübe gittiysek, daha önce ayırtılmış yerlere oturtmak zorunda kalırlardı. Yer içer, ona buna meyveler içkiler yollatır, orda bulduğumuz karılarla tam kalkacağımız zaman hesap rica ederdik. Patron gelir, hesap pusulasını tutan eli arkada, yarım ağızla, «Vallahi Öztürk bey, sizden hesap almak bizi çok mahçup eder» derdi. Der demez de ben hemen bastırır, Yalçm’a büyük bir üzüntüyle, «Yalçın, Aslan beye çok ayıp oluyor. Bak, çok üzüldü. Rica edecem, hesabı ödeyip onu kırmayalım» derdim. Adama sarılıp yanaklarından öperken, yüksek sesle, «Bir daha</p>
<p class="calibre3">böyle şey istemem, sonra gelmem haa...» deyip çıkardık. Arkamıza hiç bakmazdık, gülmemek için...</p>
<p class="calibre3">Adam neye yansın? Kıçının üstünde hâlâ çaktırmadan tuttuğu «Ev Yıkan» hesap pusulasına mı, gece kulübünün en güzel kanlarını almışız ona mı?</p>
<p class="calibre3">Üç yıl süren arkadaşlığımıza en ufacık bir gölge düşmedi. Çok mutlu anlar yaşadık. Her zaman onları ve o eski günlerimizi ararım.</p>
<p class="calibre3">Uğur Böcekleri</p>
<p class="calibre3">Şov yaptığım son yıllarda, Ankara'da Uğur Böcek-leri’yle tanıştım. Onlarla da 15 - 20 gün tatlı anılanınız oldu. Bu ikili de TV programlannda çok başarılı olmuşlardı. Hele Figüran Osman parodisi enfesti. Kendilerine son yıllarda hiçbir TV programında rastlayamıyorum. Yazık böyle zihniyete.</p>
<p class="calibre3">Uzun yıllar benim taklidimi yaparak beni onurlandırdılar, yücelttiler. Bu vesileyle gene alenen teşekkür ederim kendilerine.</p>
<p class="calibre3">TV’nin gariplikleri</p>
<p class="calibre3">TV’nin gariplikleri nedense değişmedi. Sayın Toskay, yanlız bunların hiçbirine benzemiyor. Kim ne derse desin, TV % 80 değişti. Daha önceki zihniyet batsın inşallah.</p>
<p class="calibre3">Türk tiyatrosunun en büyüklerinden, koca bir devir yaratmış Muammer Karaca gibi bir devin, ölümünden iki ay önce, kimseye nasip olmayan bir şansla 45 dakikalık bir belgeselini hazırlamıştım. Koca Muammer Karaca, yalnızca benimle röportaj yapmayı kabul ettiği için, ayrıca konuşma sırasmda hakkımda övücü sözler söylediğinden ölüm gününde yayınlamadılar. Çünkü bu olayı ben akıl ettim, onlar edemediler! Halka «Aferin Öz-türk’e» dedirtmemek, amaçlan bu!</p>
<p class="calibre3">TV demek, Türkiye’de adam harcatmak demek, bin-bir dolap demektir. Neyse biz gene kaldığımız yerden devam edelim. Son komedyenlere geldi sıra. Ondan sonra kadın komedyenlerle bu bölümü bitirmiş olacağız.</p>
<p class="calibre3">Levent Kırca</p>
<p class="calibre3">Onu ilk kez TV programlarında görerek çok beğenmiştim. İddiasız, fakat çok değişik bir oyun stili var. Tiyatroda çok büyük aktör. Bence ikisini de aynı ölçüde götüren nadir komedyenlerden.</p>
<p class="calibre3">Mete İnselel</p>
<p class="calibre3">Rahmetli Mete, benim bağıra bağıra güldüğüm koca bir devdi. Ses tonu ve şahane mimikleriyle kendine özgü bir komedyendi. Zamansız ölümü Türk komedi dünyasında büyük bir kayıptır. Mete İnselel’i daima yaşatmak, hatırasını anmak görevimizdir. Onun adına bir yarışma gereklidir kanımca.</p>
<p class="calibre3">Aydemir Akbaş</p>
<p class="calibre3">Yıllarca bu mesleğin peynir ekmeğini yedi. Önceleri sinemada uzun yıllar kötü adam oynadı, tiyatrolarda ilginç kompozisyonlar canlandırdı. Komik olmuş dediler, çok merak ettim. İşi nasıl kıvırıyor diye gittim. Çok güldürdü hergele beni. Nerde filmini bulsam, hiç kaçırmam giderim.</p>
<p class="calibre3">Aydemir Akbaşla, benim komik anlayışıma denk düşen sanatçıları bitiriyorum. Bazılarını yazmadım, çünkü gereksiz adamlar. Hatta zararlılar. Hele homoseksüel komedyene karşı büyük bir antipatim vardır. Doğrusu bu.</p>
<p class="calibre3">Kadın komedyenler</p>
<p class="calibre3">Şimdi sıra kadın komedyenlere geldi. Türkiye sahneleri çok kabiliyetli, kişilikli, yeri gerçekten doldurulamayan sanatçı komedyenler yetiştirdi. 1950 sıralamasına göre Halide Pişkin, Suna Pekuysal, Seden Kızıltunç ve Per-ran Kutman’dır bunlar. Kimse darılmasın, hepsiyle ayn ayrı filmlerde oynamak şansını elde ettim. Bu kadınların yerine hiçbir yedek gelemedi. Halide Pişkin öldüğü zaman sinemada çok kötü taklitleri çıktı. Yazık ki kimse yerini tutamadı. Mualla Sürer de bunlardan biriydi. Biraz daha iyicesi Mürüvvet Sim’di, o kadar.</p>
<p class="calibre3">Suna Pekuysal, sinemada Perran’dan sonra bütün zamanların en büyük komik kadın sanatçısıdır. Sayısını bilemediğim kadar çok filmde eşleştik. Sürat-i intikali ve role adaptasyonu harikadır. Genellikle çaçaron kadın tiplerini oynar. Bu yüzden hep biteviye kalmıştır. Bir de iyice bırakmış kendini, yaşlı kadın psikozuna sokmuş. Ne gerek var ki buna? Her olaya takıyor ve oldukça kaprisli hale gelmiş. Kendisini en son gördüğümde böyleydi...</p>
<p class="calibre3">Seden Kızıltunç, her kalıba girmekle birlikte, köylü ve avam kadın tiplerinde daha başarılı. Sinemada pek önemli durumu yok. Yalnız tiyatro ve özellikle TV’deki başarısı harikulade. Genç kızlığından beridir tanırım. Üstün bir oyunculuk yeteneği vardır. Gençlik yıllarında birazcık sergüzeşt düşkünüydü. Epeyce evlilik geçti başından ve dünyayı dolaştı. Bir süre de sanat hayatından geri kaldı. Ama sonra bu arayı kapamak ona pek güç gelmedi.</p>
<p class="calibre3">Perran Kutman</p>
<p class="calibre3">Perran, Halide Pişkinle Suna'nın karışığıdır bence. Ve böyle bir sanatçının yerine yıllarca birinin geleceğini düşünmek ne büyük hata! Perran, Allahın Türk sanatına sunduğu büyük bir lütuftur.</p>
<p class="calibre3">Perran, çaçaron tipiyle saf-salak kadın tiplerini inanılmaz bir başarıyla çizmektedir. Ayrıca seyirciyi etkileyen bir fiziğe sahiptir. Halide Pişkin’le oynadım, o başta olmak üzere hiçbir kadın komedyen diyalekt yapamamışlardır. Bir kadın için bu, o kadar zor, o kadar tehlikelidir. Yalnız Seden’de, o da Orta Anadolu şivesi biçiminde görülmektedir. Oysa Perran, fam fatal kadın ağızlarından tutun da, geniş bir yöre ağzından şehir ağzına kadar hepsini bir çırpıda, eğip bükmeden, yani karikatürize etmeden, inandırıcı olarak başarmaktadır. Bütün bu nitelikleri yanında, inanılmaz bir sahne kişiliği var onda. Bir artist için en önemli şeydir bu. Sahneye çıkar çıkmaz bütün seyirciyi avucunun içine alabilme...</p>
<p class="calibre3">Lütfullah Sururi böyle bir komedyendi işte. Sahneye çıkar, öylece durur. Önce hafif kaş oynatmalarla başlayan etki altına alma, hızla büyür, yalnız tek yanağıyla gülme numarasıyla birleşir. Sağ gözünü büyütürken sol gözü kısar, yürür gibi yapar yürümez. O sırada icat ettiği birtakım mimiklerle ölüyü dahi güldürürdü. Ondan sonra artık üstad ne yapsa halk gülerdi. Çünkü önce halkı yakalamak önemlidir. Sonra ne yaparsan yap ya da yapma, iş bitti demektir.</p>
<p class="calibre3">Böyle bir yeteneğe benim gerçek ustam, taklit ettiğim büyük komedyen Tevhit Bilge sahiptir. O da aynı böyleydi. Onun deli-kekeme parodisi vardı ki, en ön sırada oturan bir seyirci gülmekten kusmuş, kopan patırtıdan perde bile inmişti. îşte bu anlattıklarım, günümüz komedyenlerinin ancak bir ikisinde görülür. Perran da onlardan biridir.</p>
<p class="calibre3">«Huysuz Virjin»</p>
<p class="calibre3">Türkiye’nin en son zennesi (kadın rolü oynayan erkek) derlerdi Necdet abimiz için. Ben onu son yıllarında gördüm. Hiç de seyredemedim. Buna karşılık, 1978’-de Kulüp 12'de seyredip TV’de Gülünüz Güldürünüz programında Türkiye'ye lanse ettiğim «Huysuz Virjin» yetişen en büyük şovmenlerden biridir. Yaşayan son zenne de odur.</p>
<p class="calibre3">Seyfi Dursunoğlu, Trabzonlu, Üniversite mezunu, acayip kültürlü, uslu başlı bir beyefendidir. Gündelik hayatında adı hiçbir skandala karışmamış biricik sanatçıdır diyebilirim. Sesi ve dansı için pek bir şey söyleyemeyeceğim, ama irticalen yaptığı espriyi yapabilecek ikinci bir babayiğiti kimse bana gösteremez. Olağanüstü bir şey bu adam. Kişiye göre, nabza göre şerbet vermesini bilen, ona göre espri ayarı yapan büyük bir şovmendir. Ona daima hayran kalmışımdır. Çoğu zaman içimden «Allahım, şu adama verdiğin irticalen espri yapma sanatından bir nebze de bana lütfetseydin» demişimdir şerefsizim. Güya bana da bu memlekette hazırcevap derler. Hiçbirimiz asla onun gibi olamayız.</p>
<p class="calibre3">Böylece kadın erkek komedyenlerin kendi açımdan panoramik bir değerlendirmesini yaptım. Diyeceksiniz ki, Öztürk efendi, neden filancadan hiç söz açmıyorsun. Olabilir, ben öyle değerlendirmişsem öyledir. Mümkün mertebe doğruyu yapmaya çalıştım inanın. Ben lâf gevezesine, onun bunun tavassutuyla ekrana çıkıp her boka maydanoz olan kişilere bu kitapta yer vermem. Birader sen kimsin? Maç mı anlatıyorsun, o halde sahaya marş marş! Ama ben her şeyim diyen adam hiçbir şeydir. Güzel konuşmak, palavra sıkmaya benzemez. En büyük sanat, espri yapan biri için, dinleyenleri nezahat dairesinde güldürmektir. En acısı da kendini üstad sanıp gülünç duruma düşmektir. Tadında bırakmak en büyük meziyettir. «İnsan kendini bilmek kadar irfan olamaz.»</p>
<p class="calibre3">Bir de kendini komedyen sananlarla hötöröf komikler bu kitaba asla alınmamıştır. Bunu gene belirteyim.</p>
</body>
</html>
