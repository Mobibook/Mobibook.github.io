<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">VER ELİNİ ALMANYA</h2>
<p class="calibre3">Gene Bab Kafetarya’da yemek yediğim bir gün, adamlarım geldi. Alacaklıların kamyon getirdiklerini, plak ve film şirketlerimdeki demirbaşları yüklemeye başladıklarını, az bir para karşılığı bunu önleyebileceğimi söylediler. Rezalete engel olmam için yalvarıyorlardı. Baktım, onlardan kurtuluş yok. «Peki, 10 dakika sonra ordayım» dedim. Sevinç içinde kendimi dışarıya attım. Arabama atladığım gibi ver elini Edime...</p>
<p class="calibre3">Bütün İstanbul beni ararken, hatta intihar etti ava-zeleri ortalığı birbirine katarken, ben Münih’teki Marmara Lokantası’nda keyiften ölecek gibiydim.</p>
<p class="calibre3">Geceleyin pansiyonuma dönerken, yollarda naralar atıyor, özgürlüğün tadını kana kana çıkarıyordum aklım-ca. Erol çok iyi bir çocuktu. Bana hak etmediğim bir misafirperverlik örneği veriyordu. Ne para alıyor, ne de beni yalnız bırakıyordu.</p>
<p class="calibre3">İki gün sonra Münih’te geldiğim duyulmuş, bütün vatandaşlarım beni arar olmuşlardı. Önce, haklı olarak, sevdikleri bir artiste en büyük yakınlığı gösteriyor, pansiyonumun salonunda gün boyunca beni bekliyorlardı. Almanya’daki vatandaşlarımızın insanlık anlayışını ömrünce unutamam.</p>
<p class="calibre3">Hiçbir karşılık beklemeden, yiyecekten giyeceğe öyle hediyeler getiriyorlardı ki, şu anda, bu satırları yazar-ken gözlerimde biriken yaşlar, onlara olan minnet borcumu ifadeden aciz kılıyor beni. Her gece bir vatandaşımızın evinde yemeğe davet ediliyordum. Bu davetler zamanla fevkalâde sakıncalar yaratmaya başladı. «O kim oliıyor da onlara gidiyorsun, yarın gece bizde olacaksın» gibi emrivakiler çoğalıp beni boğunca gündüzleri Türkiye Konsolosluğu'nda gizlenir oldum. Bu kez de konsolosluk mensupları, ellerine bir filmimi geçirip acele Türk Haftası ve Ö. Serengil’i Almanlara tanıtma programları düzenleyince duruma bir hafta daha göğüs germeye karar verdim.</p>
<p class="calibre3">Ben Türkiye’den niye kaçmıştım ki? Yağmurdan kaçarken doluya tutulmuştum. Çünkü burası gurbetti, herkes ilgi bekliyor ve o oranda da ilgi gösteriyordu. Kimseyi kıramıyor, bu yüzden de sonunda eziyet çeken ben oluyordum.</p>
<p class="calibre3">Bardağı taşıran damla</p>
<p class="calibre3">Bir öğle vakti, vatandaşlarımızdan biri bana kocaman bardakta bira ısmarladı. Hiç alkol kullanmadığım halde, nedense beni herkes alkolik sanıyordu burda da. Birayı ayıp olmasın diye dipledim. Allahtan Erol benim masaya kimseyi yanaştırmıyor, rahat kalmam için her türlü önlemi alıyordu. Fakat Alman garson kız, dakkada bir, içinde çeşitli içkiler olan bardakları masaya diziyor, sonra da ısmarlayan kişiyi eliyle işaret ediyordu. Ben başımla teşekkür ediyor, işi geçiştirmeye çalışıyordum.</p>
<p class="calibre3">Saat 14 sularıydı. Kalkmam ve bir yere gitmem gerekiyordu. Erol'la anlaşmıştık. Önce kalkıp tuvalete gidecektim, sonra da hızla dışarı çıkıp arkadaşlarla arabaya binecektim. Birden kızılca kıyamet koptu.</p>
<p class="calibre3">îçki ısmarlayan işçi kardeşlerimizden biri, iyice sarhoş, elinde bardakla ardımdan yetişti. Ismarladığı birayı bir solukta içmemi kaba bir dille emrediyor, aksi takdirde, sağ elini arka cebine götürerek, kan çıkacağım söyleyip tehdit ediyordu. Ismarlanan içkilerin kokusuyla zaten sarhoş olmuştum. Uygun bir dille, hiç içki kullanmadığımı, hatır için bir araba dolusu içtiğimi söyleyip beni bağışlamasını rica ettim. Arkadaş bir türlü anlamıyor, sanki aydan gelen bir robot gibi, habire «İç ulan» diye aynı cümleyi tekrarlıyordu.</p>
<p class="calibre3">Yanımdakileri zaten zor engelliyordum. Eh, yapılacak fazla bir şey kalmayınca, kendisine gerekeni yaptılar. Bu olay beni derecesiz üzdü. Hemen Amanya’yı ter-ketmeye karar verdim. Doğru Stockholm’e gidecektim.</p>
<p class="calibre3">Münih'te başka oturacağım yer İstanbul Lokanta-sı’ydı. Arkadaşlarla oraya yöneldik. Henüz oturmuştuk ki, gelen Türk garson, «Ağabey, sabahtan beri seni Brüksel'den arıyorlar» dedi. «Not bırakın diyoruz, biz tekrar ararız diyorlar. Kim olduklarını anlayamadık bir türlü.»</p>
<p class="calibre3">Brüksel Büyükelçiliğimizden bir yetkili</p>
<p class="calibre3">Asap bozukluğunu daha üzerimden atamamıştım. Ismarladığımız dönerleri garson önümüze korken telefona çağırdılar. Brüksel Büyükelçiliği'nden Şakir Yar-dımedici adlı bir yetkiliydi. Acele uçağa atlayıp gelmemi, çünkü televizyonda bana bir program ayarlandığını söylüyordu. Şaşkınlıktan yalnızca «Geliyorum» diyebildim. Bir telefon numarası vererek, «Uçağa binerken bizi hemen arayın» dedi.</p>
<p class="calibre3">Ben masadakilere «Yürüyün gidiyoruz» deyip dışarıya fırladım. Onlara durumu son hızla havaalanına giderken yolda çınlattım. Sevinçten kabıma sığamıyordum. Aslında televizyona pek değil de, Münih'ten kurtulduğuma seviniyordum. Arkadaşlarım biletimi alırken, ben de Brüksel’e uçak saatini bildirdim. Her şey 50 dakikada olmuştu. Ve o gün, Münih son 30 yılın en sıcak gününü yaşıyordu.</p>
<p class="calibre3">Avrupa'da televizyona çıkan ilk Türk</p>
<p class="calibre3">Uçakta neşeden kendi kendime şarkılar söylüyordum. Hostes kız gülümseyerek bana bir isteğim olup olmadığımı sordu. Uçaktaki gürültüden, söylediğim şarkıyı duymamış, kendisine bir şey söylediğimi sanmıştı. Bu kez sesimi yükselterek şarkıyı daha belirli söyledim. Kahkahalarla güldü ve hostes arkadaşlarına da gidip anlattı.</p>
<p class="calibre3">Hemen çantamı açtım, dostlara dağıtmak üzere her zaman yanımda bulundurduğum iki ayrı plâğımı imzalayıp kendisine verdim. Güzel hostes, bir plâğın kabına, bir bana baktı. Hayret dolu bir ifadeyle sordu</p>
<p class="calibre3">«Vous etes artiste?»</p>
<p class="calibre3">Bildiğim tek Fransızca sözcüğü salladım</p>
<p class="calibre3">«Oui...</p>
<p class="calibre3">Yvette adını taşıyan bu fıstık, sonra bana adresini verecek, iki ay kaldığım Brüksel’de her perşembe ve pazar beni gezdirecek, bu yüzden de az daha başımı yakacaktı.</p>
<p class="calibre3">Neyse, uçak havaalanına indiği an acayip bir sürprizle karşılaştım. Yağmur ve soğuk beni şaşırtmıştı. Sanki kutuptu burası. Elimde Bond çantayla gümrükten çıkar çıkmaz, orta boylu ve saçları çok kısa kesilmiş, benden birkaç yaş büyük görünen, fevkalade kibar bir bey önümü kesti</p>
<p class="calibre3">«Öztürk bey... Ben Şakir Yardımedici. Hoşgeldiniz efendim.»</p>
<p class="calibre3">Yanındaki tonton, yaşlı karı-kocayı da tanıştırdı.</p>
<p class="calibre3">Şakir beye dönüp,</p>
<p class="calibre3">«Beyefendi» dedim. «Burası hep böyle soğuk mudur? Şu anda elimdeki çantadan başka hiçbir şeyim yok. Dondum doğrusu. Münih’te bunaltıcı bir sıcak, burası ise kutup.. Mümkünse ceket, trençkot gibi bir şeyler almam gerek.»</p>
<p class="calibre3">Arabayı yaşlı Fransız bey kullanıyordu. Şakir bey, «Beyefendi bizi Brüksel’de indirir, alışverişleri yaparız. Hiç merak etmeyin» dedi.</p>
<p class="calibre3">Yarım saat sonra, alışveriş yaptığımız büyük mağazanın kafetaryasmda oturmuş kahvelerimizi yudumlarken, Şakir bey programı anlattı:</p>
<p class="calibre3">«Şimdi sayın Büyükelçi Fuat Bayramoğlu bizi bekliyor, onunla tanışacaksınız. Sonra Türk Turizm Büro-su’na gideceğiz, sayın müdür ve öteki yetkililerle tanışacaksınız. Oradan da Kont Löpontüflere gideceğiz, (bu zarif beyefendinin adını unuttum, şimdilik ona bu adı verelim), burada bulunduğunuz sürece Mösyö lö Kontlarda kalacaksınız. Yarın gelip sizi oradan alacağım.»</p>
<p class="calibre3">Hemen sözünü kestim :</p>
<p class="calibre3">«Yani bayağı kont mu bu adam, hani filmlerdeki kontlar gibi mi?»</p>
<p class="calibre3">Şakir bey, inci gibi beyaz dişlerini göstererek uzun uzun güldü :</p>
<p class="calibre3">«Evet, filmlerdeki gibi kont...</p>
<p class="calibre3">Ben de gülmeye başladım.</p>
<p class="calibre3">«Öztürk bey, size bu kişiler hakkında biraz bilgi vereyim. Durum oldukça ilginçtir. Bu kan koca adeta size âşıklar. Görülecek şey. Biz sizi Münih'te fellik fellik ararken, onlar da kendilerinde misafir kalmanız için sayın Bayramoğlu'yu baskı altına aldılar. O da, geldiğiniz takdirde, onlarda kalmanızı sağlayacağına söz verdi.»</p>
<p class="calibre3">«Hoppala... Belçika’da bir kont ailesi bana hayran? Lütfen başka bir masal uydurun Şakir bey, kim ipler beni buralarda... »</p>
<p class="calibre3">«Buradan değil Öztürk bey, Ankara’dan...</p>
<p class="calibre3">«Allah Allah!»</p>
<p class="calibre3">«Evet, Ankara’dan... Kont Löpontüf’ün ikiz kızlan var. Biri Ankara’da, Türk vatandaşıyla evli. Öteki burada hemşirelik yapıyor. Karı-koca, yazları Ankara’ya kızlarını ziyarete gidiyorlar. Evin bitişiği açıkhava sinemasıymış. Üç yıldır balkonlarından çaresiz sizi seyrediyorlar-mış... Geçen hafta kızlannın bir problemi için gittikleri sayın büyükelçimizden geleceğinizi öğrenince onlarda kalmanız için çok ısrar etmişler. İşte masal bu kadar...</p>
<p class="calibre3">Tekrar gülmeye başladı. Çok sakin tabiatlı, gerçek bir beyefendiydi Şakir Yardımedici. Ayrıca pek milliyetçi ve dindar bir kimseydi.</p>
<p class="calibre3">Büyükelçilikte çok sıcak karşılandım. Hele Büyükelçi sayın Fuat Bayramoğlu, hayatımca unutamayacağım derecede beni etkiledi. Asıl kont oydu. Hanımı ise, hâza leydi gibiydi. Bana çay ve kek sundular. O yıllarda hâriciyemiz çok daha kişilikli ve etkiliydi. Sebebi ortada... Hâriciyeyi temsil edenler, her bakımdan mümtaz kişilerdi. Nitekim yıllar sonra sayın Bayramoğlu, Cumhurbaşkanlığı Özel Kalem Müdürlüğü yaparak, söylediklerimi kanıtlamış bir şahsiyettir. Tam dört dörtlük insan işte oydu...</p>
<p class="calibre3">Memleketinin bir artisti Almanya’ya gelince onu hemen Avrupa'da tanıtmak, bu vesileyle Türkiye’nin propagandasını yapmak istiyor, böylece en ufak fırsatları bile değerlendiriyordu. Sonradan öğrendiğime göre, sayın Bayramoğlu Türk işçilerinin ev ev ziyaretine giderek onların arasında sarsılmaz bir sevgi ağı örmüştü. Bütün Türkler onu «Babamız» diye niteliyordu. İşte, haberim yokken Belçika TV’sinde bana program ayarlatmış, hiçbir Türk artistine nasip olmayan «tik» sıfatını taşımama vesile olmuştu. Onun sayesinde, 1965'te, yurt dışında ilk kez TV’de tanıtılan artist oluyordum.</p>
<p class="calibre3">Üstelik Avrupa'da bugün bile büyük adı olan Selim Sason (annesi İstanbul musevilerinden) yapacaktı benimle röportajı. Bir filmimden de 10 dakikalık bir bölüm seyrettirilecekti. Hem de birinci kanaldan tüm Belçika halkına.. Yazık ki bana diş bileyen Türk basını bu haberi vermeyecek, Türkiye’den kimsenin haberi olmayacaktı. O devirde büyük bir sansasyon sayılan olay böylece örtbas edilecekti.</p>
<p class="calibre3">iki ay sonra, tatlı ve güzel anıları Brüksel’de bırakarak, Stockholm’e uçtum. Niyetim, kardeşim Yalçm’m yanında kışı geçirmek, dinlenmiş olarak Türkiye'ye dönmekti.</p>
<p class="calibre3">Stockholm yolculuğu</p>
<p class="calibre3">Münih’te bıraktığım araba ve valizleri arkadaşlar, isteğim üzere Türkiye’ye götürerek evdekilere teslim etmişler. Bu habere çok sevindim. Artık Almanya’da böylece bir problemim kalmamış oluyordu. Derhal Yalçın’a telefon ederek geleceğim tarihi bildirdim.</p>
<p class="calibre3">Stockholm Havaalanında 40 kadar Türk işçisiyle Yalçın ve basın ateşemiz Saf ter Yılmaz, ellerinde çiçeklerle beni karşıladılar. Bu karşılanış moralimi çok yüceltti. Safter Yılmaz, büyük çaba harcayarak, İsveç’in en büyük gazetesiyle röportajımı sağladı. Bu röportajda, «267 film çeken Türk aktör, dünya çapmda rejisör İngmar Bergman için, bu adamı hiç duymadım dedi» diye manşet attılar. Ertesi gün bu röportaja cevap veren İngmar Bergman, aylarca konuşulup gülünecek bir espri yaparak beni mat etti: «Bu Türk aktör, 267 adet film mi, yoksa fotoğraf mı çektirmiş, ben de bunu anlayamadım.»</p>
<p class="calibre3">Safter Yılmaz, bununla da kalmadı, İngmar Berg-man'dan benimle film çevirmesi için ileri bir tarihe randevu da aldı. Ne var ki ben, 2,5 ay sonraki bu randevuya Türkiye’deki işlerim yüzünden gidemedim. Bunun üzerine telefonu açıp kötü hakaret etmişti. Kendisi haklıydı, belki de koca bir şansı tepiyordum. Bilinmez ki!</p>
<p class="calibre3">Hayatımın en büyük karan</p>
<p class="calibre3">Sırası gelmişken, hayatımın en büyük kararını vererek kendimi kurtardığım telefon konuşmasını aktarmadan geçemeyeceğim. Konuşma, annemle yapılmıştır. Hal hatır sormak için açtığım telefona o çıkmıştı. İkimiz de sevindik. Hoşbeşten sonra annem sordu :</p>
<p class="calibre3">«Oğlum, burada bütün basın, iflas ettiğini, bir kısmı da Yalçın aracılığıya köfteci dükkânı açacağını yazıyor. Doğru mu?»</p>
<p class="calibre3">Ben kemküm edip cevap vermeye çalışırken, o şöyle sürdürdü sözlerini:</p>
<p class="calibre3">«Bana şunu söyle, sen paranı kaybettin de mi iflas ettin, yoksa kafaca mı iflas ettin?»</p>
<p class="calibre3">Bu cümle, Dom kilisesinin o dev çanı gibi kafamda çaldı birden. Ben ne yapıyordum? Ne demek istiyordum, 15 yıllık sinema hayatımı ve bir sürü iyi kötü çalışmamı bir hiç yüzünden silmeye kalkışmakla? Telefonu kapadıktan sonra, bilinmeyen bir süre boyunca düşündüm, düşündüm. Elbette ki bu yaptığım beyinsizlikti.</p>
<p class="calibre3">Hemen İstanbul'a dönmeye karar verdim. Yeniden mücadeleye başlayacak, düşmanlarımı kendime güldürmeyerek her şeyi silbaştan edecektim. Güzel, ama ne yapacaktım? Sinema desen, artık dönüş yoktu. Tükürdüğümü yalayamazdım. Mutlaka yapacak başka bir şey bulmalıydım. Tamam, bulmuştum. Olayı çözmüştüm. Kendimi yeni işime verecektim. Kafamdan hemen geçirdim. Celâl Şahin gibi tornistan şarkılar, Orhan Boran gibi de espriler üreterek ikisi karışımı bir şey en iyisi olacaktı.</p>
<p class="calibre3">Yalçın'in çalıştığı yere pusula yolladım. Ben o sırada havaalanına varmıştım bile. Oradan karısı Finli Gretel’e telefon ederek «pardon» dedim. O, hiç anlamıyordu sözlerimi, ama ısrarla konuşmak istediği Türkçeyle hâlâ «Yalçın ış var, Yalçin ış var» diyordu. Ben dayanamayıp telefonu kapadım. Yapacak bir şey yoktu.</p>
<p class="calibre3">İnsan bir şeye karar verdi mi her şey biter bence. Üstümden 10 ton yük kalkmıştı sanki, kuş gibiydim. Anneme ve herkese kafaca iflas etmediğimi göstermeliydim. Yeniden mücadeleye girişmeliydim. Yaşasın mücadele aşkım! Yaşasın yeni mesleğim!</p>
<p class="calibre3">Omzuma hafifçe dokunan sarışın İsveçli hostes bana kemerleri bağlamamı hatırlatırken, üç saate yakın zamanın nasıl geçtiğini bilememiştim. İşte Türkiye’ye gelmiştim gene.</p>
<p class="calibre3">Şimdi kaçan değil, memleketine «iltica» eden biriydim. Sıcaklık beklediğim, beni ben yapan, bana değer vermiş insanların, yanık türkülerin beldesine dönmüştüm tekrar. Hakkım olmayan parayı veren bu fakir millete çok haksızlık yapmış, yeri gelince de işi terbiyesizliğe kadar vardırmıştım. Bakalım sevgili seyircim beni affedecek miydi? Eskisi gibi bağrına basacak mıydı?</p>
<p class="calibre3">Kendi kendime sorduğum bu sorulara pek cevap bulamıyordum. Türk halkının her sanatçıya reva görmediği şöhreti, ben hazmedememiştim. Daha doğrusu bu ağırlığı taşıyamamıştım. Ama şimdi yeniden, işe eliften başlayarak, yavaş yavaş, emin adımlarla ilerleyecektim. Şu anda her şeyini kaybetmiş, züğürt bir milyonerdim.</p>
</body>
</html>
