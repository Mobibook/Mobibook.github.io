<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">PARLAK ŞOVLAR DÖNEMİ</h2>
<p class="calibre3">Gar Gazinosu’nda fevkalade parlak şovlar yapmaya başladım. Öldü dedikleri Öztürk yeniden güç bulmuştu. Ümit Yaşar Oğuzcan’a yazdırdığım tornistan şarkılar ve Türkiye sahnelerinde ilk kez değişik kıyafetler, değişik peruklarla halkın karşısına çıkarak yepyeni bir anlayış getirmiştim. Dans ediyor, şarkılar söylüyor ve irticalen espriler yaparak «öne Man Show»u yalnız ve yalnız ben uyguluyordum.</p>
<p class="calibre3">O karga sesim, çalışa çalışa düzelmiş, tornistan şarkılar arasında söylediğim duygusal parçalar, halk tarafından çok tutulmuştu. Bayağı şarkıcı gibi olmuştum. Ajda’nın repertuarında ilk şarkı olarak söylediği ve kimsenin dikkatini dahi çekmediği «Dünya Dönüyor» adlı parçayı ben değişik bir yorumla söyleyerek kulüplerin altmı üstüne getiriyor, istek üzerine bazen 4-5 kez tekrarlarken, ben ve bütün dinleyiciler duygulanarak ağlıyorduk. Erol Simavi her gece bu şarkıyı en az iki kez söyletiyordu bana.</p>
<p class="calibre3">Sosyete beni önceleri hiç tanımaz, çok küçümserdi. Türkiye’deki gece kulüpçülüğü benimle bütünleşti ve devleşti. Artık beni bu sınıf da seviyor, adlarını yıllarca gazetelerden izlediğim bu zengin sınıf benim 1. no.lu hayranım oluyordu. Erol Simavi, Ömer İnönü, Rahmi Koç, Sadıkoğulları, Tatariler, Sarperler, Ercüment Karacan, Metin Toker, Rauf Tamer, Süleyman Demirel, Ahmet Öz-can, Vitali Hakko, Muhtar Kocataş aileleriyle, en elit doktor ve profesörler, sanatçılar yıllarca benim pistine çıktığım kulüplerde göründüler. Gece kulüpçülüğüne yeni bir hava, yeni bir kalite müşteri topluluğu getirmiştim. Bunu kimse inkâr edemez. Ben, kabuğuna çekilmiş, bu tip yerlerden nefret eden, bütün zamanların en büyük şarkıcısı ve bestekârı Münir Nurettin Selçuk'u bile, merak ettirerek şovuma getirtmeyi sağlamış, hatta onu sahneye çıkarmış tek adamım.</p>
<p class="calibre3">Gönül Yazar’ın gafı</p>
<p class="calibre3">Bir gece «Dünya Dönüyor»u gene muhteşem koro ile söyledikten, dinleyicilere bütün bardak ve çanakları parçalattıktan sonra, ardımdan sahneye çıkan Gönül Yazar büyük bir gaf yapmış, beni küçümseyen bir tavırla, eğlenerek söylediği «Dünya Dönüyor», yukarda sözünü ettiğim zevat tarafından korkunç bir tepki görmüştü. Hatta ikinci kıtaya başlamıştı ki, 500 kişi onu «Öztürk, Öztürk» diye koro halinde protesto etmiş, böylece beni küçümsemenin karşılığını, şarkısını bitirememek gibi ağır bir cezayla ödemişti.</p>
<p class="calibre3">Bu olaydan sonra Gönül ile aramız berbat bir şekilde açıldı. Patronlar işine son veremiyorlardı, çünkü anlaşmaları vardı. Onu kulüpten uzaklaştırmak için hemen bir formül bulundu. Kapıdaki Gönül Yazar panosunu garson ve komilere demir çubuklarla parçalattık. Tabii bütün bu olayların baş mimarı Nevin’di.</p>
<p class="calibre3">Zeki Müren yuhalanıyor</p>
<p class="calibre3">O yıl, yeni bir tornistan parça lanse ediyordum. Şarkıda onunla bununla alay ediyordum. Son cümleyi ise «Selâm size Zeki yengenizden» diye bitiriyordum. Zeki Müren, hemen duymuş, epeyce de doldurulmuştu kendi adı geçtiği için. Sanki dünyada Zeki adım bir tek kendi taşıyormuş gibi...</p>
<p class="calibre3">Visky A Gogo’nun Boğaz’daki tıklım tıklım dolu yazlık yerine büyük bir hışımla geldi. Mimik ve jestlerle bu tavrını çevreye duyurarak... Arzu ettiği tek şey pist kenarına oturmak. Sebebi gayet açık. Benimle atışmak ve halkı aleyhime çevirmek. Arzusu yerine getirilemediği için gerilerde bir yere oturtuldu.</p>
<p class="calibre3">Ben solist olarak çıkıyordum. Benden önce soprano Sevda Aydan ve rahmetli şantör Tayfun çalışıyordu. Haber hemen kulise geldi. Patron rahmetli Adem, odaya yapmacık bir gülümsemeyle gelerek, «Öztürkçüğüm haberin var mı, içerde Zeki Müren varmış» dedi. Bu «varmış»ı, herifin adının geçtiği şarkıyı söylemesen iyi olur gibi bir anlamda söylemişti. Benim kel kafa aniden attı. Adem’e dönerek,</p>
<p class="calibre3">«Bak Adem» dedim. «Benim sinirimi bozma. Ben Süleyman Demirel gibi bir adamın suratına ‘Uyuttun bizi Süleyman’ şarkısını söylemiş adamım. Sen kiminle dans ettiğini bilmiyorsun galiba. Zeki Müren kim oluyor? O da bir şarkı yazsın, ayıbımı içinde söylesin... Kaldı ki Zeki adı onun inhisarında değil!»</p>
<p class="calibre3">Ademcik,</p>
<p class="calibre3">«Şüphesiz, canım ne demek, ben sadece geldiğini duyurdum o kadar» diyebildi.</p>
<p class="calibre3">Zeki Müren'i hiç sevemedim. Aynı hisleri onun da benim için taşıdığı kanısındayım. Sonraları barışıp sanki dostmuşuz gibi bir araya geldik. Hatta yanak yanağa resimler bile çektirdik, ama bu hislerimiz asla değişmedi. Rastlaşıp da birbirimize sarfettiğimiz bütün o samimi pozdaki lâflar hep düzmece ve politikti.</p>
<p class="calibre3">Bir kez, kendi kendine unvanlar yakıştıran, bütün sanat dünyasına tepeden baktığını ayan beyan belli eden. hatta yeri gelince alenen alay eden bir tiptir beyimiz. Babası öldüğünde tabutun başındaki pozlarıyla dahi cenazeyi reklam aracı olarak kullanacak kadar değişik bir tip. Cami içlerinde, Kur'an-ı Kerim başında çekinmeden dindar insan imajmı vermek ve halkı istismar etmek için harcadığı çabalar hep boşunaydı bence. Uydurma «X» adlı bilmem kaçıncı hanım sevgilisinden aldığı ya da ona yazdığı aşk mektuplarını, şiirlerini, tiyatro biçimindeki yaşantısını halktan saklamaya çalıştıkça gülümseyişlerin arttığını hissetmiyor muydu hiç? Bir de şimdi Süper Aj-da var. Kendi kendine unvan verenlerden biri de bu. Nesi süper biz biliriz.</p>
<p class="calibre3">Neyse, o gece her şey fevkalade gitti. Sıra Zeki adı geçen son şarkıya geldi. Her gece gelen sürekli müşterilerim vardı ve çoğunluktaydı. Başında da belirtiğim gibi, beyimiz afur tafur yaparak yerine oturduğu için çevrenin kanısı şarkıyla birlikte pandomimin kopacağı şeklindeydi.</p>
<p class="calibre3">Son cümleyi, «İşte size selâm Zeki yengenizden»i der demez ayağa fırlayan Zeki Müren, herkesin duyabileceği bir tonda bağırdı:</p>
<p class="calibre3">«Öztürk bey, Öztürk bey, kendini harcatmayacak sanatkârlar da var.»</p>
<p class="calibre3">Elimle şarkıyı kestim ve orkestrayı durdurdum. Niyetim, neler söylediğini halkın da, benim de duymamızdı. Ona göre hareket edecektim. Zeki, orkestranın sustuğunu görünce cümlesini tekrarladı. Gayesi belliydi. «Ben büyüğüm, büyüklüğümü ispat edeceğim» diyordu. Bir şeyi unutuyordu: Öztürk Serengil’in de büyük olduğunu!</p>
<p class="calibre3">Çok ilginç bir şey oldu. Bine yakm seyirci benim ne cevap vereceğimi beklerken, dev cüsseli Muhtar Kocataş ayağa kalkarak, Zeki’ye doğru,</p>
<p class="calibre3">«Sen» dedi. «Bozuk para bile değilsin harcanacak.» Bu söz, dışarıdan gelip kulübün havasını bozmak isteyen Zeki ve arkadaşlarının yüzüne şamar gibi inince ortalık korkunç bir alkışa boğuldu. Ve gürültüden, Muhtar Kocataş'm o tarafa, elleriyle yaptığı hareket ve söyledikleri anlaşılmadı. Yalnız Muhtar bey ona doğru «yuh» deyince salon da olaya katıldı ve büyük bir yuh avazesi Boğaz’ı doldurdu.</p>
<p class="calibre3">Zeki Müren, adı ile müsemma bir adamdı. Zeki idi. Benimle uğraşamayacağını, baş edemeyeceğini anlayınca başka bir yol denedi. Çalıştığım gazinoya gelerek çiçek yolladı, beni utandırmak ve o şarkıyı söylemekten vazgeçirmek istedi. Nitekim zamanla ben de bu şarkıyı söylemez oldum. Dediğini, düşündüğünü gerçekleştirdi diyebiliriz.</p>
<p class="calibre3">Türkân Soray’la dargınlık</p>
<p class="calibre3">Bir zamanlar Türkân Şoray’la da aramız açılmıştı. Fakat asla terbiye kurallarını aşmamıştı bu dargınlık. «Adanalı Tayfur Kardeşler» adlı filmde adı benden sonra yazıldığı için kırılmış bana. Adından da anlaşıldığı gibi film Adanalı Tayfur’un filmiydi. Adının Öztürk Seren-gil’den önce yazılmasına kargalar bile gülerdi. Hoş, bu bir «Box Office» olayıdır. Her ünlü artist, bu ünün hiç bitmeyeceğini sanır. Ya da o sırada kendi durumunun, adının nerede olduğunu bilmesi gerekir. Galiba 15 yıl dargın kaldı benimle.</p>
<p class="calibre3">Ekonomik kriz ve Sezer Güvenirgil</p>
<p class="calibre3">Osman Kavran, yeni açacağı gazinonun çalışmalarını sürdürürken, ben de ilk kez sahneye çıkacağımız sinema artistlerinin angajesiyle uğraşıyordum. Bu girişimim, Ye-şilçam’da bomba gibi patlamıştı. İrili ufaklı ne kadar Yeşilçam çocuğu varsa evimi «istila» etmişti. Yeşilçam, büyük bir kriz geçiriyordu o sıra. Evim Hacı Baba tekkesi gibiydi. Osman Kavran’ın parasmı sanki ulufe gibi dağıttığımı sanıyorlardı. Kimler yoktu ki Allahım?</p>
<p class="calibre3">O ana kadar hiç tanımadığım Sezer Güvenirgil, salonda kocası Tunç’la saatlerdir beni beklermiş meğer. Tunç, adı olan bir artist, ama kız koca bir sıfır, hiçbir numarası yok. Genç bir çift, mücadele veriyorlar, yanlarında olmak gerek diye düşündüm. Pek hatırlamıyorum, ama galiba ikisine birden iki bin beş yüzer lira gündelik, 30 bin lira da avans verdim. Uçarak gittiler. Kız, iler-ki yıllarda daha sebatkâr göründü ve piyasada az çok ekmek yedi.</p>
<p class="calibre3">1979-80’de Berlin’deki «Türkicher Bazar» gazinosunun ilk kadrosunu, çocukluk arkadaşım Atalay’a yardım olsun diye, ben yaptım. Telefonla çağırdığım bütün artistler Berlin’e geldiler. Sağolsunlar! Bunlar arasmda, mal almak için İstanbul'a geldiğimde, ekonomik kriz geçirdiğini yana yakıla anlatan eski kızımız Sezer de vardı. Hiçbir karşılık, hiçbir çıkar gözetmediğim artist takımına bu kez de ağabeylik yapmanın zevkini tadıyordum, o kadar.</p>
<p class="calibre3">Daha ilk gece, kendisine ayrılan pansiyonu beğenmeyen, gazinoya gelmek için özel araba isteyerek hadise çıkaran bu ufaklık, üstelik sahneye çıkıp Tatavla’da salyangoz satmaya çalışınca, Atalay küplere bindi haklı olarak. Ne kıyafeti, ne de söylediği İngilizce - Almanca şarkılarla Türk seyircisini tatmin edemedi. Herkesi hüsrana uğrattı. Onun yüzünden Atalay'la 31 yıllık arkadaşlığım bile tehlikeye düştü. Her sabah dükkânıma uğruyor, «Bu kadın hâlâ burda mı, İstanbul’a ne zaman gidecek?» diye beni baskı altına alıyordu. Tatsız tartışmalar yapıyorduk. Şarkıcı hanıma hiçbir şey sezdirmiyor, program süresinin bitmesini sabırla bekliyordum.</p>
<p class="calibre3">Aradan birkaç yıl geçti. Malûm İskenderun’daki gazinonun programını yaparken gene onu hatırlayarak telefonla aradım. Gündelik ne istese beğenirsiniz? Tam 500.000 lira... ve daha bir sürü zırva istekler. O gün yüzümden düşen bin parça oluyordu, çeşitli sebeplerden ötürü heyheylerim üstümdeydi. Küçük hanım 500.000 lira deyince beni bir gülme krizi tuttu. Kendisine sordum, bu parayı bütün olarak mı, yoksa parça parça desteler halinde mi istiyorsun... Birden küstahlaşarak ileri geri konuşmaya başladı.</p>
<p class="calibre3">O zaman, babamın ağzından düşürmediği bir söz aklıma geldi. «Kapıcıya arada bir kapıcılığını hatırlatmak şarttır» derdi. Ben de yıllar önce kapımda, kendini açındırarak iş isteyen, çeşitli zamanlarda elimi uzattığım bu kendini bilmeze, oturdum Cahide Sonku’nun sonunu anlattım gülerek. İbrahim Tatlıses'le bir yıllık gayrimeşru yaşantısını iftiharla anlatacak kadar kendini kaybeden bu kadm, birden küfretmeye başlayınca kendisine karşılık olarak tayınını verdim.</p>
<p class="calibre3">Ayhan Işık direniyor</p>
<p class="calibre3">Balkanlarda dahi zor bulunan döner sahnesiyle iddialı olduğumuz Lunapark Gazinosuna aslında sürpriz büyük adlar arıyordum. Ayhan Işık, Kartal Tibet gibi o devrin en büyükleriyle yola çıkmak istiyordum. Ayhan, önceleri sahneye çıkan sinema oyuncularına veryansın ettiği için, teklifime bir türlü evet diyemiyordu. Evet dese, basın, hayatı boyunca rastlamadığı bir top ateşine tutacaktı. Hiçbir zaman ciddi bir tenkide uğramamıştı. Hele hele böyle tükürdüğünü yalattıracak belirgin bir hatayı asla yapmazdı. Onu iki yoldan ikna edebilirdim, ben de öyle yaptım.</p>
<p class="calibre3">a) Sahneye çıkan artist takımı için söylediği sözler 9 yıl önce söylenmişti. Şimdi hatırlanması güçtü. Basın ısrar ederse o zaman da «Ben basma bu şekilde beyanat vermedim. Basın, kendi kanaatini benim kanaatim gibi yazmış» deyip kestirip atacaktı. İş bu kadardı. Öteki yol paraydı.</p>
<p class="calibre3">b) Ayhan, gençlik yıllarında çok sıkıntı çekmiş insandı. Bâbıâli’de yıllarca resimli roman sayfalarının kopyalarını çekmiş, buna karşılık gün olmuş bir lirayı dahi güç kazanmış, akademi yollarını tramvay yerine taban teperek arşınlamış biriydi. Ve hayatı bilirdi. Cimrilik derecesindeki tutumu ise normal karşılanmalıydı.</p>
<p class="calibre3">Aslmda ne benim gibi tarlaya buğday saçarcasına para saçmalı, ne de Ayhan gibi eliyle cebi arasında 3 kilometre olmalıydı insanın. İkimizin yolu da tutarsızdır.</p>
<p class="calibre3">Parayı tanımayanlardan biri de Sadri Ahşık'tır. Para saçmada beni fersah fersah geride bırakır doğrusu. Onun da gençlik yıllan sıkıntı içinde geçmiştir, ama o daima paradan intikam almıştır. Komedi dalında gazinolarda en büyük parayı ben alırdım. Kendisi de şov hayatına girince para bakımından beni solladı... Allah için! Ben fuann en kanşık zamanlannda 10.000 lira alırken, Sadri 15.000 lira alıyordu. îlerki sayfalarda Sadri'ye değineceğiz.</p>
<p class="calibre3">Türk sinemasına kanunları Ayhan Işık getirmiştir. Parayı da her yıl ayarlar, «Bundan böyle bu fiyat alınacaktır» diye ültimatom verirdi prodüktörlere. Sonraki yıllarda, sinemadaki pozisyonu geniş ölçüde sallanmaya başlayınca, kendisinden yer yer çaktırılmadan intikam almıştır prodüktörler ve rejisörler. Bunların basında Osman Seden’i sayabiliriz. Osman Seden, çalışmalar sırasındada kendisine çektiren artist takımıyla eninde sonunda mutlaka hesaplaşır, pırasa gibi doğrardı adamı... Ayhan’la başrol oynadığımız «Koçum Benim» adlı filmi seyrederken hayretler içinde kalmıştık. Öztürk Serengil filmin kahramanı olarak gösteriliyor, Ayhan Işık ise finale doğru ölüyordu. Amaç, kısa bir süre sonra star olarak lanse edeceği benim üzerime yatırım yapmak ve tavsayan Ayhan Işık efsanesini bir çırpıda ortadan kaldırmaktı.</p>
<p class="calibre3">Zaten Orhan Günşiray ve Göksel Arsoy, Ayhan’ın uzun yıllar Amerika macerasından geniş ölçüde yararlanmışlar, onu kendileriyle mücadele edemeyecek hale getirmişlerdi bile. Göksel Arsoy, açık kumral, çok düzgün tipli, romantik görünümlü, yumuşak havasıyla bir tek filmle («Samanyolu») milyonların sevgilisi olmuştu. O zamana kadar alışılagelmiş kara kaş, kara göz, çaput bıyıklı jön imajının aksi tipiyle bir çırpıda öne geçmiş, Türk sinemasına yeni bir hava ile kürklü snop sınıfı taşıyan ilk insan unvanını kazanmıştır. Ardından Orhan Günşiray, fevkalade sempatik ve atletik tavrıyla Türkiye'yi kasıp kavuran adam olunca, Ayhan Amerika’dan döndüğü zaman, köprülerin altından çok sular geçtiğini görüp gerçeği anlamıştı. Bütün parasını, dünya çapında ünlü olmak amacıyla gittiği Hollwood'da yemiş tüketmiş, hazıra dağ dayanmaz gerçeği bütün çıplaklığıyla yüzüne şamar gibi inince, Dimyat’a pirince giderken evdeki bulgurdan olmuştu.</p>
<p class="calibre3">Ayhan’ın, 1970’lere doğru ikinci sınıf firmalarda rol oynamaya başlaması, artık prensiplerini kaybetmeye doğru koşar adım gittiğim gösteriyordu. Evet, Ayhan parasızdı. Evleri, emlâkleri vardı, hatta son model arabası da... Ama para suyunu çekmişti. O zamana kadar yüz vermediği, «gereksiz» diye nitelendirdiği birtakım kişilerle samimi olmaya, ahbaplık yapmaya başlamıştı bile.</p>
<p class="calibre3">İşte Ayhan’ı sahnede şarkı söylemeye hazırlayan sebepler bunlardı. Sinema ölmüştü onun için. Günde 10 bin lira 1975’de çok büyük paraydı. Kendisine üç ay da iş veriliyordu. Bu son voliyi kaçırmak olmazdı. Bu yüzden onu ikna etmek için pek zorlanmadım.</p>
<p class="calibre3">Hele bir kesekâğıdına doldurduğum 500.000 TL.'yi oturduğu masaya boşaltınca, yıllardır tanıdığım Ayhan'ın yüzünü, paraya bakışını, anlatması imkânsız bir hazla geriye kaykılıp elleriyle enseden kenetlediği başını koltuğa vurarak gülüşünü asla unutamam.</p>
<p class="calibre3">Aynı pozda, yavaş yavaş gülmesi azaldıktan sonra, gözlerini bana çevirdi:</p>
<p class="calibre3">«Peki Öztürk, her şey güzel, her şey iyi. Kazandın.»</p>
<p class="calibre3">Kalkıp boynuna sarıldım, kutladım onu. Gülşen de çok sevinmişti:</p>
<p class="calibre3">«Kral, en doğru kararı verdin...</p>
<p class="calibre3">«Ama...» diye doğruldu Ayhan. «Ben rezil olursam kim kurtaracak Ayhan’ı?»</p>
<p class="calibre3">Bir an ürperdim. Ne var ki savunmamı önceden kafamda belirlemiştim:</p>
<p class="calibre3">«Senin şarkıcı olmadığını yedi düvel biliyor. Sen sinemada en kralını 25 yıl yaşadın ve perdeyi şerefle kapadın. Sanatçı, sanatın gerektirdiği her şeyi yapar bence. Öncelikle iyi bir ustaya seni dinleteceğim. Evet derse yola çıkarız. Hayır dediği gün... eh seni ateşe atacak halimiz yok, o zaman parayı getirirsin!»</p>
<p class="calibre3">Erköse Kardeşleri alaturka çalıştırıcı olarak seçmiştim. İşi, Selahattin Erköse yüklendi Kendisi sevdiğim bir üstaddı. Hatır için, «Evet, iyi bir sesi var» demeyecek, inanılır ve şerefli bir insandı.</p>
<p class="calibre3">Nitekim Belgin Doruk’u dinler dinlemez, beni bir kenara çekmiş, «Öztürkçüğüm beni affet, bu iş olmaz» deme açıkyürekliliğini ve mertliğini göstermişti. Çalıştırıcılık karşılığı hatırı sayılır bir para alıyordu. Parayı alıp da sonunda «N'apim, çalıştırdım ama olmadı» diyecekler belki bulunur, ama o buna asla tenezzül etmezdi.</p>
<p class="calibre3">Akşamı zor bekledim. Sorumluluğum çok büyüktü. Osman Kavran’ın bana güvenerek verdiği servet niteliğindeki 3,5 milyon lirayı, dilediğim ücreti belirleyerek, avans vererek kullanma yetkim vardı. Nitekim korktuğum başıma gelecek. Belgin Doruk olayı ilerde başımı ağrıtacaktır.</p>
<p class="calibre3">Evlerindeki çay takımlarına kadar ne var ne yok satan, bir zamanların ünlü prodüötürünün içine düştüğü mali kriz dolayısıyla Özdemir Birsel’in bu duruma gelmesine tahammül edemeyerek 300.000 TL.’lik avansı tereddütsüz verdim. Gece gündüz evini «istila» eden, süksesinden, parasından ve eli açıklığından yararlanmış dostları neredeydi acaba? Özdemir bey asil bir insandı, bu kadar yalnız bırakılmaya tahammül edemiyordu. İri siyah gözlerinden süzülen yaşlardı sorumuzun cevabı yalnızca.</p>
<p class="calibre3">Evet, kurallarını uyguluyordu Yeşilçam. En büyük kimse, zamanı gelince onu öldürerek intikam alıyordu. Fakat Yeşilçam'a kafa tutmuş büyük yürekliler de vardı. Senedini ödeyemeyince canına kıyan Nevzat Pesen örneğin. Hiç kimseye yaltaklanmadan, ezilmeden, yardım dilenmeden ölmeyi tercih etmişti.</p>
</body>
</html>
