<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">ADANALI TAYFUR DEVRİ</h2>
<p class="calibre3">Kemal Film'de 15 bin lira aylıkla işe başladığımı daha önce belirtmiştim. Bütün Ayhan Işık’lı filmlerde net kötü adamı ben oynuyordum. Bazen Sadri Alışık ile omuzluyorduk filmleri. Sinemaya gidenler afişteki jönü arıyor, fakat filmden daima bizler çıkıyorduk.</p>
<p class="calibre3">Bütün jönler ikimize düşman kesilmişlerdi. Ne var ki seslerini bize karşı yükseltemiyorlardı. Hele Ayhan Işık, yıllarca kaldığı Amerika’dan yeni dönmüş, piyasadaki yerini hissedilir derecede kaybetmişti. Zorunluydu gişe gelirini kurtarmak üzere benimle ve Sadri Alışık’la oynamaya...</p>
<p class="calibre3">Genellikle Sadri ile konuşuyor, bana ise yakınlaşma fırsatı vermiyordu. Ayhan Işık fevkalâde akıllı ve kurnaz bir kişiydi. Piyasa araştırması yapar, kadrosuna aktörleri öyle seçerdi. Türkiye’de esen «Öztürk» rüzgârından çabuk haberi olmuştu. Ayrıca aylıklı bir aktör oluşum onu benimle çalışmaya iten ikinci zorunlu sebepti. Çünkü Kemal Film’in koşulları sert ve acımasızdı. Öteki firmaların aksine, burada prodüktörün sözü esastı. Ancak Zeki Müren ya da Ayhan Işık’lı filmlerde baş oyuncuya kadro kurmada esneklik gösterirdi.</p>
<p class="calibre3">Kemal Film’de oynamak demek kefeni yırtmak demekti. Başka yerde diyelim 10 lira alıyorsan Kemal Film’de 60 lira alırdın. En büyük parayı verir, her kim olursa olsun bir filmde de üne kavuştururdu. En kabiliyetli ve işbilir teknik kadroyla çalışırdı. Soyunma odalarında her türlü konfor bulunurdu. Stüdyonun aşçısı, çaycısı ve makyörü her zaman ful çalışırdı. Soğuk günlerde herkesin odası ısıtılır, paralar istenmeden, üstünde «Teşekkürlerle» yazılı zarflar içinde ve bir kutu çikolatayla verilirdi. Artist olduğunu anlar, çalışmaların bitmesini hiç istemezdin. Bu saltanat, film bittiğinde rüya gibi sona ererdi. Aldığım para, benim için inanılmaz büyüklükteydi. Her aybaşı, aylığımı alınca pansiyonuma koşar, paralan yatağımın ve masamın üzerine sererek dakikalarca seyrederdim.</p>
<p class="calibre3">Onlarsız neler çekmiştim neler! Parasızlıktan yıllarca ancak haftada üç kez yemek yiyebildiğimi, arkadaş-lanmın elbiselerini giyebildiğimi, parasızlığın insanı nasıl kişilikten uzaklaştırdığını, hatta insana benliğini kaybettirdiğini sıralayabilirim. Parayı hep bol kazanmayı, ama ona esir olmamayı kendime kabul ettirdim. Paradan, sanki bir insanmış gibi hep intikam almayı istemişimdir. Para daima cebime batmıştır. Onu tüketmek için mucitleri bile şaşırtan şeyler icat ederdim.</p>
<p class="calibre3">Tanımadığım insanlara para vermek, başlıca huylarımdan biridir. Parayı seyrederken, içimden «Şimdi seni nasıl çıtır çıtır yiyeceğim adi herif» der, gülerdim. Bu yüzden, iki yüz milyona yakın parayı zevkle ve hiç üzülmeden çarçur ettim. Kâh kadınlarla ve evliliklerle, kâh kumarda kaybederek aklımca ondan intikam aldım. Ve hiç üzülmedim gidişine. Mala olan ilgim de aynıydı. 26 dairemi, villamı ve arazilerimi teker teker elden çıkarırken bir nebze dahi üzülmemişimdir. Felsefem şuydu : Benim daha önce böyle bir malım yoktu deyip işin içinden kolayca çıkmak. Bütün yakınlarım şaşırırdı, onların şaşkınlığı bana ayrı bir zevk verirdi.</p>
<p class="calibre3">Avukat Kâmı bey</p>
<p class="calibre3">Diyeceksiniz ki madem böyleydi, nasıl bu kadar çok dairen oldu? Ben hayatımda bir tek dairem ve bir tek arabam olsun istedim. Bütün daireleri bana rahmetli Av. Kâmi Nazım Dilman almıştır. Bir insanlık timsali adamdı o. Beni çok sever, muhakkak mal sahibi olmamı isterdi. Bir zamanlar Türk sinemasının platosu olarak onun villaları seçilmişti. Yıllarca oralarda çalıştık. Artık akraba gibi olmuştuk kendisiyle. Kırktan fazla villası, sayısız işhanları, arazileri ve belirsiz parası vardı. Çok zengin bir insandı.</p>
<p class="calibre3">Bir gün, sette otururken, herkesin içinde bana döndü. O nazik ve kibar haliyle,</p>
<p class="calibre3">«Öztürk, lütfen ceplerini masaya boşalt» dedi.</p>
<p class="calibre3">Şaka yapıyor sandım. Hafifçe gülümseyerek yüzünden ne demek istediğini araştırmaya çalıştım.</p>
<p class="calibre3">«Pardon, anlamadım?»</p>
<p class="calibre3">Sette ne kadar artist, figüran, teknik adam varsa merakla bizi dinliyorlardı.</p>
<p class="calibre3">«Anlaşılmayacak bir şey yok» diye üsteledi. «Yalnızca ceplerini boşalt dedim.»</p>
<p class="calibre3">Çaresiz cebimdekileri çıkardım masanın üzerine. Evin, arabanın anahtarları, bir sürü bozuk para, ıvır zıvır... Komiklik olsun diye de ceplerdeki tozları üstlerine silkeledim. Hep birlikte gülüştük. Ama o sakin ve kesin sesiyle,</p>
<p class="calibre3">«Pantalonunuzun arka cebini unuttunuz» dedi.</p>
<p class="calibre3">Yirmi dakika önce, yeni filmin parası zarf içinde gelmiş, arka cebime yerleştirmiştim. Bu parayı çıkarmak istememiştim doğrusu. İstemeyerek zarfı çıkardım, oraya koydum. İnce ses devam etti:</p>
<p class="calibre3">«Açın ve sayın...</p>
<p class="calibre3">«Gerek yok, ben biliyorum kaç para olduğunu Kâmi bey...»</p>
<p class="calibre3">«Lütfen zarfı uzatır mısınız?»</p>
<p class="calibre3">Uzattım. Herkesin gözü önünde açtı, yüksek sesle saydı.</p>
<p class="calibre3">«Burada 40 bin lira var. Bu parayı alıyorum. Size Kadıköy Kuşdili'ndeki işhanımdan bir işyeri veriyorum. Daha 8 bin lira borcunuz var. Hayırlısı olsun» demez mi?</p>
<p class="calibre3">Benim salak salak bakışıma, başta Osman Seden, herkes tepine tepine güldü. Yapılacak hiçbir şey yoktu. O, devam etti:</p>
<p class="calibre3">«Orospularla bir haftada yiyeceksin, bari bir işe yarasın haylaz herif...»</p>
<p class="calibre3">Şamata ve kahkahalar arasında,</p>
<p class="calibre3">«Hiç değilse 10 bin lirayı alayım, bakkala, kasaba...» diyecek oldum, lâfı ağzıma tıkadı :</p>
<p class="calibre3">«Bir lira bile alamazsın, hadi defol. Yarın avukatın, Yıldız hanımı arasın...</p>
<p class="calibre3">Kendisi bana daireleri bulur, adıma tescil ettirir, parasını da şirket kasasından alırdı. Dünyanın en namuslu ve haysiyetli insanlarından biriydi. Nur içinde yatsın. Bana aldığı dairelerin sayısı 21'di. Gerisini de ben aldım. Üçüncü karım Nevin’in sayesinde o da. Bana kalsa, değil daire, kümes bile alamazdım.</p>
<p class="calibre3">Bu emlâkin büyük bir kısmı 1964 yılında, bütün artist takımını etkileyen, sıfırlayarak mahveden Kazanç Vergisi yüzünden icra kanalıyla satılmıştır. Ben bütün mallarımın satıldığını sanırken, telefonla beni arayan Kâmi bey, bir dairemin daha olduğunu, tesadüfen geciken işlemler yüzünden üzerime çevrilemediğini, istersem gelip tapuyu alabileceğimi söyledi. Yeryüzünde böyle insanlar da var sayın okurlar...</p>
<p class="calibre3">İşte böyle benim mal anlayışım. İçtenlikle söyleyeyim ki, dairelerin çoğunu ne gördüm, ne de pratik olarak adresini bildim. Yalnızca tapuları bendeydi.</p>
<p class="calibre3">Nevin’le ayrılırken, villa hariç, iki dairemi (biri Şişli Kent Sineması’nm üstüydü) ve son model BMW arabamı zevk duyarak verdim. Aslında o, bu mallan çoktan haketmişti. Borç ödemek için yaptığım Anadolu turnelerinde yıllarca benimle yollarda, otellerde perişan olmuş, bir çorap dahi istememiş, tok bir insandı. Gazinolarda patronlarla, basınla tek başına mücadele etmiş, kuruşuma düğüm atmış, en önemlisi, hayatımdan değerli, her şeyim, canım kızım Seren'i vermişti bana. Kızım büyük bir özenle büyümüştü. Annesi mükemmel bir anaydı. On yıl sonra onlardan, alıştıkları hayatı nasıl geri alabilirdim? Kendimi yargılayarak karar verdim. Evi terkedip maceraya koşmak isteyen ben olduğuma göre ceza bana kesilecekti. Sonuç olarak, eski bir valiz, şep-kem, sonra da Taksim’deki yeni evim Gezi Oteli.</p>
<p class="calibre3">Düzenli hayat beni sıkmıştı. Para ve şöhret, kumar oynamak, onunla bununla fingirdemek tutkumu depre-tiriyordu. Nevin'in dediği her şey çıktı. Kehanette bulunduğu her şey doğrulandı. Libya'ya gitme mahvolacaksın, inanma bu adamlara, memleket hepimize yeter, gitme! Hayır, gideceğim ve milyarlarla döneceğim! Bu inatlaşma bizi ayrılığa götürdü.</p>
<p class="calibre3">Arada bir, kızımı görmeye gittiğimde, on yıl önce masaya koyduğum kül tablası, kitaplıktaki kitaplarım, duvara astığım resimler sanki selâm veriyor, hoşgeldin diyorlardı sessizce...</p>
<p class="calibre3">Erazmiya annem</p>
<p class="calibre3">Pansiyondan çıkarken, aldığım aylıktan, anne olarak gördüğüm 8 yıllık pansiyoncum Rum madam Erazmi-ya'ya kira ile birlikte 10 bin lira bahşişi de unutmazdım. Madam Erzamiya, hayatıma giren, ilginç bir yeri olan, eşi bulunmaz bir insandı. Sabahlan mükemmel sesiyle aryalar söyleyerek uyandırırdı pansiyonerleri. Röne ve Fani adlı biri kız, biri oğlan iki çocuğu vardı. Öyle sanıyorum ki Röne benden 1-2 yaş büyüktü.</p>
<p class="calibre3">Madam Erazmiya, her dört günde bir, tam sıvışırken dev yapısıyla önüme çıkar, parmağıyla mutfağı işaret edip Rumca çok güzel bir şarkı tuttururdu. Bunun anlamı, mutfakta beni yıkamaktı. Kaytarmak için, «Valla dün hamama gittim» desem de aldırmaz, kokladıktan ve dehşetle yüzünü buruşturduktan sonra, tiz sesiyle avazı çıktığı kadar bağınrdı: «Öfff... keçi... keçi... Bre keçi bile güzel kokar senden.»</p>
<p class="calibre3">Fani sıcak suyu başımdan aşağı boca ederken, o sabunu sürüp çuval yıkar gibi ovuştura ovuştura, bastıra bastıra yıkardı beni. Yalnız bununla kalmaz. Şehir Ti-yatrosu’na girdiğim yıllar ezberim zayıf olduğundan öğrenci gibi beni çalıştırır, rolümü ezberletirdi. İlk kanm Mevhibe’yi gelin olarak gene buraya getirmiştim. Ünlenmeye başladığım yıllarda gelen mektuplara cevabı Fani yazar, resimlerimi taklit yoluyla Madam Erazmiya imzalardı. Beni çocuklarından ayırmayışmın, çok sevmesinin sebebi ona karşı çok dürüst ve açık kalpli oluşumdu.</p>
<p class="calibre3">Bir aileye ihtiyacım vardı, bir anaya ihtiyacım vardı. Ailem bana destek olacağı günlerde çok uzaklardaydı. Belki ben de bu yüzden onlara sıkı sıkı sarılmıştım kim-bilir! Bu 8 yıllık sıkı bağımız, Röne'nin kan kanserine yenik düşmesiyle bozuldu. Bir ay sonra madam Erazmiya da ölünce Fani tek başma kaldı ve Yunanistan'a, akrabalarının yanma gitti. Yıllarca kendime gelemedim.</p>
<p class="calibre3">Tatlı serseri rolleri</p>
<p class="calibre3">Kemal Film’de aylıklı aktör olarak çalıştığım yıllar, firma büyük prodüksiyonlara girerdi. Örneğin çoğu kez bir sette Ayhan, bir sette Göksel, bir sette de «Cilâlı İbo» Feridun Karakaya çalışır ve çalışmalar saat gibi yürürdü.</p>
<p class="calibre3">Biz, Göksel Arsoy’un başrolde oynadığı «İki Aşk Arasında»yı çekiyorduk o sıralar. Baş kadın rolünü Nilüfer Aydan oynuyordu. Sahne, Kâmi beyin villa bahçesinde çekilmiş, Erenköy'ün kibar aileleri duvarların üstünde her zamanki yerlerini almışlardı seyirci olarak. Sabahın 4’ü ya da 5'iydi. Uykusuzluk ve yorgunluktan hepimiz halsiz düşmüştük. Ben elimde silâhla bahçe kapısından girecek, salmcakta gizlice sevişen çiftleri esir alacaktım. Elimde silâh onlara yaklaşmam tek plânla, tra-velingle alınacaktı. Böylece sahneye bir gerilim verilmesi düşünülmüştü. En mel’un ifadeyle «mücehhez» olacaktım. Osman Seden üst üste bunu anlatıyordu. Özellikle etkili bir şekilde yürüyüşüm bu plânın en belirgin niteliği olacaktı.</p>
<p class="calibre3">Habire prova yapıyorduk. Benim provadaki yürüyüşüm beğenilmişti, ama şimdi de ya ışık ya da kamera provası yapılıyordu. Tam o sırada, zamanın yıldız komedyeni Feridun Karakaya kendi işini bitirmişti, bizim sete misafir gelmişti. Yaptığı esprilerle ortalığı kırıp geçiriyordu.</p>
<p class="calibre3">Çok eski arkadaşlarımdan olan Feridun, dehşet saçan taklitleri, olağanüstü kabiliyetiyle Türk komedi tarihine en büyüklerden biri olarak geçmiştir kuşkusuz. 1951-52 döneminde filmlerde figüranlık yapan îbo, Zeki Müren filmiyle bir anda yıldız olmuş, Türkiye'yi yıllarca güldürmüştü. Her şeyden önce irticalen espri yapma sanatı, Allahın onu bu yolda ne denli kayırdığının resmidir. En büyük suçu, esprileri üst üste yapması, seyredenleri bir süre yorgun düşürmesiydi.</p>
<p class="calibre3">O sabah, uykusuzluktan, yorgunluktan tam anlamıyla laçkaydık. Osman Seden «Yürü» diye komut veriyor, ben kâh bir ayağı aksak biri gibi, kâh hötöröfler gibi salına salma yürüyordum. Osman Seden dahil bütün seyredenler kırılıyordu gülmekten. Artık film çekmeyi bırakmıştık. Bir yandan habire bana lâf atarak havayı sulandıran Feridun, öte yandan benim bile kendime şaşarak yaptığım sululuklar Osman Seden'e işi paydos ettirmişti. Yoksa filmin en önemli sahnesi rezil olacaktı.</p>
<p class="calibre3">Arabaya binerken Feridun, Osman Seden'e şöyle dedi :</p>
<p class="calibre3">«Osman, bu Öztürk'ü mutlaka tatlı serseri tipinde denemelisin. Görmedin mi ineği, 20 çeşit yürüdü, anamızı ağlattı güldürmekten. Vallahi bu herifte iş var...</p>
<p class="calibre3">Benim komedide denenmem fikri ilk böyle doğdu. «Ne Şeker Şey», «Badem Şekeri» filmleri beni geniş ölçüde star komedyenliğe hazırladı. Osman Seden çok kurnaz, sinemayı bilen kişiydi. Bu iki filmde halkın beğendiklerini tek filmde topladı, böylece «Adanalı Tayfur»u yarattı.</p>
<p class="calibre3">Osman Seden’le oturup artist kadrosunu yaptık. Filmde sevgilim rolünü oynayacak kıza itiraz etti. Bu kız, yeni bir yüzdü, Ses dergisinin kapak yıldızı seçilmişti. Osman, ilk komedi filminde acemi bir kızın oynamasının sakıncalarını anlattı. Kabul etmedim. Çünkü başrolü ben oynuyordum, halk bana gelecekti, herhalde adı Ajda Pekkan olan bu kıza değil...</p>
<p class="calibre3">Bir de Zafer Davutoğlu problemi vardı. Bu arkadaş çok iyi bir asistandı. Yıllarca Osman Seden’le çalışmıştı. Hatta çok filmleri o çekmiş, imzayı Osman atmıştı. Eve erken geldiğim bir gün, beni bekler buldum. Senaryo iyi hazırlandığı için neşem yerindeydi. Hoşbeşten sonra Davutoğlu baklayı ağzından çıkardı. Bu filmde rejisörlüğü kendi yapmak istiyordu. Meslek hayatında bir sıçrama yapması en doğal hakkıydı... Öte yandan, film de benim ilk komedi filmimdi. Doğmadan ölmemeliydim.</p>
<p class="calibre3">Şöyle bir düşündüm. Aslında onun rejisörlük yapması benim için avantajdı. İstediğim fikri empoze edebilirdim. Ama Osman'a müdahale edemezdim. Kendisine, gerekli gördüğüm yerde sözümün dinlenmesi koşuluyla rejisörlüğünü okeyleyebileceğimi, bu konuda ağırlığımı koyacağımı vaadettim. Davutoğlu merdiveni uçarak indi gitti.</p>
<p class="calibre3">Nitekim öyle yerlerde kafa birliği yaptık ki «Adanalı Tayfur» mükemmel bir şekilde doğdu. Ayrıca Zafer Davutoğlu da...</p>
<p class="calibre3">Böylece Türkiye; «Yeşşee», «Abidik Gubidik», «Şep-kem,» «Temem Bilekis» gibi bir sürü Öztürk edebiyatına bir buluta girer gibi girmişti. Sokaklar bu sözlerle inliyordu. Okullarda öğrenciler, dairelerde memurlar benim ağzımla konuşmaya başlayınca saltanatım tam dört yıl sürdü. Önceleri bir çatlak ses gibi gelip sonra çığ gibi büyüyünce çatırdamaya başladı.</p>
<p class="calibre3">Basın bir yandan Türk gençliğinin dilini bozduğum gerekçesiyle bana ateş püskürürken, bir yandan da beni ve kıyafetimi taklit eden binlerce genç, uzun sarkık bıyıklar, başlarında hasır şapkalarla sokaklarda boy göstermeye devam ediyorlardı. Tam bir keşmekeşti durum. Sokağa çıkamıyor, lokantaya gidemiyor, hiçbir gece kulübünde rahat edemiyordum. Evimin önü, sermaye isteyenler, tanımadığım akrabalar, hatırlamadığım çocukluk ve askerlik arkadaşları ve de 20 yıl önce aynı tren kompartımanında iki saat birlikte yolculuk yaptığım ahbaplarla doluydu. İstekleriyle beni son derece huzursuz ediyorlardı. Film çalışması yapmadığım gün evde oturmaya mahkûmdum. Pencereden şöyle bir görünsem, bütün gün gözleri yukarda bekleyen Teşvikiye İlkokulu çocukları «Kel Öztürk» diye yeni bir şarkıyı söylemeye başlıyor, sinirden hasta ediyorlardı beni. Telefonlar sabahlara kadar çalıyordu. Randevu isteyen kadınlar, para ve mülklerini ayağıma sermek isteyen şen dullar...</p>
<p class="calibre3">Evimde aşçı ve şoförden başka bir koruyucu vardı. Ha, bir de haşnafişnem... Bu haşnafişneler çok kısa ömürlü olurlardı. Osmanbey’deki «Abidik Gubidik» adlı gece kulübümden sabaha karşı eve her dönüşümde yeni bir hatun da ardıma takılmış olurdu. Genellikle ben hiçbirini tanımazdım. Her gece aynı seromoni yapılırdı Biz arabadan ininceye kadar, adamlarım bir koşu içeri dalarlar, yatağımda uyuyan ya da salonda bir yana kıvrılıp yatan varsa aceleyle hepsini bir odaya toplayıp yeni gelene yer açarlardı.</p>
<p class="calibre3">Yaşadığım sefahat</p>
<p class="calibre3">Yaşadığım sefahat, öyle rezilane sürüyordu ki, biri çıkıp da «arkadaş, yeter artık! Dur!» demiyordu. Herkes cebini ve midesini dolduruyor, dalgasına taş atılmasın diye beni kasten kimse uyandırmıyordu. 1962'de aylık kazancım yaklaşık 150 bin dolayındaydı. Eve gelen orospular geceleri ceplerimi boşaltır, onlardan biraz artmışsa bu kez evdekiler çıkardıkları faturalarla beni soyarlardı. Bu iki soyguncu takımından kurtuluş yoktu...</p>
<p class="calibre3">Kulübü açtıktan birbuçuk yıl sonra, bir gün otururken hatırladım. Ben o âna kadar kimseye ne hesap sormuşum, ne de almışım. Kulüp müdürü Gündüz Seden'i çağırıp sormayı akıl ettim. O gülerek alay etti:</p>
<p class="calibre3">«Akima ne zaman geleceğimi birbuçuk yıldır bekledim durdum. Meğer kısmet bugüneymiş!»</p>
<p class="calibre3">Geliri her gün yatırdığı banka cüzdanını önüme attı. Bayağı hatırı sayılır bir para birikmişti. Dedim ya, kendimde değildim herhalde! Bu kadar kayıtsızlık olur mu hiç! Oluyor demek!</p>
<p class="calibre3">Paraya sorsalar, «En nefret ettiğin adam kimdir» diye. Benim adımı verirdi, hiç kuşkum yok. Nedense para benim cebime hiçbir zaman yakışmamıştır. Şöyle iki gün bile efendi gibi durup oturduğu görülmemiştir. Bu da benim kaderim demek, n’apiim...</p>
<p class="calibre3">İlginç değil mi, bütün bunların yamsıra, elektrik faturası ödenmediğinden sık sık karanlıkta kalırdık. Bu kadar para kazan, üç-beş lira için karanlıkta kal, olur mu? Oluyor. Kimi zaman tanımadığım kadınlar olurdu evde. Diyelim ki bir kadın, artist olmak için Ankara'dan kalkıp İstanbul'a gelmiş. Öztürk hayranı. Nasıl olsa bizi filmde oynatır diye doğru bizim eve! Eh, evin yolunu bilmeyen mi var? Dergiler bir zaman çarşaf çarşaf yayınlıyor ünlülerin adreslerini. Kaldı ki benim ev kârhane gibi, ne gireni belli, ne çıkanı!</p>
<p class="calibre3">Kadınlar geliyor, gündüz beni bekliyor konuşmak için. Ama sağım solum belli mi ki? Sabah karanlığı filme çıkmışım, gece kulüpteyim, sonra nereye gideceğimi ise bilmek için müneccim olmak gerek. Evdeki salaklar, acıyorlar bu gelenlere, yedirip içiriyorlar, yatırıyorlar. En başta da evdeki yaşlı aşçı kadın. Çok sevdiğim için karşı gelemiyorum bu kadına. Ne zaman, «Niye önüne geleni yatırıyorsun, burası tekke mi?» desem, Trakya şivesiyle sözü ağzıma tıkıyor: «A be kızdırma kafamı, günahtır te bu çocukcağızlara, sokağa mı atalım istersin? Hem ayırırım en güzellerini ben sana gelin diye...</p>
<p class="calibre3">İtiraf edeyim ki, sık sık elektriğin kesik olması yüzünden, hiç tanımadığım, yüzlerini dahi görmediğim bir sürü kadınla yatmışımdır. Hem de yıllarca...</p>
</body>
</html>
