<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">YEŞİLÇAM’DA BONO OLAYI</h2>
<p class="calibre3">Sinemanın ölçüsüz çalışma temposu içinde bir sürü işe yaramaz film yapılmış, prodüktörler filmleri bono karşılığında işletmecilere satarak kendilerini kurtarma yolunu seçmişlerdi. İşletmeciler dünden razıydı bu enayiliğe. Veriyorlardı bonoları prodüktöre, almteri dökmeden oynatıyorlardı filmleri sinemalarında. Altı ay sonra da, havadan gelen paranın içinden azar azar ödüyorlardı. Oh ne âlâ memleketti!</p>
<p class="calibre3">Bu bono icadını Be-Ya adlı firma belâ etti başımıza. Öylesine yayıldı ki, para yerine bono vermeye başlandı bize de. Ne yapacağımızı şaşırmıştık. Kasaba, bakkala, manava bono mu ödeyecektik? Piyasa bize kıçıyla gülüyordu.</p>
<p class="calibre3">Derken efendim, ortaya bir açıkgöz çıktı: Ermeni tefeci Manukyan. Sağlamlığına göre bonoları kırmaya başladı. % 35-50 arası ne tutturabilirse yapıyordu bu işi.</p>
<p class="calibre3">iki olay dışında, biz artistler birbirimizi pek göremezdik, o kadar yoğundu çalışmalarımız! Ya mezarlıkta, ya da Manukyan’m köhne odasının kapısında, kuyrukta rastlaşırdık.</p>
<p class="calibre3">Manukyan, Allahın izniyle Yeşilçam’m tozunu arttırdı. Herkes onun kulu kölesi oldu. Yazıhanede bekleyen şöhretli artist takımı, adam gelince, tekmil veren asker gibi hep birden ayağa kalkar, «oturun» komutu almadan oturmazdı.</p>
<p class="calibre3">Bir gün, alınteri ve bilgisiyle Yeşilçam’a mükemmel bir stüdyo kazandıran kameraman Turgut Ören, mali sıkıntı yüzünden ortak aldığı Manukyan Efendi tarafından yutulmuş, kendini sokakta bulmuştu. Bütün emekler, dökülen terler böylece havaya uçmuştu.</p>
<p class="calibre3">Yıllarca sömürülen Türk sineması içşisinin âhı tutmuş, günün birinde ilginç haber bomba gibi patlamıştı piyasamızda. Manukyan’ın genç ve güzel karısı, yakışıklı bir Ermeni papazına kaçmış, böylece perde dramatik pozda inmişti. Manukyan, gerçekten papazı bulmuş, süksesi, azameti bir anda sıfıraj olmuştu.</p>
<p class="calibre3">Ee, ne demişler, bir yerden çıkar bu ahlar demiş büyükler. Ama biz de kıçımızın üstüne oturamayacak hale gelince demişler.</p>
<p class="calibre3">Kendi film şirketim</p>
<p class="calibre3">Bu sinema krizi yüzünden, «bütün para benim cebime insin» mantığıyla kendi film şirketimi kurdum. Bu sefer, sinema sahibi prodüktörler baktılar ki ben onlara yâr olmuyorum, biz de seni yıkalım da gör dediler. Bütün sinema haftalarını kendi filmleri için kapattılar, sezonun en iyi haftalarını kendilerine ayırdılar. Örneğin ben filmlerimi ancak haziranda oynatabiliyor, büyük zararlara uğruyordum. İş kolay kolay yürümüyordu.</p>
<p class="calibre3">Ne varki ilk filmlerden çok paralar kazandım. Gönül Yazar ve Neriman Koksal'la oynadığım «Cımbız Ali», İzmir bölgesi dışında, bütün Türkiye’de büyük iş yapmıştı. Filmi Sim Gültekin’le ortak çevirmiştik. İzmir bölgesi işletmecisi İbrahim'den avans olarak yalnızca 20 bin lira almıştım. Film, hayatını kurtardığı halde, beni dolandırarak hasılattan geri kalan 18 bin lirayı ne yaptıysam ödememişti. Üstelik askerlik arkadaşım olan bu sahtekârı bir gün pervasızca dolaşırken yakaladığım Yeşilçam’da, ceketini zorla çıkararak herkese teşhir ettim. Adamda utanma yok ki... İkinci kez de yıllar sonra şov yapmak için gittiğim İzmir’de, Cubana’da karısıyla dans ederken yakaladım. Kalabalık pistte kendisini göremeyeceğimi sanıyordu uyanık. Hemen mikrofonu alarak bir de kendi hemşerilerine rezil ettim. Böylece artık hıncımı almış oldum.</p>
<p class="calibre3">Borçlu olmak ayıp değildir, borcunu ödememek ayıptır. Hele paran var da ödemiyorsan işte bu şerefsizliktir. Devletin bile borçlu olduğu bir zamanda, başta kendim olmak üzere, irili ufaklı tüm milletin borçlu olduğu bir gerçektir. Ama malın varsa satıp ödeyeceksin, yoksa o başka... Namuslu bir insan bu şartlarda dahi er-geç öder bence!</p>
<p class="calibre3">İkinci filmime hazırlık yaparken, Tanju Gürsu çat kapı geldi bir gün. Severdim keratayı. Bence Türk sinemasında gelmiş geçmiş en güzel erkek tipiydi. Ayrıca babamın da öğrencisiymiş...</p>
<p class="calibre3">Üzüntülü bir hali vardı. Sordum. Meğer yeni aldığı katın taksit borcunu ödeyemeyecek kadar çaresizmiş, morali de bu yüzden bozukmuş. Şöyle bir baktım, hemşe-rim olan bu mert gencin elinden tutmak gerekirdi.</p>
<p class="calibre3">«Şimdi bir filme başlıyorum» dedim. «Seni ortak edeceğim.»</p>
<p class="calibre3">Gözlerini aça aça,</p>
<p class="calibre3">«Abi, yanlış anladın» dedi. «Bir liram yok, ben evin taksitini bile ödeyemiyorum. Ne ortaklığı...</p>
<p class="calibre3">Gülümsedim :</p>
<p class="calibre3">«Daha iyi ya, ortaksın işte! Kendini kurtar...»</p>
<p class="calibre3">Tanju Gürsu, kendisiyle eğleniyorum sandı. Filmi İzmir’de çektik. Türkiye satışından payına düşen 85 bin lirayı verince kendini tutamayıp ağladı. Ayrıca filme aldı-ğnn Tariş reklâmından da net 37.500 lirayı avucuna saydım. Ona bu ağabeyliği yaparken hiçbir karşılık beklememiştim. Üstelik filmin vergisini de ben ödemiştim. Birkaç kez telefonla arayıp hatırlattıysam da payına düşen azıcık parayı ödemedi. Ayrıca üç yıl benimle gezdi tozdu. Kulübümde yedi içti, afiyet olsun...</p>
<p class="calibre3">Şimdilerde milyonlarla oynayan Tanju, hatırlayıp da, «Abi, nedir senin bu son durumun» demedi. Artistler kahvesinde her gün büyük bir azametle suratını ekşitiyor, bana lütfen selâm veriyor. Sağolsun, iyi olsun da... Biz iftihar ederiz. Bize böyle şeyler komuyor. Allahtan, iyi gün dostu Yeşilçam’ı biliriz...</p>
<p class="calibre3">Öldü dediklerinde yeniden doğarım</p>
<p class="calibre3">Paramı ve süksemi kaybettiğimi görenler, şimdi sevinç çığlıkları atarak tepiniyorlar zevkten. Benim için her 5-6 yılda bir «Öztürk battı, mahvoldu, bir daha ayağa kalkamaz» diye sevinenleri her defasında yamltmışımdır. Ve ben, her öldü dediklerinde yeniden doğarım.</p>
<p class="calibre3">Peki, diyeceksiniz ki, bu piyasada senin ölmeni isteyen neden bu kadar çok adam var? Doğru. Cevap vereyim. Kimin teyzesinin randevucu olduğunu, kimin kime domaldığını, kimin kime kaç paraya satıldığını, kimin önceleri kadın sattığmı bilirseniz, telefonla baskı yaparak gazino ve filmlerde iş bulduğunuz kişiler size karşılık veremez, her gördüğü yerde ezilirse, sorarım size, sevilir misiniz? Foyası bilinen kişinin ilk düşündüğü şey, foyasını bilenden uzak durmak, onu çaktırmadan kötülemek-tir. Saf dışı kalman için her türlü melanete başvurmaktır. Tesadüfen tökezlediysen, «Vur abalıya, vur ki ayağa kalkamasm hergele» diye üstünde tepinip dururlar ölmen için. Her türlü iftira ve kara çalma mekanizmasını harekete geçirirler.</p>
<p class="calibre3">Oysa ben, kendi hesabıma çektiğim bütün komedi filmlerinde o devrin en büyük komedyenlerini kadroma almışımdır. Ve onlarla oynamaktan zevk duymuşumdur. İçimden, acaba içlerinden biri çıkıp beni harcar mı diye düşünmemişimdir. Filmin bütünüyle iyi olmasını her zaman yeğlemişimdir. Başka bir art düşünceye bu kafa yer vermedi.</p>
<p class="calibre3">Münir Özkul olayı</p>
<p class="calibre3">Münir Özkul, Türk temaşa sanatında, bütün zamanların en büyük üç tiyatro-sinema komedyeninden biridir. Milletçe hepimiz bunu bilir ve kabul ederiz. Bir ara büyük bunalıma girmişti. Basma açıklama yaparak, «Bundan böyle sanatı bırakıyorum, limon satacağım, limoncu-luk yapacağım» demişti. Bu haber beni öylesine etkilemiş, üzmüştü ki, bir gece yansı yanıma rejijör Sırrı Gültekin'i alarak, oturduğunu duyduğum Kurtuluş’a gittim. Adresini bilmediğimden, kapılan çala çala bütün milleti ayağa kaldırarak evini bulduk. Perişan durumdaydı. Kansı Suna ile köhne bir evin zemin katında yaşıyordu. O saatte onu aramama anlam verememiş, hatta korkarak, titrek bir sesle «ne istediğimi» sormuştu. Ben de «Seni» dedim. Hemen ardından, yanlış yaptığım, asla sanatı bırakamayacağını, buna hakkı olmadığını söyleyip yeni filmimde birlikte oynamayı kabul etmesini rica edince, koca adam kapı eşiğine oturdu. «Haşa fesuphanallah, sen benim peygamberim misin be adam! In misin, cin misin?» diyerek çocuklar gibi ağladı. Avans olarak 3.000 lira ödeyip ertesi güne randevu verdim.</p>
<p class="calibre3">Sarhoş ve alkolik olduğu için kimse ona iş vermiyordu. Sırrı Gültekin de baştan çok karşı koydu. «Kusura bakma Öztürk, Münir’i senden çok severim, üstelik de çocukluk arkadaşım. Ama ona yardımı para olarak yap, filmde oynatma. İçer ve film yarım kalmış olur! Karışmam!» dedi. Hayır, içmesine engel olacağım, filmde de oynatacağım, diye tutturdum. Koca Münir Özkul, kaderine terk edilemezdi. O, benim ustamdı. İyi kötü ona elimi uzatmalıydım.</p>
<p class="calibre3">Sabahleyin, traş olmuş, suratı aydınlık, yeniden çalışma hayatına başlamanm verdiği üstün moralle geldi. Gözleri dolu dolu, dokunsan ağlayacak. Eskiye dönmemeye kararlı bir ifade gördüm onda. Kendisine rolü anlattım. Ne istediğini sordum. Daha önceleri 4.000 aldığını söyledi. Lâfı fazla uzatmadan, «Abi, senin hakkın 7.500 liradır» deyip dışarı çıktım. Yeniden üzülmesini istemiyordum.</p>
<p class="calibre3">Kurban keserek filme başladık. İlk altı güne fıstık gibi geldik. İşten sonra arkasına adamlar takarak onu bir saçmalık yapmasın diye iyice baskıya alıyordum. Bir öğle vakti Fatih hamamında çalıştığımız gün, olanlar oldu.</p>
<p class="calibre3">Yemek paydosu sırasında, sıcaktan pek bunaldığını söyledi ve kapıya çıkıp 10 dakika hava almak için izin istedi Yarım saat sonra set hazırlanmıştı. Gidin haber verin dedim. Kapıda yoktu. Bütün set ekibi onu aramaya çıktı.</p>
<p class="calibre3">Öğleden sonra, 16.30 sularında, zilzurna sarhoş geldi. İçeri girer girmez, ne anamızı bıraktı, ne avradımızı. Kendinde değildi, ne söylediğini bilemez haldeydi. Paydos ettik. Onun işine de son verdik.</p>
<p class="calibre3">Sonrasını bir türlü rayına oturtamamıştık. Ne başı ne kıçı belliydi filmin. Bazı sahneleri çıkardık, bazı sahneleri dublör kullanıp yeniden çektik. Ama film filmlik-ten çıkmıştı bir kez. işletmelere bu kötü filmi yok pahasına sattığım gibi, daha önce avans aldığım işletmelerden gerisini toplayamadım. Türlü bahanelerle paranın üstüne yattılar. Sonuç zarar ve gölge düşen ticari itibar...</p>
</body>
</html>
