<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<p class="calibre3">Yeşilçam Sokağı, eskiden geceleri kaçamak çiş ettiğimiz garaj bozuntusu yerle (Ermeni Vakfı’nındı, şimdiki Bab Kafetarya) rahmetli büyük prodüktör rejisör Nevzat Pesen’in firması Pesen Film şirketinin bulunduğu bina arasında, 68 adımlık küçük bir sokaktır aslında... İşte 1950’lerde yeni sinema anlayışının başladığı, adım Türk sinemasına veren Yeşilçam Sokağı... Bütün hayatımı adadığım, anılarımın kaynağı, hayallerimi yeşerten, her yıl karısını, kocasını, okulunu, işyerini bırakarak artist olmak için Anadolu’dan gelenlerin uğrak yeri Yeşilçam Sokağı...</p>
<p class="calibre3">Hangi birinden başlasam? Sokak ortasında rol keserek ilgi çekmek isteyenlerden mi, karısını ya da kızını elinden tutup artist yapmaya getirenlerden mi, devrin ünlü artistlerini görmek için toplanan meraklı kalabalığından mı, «Cahide Sonku beni çağırtmış, rolü beğenmedim. Paşa rolü için 25 lira az deyip reddettim» gibi palavralar atarak ömür tüketen figüranlardan, ne oldum budalası zavallılardan mı? Yoksa erketeye yatmış pezevenklerden mi? Madam Atina'nın evine sermaye bulmak için papyonuyla bütün gün sokak boyunca tur atan, kendini rejisör diye tanıtan ünlü Stavro’dan, büyük senarist pozundaki vedet pezevenk Zumik’ten örneğin?</p>
<p class="calibre3">İki de külhanbeyi vardı bu sokakta. Biri, sonradan adına film bile çekilen Bahriyeli Ahmet, öteki Türk sina-masmda güçlü bir karakter oyuncusu olarak ün yapan Taka Hayati (Hamzaoğlu) idi. Hayati, Halk Film'in köşesinde bekler, sokağı oradan yönetirdi. Ökçelerine basarak giyerdi yüksek topuklu ayakkabılarım. Tek omuzunda tutarak yaz kış giymediği ceketi bir eliyle kavrar, hafif laz şivesiyle arada bir posta koyar, şaklabanlık yapanlarla seslerini yükseltenleri «tecziye» ederdi. Yalnız patronların selâmını alır, yağ çekenleri görmezden gelirdi. Ayrıca, parasını alamayan figüranlarla kahvede hır çıkaranlar için raconu o keserdi. Görmeliydiniz, Taka Hayati yürürken, kendine hava vermek için sağ ayağmı solundan daha uzun atar, lodosa tutulmuş tekne gibi yalpa vura vura ilerlerdi. Bu yüzden «Taka» denmişti ona.</p>
<p class="calibre3">Abanoz Sokağı’nın patroniçelerinden birini dost tutmuştu Hayati. «Güzel Niça» adıyla tanınan bu hayat kadını, otuz yaşlarında, yeşil gözlü, dolgun kalçalı bir Rum dilberiydi. Her gün öğleden sonra 4 sularında sokağa düşerdi. Elinde bir baklava paketiyle... Yalnız 2-3 cümle konuşurlardı. Kadın elindekini bırakıp acele toz olurdu. O konuşurken Hayati hiç dinlemez, kafasını başka yana çevirirdi. Dostu gittikten sonra da bir süre aynı pozda durur, sonra sokağın garibanlarına işaret ederek baklava paketini açtırıp içindekileri dağıttınrdı. Kendisi bir samsa bile yemez, soranlara, kalın davudi sesiyle «Dişim ağriy...» derdi, sonra da gülerdi.</p>
<p class="calibre3">İşte ben de kahvede yatıp kalkanlardan, her akşamüstü bu baklava partisinden nasibini alanlardan biriydim o zamanlar. Evet, Yeşilçam’ın gerçek çocuklarından biri... Kimler geçmedi ki bu sokaktan? Sırası geldikçe adını edeceğim nice ünlüler... Rahmetli Suphi Kaner, rahmetli Hasan Ceylân, Fikret Hakan, Sami Hazinses, rahmetli Danyal Topatan, Reha Yurdakul, Eşref Kolçak, Fatma Girik ve annesi, Türkân Şoray ve annesi, Bülent Ufuk, rahmetli Şinasi Özonuk, rahmetli Ahmet Tarık Tekçe, rahmetli Muazzez Arçay, Vanlı Niyazi., ve nice adı sam bilinmeyen insan. Ne ocaklar söndü bu artist olmak merakı yüzünden, ne civanmert gençler alkolik, esrarkeş oldu, hırsız oldu. Ve de gül gibi kızlarımız harcandı gitti, bozuk para gibi.</p>
<p class="calibre3">1951'de Yeşilçam'a akm eden binlerce meraklı gençten üç kişi, evet yalnızca üç kişiye talih gülecekti ilerdeki yıllarda: Suphi Kaner, Bumin Çitanak (Fikret Hakan) ve ben...</p>
</body>
</html>
