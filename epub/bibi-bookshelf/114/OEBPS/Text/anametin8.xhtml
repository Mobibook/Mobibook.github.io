<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">TİYATROYLA İLİŞKİM SÜRÜYOR</h2>
<p class="calibre3">Karım Mevhibe, tiyatroyu bırakmamı kesinlikle istemiyordu. Orasının benim için bir vitrin olduğunu her fırsatta vurguluyordu. Üç kuruş da getirse tiyatro devam edecek diyordu. Doğruydu, çünkü tiyatro artistleri o yıllar basının ve halkın arka çıktığı, değer verdiği sanatçı kesimiydi.</p>
<p class="calibre3">Rahmetli Hadi Ün aracılığıyla Şehir Tiyatrolarına girdim. Başta Mücap Ofluoğlu, buna çok bozuldular. Ama son üç ay içinde tiyatroda bana karşı garip bir hava esiyordu. Ne zaman fuayeye girsem alaya alındığımı görüyor, çok üzülüyordum.</p>
<p class="calibre3">«Ooo, büyük artist geldi» ya da «Bizimle oynamaya tenezzül ederler mi acaba?» gibi kinayeli lâflar beni sıkmaya başlamıştı. Mümkün olduğunca kırmamaya çalışıyordum. Hatta bana gelen hayran mektuplarını açıp okuyorlardı. En önemlisi, Mücap abi film çalışmalarına gitmeme kızıyor, öte yandan uşak oynatmakta devam ediyor, aşama yapmam için en küçük bir fırsat vermeye yanaşmıyordu.</p>
<p class="calibre3">Ona olan borcumu filmlerimde beni konuşturmakla ödediğimi sanıyorum. Yıllarca da her gördüğüm yerde kendisine olan saygımı ve hayranlığımı belli etmişimdir.</p>
<p class="calibre3">Şehir Tiyatrosunda önceleri çok bayrak tuttum, ama bir iki ay sonra önemli roller oynayarak çok iyi kritikler aldım eleştirmenlerden. Evet, artık sinemayla tiyatro at-başı gidiyordu. Gerçi kadroda bile değildim, 20 lira gündelikle çalışıyordum, ama tiyatro bana imkânlar tanıyor, kabiliyetimi değerlendiriyordu. Burada büyük üstadlar vardı. Benim gibi tiyatro öğrenimi yapmayan biri için bundan büyük fırsat olamazdı.</p>
<p class="calibre3">Muhsin Ertuğrul, Behzat Butak, İ. Galip Arcan, V. Rıza Zobu, Mahmut Morali, Bedia Muvahhit, Sami Ayan-oğlu, Halide Pişkin, Reşit Gürzap, Hadi Hün, Agâh Hün, Suavi Tedü, Nezihe Becerikli, Şaziye Moral, Şükriye Atav, Abdurrahman Palay, Gönül Ülkü, Gazanfer Özcan, İbrahim Delideniz, Feridun Karakaya, Zihni Rona, Zihni Küçümen, Toron Karacaoğlu, Kadri Ögelman, Hüseyin Kemal, Atıf Avcı, Kemal Ergüvenç, Kemal Ediğe, Kâni Kıpçak, Engin Cezzar, Saltuk Kaplangı ve Ercüment Behzat Lav gibi adlan Türk tiyatrosuna altın harflerle geçmiş «büyük»lerle çalıştım. Değil onlarla aynı sahnede oynamak, soluduktan havayı almak bile, bizim gibiler için bir şans, bir lütuftur. Her biri bence bir ekol, bir tiyatroydu...</p>
<p class="calibre3">Hayatımın en güzel anları, en espri dolu günleri İstanbul Belediyesi Şehir Tiyatrosu’nda geçmiştir. İşte orada geçirdiğim 3,5 yıl içinde ne öğrendiysem, ne duyduy-sam, ne gördüysem onlarla hayat yolunda yürüdüm. Sami Ayanoğlu ve Hadi Hün’den aktörlük, Mahmut Mora-lı’dan nezaket ve iş terbiyesi, Agâh Hün’den sahnede nasıl durulacağını, Reşit Gürzap’tan aktörlük ve centilmenlik, Kadri Ögelman’dan makyaj sanatı, Atıf Avcı’dan itidal, İ. Galip Arcan’dan genel Türk tiyatrosu bilgileri (bu konuda ayrıca verdiği kitaplar hariç), Zobu ve Gazanfer Özcan'dan komedi aktörlüğünün saygınlığını, bu saygınlığı nasıl, ne biçimde kullanacağımı öğrendim. İşte benim hocalarım!.. Onların arasına, yaşdaş olmamıza rağmen, Engin Cezzar’ı da koyuyorum. Kendisinden, o zamana kadar haberli dahi olmadığım tiyatro tavrını gördüm ve öğrendim. Onun sahnedeki kişiliğine hayranım.</p>
<p class="calibre3">Adab-ı muaşeret, burada kayıtsız şartsız en önde gelen konuydu. En terbiyesiz, hatta kabiliyetsiz biri dahi burda çalışsa, bu havayı alsa zamanla yola gelirdi. Herkes haddini biliyor, bir üstüne derin saygı gösteriyordu. Örneğin koca Mahmut Morali, Behzat Butak’ı nerde görse ayağa kalkar, yer verir, elini öperdi. Koca tiyatroda çıt çıkmaz, herkes fısıltıyla konuşurdu. «Tiyatro bir mabettir» diyenler yanılmıyorlar, demek bunu kastediyorlardı.</p>
<p class="calibre3">Akıllı bir insan buradan dâhi olup çıkabilirdi. «Her birinden 5 kelime öğrensen yeter insana hayat boyu» derdi Gazanfer Özcan. Bundan büyük akademi, bundan büyük konservatuvar var mıydı? Haftada en az iki gün diksiyon ve kılıç-epe dersleri alırdık.</p>
<p class="calibre3">Muhsin Ertuğrul, koridorumuza yalnızca şapkasını asardı, o kadar! Akan sular dururdu. Hele benim gibi ipe sapa gelmez yeni yetmelerin ödü kopardı. Ayağımızın ucuyla dolaşırdık odalarda, t. Galip Arcan, «Acaba bugün orta mı, yoksa sade mi içsem» gibi bir söz mınl-dansa, hepimiz kahveciye saldırır, sen götüreceksin ben götüreceğim kavgası yapardık.</p>
<p class="calibre3">27 yıl sonra</p>
<p class="calibre3">1984'ün son ayında Türker İnanoğlu'na Müjdat'la film yapıyorduk. Elbise değiştirmek için girdiğim odada ayaklarını bana doğru gererek oturan gence gözüm takıldı. Meğer patronun şoförüymüş! En ufacık bir harekette dahi bulunmadığı gibi, yüzüme karşı esnedi de. Adamın terbiyesizliğini sürdürmesi son derece kızdırdı beni. Biraz daha bekledim, sonunda patladım. Bu küstah adama hakettiği cevabı vermeliydim. Birden,</p>
<p class="calibre3">«Toplan bakiim» dedim.</p>
<p class="calibre3">Efendi hazretleri, sanki hareketi son derece doğalmış da ben onun hürriyetine kastediyormuşum gibi hayret nidalarıyla düzeldi. Küstahça,</p>
<p class="calibre3">«Bir şey mi yaptık?» dedi.</p>
<p class="calibre3">«Evet, benim gibi yaşlı ve eski bir aktör karşısında böyle oturamazsın» diye kükredim.</p>
<p class="calibre3">Şu hale bakın, adam yaptığı hareketin terbiyesizlik olduğunu anlayamayacak kadar boş. Ya da kasten yapıyor. Öyle bile olsa hiç kimseyi karşımda böyle oturtmam. Nitekim film bitene kadar toz oldu arkadaş...</p>
<p class="calibre3">Demek ki 27 yıl önce tiyatro ve film setlerindeki adap ve terbiyeyi şimdikilerle kıyaslamak ne kadar güç!</p>
<p class="calibre3">Önce ahlâk gelir</p>
<p class="calibre3">Sporda da, sanatta da muhakkak ki önce ahlâk gelir. Türkiye gerçekten büyük bir badireden kurtuldu. Siyasilerin ihtirası, 20 yıl gençliğin başka amaçlar peşinde koşmasına ve başıboş kalmasına sebep oldu. Onlarla ilgilenilmedi.</p>
<p class="calibre3">Tiyatroda bütün büyük üstadlarımız besmelesiz sahneye çıkmazlardı. Belki de benim böyle düşünmemi yadırgayanlarınız çıkacak, olsun! Beni benden bilmeniz en sağlıklı yol değil mi? Eski «İstanbul Efendiliği»ni yeniden ihya etmek şarttır! Birbirine inancı, saygısı, sevgisi kalmayan, habire sudan sebeplerle yıllarını sanata vakfetmiş kişileri karalayan zihniyeti artık yok etmeliyiz.</p>
<p class="calibre3">Sanatçısını korumayan topluluklar nereye kadar yürür ki? Bizde şöhreti olan, parası olan sanatçıdır. Bu iki şeyi kaybettin mi boş çuval gibi bir yana atılırsın! Bu, en azından insanlık değildir. Mücadeleyi sürdürenler, gücünü kaybetmeyenler bir süre daha yürüyebilir.</p>
<p class="calibre3">Tiyatro sanatçısı olmak isteyen gençlere</p>
<p class="calibre3">Tiyatro sanatçısı olmak isteyen gençler,</p>
<p class="calibre3">Disiplinli, bilgili, saygılı ve dayanağı olan sanatçılığın yolu okuldan geçer! Siz bize bakmayın, istisnalar kaideyi bozmaz!</p>
<p class="calibre3">Aradan 35 yıl geçmesine rağmen, daha çok şey bilememiş olmanın aczini duyuyorum. Eğer konservatuvar-dan gelmiş olsaydık, halka şimdikinden en azından iki katım verirdik.</p>
<p class="calibre3">Artık kaşın gözün güzel diye artist olunmuyor. Gençlik yıllarımızın en büyük şansı, Şehir Tiyatrosu kadrosundaki, yeri hiçbir şekilde dolamayacak büyük oyuncular potansiyeliydi. Şimdi gençler, bizim geçtiğimiz aşamalardan geçmeye kalksalar, sorarım size, kimden, neyi, nasıl öğrenecekler? Bu imkânsız!</p>
<p class="calibre3">Sinemanın en büyük propaganda aracı olduğunu kesin kabul etmeliyiz. Devlet, sinemaya her türlü imkânı vermeli, öncelikle sanatçı yetişmesinde etken olmalıdır. Ama sonra da onu korumalıdır. Hepimizin dilinden düşmeyen şu slogan tarihe karışmalıdır: «Yemeğimiz simit, sonumuz Darülaceze.»</p>
<p class="calibre3">Türk artisti yarı şaka söylediği bu cümle ile, geleceğinin karanlık olduğunu daha baştan vurgulamakta ve kabul etmektedir. Sosyalist ülkelerde artistin enikonu yaşamının garantiye alındığını bilmekteyiz. Yaşlılarımız kahvelerde sürünmekte, bodrum ya da çatı katlarında barınmaya çalışmaktadır. Ve o gün için, ondan bundan iane toplayarak, yarınının hesabını bilmeden, dilenci gibi kamını doyurmaktadır. îşsiz kalanlarımız ise büyük bir bunalıma düşerek, tehlikeli boyutlarda devlet ve millet düşmanı oluyorlar. Açlık, sahip çıkılmamak, kenara itilmek, parasızlık, yatacak yer bulamamak, gırtlağa kadar borçlu olmak artist takımını her türlü melanete, hatta hıyanet-i vataniyeye sürüklemektedir. Buna çare bulmak gerekir.</p>
<p class="calibre3">Sanmayın ki birkaç kişi para kazanıyor da kendini kurtarıyor! Hiç inanmayın, yarın onlar da bu kervana katılacaklardır. Bu böyle bilinmelidir. Ha, birkaç kişi ömrünü çok zengin olarak sürdürebilir. Ama istisnaların kaideyi bozmayacağını akıldan çıkarmayalım.</p>
<p class="calibre3">Artist takımı arasında ikilik çıkarmamak da gerekir. Örneğin devlet sanatçılığı... Bizim gibi alaylı olanlar bu sıfata lâyık görülmüyor. Bütün Yeşilçamcıların filmleri ilkin dünyada oynadı, ödüller aldı. Ve en iyi bizler tanıttık ülkemizi. Neyse, ben ve benim gibi düşünenler «millet sanatkârı» olarak kalmayı tercih etmekteyiz.</p>
<p class="calibre3">Gene de sakın aklınıza onları kıskanıyor diye bir şey gelmesin, inanın, onlara son derece saygı duyuyoruz ve kendilerine gıpta ediyoruz. Gerçek budur! Kırgınlığımız yalnızca değerlendirilme tavrmdandır, o kadar.</p>
</body>
</html>
