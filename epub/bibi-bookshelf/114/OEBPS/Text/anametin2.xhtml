<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4">GÖRÜR GÖRMEZ TUTULMUŞTUM SİNEMAYA</h2>
<p class="calibre3">Sinemayı hayatımda ilk kez 8 yaşındayken görmüştüm. O ne müthiş olaydı Allahım! Bir yumrukta devrilen 10 kişi... Atlardan tepetaklak yuvarlanıp da hiçbir şey olmamış gibi yürüyüp gidenler... Her silâh patlayışında buğday tarlası gibi biçilenler... Muhteşemdi doğrusu! Bembeyaz perde nasıl da canlanıyordu, akıl alacak gibi değildi! Küçük kafam, babamın açıklamalarına rağmen, bir türlü kabullenemiyordu. Nasıl olurdu da cansız insanlar, bir film makarasından çıkıp canlanırlardı?</p>
<p class="calibre3">Geceleri rüyalarım filmlerle dolmaya başladı. Bir de aşka düştüm. Son yıllara dek en büyük aşkım olmaya devam eden Shirley Temple tüm benliğimi sarmıştı. Biraz ona benziyor diye sınıftaki polisin kızı Ayten’c deliler gibi tutuldum.</p>
<p class="calibre3">Küçük dünyamın kraliçesi</p>
<p class="calibre3">Shirley, tam benim yaşımdaydı. Küçük dünyamın kraliçesi... Her gece rüyalarımda onunla film çeviriyordum. Geçirmekte olduğum bunalımı ailem ne yazık ki göremiyordu. Değnek gibi bacaklarım, çelimsiz vücudumla doktor doktor dolaştırılıyordum. Ancak dayak ve göz-dağıyla yemek yiyordum. Neden zayıfladığımı ne onlar, ne ben anlayabiliyorduk. Dersler de hiç girmiyordu kafama. Bu kız beni öldürecekti.</p>
<p class="calibre3">Sonunda mektup yazmaya karar verdim bir gün ona. Oturdum, aşkımı bir güzel anlattım. Hiç unutmuyorum, beni tanıdıktan sonra bir daha başkasıyla film çevirmeyeceğini yazmıştım. Mektup bitince köşe bucak sakladım, kimsenin eline geçmesin diye. îş göndermeye gelmişti. îyi ama nereye, nasıl yollayacaktım? Olayı kimseye çaktırmamaya kararlıydım ya, çıkar yol bulamıyordum.</p>
<p class="calibre3">Derken parlak bir fikir geldi aklıma. Onun adresini bilse bilse sinemanın makinisti bilirdi. Öyle ya, onu her gün canlandıran o değil miydi? Belki de konuşuyorlardı bile, kimbilir? Evini de biliyor olabilirdi. Evet, evet, makiniste gitmek en iyi yoldu.</p>
<p class="calibre3">Dayanamayıp bir matine sonrası makinist Kör Abdi'ye gittim. Ne var ki, ben daha Shirley’in adresini sorunca, Abdi büyük bir gülme krizine tutuldu. Kendini yere atıp tepinmeye başladı. Hâlâ hatırlarım, donup kalmış, adamı dehşet içinde seyretmiştim. Olup bitene bir türlü anlam veremiyordum.</p>
<p class="calibre3">Biraz kendine geldikten sonra, «Peki, olur» dedi. Abdi. Mektubu elimden aldı. Yakında cevabını getireceğini de sözlerine eklemeyi unutmadı.</p>
<p class="calibre3">«Artist Öz» diye çağrılır oldum</p>
<p class="calibre3">Antakya küçük bir yerdi. Babam lisede öğretmen olduğu için ailem şehirde bilinirdi. Tanıdık tanımadık kim rastlaşa yolda, alayla seslenmeye başladılar: «N’aber artist Öz?». Anlaşılan, Kör Abdi mektup olayında herkesin diline düşürmüştü beni. Kimbilir nasıl ballandırmış, neler uydurmuştu!</p>
<p class="calibre3">Bu yüzden yıllarca «artist» diye çağırdılar. Yıllarca dişlerimi sıktım, «Hepinize göstereceğim» diye söylenip durdum. Nitekim Allah da utandırmadı. Dualarım ve azmim sonuç verdi. 1964’te Antakya’ya gittiğimde, bir zamanlar beni alaya alanların binlercesi otelin önüne toplandılar. Bu kez alay etmek için değil, gerçek «Artist Öz»ü görebilmek için!</p>
<p class="calibre3">Neyse, biz kaldığımız yerden sürdürelim anlatmayı.</p>
<p class="calibre3">Çocukluktan gençliğe geçiş ve Giresun</p>
<p class="calibre3">1947’de babam Giresun’a atandı. Kardeşim Yalçın’la ben, hareket gününü iple çekmeye başladık. Doğup büyüdüğümüz, havasını soluduğumuz, karakterini taşıdığımız, denizinde yüzdüğümüz topraklara gidiyorduk işte.</p>
<p class="calibre3">.Giresun, taşma toprağına kurban olduğum Giresun! Arkadaşlık duygusu veren, mertliği, sanat aşkını öğreten Giresun! Acaba imkân var mı seni unutmaya? Kukara’n-dan, Sütlaç Çeşmesi’nden, Osman Ağa Anıtı ve Deli Nebi-ye'nden Bıdıklik’ine kadar sen benim canımsm!</p>
<p class="calibre3">Çocukluktan gençliğe adım attığım yıllar burda geçti diyebilirim. Giresun'un insanı öyle kültürlü ve doludur ki bir bakışta anlayamazsınız. Allah sanki espri yapma sanatını bu yöre insanına bağışlamıştır. Ayrıca çok büyük halk sanatçıları yetişmiştir bu yöreden. Aklıma hemen gelen birkaç ad: Küçük Hüseyin, şair Can, eski futbolcu saz şairi Cin Ahmet...</p>
<p class="calibre3">Giresun’da gençlik şanslıydı. O devrin halkevi çalışmaları çok yüksek düzeydeydi. Temsil kolu çalışmaları, resim ve İngilizce kursları bizlere uzun yıllar ışık tuttu. Sonraları bunun yararını çok daha iyi anladım.</p>
<p class="calibre3">Sporda da ünlüler vardı. Eski Galatasarylı Mustafa ve Hilmi Ok Giresunludur. Hilmi, «Kalipcunun picu» ya da «San Hilmi» diye tanınırdı. Sonraki yıllarda Türkiye’-nin en büyük futbol hakemlerinden biri olmuştur, inanılmaz bir taklit yeteneği vardı. Okul temsillerinde Hilmi başrole çıkarken benim daha adım sanım yoktu.</p>
<p class="calibre3">Şimdi şöyle bir düşünüyorum da bir Kıvır Ömer, Piç Muhlis, Kuru Naci, Ayı Kemal, Ayı Burhan gibi futbolcu inanın bugünkü millî takımda yok. Bir Mustafa vardı, maraton koşardı. Hiç kimseden yardım görmeden amatör ruhla gece gündüz antrenman yaparak...</p>
<p class="calibre3">Giresun, esprilerin, neşenin, dostluğun, dayanışmanın, sadakatin ve vefanın, hamsiyle fındığın harman olduğu yerdir. Artvinliyim. Bunu her zaman onurla belirtirim. Ama aynı zamanda Giresunlu'yum da. Hani çift pasaportlu olmak gibi bir şey.</p>
<p class="calibre3">Her yerde film çeviriyordum</p>
<p class="calibre3">Lise çağlarında iyiden iyiye serpilmiştim. Arkadaşlar, «Hah, işte artiste benzer hale geldin» demeye başladıklarında, benim için her şey bitmişti. Okumak artık gerçek bir angarya halini almıştı. Bütün günlerim Muzaffer ahimin sinemasında geçiyordu artık. Yerli yabancı tüm artistlerin adlarını, aşklarını ezbere biliyordum. Yolda yürürken, evde yemek yerken film çeviriyordum hep.</p>
<p class="calibre3">Bir gün sınıfta şöyle bir olay oldu. Tarih dersindeydik. Hocamız Behçet bey, atletik yapılı ve gururlu bir insandı. öteki hocaların aksine, en ufak sululuğu bağışlamaz, inşam fena haşlardı. O yıl ben, nasıl olsa kaldım diye, bütün dersleri askıya almış, dalga geçiyordum. Ama Behçet beyden korktuğum için onun dersinde ilgili görünmeye çalışırdım. Anlattıklarını dinlemez, ama gözlerimi gözlerinden ayırmayıp büyük bir ciddilikle dinliyormuş gibi davranırdım.</p>
<p class="calibre3">Oysa o sırada Behçet beyle film çevirmeye başlamış olurdum çoktan. O Şerif olurdu, bense kızı kurtaran kovboy. Sınıftaki kızlardan biri de beni seven, yanımdan hiç ayrılmayan sevgilim olurdu. Nedense kovboy filmlerini hep tarih derslerinde çevirirdim.</p>
<p class="calibre3">Yine böyle bir tarih dersinde, dalga geçtiğim anlaşılmasın diye gözlerimi hocanın gözlerine dikmiş, film çevirmeye başlamıştım bile. İyice daldığım bir an, parmağını bana uzatıp gülümsediğini farkettim. Sonra yüzü değişti. Elini hızla silâhına atınca ben de kendimi korumak için yandaki sütunun arkasına sığındım. Demek Şe-rif’le aramız bozulmuştu.</p>
<p class="calibre3">Davudi bir ses gürledi:</p>
<p class="calibre3">«Hey, kendine gel!»</p>
<p class="calibre3">Kendime geldiğimde, sıra arkadaşım Ovalı Yaşara sarılmış durumdaydım. Sütunun arkasına sığınıyorum diye arkadaşıma sarıldığımı anlamıştım.</p>
<p class="calibre3">Sınıf kahkahadan kırılıyordu. Şaşırmış ve son derece utanmıştım. Behçet bey eliyle işaret ediyordu :</p>
<p class="calibre3">«Sen kaçık mısın? Ayağa kalk. Duymuyor musun, sana söylüyorum.»</p>
<p class="calibre3">Hemen ayağa fırladım.</p>
<p class="calibre3">«Buyrun hocam!»</p>
<p class="calibre3">«Sana kalk, anlattıklarımı özetle diyorum! Gözlerini dikip manyetizme olmuş gibi bakıyor, Yaşar’a sarılıyorsun. Deli misin oğlum sen?»</p>
<p class="calibre3">«...............»</p>
<p class="calibre3">«Söyle bakalım, neler anlattım?»</p>
<p class="calibre3">«Uzat ellerini»</p>
<p class="calibre3">Ellerime vurmaya başladı, tâ ki cetvel kırılmcaya kadar... sonra defterini çıkarıp kocaman bir sıfır verdi.</p>
<p class="calibre3">O gece evde de bir pandomim vardı. Annemle babam beni köşeye sıkıştırmışlar, veryansın ediyorlardı. Biri bırakıp öbürü alıyordu eline.</p>
<p class="calibre3">Babam benden yaka silkiyordu</p>
<p class="calibre3">Aynı lisede hoca olein babam, benden gelen şikâyetlerden bunalmıştı. Öbür hocalar arasmda itibarı zedelenmişti adamcağızın. Nasıl zedelenmesin ki...</p>
<p class="calibre3">Her cumartesi, disiplin kuruluna verilip okuldan uzaklaştırma cezası alan öğrenciler, İstiklâl Marşı okunmadan önce, bütün okulun önünde açıklanır, böylece herkese rezil edilirdi. Aşağı yukarı iki haftada bir bu törenin baş kahramanı ben olurdum.</p>
<p class="calibre3">O kadar ki, işlediğim suçlar yalnız okulda değil, Giresun kahvehanelerinde bile anlatılır olmuştu. Bu suçlar arasmda neler neler yoktu ki... Derste acayip (!) sesler çıkarmak, hocanın koltuğuna iğne yerleştirmek, sıralar arasmda dolaşan hocaların sırtına «Bu inek satılıktır» gibi yaftalar asmak, genç bayan hocalara ayna tutmak, kopya çekerken yakalanmak, yazılı sınav kâğıtlarına hocanın resmini çizmek, çirkin seks resimleri çizip sınıfta dağıtmak, ilgisiz sorular sorarak dersi kaynatmak, kızlara aşk mektupları yazmak, komiklik yapmak, tahtada ders anlatırken hocalara lastikle kâğıt atmak.</p>
<p class="calibre3">Bütün bunlar yetişmiyormuş gibi bir de orj inal numaram vardı. Başıma babamın eski fötrlerinden birini geçirir, yüzüme kalemle bıyık yapar, zil çaldıktan sonra sınıflardan birine girip öğrenci velisi pozunda hocadan bir öğrencinin durumunu sorardım. Hemen hepsinde de başarılı olurdum.</p>
<p class="calibre3">Aynı şeyi ciddi ve sinirli bir adam olan babamm sınıfında da yapıp yapamayacağım konusunda bütün sınıfla iddiaya tutuşmuş, ama bu tehlikeli girişimden yüzümün akıyla çıkamamıştım. Hem eşek sudan gelinceye kadar dayak yemiş, hem de bir hafta okuldan uzaklaştırma cezası almıştım.</p>
<p class="calibre3">İntikam duygusuyla yaramazlık</p>
<p class="calibre3">Bütün bu akıl almaz yaramazlıkları, babamı kızdırmak ve intikam almak duygusuyla yapıyordum. Çünkü evde ya da kahvede benim çocukluk suçlarımı anlatmıştı babam. Bu da beni yaralamış, kendisinden intikam almaya yöneltmişti. Kötü olduğunu, ayıp olduğunu bile bile yapıyordum.</p>
<p class="calibre3">Babamla olsun, annemle olsun, hiçbir konuda anlaşamadık zaten. Onlar sanki anne baba değil de uzak akrabalar gibi mesafeli davrandılar. Şu anda da durum değişmiş değil. Onlara ne kadar yaklaşmak, sevmek için çaba harcadıysam da başarılı olamadım.</p>
<p class="calibre3">Yaralandım dedim. Örnek vereyim. İlkokuldaydım. Tuvaletin içine değil de kenarına kaka yaptığımı bütün okul biliyordu. Babam hocama anlatmış, o da sınıfın ortasında söyleyince, arkadaşlarımın gözünde ne hale geldiğimi tasavvur edin. Annem de okulda öğretmen arkadaşlarına, dışarda konu komşuya her olayımı süsleyerek anlatmıştır. Karı - koca beni farkında olmadan sistemli bir şekilde yaraladılar.</p>
<p class="calibre3">İşte bu yaralanmalar, ilerki yıllarda, başarısız, yaka silkilen, tembel ve yaramaz öğrenci Öztürk’ü yarattı...</p>
<p class="calibre3">Çok ilginçtir, onların baskısından kurtulduktan sonra, bambaşka bir insan oldum. Çünkü benliğimi bulmuştum artık. Hoca olarak herkesin beğendiği, sevdiği ebeveynim nedense sevgilerini benden esirgemişlerdi. Tâ ki ben para kazanıp şöhret olana kadar...</p>
<p class="calibre3">Haydarpaşa Lisesinde yatılılık yıllan</p>
<p class="calibre3">Estek köstek lisenin ikinci sınıfına kadar gelebilmiştim, ama Giresun’da öğrenimimi sürdürmem çok güçtü artık. Zaten ailem benden, ben de onlardan kurtulmak istiyorduk. İstanbul'da Haydarpaşa Lisesi’nde yatılı okuma fikri hepimize cazip geldi.</p>
<p class="calibre3">Haydarpaşa Lisesi’nde hemen sivrildim. Sınıfın en yırtıcı birkaç gencinden biriydim. Öbürleri, sırasıyla, mümessil Kuleli Askeri Lisesi'nden alaya çıkarılmış, dünya yakışıklısı Ayı Ergün, Deli Yılmaz (Sabuncuoğlu) ve Bursah Kemal. Bunlardan Ergün, Türkiye Liselerarası Boks ve Güreş şampiyonuydu. Bir başka yakışıklı olan Deli Yılmaz da lisenin boks şampiyonuydu. Babası İzmir’de Almanca hocasıydı. Bursah Kemal de mert, manda yürekli bir gençti.</p>
<p class="calibre3">Daha ilk hafta, dördümüz birbirimizi mıknatıs gibi arayıp bulmuştuk. Her konuda anlaşıyorduk. İlerde bütün lisenin yaka silkeceği çete oluşmuştu bile. Yalnız Ayı Ergün Kadıköy’de oturduğundan gece maceralarımızdan uzak kalıyordu.</p>
<p class="calibre3">Derse merse aldırdığımız yoktu. Lisenin karşısındaki Hemşire Okulu’ndan kızlar ayarlamıştık. Her cumartesi Normandiya'ya (şimdiki Kulüp 12) gidiyorduk. Ama bu bir günlük buluşma yetmiyordu bize.</p>
<p class="calibre3">Yemekhane protestolarını biz başlatıyorduk genellikle. Züppelik yapanları dövüyor, hocalara kafa tutuyorduk. O yıl Üsküdar Kız Lisesi bizim okulla birleştirilmişti. Gelen kızların en güzellerini bizimle çıkmaya zorlu-yorduk. Sınıfın arka sıralarına çekilip derste sigara içiyorduk. Kırdığımız ceviz bini aşmıştı. Bütün bunlar karşılıksız kalmayacaktı bittabi!</p>
<p class="calibre3">Bir yandan da geceleri değerlendirmek için çareler arar olmuştuk. Kapılar kapandıktan sonra dışan çıkmanın bir yolu olmalıydı. Nitekim çok geçmeden çare bulundu. Hamamın üstünden dışarı çıkmak mümkündü. Haberi aldığımızda sevinçten havalara uçtuk.</p>
<p class="calibre3">O akşam, elbise ve gömleklerimizi bir güzel ütüledik. Hacıyağı dahil ne bulduysak bütün kokulan süründük. Geceyansı birer birer atlayarak karanlığa kanştık.</p>
<p class="calibre3">Büyük bir heyecanla Beyoğlu'ndaki Çin Bar’a kapağı attık. Heyecandan titrediğimi belli etmek istemiyordum. Az sonra, sorduğum bir soruyu, kendine «Barların kiralıyım» diyen Kemal’in çatallanan bir sesle cevaplandırması her şeyi gün ışığına çıkardı. «Bu inek benden de heyecanlı» diye düşündüm ve gülmeye başladım. Aynı anda hepimiz durumu anlamıştık ve basmıştık kahkahayı-</p>
<p class="calibre3">«Ayı», «Deli», «Manda» gibi adlarla anılan arkadaşların, yarı çıplak kadınlar karşısında ağzı açık ayran budalasına dönmeleri, salaklaşıp işe nereden başlayacaklarını bilmez duruma düşmeleri beni oldukça hayal kırıklığına uğratmıştı. Vay demiştim içimden, İstanbul’un bu en azılı zamparaları her gece anlattıkları masallara beni nasıl da inandırmışlar!</p>
<p class="calibre3">Hele Deli Yılmaz'm fiyakalı bir pozla kalkması, dansa kaldırmak için bir konsomatrise gitmesi ve reddedilmesi gecenin tadını iyice kaçırmıştı.</p>
<p class="calibre3">Masamıza geri dönen Yılmaz’in korkarak baktığım yüzünü asla unutmayacağım. Elden geldiğince göz göze gelmemeye çalışıyorduk. O bir yandan homurdanıyordu: «Başka biriyle dans ettiğini göreyim, öldüreceğim orospuyu!»</p>
<p class="calibre3">içimden, hani kadınlar üstümüze atlayacaktı, çıkarken «Beni de götür, beni de götür» diye aralarında kavga edeceklerdi, diyordum. Hepsi hayalmiş, hepsi boşmuş meğer!</p>
<p class="calibre3">O sırada kadınlar toplu olarak oturdukları masadan kalkmış, birer ikişer kalantorların masalarına dağılmışlardı. Bunun üzerine Ayı Ergün, «Burası çok bozulmuş» dedi. «Eskiden böyle değildi. Zaten bütün karılar tapon.</p>
<p class="calibre3">Beyoğlu’na çıkalım, en güzel kanlan araklarız. Yürüyün!»</p>
<p class="calibre3">Bozum olmuştuk. Ben utancımdan başımı kaldıra-mıyordum. Dışarıda Beyoğlu’nun rengârenk ışıklan içimize biraz su serpti. Başladık kaldınmlan arşınlamaya. Tünel - Galatasaray arasını bilmem kaçıncı kere turla-mıştık ki atıştıran yağmur hızlandı, dönmeye karar verdik.</p>
<p class="calibre3">Vapurun alt salonunda sinirlerimiz iyice boşaldı. Başladık Deli Yılmaz’ın masaya dönüşünün taklidini yapmaya, bir yandan da avaz avaz gülmeye. Meğer olay bizim gördüğümüz gibi değilmiş. Yılmaz’ın dediğine bakılırsa, dansa kaldırmak istediği kadın, ona «Yavrum, sen çok güzel bir çocuksun» demiş, «tik görüşte seni çok beğendim. Önce şu kodaman kazlan yolayım, sonra gel, dans edelim.»</p>
<p class="calibre3">Oysa bizim gördüğümüze göre Deli Yılmaz ısrar ettikçe kadın çirkefleşmişti. Kartta ise «Dans etmek mecburi değildir» yazılıydı.</p>
<p class="calibre3">Neyse kazasız belâsız okula döndük. Dalgayı bulmuştuk artık. Deli Yılmaz’ı kızdırmaktan büyük zevk alıyorduk. Şakalarımız fazla kaçınca o da bize yükleniyor, böylece şamata-gırgır göklere çıkıyordu.</p>
<p class="calibre3">Para derdini çözmek için aklımıza bir çare geldi</p>
<p class="calibre3">Ailelerimiz her ay bize harçlık gönderiyordu. Ama bunlar yetiyor muydu? Ne gezer! Gelen para ancak bir hafta sonu eğlencesini karşılayabilirdi. Örneğin benim harçlığım 7,5 liraydı. Arkadaşlar arasında sanırım en dü-şık harçlık benimkiydi.</p>
<p class="calibre3">Üstelik çıkan okul yemeğini beğenmezdik. Kantinden alışveriş etmek gibi bir de lüksümüz vardı. İyi giyinmek, kızlara fiyaka yapmak derseniz, o zaten ödevimizdi. Kı-saçası nerden bakılsa paraya ihtiyaç içindeydik. înim inim inliyorduk. Benim Kadıköy'de fotoğrafçılık yapan bir amcaoğlum vardı. Arada bir onu çarpsam bile, derdime deva olmuyordu bu.</p>
<p class="calibre3">İşle bu parasızlık derdine bir çare bulmamız mutlaka gerekliydi. Her gece yatakhaneye çekildiğimizde, baş başa verir, türlü plânlar kurar, bir sürü olmayacak hikâye anlatırdık birbirimize. Bir gece Deli Yılmaz, hepimizi dışarıya, tuvalet girişine çağırdı.</p>
<p class="calibre3">Nöbetçi hocayı atlatıp dediği yerde buluştuğumuzda Deli Yılmaz’m ellerini ovuşturduğunu, gözlerinin sevinçten parladığını gördük. Ne anlam vereceğimizi bilemiyorduk, «una merak ve heyecan bizleri de sarmıştı.</p>
<p class="calibre3">«Müjde» diye bağırdı Yılmaz. «Kurtulduk ulan enayiler!»</p>
<p class="calibre3">«...............»</p>
<p class="calibre3">«Ya, işte böyle küçük beyler! Aptal aptal bakın ba-kiim bana öyle...</p>
<p class="calibre3">Ben atıldım:</p>
<p class="calibre3">«Ulan Deli, keçileri kaçırdın gene galiba... Nedir gece yansı gene akima gelen hergelelik?»</p>
<p class="calibre3">O iyice kasıldı:</p>
<p class="calibre3">«Dinleyin beni salaklar, tamam mı! Ulan bir servetin üzerinde yatıyorsunuz da haberiniz yok be! Döşekteki delikten parmağımı soktum az önce, elime ne geldi ulan? Yün be, yün!»</p>
<p class="calibre3">Biz bir ağızdan :</p>
<p class="calibre3">«Eeeee?»</p>
<p class="calibre3">«E’si bu! Bir yatak ne gelir? 15-16 kilo. Çarp 35'le. îşte size mangırlar! Cebe attm mı, git eğlen, barlarda dans et, sevgiline hediye al, lacivert takım çek üstüne... Züğürtlükten kurtulduk demektir, tamam mı!»</p>
<p class="calibre3">Sözünü kestim:</p>
<p class="calibre3">«Sen tam üşütmüşsün oğlum! Diyelim ki he dedik, bu yatakları nasıl dışarı çıkaracağız hıyarağa?»</p>
<p class="calibre3">«Üst kat yatak deposu. En kıral yatakları seçersin, pencereden atarsın üç tanesini kuş gibi aşağı. Sen de hamamın üstünden atlarsın. Birkaç yüz metre ilerde çingenelerin çadırları var. Kiralarsm bir at arabası. Tekliği bastırdm mı tamam. Tam yol iskeledesin. Ordan vapur. Köprü. Ve de bitpazarı...»</p>
<p class="calibre3">Yeni iktidara gelen DP, bazı malların fiyat artışına engel olamamıştı. Deri ve yün, o günlerde gerçekten büyük paralara gidiyordu. İyi, ama ne yapacaktık yani? Şu deli, adamın kafasını bozuyordu doğrusu.</p>
<p class="calibre3">Nitekim Kemal dayanamadı:</p>
<p class="calibre3">«Ulan, yani okulun yataklarını çalıp satacağız, hırsızlık yapacağız, öyle mi?»</p>
<p class="calibre3">Yılmaz, derin bir soluk aldı. Çakır gözlerini kıstı. Kızdıklarına en büyük hakaret olarak söylediği kelimeyi sessizce suratlarımıza çarptı:</p>
<p class="calibre3">«Aydedeler...</p>
<p class="calibre3">Ve çıkıp gitti. Biz, orada öylece, ellerimizde sigaralar, kalakaldık. Sersem gibiydik. O gece yatakhaneye döndükten sonra da bir süre uyuyamadık.</p>
<p class="calibre3">Ertesi gün öğle paydosunda yemekten sonra koridorda turlarken birbirimize kulak vermiyorduk. Yatak olayı kafamızı iyice sarmıştı. Hepimizin içinden aynı şey geçiyordu: «Ya yakalanırsak?»</p>
<p class="calibre3">Karar verilmişti</p>
<p class="calibre3">Sonunda karar verilmişti. Gece «operasyon» gerçekleştirilecekti. Akşam yemeğini heyecanla yiyip sınıfa çıktık. Ders çalışırken gözetimci olarak başımızda duran öğretmen yardımcısı bile bizde bir olağanüstülük sezmişti. Yanımıza gelip ordan hurdan konuşmuş, giderken de, bizi alışmadığı bir tavırla gördüğünü, her an bir şeyler çevirecek gibi bir halimiz olduğunu söylemişti.</p>
<p class="calibre3">Gece yarısı üst kattaki depoya girmemiz çok kolay oldu. Düşünüldüğü gibi, yatakları bir bir pencereden attık. Sonra kendimiz indik aşağıya. Sırtladığımız gibi yol kıyısına çıkardık. Rastlantı değil mi, oradan geçmekte olan üstü kapalı bir at arabasıyla ver elini Kadıköy iskelesi! Hem de yalnızca 75 kuruş karşılığı!</p>
<p class="calibre3">O zamanlar vapur sabaha kadar çalışır, her saat başı kalkardı. Öğrenci bileti de 6 kuruştu. Sabaha karşı 3 sularında biz Sirkeci’deki bitirim kahvelerinden birine kapağı atmıştık bile! Ama turşuya da dönmüştük.</p>
<p class="calibre3">Niyetimiz sabahın erken saatlerine kadar vakit geçirmek, yatakları kayıkla köprü ayağına atmaktı. Oradan Bitpazarı iki adımlık yerdi.</p>
<p class="calibre3">Enteresan bir şey oldu. Kahvenin bir köşesinde barbut atanlardan birinin, 40 yaşlarında görünen bir lazın gözü bizim yataklara ilişti.</p>
<p class="calibre3">«Ula, ha bunlar kimindur? Satilik midur?» diye seslendi.</p>
<p class="calibre3">Ben oturduğum yerden karşılık verdim :</p>
<p class="calibre3">«Evet, satılık.»</p>
<p class="calibre3">Laz bize bakmadan, yavaş yavaş yatakların yanma gitti. Bir ucundan dikişi aralayıp parmağıyla yünü çekti, avucunda baktı. Sonra yeniten tıkıştırdı ve başını kaldırmadan,</p>
<p class="calibre3">«Ne istüysünüz?» dedi.</p>
<p class="calibre3">«Sen ne veriyorsun?»</p>
<p class="calibre3">Laz sırıttı:</p>
<p class="calibre3">«Uşağım, mal sizindur. Sen gonuşacağsun...</p>
<p class="calibre3">«Soran sensin. Yünün kilosu kaça, biliyor musun?» Laz adım adım yaklaştı bana doğru*:</p>
<p class="calibre3">«Hemşerum nerelisun?»</p>
<p class="calibre3">«Artvinli.»</p>
<p class="calibre3">«Ula, gözümün uşaği, saa kanim isinmişdur... De bakayım ne deyisun?»</p>
<p class="calibre3">Aslında bu külfetten kurtulmak istiyorduk. Buraya kadar kazasız belâsız gelmiştik. Ne fiyat verirse versin laza satıp gitmeliydik. Allah çıkarmıştı onu karşımıza. Ben atılarak şöyle dedim :</p>
<p class="calibre3">«Hemşerim, nereden bakarsan bak, burada kırk kilodan fazla yün var. 120 lira eder. Ver 40 kâğıdı, helâl olsun sana...»</p>
<p class="calibre3">Laz gerildi, sesine geri dönülmez bir ifade verdi</p>
<p class="calibre3">«30 lira vereyim.»</p>
<p class="calibre3">Karaköy börekçisine güle oynaya geldiğimizde güneş yeni doğmuştu. Yataklar yüzünden içine girdiğimiz gerilim bitmiş, sinirlerimiz gevşemişti. Gereksiz bir neşeyle ortalığı şamataya boğuyorduk. Düşündüğümüz parayı alamamıştık, ama bir ay boyunca haftada iki kez barlara gidebilirdik bu parayla.</p>
<p class="calibre3">Okul müdürünün karşısında</p>
<p class="calibre3">Bir gün hademe geldi, beni idareden çağırdıklarını söyledi. Okul müdürü Bahaettin Örnekol'un beni beklediğini öğrenince büyük bir heyecana kapıldım. Acaba neden görmek istiyordu? Neyse, ezile büzüle gittim. Odasına girdiğimde çok güzel bir bayanla konuşuyordu. Azarlar gibi kim olduğumu sordu. Söyledim.</p>
<p class="calibre3">«Ha, o sen misin?» deyip kapı önünde beklememi istedi. Ne kadar bekledim, bilmiyorum. Öğrenci arasında, müdürle ilgili yaygın bir dedikodu vardı. Güzel bayan velilerin her istedikleri olurmuş diye. Beklerken bana öyle geldi ki bu dedikodu doğrudur...</p>
<p class="calibre3">Yakışıklı müdür sonunda beni içeri aldı. Babamdan gelen bir mektup üzerine beni görmek istemişti. Notlarımı, sorunlarımı teker teker sordu.</p>
<p class="calibre3">Babam, çok trajik bir mektup yazmıştı anlaşılan. Yıllar sonra, askerlik yaparken de aynı şeyi yapacaktı. Alay komutanına yazdığı mektupla askerlik hayatımı alt üst eden olayların başlamasına neden olacaktı. O mektup üzerine talime çıkarılacak, albaym hakaretine uğrayacak, sonunda askeri cezaevine kadar düşecektim. Neymiş efendim, adam olmalıymışım! İyiliğim için yazılmışmış bu mektuplar. Herkes evladının askerliği iyi geçsin diye imkân ararken ve bu amaçla yazarken, bizimkiler tam tersine işimi bozarlardı hep. Bu da benim şansım!</p>
<p class="calibre3">Müdürle konuşurken adamın gözleri ellerime takıldı.</p>
<p class="calibre3">«Uzat bakiim ellerini.»</p>
<p class="calibre3">Hemen uzattım.</p>
<p class="calibre3">«Nedir o parmaklarındaki sarılık?»</p>
<p class="calibre3">«Ha o mu, şey, tendürdiyot lekesi.»</p>
<p class="calibre3">Müdür, nikotinin leş gibi sararttığı parmaklarımdan sigara tiryakisi olduğumu, verdiğim cevaptan da su içer gibi yalan söylediğimi çakmıştı.</p>
<p class="calibre3">Sağ elimi kavrayarak kendine çekti, daha dikkatli baktı. Sonra komutu verdi:</p>
<p class="calibre3">«Yaklaş!»</p>
<p class="calibre3">Burun buruna geldik. Ceketimin önce üst, sonra da yan ceplerini yokladı. îç cebimdeki kalın kabartıyı far-kedince ayvayı yediğimi anladım.</p>
<p class="calibre3">«Çıkar bunu!»</p>
<p class="calibre3">Emri yerine getirdim. «Birinci» paketini masanın üzerine koydum.</p>
<p class="calibre3">«Sigara mı içiyorsun?»</p>
<p class="calibre3">«Hayır efendim, arkadaşın paketi. Saklamam için bana verdi.»</p>
<p class="calibre3">Soluk alır gibi söylediğim bu ikinci yalan üzerine müdür hafifçe gülümsedi. Hiç unutmayacağım şu sözleri söyledi:</p>
<p class="calibre3">«Ooo, daha sende kimbilir ne sermayeler var. Bütün ceplerini boşalt şuraya!»</p>
<p class="calibre3">Teker teker boşalttım. Aklımda kaldığına göre hâtıra defteri, mendil, çakı, 5.5 lira para...</p>
<p class="calibre3">Müdür, parayı görünce,</p>
<p class="calibre3">«Ooo, benden çok paran var» dedi. «Baban çok az gönderdiğini yazıyor. Bugün de ayın 16’sı. Nereden bu para bakiim?»</p>
<p class="calibre3">«Efendim, amcamın oğlu Kadıköy'de fotoğrafçıdır, ondan aldım.»</p>
<p class="calibre3">«Çağırıp öğreneceğiz.»</p>
<p class="calibre3">Hâtıra defterimi karıştırmaya başladı.</p>
<p class="calibre3">«Neler yazılı, öğrenebilir miyiz?»</p>
<p class="calibre3">«Rica ederim efendim, bir öğrencinin gizli neyi olur ki...</p>
<p class="calibre3">«Pekâlâ, oku bakalım...»</p>
<p class="calibre3">Korkmuş, heyecandan kıpkırmızı kesilmiş, mahvolmuştum. Şimdi ben neresini okuyabilirdim, bu adama? Canıma kıysam daha iyiydi. Zararsız bir yerinden başlasam belki de devam ettirmez diye düşündüm. Yoksa tüm rezilliklerin ortaya dökülmemesi için defteri yemem gerekirdi.</p>
<p class="calibre3">«Hepsini mi okuyayım, yoksa gelişigüzel bir sayfasından mı başlayayım efendim?»</p>
<p class="calibre3">«Hadi, dediğin gibi olsun. Bir sürü işim var. 'Göz kararıyla bir sayfa aç ve oku.»</p>
<p class="calibre3">Eh, bundan sonrası şansa kalıyordu. Başlara doğru parmaklarımı kaydırdım, ya Allah deyip açtım.</p>
<p class="calibre3">«21 Kasım 1950 — Bu mektep, daha ziyade kışla gibi. Çok canım sıkılıyor. Resim hocası fıstık gibi karı, bana acayip bakıyor. Kimyacı ise hapishane gardiyanı, adına sıfırcı diyorlar. Hiç kopya çekilmezmiş dersinde, ben ona nasıl kopya çekilir göstericim...»</p>
<p class="calibre3">Müdür, araya girdi:</p>
<p class="calibre3">«Dur dur dur... "Ne yazıyor bakiim, bir daha oku.»</p>
<p class="calibre3">Yapılacak tek şey kalmıştı, ben de onu yaptım. Defteri kapadığım gibi kendimi kapıya attım. Lanet olası kapı o kadar ağır ki, açıncaya kadar müdür arkamdan yetişti. Boynumdan yakalayıp içeri çekti. Defteri de zorla aldı elimden.</p>
<p class="calibre3">Benim için artık her şey bitmişti. Çünkü yatakları satmak da dahil, ne yaptıysak yazmıştım. Hem de abartarak. Yalnız benim değil, arkadaşlarımın öğrenim hayatları da yanıyordu.</p>
<p class="calibre3">Müdür, çağırmcaya kadar sınıfta beklememi söyleyerek beni kovdu. Doğru tuvalete koşmuştum. Sigara üstüne sigara içiyorduk. Bütün arkadaşlar beni suçlu buluyordu. O lanet olası hâtıra defterini ne diye muska gibi üstümde taşıyordum?</p>
<p class="calibre3">Delikanlılık hayatımın en üzücü ve zor anlarıydı. Hangisine yanaydım? Yatakları satıp hırsızlığımızı ballandıra ballandıra anlatmama mı, okuldan kovulacaktık ona mı, defter yüzünden arkadaşlarımı ele verdiğime mi? Ya babam bu rezalet karşısında n’apacaktı, ne tepki gösterecekti acaba? Bunları düşünmek çileden çıkarıyordu beni.</p>
<p class="calibre3">Öğretmenler Kurulu acele olağanüstü toplantıya çağrıldı, durumumuzu görüşmeye başladı. Velim olan amcaoğlu Seyfi'yi çağırmışlardı. Bir yandan da o soruyordu rezaletlerimin hesabını. En çok, imzasını taklit edip tezkere doldurmama takılıyor, «Ben şimdi babana ne cevap vereceğim» diyordu.</p>
<p class="calibre3">Okuldan kovulmamız için rica etmişti, ama kabul edilmemişti. Üzüntü içindeydi. Yatışsın diye «Boşver amca» diyecek oldum, suratıma öyle bir Bayrampaşa to-katı çekti ki «Şraaak» sesi koridorda yankılandı. Yaprak gibi sallandım, düşmemek için duvara zor sarıldım.</p>
<p class="calibre3">Sonuç açıklandı : Kemal, Deli Yılmaz ve ben, îstan-bul liselerinde okumamak koşuluyla en ağır cezaya çarpılmış, koyulmuştuk.</p>
<p class="calibre3">Her şey bitmişti. Hiçbir arkadaşım konuşmuyordu benimle. N’apıp edip yalnız Deli Yılmaz’la bağlantı kurabildim. Onu Giresun'da birlikte okumaya ikna ettim. Cumartesi bayrak töreninden sonra arkadaşlar bizim için para topladılar, hepimize ayrı ayrı teslim ettiler. Geçmiş gün, kaç paraydı hatırlamıyorum şimdi. Kapağı vapura attık.</p>
<p class="calibre3">Giresun limanına yanaştığımızda savcı muavini tey-zeoğlum, motorla gemiye geldi. Elinde iki zarf vardı. Babam göndermişti. Giresun’a çıkmamı asla istemiyordu. Elinde silâhla bekliyordu. İnanmazsam, kendi gözlerimle görebilirdim. Kamara penceresine beni çekerek, «Bak» dedi. «İşte Acenta Oktay'ın duvarına yapışmış gibi duruyor. Bir eli de cebinde. Yanında duranların kim olduklarını artık tanıyorsun...</p>
<p class="calibre3">Gerçekten pederin yüzünü tanımak zordu. Başına bir kasket geçirmiş, yüzü mosmor! Gönderdiği iki zarftan birinde Trabzon Lisesi müdürüne yazdığı mektup vardı, ötekinde de okul taksitim. Giresun’da inmeyip aynı vapurla Trabzon’a gitmemi, orda okumamı istiyordu.</p>
<p class="calibre3">Yeni bir macera başlıyordu benim için. Ama Trabzon’da da dikiş tutturamadım, aynı yıl 24 Mayıs’ta Giresun’a döndüm. Artık babama daha fazla yük olmak istemiyordum. Oturup iki arkadaş gibi konuştuk sonunda. Hayalimde yatan İstanbul'a, geleceğimin kaynağı Yeşil-çam’da şansımı denemek üzere gidecektim.</p>
<p class="calibre3">Merhaba İstanbul, merhaba Yeşilçaml</p>
</body>
</html>
