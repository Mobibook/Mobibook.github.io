<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 title="20"></h1>

  <p class="ilk">Dr. Igor ışığı yaktı, bürosunun önündeki bekleme odasında genç kadını görünce şaşırdı.</p>

  <p>“Saat daha çok erken. Ayrıca bütün gün doluyum.”</p>

  <p>“Çok erken olduğunu biliyorum,” dedi kız, “daha şafak bile sökmedi. Birazcık konuşmak istiyorum, çok kısa bir süre. Yardımınıza gereksinmem var.”</p>

  <p>Gözlerinin altında mor halkalar vardı, saçları da matlaşmıştı: bütün gece uyumamışlığın tipik belirtileri.</p>

  <p>Dr. Igor, kızı odasına aldı.</p>

  <p>Ona oturmasını söyledikten sonra ışığı yaktı, perdeleri açtı. Bir saate kadar güneş doğacaktı, o zaman elektrik giderini kısabilirdi. Hissedarlar en küçük giderlere bile bozuluyorlardı.</p>

  <p>Ajandasına şöyle bir göz gezdirdi: Zedka’nın son ensülin şoku da olumlu geçmişti, yani, o insanlık dışı tedaviden sağ çıkabilmişti. Gene de Dr. Igor hastane konseyine tedavinin tüm sorumluluğunu üstlenen bir yazıyı imzalatması iyi olmuştu.</p>

  <p>Bazı raporları okudu. Gece iki-üç hasta saldırgan davranışlarda bulunmuşlardı ki bunlardan biri Eduard'dı. Koğuşuna saat dörtte dönmüş, uyku ilaçlarını almayı reddetmişti. Dr. Igor'un bu konuda bir şeyler yapması gerekiyordu. Villete, içeride ne kadar serbest olursa olsun, sert ve tutucu bir kurum olduğu imajını sürdürmek zorundaydı.</p>

  <p>“Size çok önemli bir şey soracaktım,” dedi Veronika.</p>

  <p>Dr. Igor oralı olmadı. Steteskopunu alıp kızın kalbini ve ciğerlerini dinlemeye koyuldu. Reflekslerini kontrol etti, minik bir lambayla retinasının arkasını inceledi. Vitriol zehirlenmesinin ya da bazılarının dediği gibi acılaşmanın hemen hemen tüm belirtilerinin kaybolduğunu gördü.</p>

  <p>Hemen telefonun başına geçip karmaşık adlı bir ilaç getirmesini emretti hastabakıcıya.</p>

  <p>“Dün gece ilacınızı almadığınız anlaşılıyor,” dedi. “Ama kendimi çok daha iyi hissediyorum.” “Yüzünüze bakmam bile yeterli: göz altlarında morarma. aşırı yorgunluk, reflekslerin yavaşlaması... Sayılı günlerinizi biraz olsun rahat geçirmek istiyorsanız, lütfen dediklerimi aynen uygulayın.”</p>

  <p>“Ben de bunun için geldim zaten. Sayılı günlerimin tadını çıkarmak istiyorum, ama kendi bildiğim gibi. Tam olarak ne kadar zamanım kaldı?”</p>

  <p>Dr. Igor gözlüklerini indirip kıza uzun uzun baktı. “Açıkça söyleyebilirsiniz,” dedi kız. “Korkmuyorum, ama kayıtsız da değilim. Yaşamak istiyorum, ama bunun yeterli olmadığını biliyorum. Yani, kaderime razı olmuş durumdayım.”</p>

  <p>“Eeee, ne istiyorsunuz o zaman?”</p>

  <p>Hastabakıcı elinde bir şırınga ile içeri girdi, Dr. Igor’un başıyla yaptığı bir işaret üzerine kızın kazağının kolunu yavaşça sıyırdı.</p>

  <p>İğne yapılırken Veronika yeniden sordu. “Ne kadar zamanım kaldı?”</p>

  <p>“Yirmi dört saat, belki de daha az.”</p>

  <p>Kız başını eğdi, dudağını ısırdı, ama sakin kalmayı başardı.</p>

  <p>“İki dileğim olacak. Birincisi bana öyle bir ilaç verin ki uykum gelmesin ve yaşamımın geri kalanının her anını yaşayabileyim. Çok yorgunum, ama uyumak istemiyorum. Yapacağım çok şey var, hayatın sonsuza dek süreceğini sandığım günlerde hep ertelediğim şeyler bunlar, sonra, hayatın yaşanmaya değmeyeceğine inanmaya başlayınca da unuttuğum.”</p>

  <p>“İkinci dilek neymiş?”</p>

  <p>“Buradan çıkmak, dışarıda ölmek istiyorum, Lyubliyana Kalesi’ni ziyaret etmem gerek. Yüzyıllardır orada durup duruyor, ama ben bir kez olsun yakından bakmaya zahmet etmemişim. Kışları kestane, yazları da çiçek satan kadıncağızla konuşmam gerek. O kadar sık karşılaşırdık sokakla, ama bir kez olsun hatıratı sormak aklıma gelmemiş. Mantosuz sokağa çıkıp karda yürümek istiyorum, çok çok üşümenin nasıl bir duygu olduğunu öğreneyim, değil mi? Hayatım boyunca hep sıkı sıkı giyinmişim, soğuk alma korkusuyla.</p>

  <p>“Kısacası, Dr. Igor, yüzümde yağmuru hissedeyim, hoşuma giden herhangi bir erkeğe gülümseyeyim, bir kahve ısmarlamak isteyen herkesin önerisini kabul edeyim istiyorum. Sonra annemi öpmek, onu sevdiğimi söylemek, duygularını açık etmekten utanmaksızın dizinin dibinde ağlamak... Duygular hep vardı, ama hep gizlenmek zorundaydı.</p>

  <p>“Belki de bir kiliseye girerim, bana hiçbir zaman hiçbir şey ifade etmemiş imgelere bakarım, belki bu kez söyleyecekleri bir şeyler olur. İlginç bir adam beni bir kulübe falan davet ederse giderim, ayakta duramayacak hale gelinceye kadar dans ederim. Sonra da yatarım onunla, ama şimdiye dek birlikte olduğum erkeklerle yattığım gibi değil: kontrolü elimde tutma kaygısını bir yana atarak, yalandan numara yapmadan. Kendimi bir erkeğe gerçekten vermek istiyorum, sonra da yaşadığım kente, hayata ve en son da ölüme.”</p>

  <p>Veronika susunca uzun bir sessizlik oldu. Hasta ile doktor birbirlerinin gözlerinin içine bakmayı sürdürdüler. Yirmi dört saate sığdırılabilecek nice şey olduğu düşüncesi mi dalgınlaştırmıştı ikisini de.</p>

  <p>Sonunda Dr. Igor konuştu: “Size uyarıcı hap yazacağım, ama kullanmanızı tavsiye etmem. Uykuyu engellemesine engeller, ama, yaşamak istediklerinizin tadına varmak için gereken huzuru da yok eder.”</p>

  <p>Veronika kendisini kötü hissetmeye başladı; zaten hep böyle oluyor, bu iğneyi ne zaman yapsalar bedeninde kötü etkiler oluşuyordu.</p>

  <p>“Birden sarardınız. En iyisi gidip yatmanız galiba, yarın tekrar konuşuruz.”</p>

  <p>Kızın ağlayası geldi, ama kendini tuttu.</p>

  <p>“Yarın diye bir şey yok, siz de çok iyi biliyorsunuz. Yorgunum, Dr. Igor, çok yorgunum. Onun için hap istedim sizden. Bütün geceyi uykusuz geçirdim, çaresizlikle boyun eğme arasında geldim gittim, dünkü gibi bir isteri krizi geçirebilirim korkudan, ama neye yarar? Madem yirmi dört saatlik ömrüm kaldı ve yapacak pek çok şeyim var, mızmızlanmayı bırakayım dedim. N'olur, Dr. Igor, kalan azıcık zamanımı yaşamama izin verin, çünkü yarının çok geç olacağını ikimiz de biliyoruz.”</p>

  <p>“Şimdi gidip uyuyun,” dedi doktor, “öğlende buraya gelin. Tekrar görüşelim.”</p>

  <p>Veronika başka çaresinin olmadığını anladı.</p>

  <p>“Tamam, gidip uyuyacağım, sonra da buraya geleceğim. Ama bir-iki dakika daha konuşabilir miyiz?”</p>

  <p>“Bir-iki dakikayı geçmesin lütfen, bugün çok meşgulüm.”</p>

  <p>“Lafı uzatmıyorum. Dün gece, hayatımda ilk kez, kendimi tamamen salıvererek mastürbasyon yaptım. Düşünmeye cesaret edemediğim her bir şeyi düşündüm, daha önceleri beni korkutan ya da tiksindiren şeylerden büyük bir zevk aldım.”</p>

  <p>Dr. Igor en profesyonel tavrını takındı. Böyle bir konuşmanın nereye varacağı belli olmazdı, başı Üstleriyle belaya girsin istemiyordu.</p>

  <p>“Bir sapık olduğumu anladım, doktor. Bunun intihar girişimimde bir rolü var mıydı, bilmiyorum. Kendim hakkında bilmediğim o kadar çok şey var ki.”</p>

  <p>“Açık konuşmaktan başka yapılacak bir şey yok,” dedi adam içinden. “Hastabakıcıyı çağırıp ileride bir cinsel taciz davası olabilir diye tanık bulundurmama gerek yokmuş gibi görünüyor.”</p>

  <p>Yüksek sesle. “Hepimiz farklı şeyler isteyebiliriz,” diye karşılık verdi. “Ana-babalarımız da öyle. Bunun nesi kötü?”</p>

  <p>“Bilmem, siz söyleyin, nesi kötü?”</p>

  <p>“Her şeyi kötü. Çünkü herkes hayal kurar da yalnızca pek az kişi hayallerini gerçekleştirebilirse, hepimiz korkağız demektir.”</p>

  <p>“Ya o pek az kişi haklıysa?”</p>

  <p>“Haklı olan kişi en güçlü olandır. Bu durumda bir paradoks söz konusu, en korkak olanlar aynı zamanda en cesurlar, çünkü fikirlerini herkese empoze edebiliyorlar.”</p>

  <p>Dr. Igor lafı daha fazla uzatmak istemedi.</p>

  <p>“Şimdi gidip biraz dinlenin lütfen, bekleyen bir sürü hasta var. Dediğimi yaparsanız, ikinci ricanız konusunda yardımcı olabilirim belki.”</p>

  <p>Veronika odadan çıktı. Doktorun sıradaki hastası, o gün taburcu olacak olan Zedka'ydı, ama Dr. Igor ondan biraz beklemesini rica etti. Deminki konuşma üstüne birtakım notlar alması gerekiyordu.</p>

  <p>Vitriol üzerine yazacağı kitaba seks konulu uzun bir bölüm eklemek zorunda kalacaktı. Ne de olsa pek çok nevroz ve psikozun temelinde cinsellik yatıyordu. Teorisine göre fanteziler beynin gönderdiği elektrik itkilerdi ve bunlar gerçekleşmediği takdirde o enerji gövdenin başka bölümlerine aktarılıyordu.</p>

  <p>Tıp öğrenimi sırasında cinsel sapmalar konusunda ilginç bir tez okumuştu Dr. Igor: Sadizim, mazoşizm, eşcinsellik, koprofagi, koprolalia, röntgencilik vesaire, çok uzun bir listeydi. İlk başta bunların, eşleriyle sağlıklı ilişki kuramayan, adaptasyon zorluğu çeken kişilerde ortaya çıkan sapkın davranışların birer örneği olduğunu düşünmüştü.</p>

  <p>Oysa, ruh hekimi olarak mesleğinde ilerledikçe, hastalarıyla konuşma fırsatları çoğaldıkça, herkesin alışılmadık bir öyküsü olduğunu öğrenmişti. Hastaları bürosunda rahat bir koltuğa kurulurlar, gözlerini yere dikerek kendilerince "hastalık" olarak niteledikleri (sanki karşılarındaki kişi doktor değilmiş gibi) ya da “sapkınlık” sandıkları (sanki ruh hekimi olarak neyin sapkınlık olduğunu, neyin olmadığını açıklayacak kişi karşılarında değilmiş gibi) duygularını uzun uzadıya anlatmaya koyulurlardı.</p>

  <p>Ve bu insanlar, birbiri ardından, birbirinden habersiz olarak, erotik, azınlıkları tanımlayan kitapta anlatılan her bir fanteziyi dile getirirlerdi. Söz konusu kitap da aslında herkesin istediği tür bir orgazma -birlikte oldukları kişinin haklarını çiğnememek koşuluyla-ulaşma hakkını savunmak için yazılmıştı.</p>

  <p>Rahibe okullarında okumuş kadınlar cinsel tacize, aşağılamaya uğramayı hayal ediyor; takım elbiseli, kravatlı üst düzey bürokratlar Romanyalı orospulara, sırf ayaklarını yalayabilmek için dünyanın parasını ödediklerini itiraf ediyorlardı. Oğlan çocuklarına âşık delikanlılar, okuldaki kız arkadaşlarına tutkun genç kızlar... Karılarının yabancılarla seviştiğini seyretmek isteyen kocalar, kocaları tarafından aldatıldığını sandığı anda mastürbasyon yapan kadınlar... Kapıyı çalan her tamircinin koynuna girme isteğini zor bastıran anvestilerle yaşadıkları serüvenleri ayrıntılı olarak anlatan iyi aile babaları...</p>

  <p>Ve tabii orjiler. Anlaşılan herkes, hiç değilse ömründe bir kez bir orjiye katılmak hayaliyle yaşıyordu.</p>

  <p>Dr. Igor bir an kalemini bıraktı ve kendisini düşündü: Evet, o da bir orjiye katılmak isterdi. Hayalinde canlandırdığı kadarıyla orji denilen şey tümüyle anarşik ve keyif dolu bir şeydi, sahip olma dürtüsünün hiç yer almadığı, yalnızca zevk ve karmaşanın hüküm sürdüğü bir olay.</p>

  <p>Onca insanın acılaşma zehrini yutmasının başlıca nedenlerinden biri bu olabilir miydi? Tekeşliliğe yargılı evlilikler ki Dr. Igor'un arşivlerinde sıkı sıkı sakladığı incelemelere göre, birlikte yaşamın üçüncü ya da dördüncü yılında cinsel isteğin zerresi kalmıyordu. İşte o zaman kadın kendisini reddedilmiş, erkek ise kapana kıstırılmış hissediyor, Vitriol -ya da acılaşma- her şeyi kemirmeye başlıyordu.</p>

  <p>Bir psikiyatriste içini döken insanlar, bir papazla günah çıkartırkenden daha rahat konuşuyorlardı, çünkü hekimler onlara Cehennem ateşinden söz etmiyorlardı. Uzun <span style="font-style:italic;">yıllar</span> ruh hekimi olarak çalışmış olan Dr. Igor'un işittiği öykülerin haddi hesabı yoktu.</p>

  <p>Ancak bunlar anlatılan öykülerdi, yaşanan değil. Bu meslekte geçirdiği onca yıldan sonra hep aynı soruyu soruyordu: insanlar farklı olmaktan neden bu kadar korkarlar?</p>

  <p>Sorunun karşılığını araştırdığında en yaygın yanıtlar şöyleydi: “Kocam bir orospu gibi davrandığımı düşünür,” ya da bir erkek konuşuyorsa: "Karıma saygı göstermem gerekir.”</p>

  <p>Sorgulama genellikle o noktada sona eriyordu. Herkesin parmak izi kadar kendisine özgü bir cinsel profili olduğunu açıklamanın bir yararı yoktu, çünkü kimse buna inanmak istemiyordu. Yatakta kendini salıvermek, utanmasız sıkılmasın davranmak çok tehlikeliydi, çünkü her zaman için öteki kişinin Önyargıların kölesi olabileceği korkusu vardı.</p>

  <p>Dr. Igor, “Dünyayı ben değiştirecek, değilim ya,” diye geçirdi içinden bıkkınlıkla, hemşireye eski depreşir Zedka’yı içeri göndermesini söylerken. “Ama düşüncelerimi tezimde olduğu gibi açıklayabilirim en azından.”</p>

  <p>Eduard, Dr. Igor’un bürosundan çıkıp koğuşuna doğru ilerleyen Veronika’yı gördü. Kız dün gece bedenini ona nasıl bir dürüstlükle açtıysa, o da aynı dürüstlükle yüreğini ona açmayı, tüm sırlarını anlatmayı istiyordu.</p>

  <p>Şizofren hastası olarak Villete’e geldiğinden bu yana geçirdiği en yaman sınavlardan birini geçirmişti dûn gece. Direnmeyi başarmış olduğundan dolayı çok mutluydu, ama içinde uyanan dünyaya dönme isteği onu fena halde kaygılandırıyordu.</p>

  <p>“Bu kızın hafta sonuna dek bile yaşamayacağını herkes biliyor. Üstüne gitmenin ne anlamı var?”</p>

  <p>Ya da belki, sırf bu yüzden, öyküsünü onunla paylaşmak hoş olabilirdi. Üç yıl boyunca yalnızca Mari ile konuşmuştu ve onun bile kendisini doğru dürüst anladığından emin değildi. O da bir anneydi, dolayısıyla Eduard'ın ana-babasına hak vermesi, onların oğulları için en iyisini yaptıklarım, “Cennet Görüntüleri”nin gerçeklikle tüm ilişkisini yitirmiş bir yeniyetmenin saçma hayalleri olduğunu düşünmesi doğaldı.</p>

  <p>“Cennet Görüntüleri”. Onu cehenneme sürükleyen, ana-babasıyla bitmez tükenmez tartışmalara yol açan, içinde uyandırdığı dayanılmaz suçluluk duygusu yüzünden elini ayağını bağlayan, sonunda başka bir dünyaya sığınmasını gerektiren şey de tamı tamına buydu işte. Mari olmasaydı, hâla farklı bir gerçekliğin içinde yaşıyor olacaktı.</p>

  <p>Derken işte, Mari ortaya çıkmıştı, ona insanca, sevecenlikle yaklaşmış, yeniden sevildiğini hissettirmişti. Onun sayesindedir ki, Eduard çevresinde olup bitenleri anlama yetisini kazanmıştı.</p>

  <p>Birkaç gün önce, aşağı yukarı kendi yaşında olan genç bir kadın piyanonun başına oturup <span style="font-style:italic;">Ayı</span>şığı Sonatı’nı çalmıştı. Eduard bir kez daha Cennet'in görüntülerini görerek altüst olmuş, ama bunun suçunu müziğe mi, genç kadına mı, yükselmekte olan aya mı, Villete'te geçirdiği uzun süreye mi yükleyeceğini bilememişti.</p>

  <p>Kızı koğuşuna kadar izledi, ama bir hastabakıcı yolunu kesti.</p>

  <p>“Buraya giremezsin, Eduard. En iyisi bahçeye çık, şafak neredeyse sökecek, çok güzel bir gün doğacak.”</p>

  <p>Veronika dönüp ona baktı.</p>

  <p>“Birazcık uyuyacağım,” dedi yumuşacık bir sesle. “Uyandığımda konuşuruz.”</p>

  <p>Veronika nedenini bilmiyordu, ama bu genç adam yaşamının, daha doğrusu geri kalan saatlerinin bir parçası oluvermişti. Eduard'ın müziğini anladığından, yeteneğine hayran kaldığından emindi; ağzından bir tek söz bile çıkmıyordu, ama gözleri konuşuyordu. O anda, koğuşun kapısında bu gözler ona işitmek istemediği şeyler fısıldıyor gibiydiler.</p>

  <p>Sevecenlik. Aşk.</p>

  <p>“Akıl hastalarıyla bir arada yaşamaktan, ben de delirmeye başladım. Şizofrenlerde bu tür duygular bulunmaz, en azından insanlara karşı.”</p>

  <p>Veronika geri dönüp delikanlıyı öpmek isteğine kapıldı birden, ama kendini tuttu. Hastabakıcı olanı görüp Dr. Igor'a yetiştirebilirdi, doktor da şizofrenleri öpmeye kalkan birini Villete'ten dünyada salıvermezdi.</p>

  <p>Eduard hastabakıcıya baktı. Genç kıza duyduğu ilginin sandığından da güçlü olduğunu fark etmişti, ama kendini kontrol altında tutması gerekiyordu. En iyisi Mari'nin fikrini sormaktı, sırlarını yalnızca onunla paylaşırdı çünkü. Tabii kadının vereceği yanıtın ne olduğunu bilmiyor değildi: İçinde bulundukları durumda aşk hem anlamsız hem de tehlikeliydi. Mari mutlaka saçmalamaktan vazgeçmesini söyleyecekti Eduard'a ve normal bir şizofren gibi davranmasını. (Sonra da kendi sözlerine kendisi gülecekti keyifle.)</p>

  <p>Genç adam öteki hastalarla birlikte yemekhaneye gitti, önüne konulanı yedi ve zorunlu yürüyüş için bahçeye çıktı. “Hava alırken” (o sabah sıcaklık sıfırın altındaydı) Mari'ye yaklaşmaya çalıştı, ama kadının yalnız kalmak istediğini anlayarak üstüne gitmedi. Bu konuda ona bir şey söylenmesi gerekmiyordu; Eduard yalnızlığın ne demek olduğunu çok iyi bilen biri olarak başkalarının gereksinmelerine saygı duymayı da öğrenmişti. Yeni bir hasta Eduard'a yaklaştı. Besbelli henüz hiç kimseyi tanımıyordu.</p>

  <p>“Tanrı insanoğlunu cezalandırdı,” diye söze başladı adam. “Veba hastalığı ile cezalandırdı. Ancak, sonra benim düşüme girdi ve gelip Slovenya'yı kurtarmamamı emretti.”</p>

  <p>Eduard adamın yanından uzaklaşırken o hâlâ arkasından bağırıyordu: “Beni deli mi sanıyorsun? O zaman İncil'i oku. Tanrı tek oğlunu dünyaya gönderdi ve işte oğlu yeniden canlandı.”</p>

  <p>Ama Eduard artık onu duymuyordu bile. Gözlerini duvarların Ötesindeki dağlara dikmiş, “Bana ne oluyor?” diye soruyordu kendine. Onca yıldır aradığı huzuru sonunda burada bulmuştu işte, neden dışarı çıkmak isteği doğmuştu? Tam bütün aile sorunları çözümlenmişken ana-babasını yeniden utandırma riskini neden göze alsındı ki? İçinden beklenmedik kıpırtılar yükseliyordu; beş aşağı beş yukarı dolaşarak Mari’nin sessizliğinden kurtulmasını bekliyordu, ona açılmak amacıyla. Ama kadın herkesten uzak duruyordu.</p>

  <p>Villete'ten nasıl kaçabileceğini biliyordu. Güvenlik önlemleri çok sıkı görünmekle birlikte pek çok eksiği vardı; çünkü insanlar bir kez Villete’e alıştılar mı pek ayrılma isteği duymuyorlardı. Batı tarafındaki duvarı tırmanmak çok kolaydı, tutunacak pek çok yeri vardı; insan istese çabucak tırmanır, kısa sûrede kendini kırlık bir arazide bulurdu, beş dakika içinde de kuzeye doğru Hırvatistan yolunda ilerlemeye başlardı. Savaş sona ermişti, kardeşler yeniden kardeş olmuşlardı. sınırlar eskisi gibi sıkı kontrol edilmiyordu. Şansın da yardımıyla altı saat içinde Belgrad'a varabilirdi.</p>

  <p>Eduard daha önce de birkaç kez o yola çıkmıştı, ama her seferinde yarı yoldan dönmüştü, çünkü ilerlemesi için gerekli işareti almamıştı. Ama şu anda her şey farklıydı; beklediği işaret sonunda gelmişti: yeşil gözlü, kumral saçlı, ne istediğini soran insanların şaşkın bakışına sahip bir genç kadının kimliğine bürünerek.</p>

  <p>Eduard hiç beklemeden hemen oracıkta duvarı tırmanmayı, çekip gitmeyi, bir daha da Slovenya'da hiç görünmemeyi düşündü. Ama kız uykudaydı, gitmeden önce ona veda etmesi gerekirdi.</p>

  <p>Hava alma faslı bitince herkes içeri döndü. Kardeşlik Çemberi üyeleri de salondaki özel yerlerinde toplandılar. Eduard hemen yanlarına gitti.</p>

  <p>“Bu delinin aramızda ne işi var?” diye sordu grubun en yaşlısı.</p>

  <p>“Sataşma ona,” dedi Mari. “Bizler de deli değil miyiz zaten?”</p>

  <p>Herkes kahkahayı bastı ve bir gün önceki konferansı tartışmaya koyuldular. Sûfi meditasyonunun dünyayı gerçekten kurtarıp kurtarmayacağını sorguluyorlardı. Teoriler Öne sürüldü, öneriler, yöntemler, karşıt fikirler, konferansçı ile ilgili eleştiriler tartışıldı; yüzyılların sınavından geçmiş şeylerin nasıl daha iyileştirilebileceği görüldü.</p>

  <p>Eduard bu tür tartışmalardan bıkmış usanmıştı.</p>

  <p>Bu insanlar kendilerini bir akıl hastanesine kapatmışlar, dünyayı kurtarmaya kalkıyorlardı; tabii en ufak bir riski göze almaksızın. Kimi fikirleri ne kadar kullanışlı olursa olsun, dış dünyada gülünç duruma düşeceklerini pekâlâ biliyorlardı. Herkesin her konuda fikri vardı, yalnızca kendi dediklerinin doğru olduğundan kuşkuları yoktu. Günlerce, gecelerce, haftalarca, yıllarca konuşur dururlar, iyi ya da kötü herhangi bir düşüncenin, ancak biri onu uygulamaya koymaya kalktığında var olabileceği gerçeğini göz ardı ederlerdi.</p>

  <p>Sûfi meditasyonu da neymiş? Tanrı neymiş? Kurtuluş neymiş, yani, dünyanın kurtulması diye bir gerekçe varsa tabii? Hiçbir şey değildi bütün bunlar. Oradaki -ve Villete dışındaki- herkes kendi yaşamını yaşamaya baksa, başkalarına karışmaya da kalkmasa, Tanrı her ânın, her buğday tanesinin, gökyüzünde bir görünüp bir sonraki saniye yok olan her bulut parçasının içinde bulunabilirdi. Tanrı hep oradaydı, ama insanlar arayışlarını sürdürmek zorunda hissediyorlardı kendilerini, çünkü yaşamın bir iman gösterisi olduğu gerçeği onlara fazla basit geliyordu.</p>

  <p>Bir gece önce, Veronika’nın piyano çalmasını beklerken Sûfi hocanın verdiği derse kulak misafiri olmuştu; adamın “Güle bakın yalnızca,” dediğini hatırladı. Tabii ya, daha fazlasına ne gerek vardı?</p>

  <p>Ama işte, o derin meditasyon olayını yaşadıktan sonra bile, Cennet görüntüsüne onca yakınlaştıktarı sonra bile, bu insanlar oturmuş tartışıyorlar, eleştiriler yapıp teori üretiyorlardı.</p>

  <p>Mari’nin gözlerini yakaladı. Kadın gözlerini kaçırdı, ama Eduard artık duruma el koymaya kararlıydı. Yerinden kalkıp kadının yanına gitti, kolundan çekti.</p>

  <p>“Tapma, Eduard.”</p>

  <p>Ona, “Benimle gel,” diyebilirdi, ama bu kadar insanın içinde böyle açık konuşursa herkesi şaşırtacağını biliyordu. Bu yüzden, kadının önünde diz çöküp yalvaran gözlerle ona bakmayı yeğledi.</p>

  <p>Gruptakiler güldüler.</p>

  <p>“Sen onun için azizler katındasın, Mari,” dedi kadının biri. “Dünkü meditasyon seansının sonucu olmasın?”</p>

  <p>Sessiz geçirdiği onca yıl, gözleriyle konuşmayı öğretmişti Eduard’a; bütün enerjisini bakışlarına yükleyebiliyordu. Duyduğu sevecenlik ve aşkı Veronika’ya yansıtabildiğinden ne kadar eminse, Mari’ye de çaresizliğini, ona olan ihtiyacını anlatabildiğinden emindi.</p>

  <p>Kadın kısa bir süre direndikten sonra ayağa kalktı, genç adamın elinden tuttu.</p>

  <p>“Gel bir yürüyüş yapalım,” dedi. “Besbelli canın sıkkın.”</p>

  <p>Birlikte bahçeye çıktılar. Güvenli bir uzaklığa varır varmaz, kimsenin onları işitmeyeceğinden emin olan Eduard sessizliğini bozdu.</p>

  <p>“Yıllardır Villete’teyim,” dedi. “Ailemin utanç kaynağı olmaktan kurtuldum, tüm emellerimi silip attım, ama 'Cennet Görüntüleri' hâlâ kafamdan çıkmadı.”</p>

  <p>“Biliyorum,” dedi Mari. “Bu konuyu kaç kez konuştuk seninle. Şimdi de neyi amaçladığını anladım: Artık gitme vaktinin geldiğini söylemeye çalışıyorsun.”</p>

  <p>Eduard başını kaldırıp gökyüzüne baktı, Mari'de de <span style="font-style:italic;">aynı duygular</span> mı uyanmıştı?</p>

  <p>“Bunun nedeni de kız,” diye sürdürdü Mari. “Burada pek çok kişinin öldüğünü gördük, hem de en beklemedikleri anda ve genellikle hayattan çokları umut kestikten sonra. İlk kez olarak genç, güzel, sağlıklı birinin başına hem de gözümüzün önünde gelecek. Hep burada kalmak istemeyen tek kişi Veronika, çünkü yaşam dolu. Bu durumda bizlerin de kendi kendimizi sorgulamamız doğal: Peki, bize ne olacak? Biz burada ne arıyoruz?”</p>

  <p>Genç adam olumlu anlamda kafasını salladı.</p>

  <p>“Dün gece ben de aynı şeyleri düşündüm: Bu hastanede ne işim var? Kent meydanına inip Üç Köprüler' in orada gezinmek, tiyatronun karşısındaki pazar yerinden elma satın almak, insanlarla havadan sudan konuşmak ne hoş olurdu. Çoktan unuttuğum bir sürü şeyle boğuşmak zorunda kalacağım tabii, ödenmemiş faturalar, komşularla sorunlar, beni anlamayan insanların ironik bakışları, yalnızlık, çocuklarımın dırdırı, daha neler neler. Oysa bütün bunlar yaşamın bir parçası değil mi? Bence bu ufak tefek sorunlarla baş etmek için ödenen bedel, onların varlığını inkâr etmekle ödediğimiz bedelden daha az. Bu gece eski kocamın evine gidip ona teşekkür etmeyi düşünüyorum, ne dersin?”</p>

  <p>“Bilmem ki. Ben de bizimkilere gidip aynı şeyi söylemeli miyim dersin?”</p>

  <p>“Olabilir. Temelde, hayatta başımıza gelen her şey kendi suçumuz, başka hiç kimsenin değil. Bizlerin başından geçen zorlukların pek çoğu başkalarının da başından geçiyor, ama onlar tamamen başka tepkiler veriyorlar. Biz en kolay yolu seçtik sanki: ayrı bir gerçeklik.”</p>

  <p>Mari'nin haklı olduğuna inanıyordu Eduard. “Yeniden yaşamaya başlamak istiyorum, Eduard. Hep yapmak istediğim, ama cesaret edemediğim hataları yapmak... panik ataklarım geri gelebilir, ama artık baş edebilirim, çünkü o yüzden bayılmayacağımı, 'ölmeyeceğimi öğrendim. Yeni arkadaşlar edinmek, bilge olabilmek için deli olmak gerektiğini onlara da öğretmek isterim. Doğru davranışların elkitabını olduğu gibi izlemek yerine kendi yaşamlarını, isteklerini, serüvenlerini keşfetmelerini, YA-ŞA-MA-LA-RI-NI söylerdim onlara. Katoliklere İncil'den, Müslümanlar Kuran'dan, Yahudilere Tevrat’tan, ateistlere ise Aristo'dan örnekler verirdim. Bir daha asla avukatlık yapmak istemiyorum, ama deneyimlerimden yararlanarak, bu dünyadaki varlığımızın ne anlama geldiğini bilmiş kişiler üstüne konferanslar verebilirim; o insanların yazdıkları her şey tek sözcükle özetlenebilir aslında: yaşayın. Yaşamasını bilirseniz Tanrı da sizinle birlikte yaşar. Onun koyduğu riskleri göze alamazsanız, o Tanrı da uzak bir cennete çekilir ve yalnızca felsefî birtakım spekülasyonlara konu olur. Herkes biliyor bunu, ama hiç kimse ilk adımı atmıyor, belki de deli damgası yemekten korkuyorlar. Bizim en azından böyle bir korkumuz yok Eduard. Bizler Villete'te yaşamışlarız.”</p>

  <p>“Bizim yaşamayacağımız bir tek <span style="font-style:italic;">şey</span> var Cumhurbaşkanlığına aday olamayız, çünkü karşı taraf mutlaka geçmişimizi araştırır.”</p>

  <p>Mari güldü, o da aynı görüşteydi.</p>

  <p>“Buradaki yaşamdan usandım. Korkumu yenip yenemeyeceğimi hâlâ bilmiyorum, ama Kardeşlik Çemberi'nden de, bu bahçeden de, Villete’ten de, deli numarası yapmaktan da bıktım.”</p>

  <p>“Ben yaparsam sen de yapar mısın?”</p>

  <p>“Sen yapmazsın.”</p>

  <p>“Birkaç dakika önce neredeyse yapıyordum.” “Bilmem ki, bütün bunlardan bıktım, ama alıştım da.”</p>

  <p>“Şizofreni teşhisiyle buraya kapatıldığımda, günlerce, aylarca benimle konuştun, bana insanmışım gibi davrandın. Sürdürmeye kararlı olduğum yaşama, kendi yarattığım Öteki gerçekliğe alışmaya başlamıştım, ama sen peşimi bırakmadın. O zamanlar senden nefret etmiştim, şimdiyse seni seviyorum. Senin Villete'ten ayrılmanı istiyorum, Mari, tıpkı benim kendi yarattığım evrenden ayrıldığım gibi.”</p>

  <p>Mari hiçbir şey söylemeden uzaklaştı.</p>

  <p>Villete'in küçük ve hemen hemen hiç kullanılmayan kütüphanesinde Eduard, ne Kuran'ı, ne Aristo'yu, ne de Mari'nın adını andığı öteki filozofları bulabildi. Onların yerine bir şairin sözleriyle karşılaştı:</p>

  <p><br /></p>

  <p style="text-align: center;"><i>Ve dedim ki kalbime, budalaya ne olduysa olacaktır bana da...</i></p>

  <p style="text-align: center;"><i>Git yoluna, ye ekmeğini coşkuyla, ferah gönülle iç şarabını da ne yapacağını bilmiş Tanrı önceden.</i></p>

  <p style="text-align: center;"><i>Giydiğin hep beyaz olsun, başından eksik olmasın merhem.</i></p>

  <p style="text-align: center;"><i>Yaşa keyfince sevdiğin kadınla günlerin gururla dolsun, o da Tanrı'nın armağanıdır sana Gurur dolu günlerin görüp göreceğindir hayatta, bir de güneşin altında harcadığın emek...</i></p>

  <p style="text-align: center;"><i>Yürü kalbinin gösterdiği yolda gözünle gördüğünü tanı: ama bil ki bütün yaptıkların yargısına uğrayacaktır Tanrı'nın.</i></p>

  <p style="text-align: center;"><i><br /></i></p>

  <p>“Yargısına uğrayacağım Tanrı'nın,” dedi Eduard. yüksek sesle, "ve ona diyeceğim ki: Yaşamımın bir döneminde durup rüzgâra baktım, ekin ekmeyi unuttum, coşkuyla yaşamadım, bana sunulan şarabı bile içmedim. Ama günün birinde hazır olduğuma hükmettim ve yeniden işe koyuldum. ‘Cennet Görüntüleri’mi insanlara anlattım, tıpkı Bosch, Van Gogh, Wagner, Beethoven, Einstein ve benden önce dünyaya gelmiş nice deli gibi. Buna karşılık O diyecek ki: Sen aslında genç bir kızın öldüğünü görmemek için hastaneden kaçtın. Olabilir. O kız da Cennet’te olacak ve ikimizin arasını bulacaktır.”</p>

  <p>“Ne diyorsunuz?” diye sordu kütüphaneye bakan adam.</p>

  <p>“Villete’ten ayrılmayı düşünüyorum,” dedi Eduard, her zamankinden biraz daha yüksek bir sesle. “Yapacak işlerim var.”</p>

  <p>Kütüphaneci bir zile bastı, bir-iki saniye sonra iki erkek hastabakıcı belirdi.</p>

  <p>“Buradan gideceğim,” diye yineledi Eduard, sinirli bir edayla. “İyiyim ben, Dr. Igor ile konuşmama izin verin.”</p>

  <p>Ama iki adam onun iki koluna yapışmışlardı bile. Eduard kendini onların elinden kurtarmaya çalıştı, ama boşa çaba harcadığını biliyordu.</p>

  <p>“Küçük bir kriz geçiriyorsun. Dur, sakin ol,” dedi adamlardan biri, “şimdi hallederiz.”</p>

  <p>Eduard onlarla boğuşmaya koyuldu.</p>

  <p>“Dr. Igor’la görüşeceğim. Ona bir sürü şey söylemem gerek, o beni anlayacak, eminim.”</p>

  <p>Adamlar onu koğuşuna doğru sürüklemekteydiler.</p>

  <p>“Bırakın beni!” diye haykırıyordu genç adam. “Bir dakika dinleyin beni!”</p>

  <p>Koğuşa giden yol büyük salondan geçiyordu, bütün öteki hastalar da orada toplanmışlardı. Eduard boğuşmakta ısrarlıydı ve olay kötüleşmeye başlamıştı.</p>

  <p>“Bırakın onu! O zırdeli!”</p>

  <p>Kimileri güldüler, kimileri masalara, sandalyelere elleriyle vurup tempo tutmaya koyuldular.</p>

  <p>“Burası akü hastanesi. Kimse sizin gibi davranmak zorunda değil.”</p>

  <p>Hastabakıcılardan biri ötekine fısıldadı:</p>

  <p>“Şunları bir korkutmamız gerek, yoksa her şey çığrından çıkacak.”</p>

  <p>“Bunun tek yolu var.”</p>

  <p>“Dr. Igor'un hoşuna gitmez bu.”</p>

  <p>“Bu manyaklar, onun sevgili hastanesini yerle bir ederlerse hiç hoşuna gitmez.”</p>

  <p>Veronika silkinerek uyandı. Her yanını soğuk terler basmıştı. Dışarıda korkunç bir gürültü vardı, oysa uykusunu sürdürmesi için sessizlik gerekiyordu. Patırtı devam etti.</p>

  <p>Başı hafiften dönerek yataktan kalkıp salona gitti; tam o sırada Eduard’ı sürükleyerek dışarı çıkarıyorlardı, ellerindeki şırıngaları makineli tüfekler gibi tutan birtakım hastabakıcılar ise içeri dalmaktaydılar.</p>

  <p>“Ne yapıyorsunuz?” diye haykırdı kız.</p>

  <p>“Veronika!”</p>

  <p>Şizofren ona hitap etmişti. Onun adını haykırmıştı. Şaşkınlıkla utancın birbirine karıştığı duygularla ona yaklaşmaya çalıştı. Hastabakıcılardan biri önünü kesti.</p>

  <p>“Ne yapıyorsunuz? Ben deli değilim. Bana böyle davranamazsınız.”</p>

  <p>Veronika hastabakıcıyı itmeyi başardı, bu arada öteki hastalar bağırıp çağırmaya, kıza dayanılmaz gelen gürültüler yapmaya devam ediyorlardı. Gidip Dr. Igor’u bulmak, oradan hemen uzaklaşmak en iyisi olabilirdi.</p>

  <p>“Veronika!”</p>

  <p>Bir kez daha söylemişti adını. İnsanüstü bir çaba harcayarak kendini iki erkek hastabakıcının elinden kurtarmayı başardı Eduard. Ama kaçacağına, olduğu yerde hiç kımıldamadan durdu, tıpkı dün geceki gibi, öteki hastalar da, sanki bir sihirbaz numarasıyla oldukları yere çakılmış gibi kalakaldılar. Herkes suspus olmuş, bir sonraki hareketi bekliyordu. Hastabakıcılardan biri Eduard’ın yanına geldi yeniden, delikanlı ona gözlerini dikti, tüm gücünü toparlayarak konuştu:</p>

  <p>“Sizinle geleceğim, beni nereye götürdüğünüzü biliyorum, bunu herkesin bilmesini istediğinizi de biliyorum. Yalnız bir dakika bekleyin.”</p>

  <p>Hastabakıcı bu riski göze almaya karar vermiş görünüyordu; ne de olsa durum normale dönmüş gibiydi Eduard, gözlerini Veronika'ya çevirdi: “Ben... Senin önemli olduğuna inanıyorum, ben...”</p>

  <p>“Sen konuşmaktan acizsin. Bu dünyada yaşamıyorsun, adımın Veronika olduğunu bilmiyorsun. Dün gece benimle birlikte değildin. Lütfen... Dün gece orada olmadığını söyle.”</p>

  <p>“Oradaydım.”</p>

  <p>Kız genç adamın elini tuttu. Deliler bağırıp çağırıyorlar, açık saçık laflar atıyorlardı.</p>

  <p>“Seni nereye götürüyorlar?”</p>

  <p>“Tedaviye.”</p>

  <p>“Seninle geleceğim.”</p>

  <p>“Değmez. Çok korkacaksın. Canımın yanmadığını, hiçbir şey hissetmediğimi söylesem bile sen korkacaksın. Üstelik bu tedavi yatıştırıcı ilaçlardan çok daha iyi, çünkü insan çok daha çabuk topluyor aklını başına.”</p>

  <p>Onun neden söz ettiğini bilmiyordu Veronika. Elini tuttuğuna pişman oldu, ondan bir an önce uzaklaşmak istiyordu; utancını saklamak için. Kendi içinde en iğrenç olan ne varsa hepsine tanıklık etmiş olan, gene de ona büyük bir sevecenlikle davranan bu adamı bir daha görmek istemiyordu.</p>

  <p>Derken, Mari’nin sözlerini hatırladı bir kez daha Yaşamını kimseye onaylatmak zorunda değildi, şu an önünde duran genç adama bile.</p>

  <p>“Seninle geliyorum.”</p>

  <p>Hastabakıcılarda böylesinin daha iyi olacağını düşündüler. En azından şizofren hastayı sürüklemeleri gerekmiyordu artık, kızla birlikte, kendi rızasıyla geliyordu.</p>

  <p>Koğuşa vardıklarında Eduard yatağın üstüne uzandı. Orada bekleyen iki adam daha vardı. Ellerinde tuhaf, makinemsi bir şey, bir de uzun bez parçalarıyla dolu bir torba vardı.</p>

  <p>Eduard, Veronika’ya dönerek yatağın üstüne oturmasını söyledi.</p>

  <p>“Bir-iki dakikaya kalmaz, bu olay bütün Villete’e yayılır, hastalar sakinleşir, çünkü zırdeliler bile korku nedir bilirler. Oysa, yalnızca başından geçen bilir, bu olayın sanıldığı kadar korkunç olmadığını.”</p>

  <p>Bu sözleri işiten hastabakıcılar genç adamın ağzından çıkan bir sözcüğe bile inanmadılar. İnsanın inanılmaz canı yanardı mutlaka, ama gene de, bu delilerin kafasında neler dönüyor, kim bilebilirdi ki? Genç adamın söylediği tek doğru şey korkuyla ilgili olandı. Bu olay ânında Villete’e yayılacak, herkes çabucak sakinleşecekti.</p>

  <p>“Daha yatmayacaktın,” dedi adamlardan biri.</p>

  <p>Eduard hemen kalktı. Yatağın üstüne lastikten bir örtü yaydılar.</p>

  <p>“Şimdi uzanabilirsin.”</p>

  <p>Eduard denileni yaptı. Son derece sakindi, sanki bütün bu olanlar günlük hayatın bir parçasıydı.</p>

  <p>Hastabakıcılar uzun bez parçalarını Eduard’ın gövdesinin çeşitli yerlerine bağladılar, ağzına da bir sünger parçası tıktılar.</p>

  <p>“Yanlışlıkla dilini ısırmasın diye.” dedi adamlardan biri Veronika’ya teknik bir bilgiyle bir uyarıyı aynı cümleye sığdırmanın kıvancıyla.</p>

  <p>Aşağı yukarı bir ayakkabı kutusu büyüklüğünde, üstünde birkaç düğme ve üç kadran olan o tuhaf makineyi yatağın yanındaki bir iskemlenin üstüne koydular. Üstünden iki tel çıkıyordu, bunlar, walkman kulaklığına benzer bir şeylere bağlıydılar.</p>

  <p>Hastabakıcılardan biri bu "kulaklık"ları Eduard'ın şakaklarına yerleştirdi. Öteki adam makinenin düzeniyle uğraşıyor, kadranları bir sağa, bir sola çeviriyordu. Eduard ağzındaki süngerden dolayı konuşamıyordu, ama gözlerini Veronika'ya dikmiş, "kaygılanma, korkma" der gibiydi.</p>

  <p>Makineyle uğraşan adam, “130 volt, 0.3 saniyeye ayarladım,” dedi. “Hadi yallah.”</p>

  <p>Bir düğmeye bastı, makine vızıldadı. O anda Eduard'ın gözleri kaydı, gövdesi yatağın üstünde öyle titreyip sarsıldı ki, bağlı olmasa mutlaka belkemiği kırılırdı.</p>

  <p>“Yapmayın!” diye haykırdı Veronika.</p>

  <p>“Tamam, bitti,” dedi hastabakıcı, Eduard'ın şakaklarından "kulaklık"ları çekerek. Gene de Eduard’ın gövdesi kıvranıyor, başı bir yandan bir yana öyle şiddetle yuvarlanıyordu ki, adamlardan biri onu tutmak zorunda kaldı. Öteki hastabakıcı makineyi bir çantaya yerleştirdi, oturup bir sigara yaktı.</p>

  <p>Olay birkaç saniye sürmüştü. Eduard'ın bedeni normalleşir gibi oldu, ama sonra sarsıntılar yeniden başladı, hastabakıcı genç adamın başını tutmak için iyice zorlandı. Bir sûre sonra kasılmalar iyice azaldı, sonunda kesildi. Eduard'ın gözleri fal taşı gibi açıktı, hastabakıcılardan biri, bir ölünün gözlerini kaparcasına onun gözkapaklarını indirdi.</p>

  <p>Sonra süngeri Eduard'ın ağzından aldı, bağcıkları çözüp kumaş parçalarını çantaya tıktı.</p>

  <p>“Elektroşokun etkileri bir saat kadar sürer.” dedi, haykırmayı kesmiş, büyülenmiş gibi aptal aptal takan kıza. “Merak edilecek bir şey yok. Yakında normalleşecek, çok daha sakin olacak.”</p>

  <p>Elektrik dalgaları gövdesine dalar dalmaz, Eduard daha önce de yaşadığı duygulara bıraktı kendini: <span style="font-style:italic;">Normal</span> görüş alanı yavaş yavaş, sanki biri bir perde çekiyormuş gibi kısıtlandı ve sonunda her şey karanlığa gömüldü. Hiçbir ağrı, sancı, acı duymuyordu, ama elektroşok tedavisinin başkaları üstünde yarattığı etkiyi biliyordu: Dışarıdan korkunç görünüyordu.</p>

  <p>Eduard artık huzur içindeydi. Birkaç saniye önce kalbinde yeni yeni kıpırtılar hissettiyse. aşk denilen şeyin daha önce kendisine sunulan hiçbir şeye benzemediğini anlamaya başladıysa, elektroşok tedavisi -ya da uzmanların yeğlediği terimle elektroconvalsiv terapi (ECT)- bu sapmaları silip süpürmek, onu normale döndürmek için birebirdi.</p>

  <p>ECT'nin en belli başlı etkisi kısa-süreli belleği silmesiydi. Eduard kendini imkânsız düşlere kaptırmayacaktı böylece. Var olmayan bir geleceğe umutla bakmaktan vazgeçecekti. Düşünceleri hep geçmişe dönük kalmalıydı ki yaşama dönmek gibi isteklere kapılmasın.</p>

  <p>Bir saat sonra Zedka içeri girdiğinde, koğuş, bir yatakta yatan genç adam ve yanı başındaki iskemlede oturan genç kadın dışında, bomboştu.</p>

  <p>Yaklaştığında genç kadının kusmuş olduğunu, başının sağa doğru sarktığını fark etti.</p>

  <p>Zedka yardım çağırmak için dönmüştü ki Veronika başını kaldırdı.</p>

  <p>“Kaygılanacak bir şey yok,” dedi. “Bir kriz daha geçirdim, ama geçti.”</p>

  <p>Zedka onun ayağa kalkmasına yardım ederek tuvalete götürdü.</p>

  <p>“Burası erkekler tuvaleti.” dedi Veronika. “Park etmez, kimseler yok nasıl olsa.”</p>

  <p>Kadın Veronika'nın pislenmiş kazağını çıkardı, yıkadı, kurusun diye radyatörün üstüne serdi. Derken kendi yün kazağını çıkardı, kıza verdi.</p>

  <p>“Sende kalsın. Veda etmeye gelmiştim”</p>

  <p>Kız, uzak, dalgın, yaşamla ilgisini tümüyle kesmiş bir havadaydı. Zedka onu demin oturduğu iskemleye geri götürdü.</p>

  <p>“Eduard birazdan uyanır. Neler olduğunu hatırlamakta güçlük çekebilir; ama belleği çok geçmeden geri gelecektir. İlk başta seni tanımazsa korkma.”</p>

  <p>“Korkmam,” dedi Veronika, “çünkü ben bile kendimi tanımakta güçlük çekiyorum.”</p>

  <p>Zedka da bir iskemle çekip yanına oturdu. Villete'te o kadar uzun süre geçirmişti ki, birkaç dakika daha oturup Veronika'yı yalnız bırakmamak önemsiz bir gecikme sayılırdı.</p>

  <p>“İlk tanıştığımız günü hatırlıyor musun? Sana bir öykü anlatmıştım, dünyanın yalnızca bizim gördüğümüzden ibaret olduğunu açıklamaya çalışıyordum. Herkes kralı deli sanmıştı, çünkü insanların artık kafasında yeri olmayan bir düzeni empoze etmeye çalışıyordu. Ancak, dünyada bazı şeyler var ki. nereden ve nasıl bakarsak bakalım herkes için geçerlidir. Örnekse, aşk.”</p>

  <p>Zedka genç kızın gözlerinde bir değişim görür gibi oldu. Devam etti:</p>

  <p>“Bana sorarsan, ölümüne çok az süre kalmış biri, o azıcık süreyi uyuyan bir adamın başucunda geçirmeye karar vermişse, buna aşktan başka bir açıklama getirilemez. Hele de o kişi bu arada bir kalp krizi geçirir, ama adamın yanından uzaklaşmamak için yerinden kıpırdamazsa, bence bu aşkın gelişerek, büyüyerek, çok uzun yıllar devam etme olasılığı yüksektir.”</p>

  <p>“Umutsuzluk da olabilir,” dedi Veronika. “Belki de bu dünyada insanın son soluğuna kadar savaşmasının anlamsızlığını kabullenmektir. Başka bir dünyada yaşayan birine âşık olamam ki.”</p>

  <p>“Hepimiz kendi dünyamızda yaşıyoruz. Ama yıldızlı bir gecede gökyüzüne bakarsan, oradaki binlerce dünyanın birleşerek takımyıldızlar, güneş sistemleri, gezegen toplulukları kurduklarını görürsün.”</p>

  <p>Veronika yerinden kalktı, Eduard’ın üstüne eğilerek, saçlarını derin bir sevecenlikle okşadı. Yanında konuşacak biri olduğundan hoşnuttu.</p>

  <p>“Çok eskiden, daha ben çocukken, annem bana zorla piyano dersleri aldırıyordu. O zamanlar, ancak bir gün âşık olursam gerçekten iyi çalabileceğime inanmıştım. Dün gece, hayatımda ilk kez parmaklarımdan notaların sanki kendiliğinden fışkırdıklarını, yaptığım işin benim denetimim dışında olduğunu hissettim.</p>

  <p>“Beni sürükleyen bir güç vardı, çalmasını bildiğimden bile haberim olmayan melodileri, armonileri o biçimlendiriyordu sanki. Kendimi piyanoya tümüyle teslim ettim, çünkü biraz önce kendimi bu adama, kılı* ma bile dokunmasına gerek kalmadan, tümüyle vermiştim. Dün gece kendimde değildim, ne olmadık cinsel zevklere daldığımda, ne de piyano çaldığımda. Ama bir yandan da sanıyorum <span style="font-style:italic;">kendimdim.”</span> Veronika başını iki yana salladı. “Bu söylediklerim anlamsız, saçma...”</p>

  <p>Zedka havalarda uçtuğunda, o farklı boyutta uçuşan varlıklarla karşılaşmalarını hatırladı. Bunları Veronika’ya anlatmak isterdi, ama kızın kafasını daha da karıştıracağından korktu.</p>

  <p>'Yakında öleceğini bir kez daha yinelenmeden önce sana bir şey söyleyeceğim. Senin dün gece yaşadıklarını yakalamak için ömür boyu çabalayan insanlar vardır ama işte o Ana ulaşamazlar. Oysa sen, düşün, şu an ölecek olsan bile, kalbin aşkla dolu olarak gideceksin.”</p>

  <p>Zedka ayağa kalktı.</p>

  <p>“Kaybedecek hiçbir şeyin yok. Pek çok insan sırf bu yüzden aşktan kaçar, çünkü tehlikede olan çok şey vardır, bir sürü gelecek, bir sürü geçmiş. Senin durumunda ise yalnızca şimdi var.”</p>

  <p>Uzanıp Veronika’yı öptü.</p>

  <p>“Burada biraz daha kalırsam hiç gidemeyeceğim. Depresyonumdan kurtuldum. Ama Villete'te öğrendim ki deliliğin bin türlüsü var. Bunları da yanımda götürmek, hayatı kendi gözlerimle görmeye başlamak istiyorum. Buraya geldiğimde depresyon çekiyordum. Şimdi gururla açıklıyorum ki deliyim. Dışarıda tıpatıp herkes gibi davranacağım. Süpermarketten alışveriş yapacağım, eş dost ile önemsiz konularda çene yarıştıracağım, televizyon seyrederek değerli zamanlar harcayacağım. Ama bileceğim ki ruhum özgürdür, hayaller kurabilirim, buraya gelinceye dek varlığından bile habersiz olduğum başka dünyalarla iletişime geçebilirim. Arada budalaca şeyler yapacağım ki herkes ‘Villete’ten yeni çıktı ya!' diyebilsin. Ama ben, ruhumun bütünlüğünde huzur bulacağım, çünkü yaşamımın bir anlamı olacak. Günbatımına bakıp bunun Tanrı'nın işi olduğuna inanabileceğim. Birisi tepemi attırdığında ona ağzıma geleni söyleyecek, elâlem ne der diye düşünmeyeceğim, çünkü elâlemin ne diyeceğini biliyorum: ‘Villete’ten yeni çıktı ya!' Sokakta yürürken erkeklerin ta gözünün içine bakacağım, arzulandığım için suçluluk duygularına kapılmayacağım. Ama, hemen sonra, ithal mallar satan bir dükkâna girip paramın yettiği en iyi şarapları satın alacağım ve şarabı çok sevdiğim kocamla karşılıklı içeceğim, çünkü onunla birlikte kahkahalar atmak istiyorum.</p>

  <p>“Kocam, kahkahayı koyverecek ve ‘Delisini sen!' diyecek. Ben de güleceğim; ‘Elbette deliyim, onca zaman Villete’te kaldım, unutma,' diyeceğim. ‘Ve delilik beni özgürleştirdi. Bundan böyle, sevgili kocacığım, her yıl tatile çıkacağız ve sen tehlikeli dağlara tırmanmaya zorlamalısın beni, çünkü yaşama riskini göze almak istiyorum'</p>

  <p>“Tabii, herkes ne diyecek? ‘Villete’ten yeni çıktı ya, kocasını da delirtecek.’ O da bunun çok doğru olduğunu kavrayacak ve evliliğimizin yeniden başlamasından dolayı, ikimizin de aşkı ilk icat edenler gibi deli olmamızdan dolayı Tanrı’ya şükredecek.”</p>

  <p>Zedka koğuştan çıkarken Veronika'nın hiç bilmediği bir ezgiyi mırıldanıyordu.</p>
</body>
</html>
