<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 title="26"></h1>

  <p class="ilk">Akşam yemeğinden sonra Kardeşlik Çemberi üyeleri kendi aralarında toplandıklarında, biri mesajı iletti: Mari sinemaya gitmemiş, bir daha dönmemek üzere ayrılmış, bir de not bırakmıştı.</p>

  <p>Bu olaya kimse pek aldırış etmedi: Kadın zaten hep biraz farklı görünmüştü onlara, belki fazlaca deliydi, Villete’te sürdürülen ideal yaşama uyum sağlayamamıştı.</p>

  <p>“Burada ne kadar mutlu olduğumuzu bir türlü anlayamamıştı Mari,” dedi biri. “Burada ortak ilgi alanları olan arkadaşlarlayız, belli bir düzenimiz var, kimi kez birlikte gezilere çıkıyoruz, önemli konularda konuşmak üzere konferansçılar çağırıyoruz, sonra onların düşüncelerini aramızda tartışıyoruz. Burada yaşamımız kusursuz bir denge içinde sürüp gidiyor, dışarıdaki insanların pek çoğu böyle bir denge sağlayabilmek için can atar.”</p>

  <p>“Ayrıca başka avantajlarımız da var, işsizliğe karşı korunaklıyız burada. Bosna Savaşı’nın sonuçları, ekonomik sorunlar, şiddet olayları gibi şeylerden de etkilenmiyoruz,” dedi bir başkası. “Tam bir uyum içindeyiz.”</p>

  <p>Haberi getiren kişi, “Bana bu notu bıraktı,” dedi elindeki kapalı zarfı göstererek. “Yüksek sesle okumamı istedi, sanki hepimize toptan veda etmek istiyordu.”</p>

  <p>Topluluğun en yaşlı üyesi zarfı açtı ve Mari'nin istediği gibi okumaya başladı. Bir ara tereddüt etti, okumayı yarıda kesmek istedi, ama artık çok geçti, sonuna dek okudu:</p>

  <p><br /></p>

  <p><span style="font-style:italic;">“Genç bir avukatken bir İngiliz şair tarafından yazılmış dizeler okumuş, çok etkilenmiştim. 'Taştan fışkıran bir pınar ol, suyu tutan bir sarnıç olma.' Bu sözlerin doğruluğuna inanmamıştım</span> o <span style="font-style:italic;">zaman. Çünkü taşmak tehlikeliydi, taşan suyun sevdiklerimizin bulunduğu</span> alanı <span style="font-style:italic;">basması olasılığı vardı,</span> onları <span style="font-style:italic;">sevgi ve coşkumuzla</span> bozabilirdik. Hayatım boyunca, <span style="font-style:italic;">iç duvarlarımın sınırlarını aşmayan bir sarnıç</span> olmaya <span style="font-style:italic;">çabaladım.</span></p>

  <p><span style="font-style:italic;">“Derken,</span> Hiçbir <span style="font-style:italic;">zaman anlamadığım ve anlayamayacağım</span> bir <span style="font-style:italic;">nedenle panik ataklarına tutulmaya başladım. Olmamak için onca çaba harcadığım tipte bir insan oldum: fışkıran, yatağından taşan, her yanı sulara sellere boğan bir</span> pınar <span style="font-style:italic;">Bunun sonucunda Villete'e yatırıldım.</span></p>

  <p><span style="font-style:italic;">“Tedavi oldum, iyileştim, sarnıca dönüp sizlerle tanıştım. Dostluğunuz, sevecenliğiniz ve birlikte geçirdiğimiz pek çok</span> mutlu an için <span style="font-style:italic;">teşekkürler. Birlikte akvaryumdaki balıklar gibi yaşadık: İhtiyacımız olduğunda bize yem attıkları ve canımız istediğinde camın öte yanındaki dünyayı görebildiğimiz için hayatımızdan hoşnuttuk.</span></p>

  <p><span style="font-style:italic;">“Ama dün, bir piyano ve şu âna dek herhalde ölmüş olan</span> bir <span style="font-style:italic;">genç kız sayesinde çok önemli bir şey öğrendim: İçerideki yaşam ile dışarıdaki yaşam birbirinin tıpkısı. Orada da burada da insanlar gruplaşıyor, çevrelerine duvarlar örüyor ve kendilerine tuhaf gelen hiçbir şeyin sıradan yaşamlarını sarsmasına izin vermiyorlar. Birtakım şeyleri sırf alıştıkları</span> için <span style="font-style:italic;">yapıyorlar, yararsız konuları inceliyorlar, aralarında eğleniyorlar, çünkü eğlenmek gerekir, dünyanın geri kalanında olup bitenlerden onlara ne? En fazla, televizyonda haberleri izliyorlar -bizim de sık sık yaptığımız gibi- ve böylece&nbsp;</span><span style="font-style: italic; text-indent: 1em;">sorunlarla, haksızlıklarla dolu dünyadan ne kadar uzak olduklarını hissederek mutluluklarını bir kez da ha doğruluyorlar.</span></p>

  <p><span style="font-style:italic;">“Demek istediğim şu ki, Kardeşlik Çemberi içinde sürdürdüğümüz yaşamın</span> <span style="font-style:italic;">Villete dışında yaşayanlarınkinden hemen hemen hiç farkı yok: Herkes akvaryumun cam duvarlarının dışında olup bitenleri fark etmekten dikkatle kaçınıyor. Bu durum bana uzun bir sûre iyi geldi, yararlı oldu</span>, <span style="font-style:italic;">rahat ettirdi. Ama insan değişiyor. Artık serüven peşinde koşmak istiyorum. Altmış beş yaşındayım ve yaşlılığın getirdiği tüm kısıtlamalardan haberim var. Gene de Bosna'ya gidiyorum. Orada beni bekleyenler</span> var. Onlar beni <span style="font-style:italic;">tanımıyor, ben de onları tanımıyorum, ama yararlı bir şeyler yapacağıma inanıyorum. Üstelik, serüven</span> duygusu, tehlike <span style="font-style:italic;">korkusu bile yeter; yıllarca refah ve sıkıntı içinde yaşamaktan iyidir.”</span></p>

  <p><span style="font-style:italic;"><br /></span></p>

  <p>Mektubun okunması sona erince, Kardeşlik Çemberi üyeleri birer birer odalarına, koğuşlarına dağıldılar, hepsi aynı şeyi düşünüyordu: Mari en sonunda gerçekten delirmişti.</p>
</body>
</html>
