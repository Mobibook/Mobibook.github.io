<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 title="12"></h1>

  <p class="ilk">Dr. Igor, Villete’teki küçük muayene odasının kapısını açarken, “Yeni bir anahtarlık edinmeli,” diye düşündü. Eskisi orasından burasından kopmuştu, kılıfın küçük, metal parçası yere yuvarlandı.</p>

  <p>Dr. Igor eğilip parçayı yerden aldı. Lyubliyana arması kakmalı bu metal parçayla ne yapmalı? Atabilirdi tabii ya da yeni bir deri kayış yapmalarını isteyerek tamir ettirebilirdi ya da oynasın diye yeğenine verebilirdi. Her üç seçenek de saçma göründü birden. Yeni bir anahtarlık pahalı değildi, yeğeni ise eski armalarla ilgilenen bir çocuk değildi hiç. Ömrünü televizyon seyretmekle, İtalya'dan ithal elektronik oyuncaklarla geçiriyordu. Dr. Igor gene de anahtarlığını atmaya kıyamadı, cebine koydu; ne yapacağına daha sonra karar verebilirdi.</p>

  <p>Hastanenin bir hastası değil de yöneticisi olması bu yüzdendi işte, herhangi bir karara varmadan önce uzun uzun düşünürdü.</p>

  <p>Işığı yaktı; kış ilerledikçe şafak daha geç söküyordu. Taşınmak, boşanmak, ışık azlığı, depresyon vakalarının artmasının belli başlı nedenleriydi. Dr. Igor baharın erken gelmesini, böylece sorunlarını yarı yarıya indirmesini umuyordu.</p>

  <p>Defterine baktı, o gün yapacağı işleri gözden geçirdi. Eduard’ın açlıktan ölmesini engellemek için bir şeyler yapmak zorundaydı; şizofrenlerin ne yapacakları hiçbir zaman belli olmuyordu, bu da bir süredir yemeden içmeden kesilmişti. Dr. Igor damardan beslenmesine karar vermişti, ama bunu sonsuza dek sürdüremezlerdi. Eduard yirmi sekiz yaşında, güçlü kuvvetli bir delikanlıydı; serumla bile yavaş yavaş eriyecek, bir gün biraz daha iskeleti andıracaktı.</p>

  <p>Peki, Eduard’ın babası ne diyecekti buna? Genç Slovenya'nın en önemli büyükelçilerinden 1990’ların başlarında Yugoslavya ile sürdürülen ince pazarlıkların arkasında olanlardandı. Ne de olsa yıllar yılı Belgrad hükümetiyle çalışmış, onu düşmandan ya na olmakla suçlayan düşmanlarını alt edebilmişti ve hâlâ diplomattı, ama artık başka bir ülkenin temsilcisiydi. Güçlü, etkili, herkesin çekindiği bir adamdı.</p>

  <p>Dr. Igor bir an kaygılandı, demin nasıl anahtarlığından düşen metal parça yüzünden kaygılandıysa o kadar işte, üstünde durmadı. Büyükelçinin, oğlunun görünüşüyle ilgilendiği yoktu zaten; evladım resmi davetlere ya da hükümet temsilcisi olarak gönderildiği çeşitli ülkelere götürmek niyetinde değildi. Eduard Villete’teydi ve yaşadığı sürece orada kalacaktı; ya da babası yüklü maaşını almaya devam ettiği sürece.</p>

  <p>Dr. Igor damardan beslenmeyi durdurmaya karar verdi, bırakacaktı Eduard biraz daha erisin, yemek yemeyi kendi istesin. Durum çok kötüleşirse bir rapor yazıp sorumluluğu Villete'in yönetimindeki hekimler konseyine devredebilirdi. Babası ona, “Başını beladan kurtarmanın en iyi yolu sorumluluğu paylaşmaktır.” düsturunu öğretmişti. Babası da doktordu, elinde ölen bir sürü hasta olmuştu, ama başı hiçbir zaman yetkililerle derde girmemişti.</p>

  <p>Eduard'ın tedavisinin durdurulmasını emreden Dr. Igor, önündeki öteki dosyaya geçti. Rapora göre Zedka Mendel tedavi dönemini tamamlamış, taburcu edilmeye hazırdı. Dr. Igor onu kendisi görmeye karar verdi. Villete’ten salıverilen hastaların ailelerinden şikâyetler almak kadar canım sıkan bir şey yoktu, ama neredeyse her zaman başına gelen bir şeydi bu, çünkü akıl hastanesinde bir süre kalan hastaların kolayca normal hayata uydukları çok az görülen bir şeydi.</p>

  <p>Hastanenin suçu değildi bu; dünyanın dört bir yanındaki hastanelerin hiçbirinin suçu değildi; yeniden uyum sağlama sorunu her yerde aynıydı. Tıpkı hapishanelerin hiçbir mahkümu düzeltemedikleri -yalnızca onlara yeni yeni suç yöntemleri öğretebildikleri- gibi, hastaneler de hastaları tümüyle gerçekdışı bir dünyaya alıştırırlardı, çünkü buralarda her şeyi yapabilir, davranışlarının sorumluluğunu almak zorunda kalmazlardı.</p>

  <p>Tek bir çıkar yol vardı: deliliğin tedavisini bulmak. Dr. Igor, tüm yüreği ve benliğiyle bunu yapmaya çalışıyordu, psikiyatri dünyasında devrim yaratacak bir tez geliştirmekteydi. Akıl hastanelerine geçici süreler için yatan ve şifa bulmaz hastalarla aynı koşulları paylaşan kişilerde bir sosyal dejenerasyon süreci başgösteriyordu ki, bir kez başladı mı bunu durdurmak imkânsızdı. Zedka Mendel bu hastaneye geri gelecekti, hem de kendi isteğiyle, gerçekte olmayan birtakım semptomlardan yakınarak, çünkü kendisini dışarıdakilerden daha iyi anlar görünen insanlara yeniden kavuşmak isteyecekti.</p>

  <p>Oysa Dr. Igor deliliğin nedeni olduğuna inandığı Vitriol adlı zehirle baş etmenin bir yolunu bulursa, adı tarihe geçecek, dünya, sonunda Slovenya’nın nerede olduğunu öğrenecekti. Geçen hafta eline Öyle bir fırsat geçmişti ki, gökten meleklerin gönderdiğine inanılabilirdi: Başarısız bir intihar girişimi; iki dünya bir araya <span style="font-style:italic;">gelse</span> bu fırsatı kaçırmak niyetinde değildi.</p>

  <p>Dr. Igor mutluydu. Gerçi ekonomik nedenlerden dolayı, tıbbın yıllar önce yasakladığı kimi tedavileri, örneğin ensülin şoku gibi, kabullenmek zorunda kalıyordu, ama aynı ekonomik nedenlerle Villete'te yeni psikiyatri denemeleri yapabiliyordu. Vitriol araştırmalarına ayıracak vakit ve personele sahip olmanın yanı sıra, kendilerine Kardeşlik Çemberi adını veren bir grup insanın hastanede kalmaya devam etmeleri konusunda patronlarından izin koparmıştı. Hastaların kesinkes gerekenden bir süre daha fazla yatmaları, kurumun hissedarları tarafından hoş görülüyordu - sözcüğe dikkat: teşvik değil <span style="font-style:italic;">hoşgörü.</span> Bunun insancıl nedenlerle yapıldığı, iyileşen bir hastanın eski dünyasına dönmeye hazır olup olmadığına kendisinin karar vermeye hakkı olduğu ileri sürülüyordu. Böylece Villete'te, sanki burası seçkin bir otel ya da benzer ilgi alanları, görüşleri olan kişilerin bulunduğu bir kulüpmüş gibi kalan bir grup insan vardı. Dr. Igor delilerle akıllıları aynı mekânda tutmayı başarıyor, böylece ikincilerin birincileri olumlu yönde etkilemelerini sağladığını düşünüyordu. Durumun yozlaşmasını engellemek, delilerin iyileşenler üzerinde olumsuz etkilerini önlemek içinse, Kardeşlik Çemberi’nin her üyesinin günde en az bir kez hastaneden dışarı çıkması şarttı.</p>

  <p>Hissedarların sağlıklı insanların hastanede kalmalarına izin vermelerinin -sözde “insancıl nedenlerle”- bir bahane olduğunu Dr. Igor çok iyi biliyordu. Slovenya’nın küçük, sevimli başkenti Lyubliyana’da bu masraflı, modern hastaneyi ayakta tutacak kadar zengin delinin bulunamayacağından korkuyorlardı. Üstelik Sağlık Bakanlığı'nın birkaç tane birinci sınıf akü hastanesi de vardı ve bu, akıl sağlığı piyasasında Villete için kesin bir dezavantaj demekti.</p>

  <p>Eski kışlayı hastaneye dönüştürdüklerinde hedef aldıkları kitle, Yugoslavya ile savaştan etkilenecek kişilerdi. Oysa savaş kısa sürmüştü. Hissedarlar, savaşın yeniden başlayacağından emindiler, ama bu gerçekleşmemişti.</p>

  <p>Üstelik, yeni yapılan araştırmalar bir başka gerçeği ortaya çıkarmıştı: Savaşların psikolojik kurbanları vardı, ama bunların sayısı stres, tekdüzelik, doğuştan gelen hastalıklar, yalnızlık, dışlanmak gibi sorunların kurbanlarından çok daha azdı. Bir toplum, savaş, hiperenflasyon, salgın hastalık ve benzeri ciddi bir sorunla karşı karşıya olduğunda intihar sayısında hafif bir artış görülse de, depresyon, paranoya, psikoz vakalarında belirgin bir düşüş kaydediliyordu. Söz konusu sorun çözümlendiğinde vakalar gene normal düzeye dönüyordu. Dr. Igor’a göre bu şu anlama geliyordu: İnsanlar ancak koşullar buna elverdiğinde delirme lüksüne sahiptiler.</p>

  <p>Önünde bir başka araştırmanın sonuçları vardı, bir Amerikan gazetesinin dünyanın en yüksek yaşam standardına sahip ülke olarak nitelediği Kanada'da yapılmış bir alan araştırmasıydı bu.</p>

  <p><br /></p>

  <p><i>15-34 yaş arası kişilerin yüzde 40% 35-54 yaş arası kişilerin yüzde 33'ü, 55-64 yaş artist kişilerin yüzde 20'si şu ya da bu türde bir akıl hastalığı geçirmiştir,: Her beş kişiden birinde halen psikiyatrik bir bozukluk olduğu, her sekiz Kanadalı'dan birinin hayatta en az bir kez zihinsel bozukluklar yüzünden hastaneye yatırılacağı tahmin edilmektedir.</i></p>

  <p>“Onların pazarı bizimkinden geniş,” diye düşündü Dr. Igor. “İnsanların mutluluk olasılığı ne kadar yükselirse, mutsuzlukları da o kadar artıyor demek.”</p>

  <p>Dr. Igor birkaç vakayı daha gözden geçirdi, hangilerini konseye aktaracağı, hangilerini kendi başına çözümleyeceği konusunda dikkatle düşündü. Bu işleri bitirdiğinde gün ışımıştı, elektriği söndürdü.</p>

  <p>İlk randevusunun hemen gönderilmesini emretti: kendini öldürme girişiminde bulunan hastanın annesi.</p>

  <p>“Ben Veronika’nın annesiyim. Kızım nasıl?”</p>

  <p>Dr. Igor ona gerçeği söyleyip söylememe konusunda kararsız kaldı bir an, kadının ileride kötü sürprizler, le karşılaşmasını önlemek için -ne de olsa kendi kızı da aynı adı taşıyordu- en iyisi, hiçbir şey açıklamamaya karar verdi.</p>

  <p>“Henüz bilemiyoruz,” diye yalan söyledi. “Bir hafta daha beklemek gerek.”</p>

  <p>Kadın, gözyaşlarını zor tutarak, “Bunu neden yaptığını bir türlü anlayamıyorum,” dedi. “Her zaman sevgi ve şefkatle davrandık ona, onu iyi yetiştirmek için her türlü özveride bulunduk. Kocamla aramızda bazı geçimsizlikler olmuştur, ama yuvamızı yıkmadık, kötü günlerde hep dayanışma içindeydik. Veronika'nın iyi bir işi var, güzel bir kız, ama gene de...”</p>

  <p>“...ama gene de kendini öldürmeye kalktı,” dedi Dr Igor. “Şaşılacak bir şey yok, hayat böyle. İnsanlar mutlulukla başa çıkamıyorlar bir türlü. İsterseniz size Kanada istatistiklerini gösterebilirim.”</p>

  <p>“Kanada mı?”</p>

  <p>Kadın çok şaşırmıştı. Dr. Igor konuyu değiştirmeyi başarmıştı.</p>

  <p>“Bakın,” dedi, “siz buraya kızınızın nasıl olduğunu öğrenmeye değil, kendini öldürmeye kalkıştığı için özür dilemeye gelmişsiniz. Kaç yaşında?”</p>

  <p>“Yirmi dört.”</p>

  <p>“Demek ki olgun, deneyimli bir kadın, ne istediğini biliyor ve kendi kararlarını kendi verecek yaşta. Sizin evliliğinizle ya da eşinizle birlikte yaptığınız özverilerle ne ilgisi var bunun? Kaç yıldır kendi başına yaşıyor?”</p>

  <p>“Altı yıldır.”</p>

  <p>“Gördünüz mü? Tamamıyla bağımsız bir kişi. Ama sırf Avusturyalı hekimin biri -Dr. Sigmund Freud'dan söz ediyorum, mutlaka adını işitmişsinizdir- çoçuklarla ana-babaları arasındaki sağlıksız ilişkiler üstüne bir şeyler yazdı diye, günümüzde insanlar her şeyin suçunu kendilerinde arıyorlar. Sizce Hintliler katil olan bir evladın ana-baba kurbanı olduğuna mı inanıyorlar? Söyleyin bakalım.”</p>

  <p>“En ufak bir fikrim yok,” dedi kadın, hekimin davranışlarından dolayı uğradığı şaşkınlığı üstünden atamamıştı. Yoksa adam hastalarına mı benzemeye başlamıştı?</p>

  <p>“O zaman ben söyleyeyim,” dedi Dr. Igor. “Hintliler, genellikle, katilin suçlu olduğuna inanırlar, toplumun, ana-babanın ya da ataların değil. Japonlar, oğulları kafayı bulup, gidip birilerini vurursa intihar ederler mi? Hayır, gene hayır! Oysa hepimiz biliyoruz ki Japonlar incir çekirdeğini doldurmayacak nedenlerle kendilerini öldürmeye meraklıdırlar. Daha geçen gün gazetede okudum, bir Japon delikanlı, üniversite giriş sınavını kazanamadı diye kendini öldürmüş.”</p>

  <p>“Kızımı görebilir miyim acaba?” diye sordu kadın. Ne Japonlarla ilgileniyordu, ne Hintlilerle, ne de Kanadalılarla.</p>

  <p>“Evet, evet, birazdan,” dedi Dr. Igor, sözünün kesilmesine sinirlenmişti. “Ama önce şunu anlamanızı istiyorum: Çok ciddi bazı patolojik vakalar dışında, insanlar yalnızca günlük yaşamın tekdüzeliğinden kurtulmak amacıyla delirirler. Anlıyor musunuz?”</p>

  <p>“Anlıyorum. Ona iyi bakamayacağımdan korkuyorsanız, hiç kaygılanmayın. Ben hiçbir zaman yaşamımı değiştirmeye çalışmadım.”</p>

  <p>Dr. Igor’un içi rahatlamış gibiydi. “Çok iyi,” dedi. “Düşünün bir kez, ömrümüzün her günü aynı şeyleri tekrarlamadığımız bir hayat hayal edebiliyor musunuz? Örneğin hepimiz yalnızca karnımız acıktığında yemek yemeye karar verseydik, ev kadınları ve lokantaların hali ne olurdu?”</p>

  <p>“İnsanın yalnızca acıktığında yemek yemesi daha normal olurdu,” diye düşündü kadın, ama doktor, Veronika ile görüşmesine izin vermez korkusuyla bir şey demedi hemen.</p>

  <p>Sonunda, “Korkunç bir karmaşa meydana gelirdi,” dedi. “Ben şahsen bir ev kadınıyım, ne dediğimi biliyorum, inanın.”</p>

  <p>“Böylece, kahvaltı ediyoruz, öğlen ve akşam yemeği yiyoruz. Her sabah belli bir saatte kalkıyoruz, haftada bir gün dinleniyoruz. Birbirimize armağan alalım diye Noel, göl kıyısında birkaç gün geçirelim diye Paskalya Günü var. Peki ya kocanız birden büyük bir tutkuya kapılsa, sizinle oturma odasında sevişmeye kalksa, ne yapardınız?”</p>

  <p>“Bu adam nelerden söz ediyor? Ben kızımı görmeye geldim,” dedi kadın içinden.</p>

  <p>“Çok hazin bir şey olurdu bu,” dedi dikkatle, doğru yanıtı verdiğini umarak.</p>

  <p>“Fevkalade!” diye haykırdı Dr. Igor. “Sevişilecek yer, yatak odasıdır. Başka herhangi bir yerde sevişmek, kötü örnek olur, anarşinin yayılmasına yol açar.”</p>

  <p>“Kızımı görebilir miyim?” diye sordu kadın.</p>

  <p>Dr. Igor pes etti. Bu köylünün onun dilinden anlayacağı yoktu; kızının ciddi bir intihar girişiminde bulunduğunu, komadan yeni çıktığını bildiği halde, deliliği felsefi açıdan tartışmak onu ilgilendirmiyordu.</p>

  <p>Zile bastı, sekreteri kapıda belirdi.</p>

  <p>“Kendini öldürmeye kalkan genç hanımı çağırın,” dedi. “Hani, gazetelere mektup yazan, Slovenya haritalarda yer alsın diye intihar ettiğini söyleyen kız...”</p>
</body>
</html>
