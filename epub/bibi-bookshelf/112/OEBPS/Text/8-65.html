<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-65.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-65.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="anabaslik" id="toc_marker-35">Bir Enteresan Çocukluk</p>

      <p class="paragraf-2"><span class="char-style-override-8">K</span>üçüklüğümde okumayı, şiir yazmayı, resim yapmayı ve güzel giyinmeyi sevmemiştim. Herkes farklılık peşindeydi, o zamanlar bile beni sıkıyordu farklılık arayışı. Üşengeçtim, kalıplara girmek istemiyordum. Yanımda cıvıl cıvıl büyüyen bir kitle, entelektüelliği çocuklarına monte eden aileler, lüks yaşantılarıyla ölümsüz gibi yaşayan insanlar... Çok sıkıyorlardı beni, onları gördükçe kendimi büyük bir adam gibi hissediyordum. Doğaldım, hormon ve genetik enjekte bulaşmamış bir karamsar, dayak yediğinde odasına kaçan, battaniyenin altında ağlayan, sümüklü bir ara yüzdüm. Eğitimci bir aileden gelmem bile değiştirmemişti beni, sümüklüydüm yani. Özgürlüğüm ve çocukluğum kendi içimdeydi. Çiçeklere, böceklere, parklara koşarak yaşamadım özgürlüğümü, içimde yaşamıştım.</p>

      <p class="Basic-Paragraph para-style-override-11" xml:lang="en-GB"></p>

      <p class="paragraf-2">Benim çocukluğum doğal geçmişti, kıyıda köşede, herkesten gizli.</p>

      <p class="paragraf-2">Çocukluğun aklımda çağrıştırdığı ilk mazi <span class="char-style-override-9">Kara Şimşek</span>’ti. <span class="char-style-override-9">Kara Şimşek</span>’i belki bilirsiniz, bizim çocukluğumuzun vazgeçilmeziydi, vazgeçilmez bir diziydi, o büyülü araba, Michael Knight’ın o dehşet hikâyeleri! Aman Tanrım sanki arabanın içinde ben vardım ve kâinatı fethediyorduk! Sonra bir gün <span class="char-style-override-9">Kara Şimşek</span>’in oyuncak arabasını aldı babam, bir sürprizdi. Oynamak yerine, arabayı alır almaz içini paramparça etmişim, tüm tesisatını ve parçalarını dışarı çıkarmışım <span class="char-style-override-9">(abim hâlâ anlatır)</span>, <span class="char-style-override-9">Kara Şimşek</span> olmuş <span class="char-style-override-9">Hurda Şimşek</span>... Evet anladım bir şeyler yanlış gidiyor, bu arabayı nasıl toparlayacaktım? Abim okuldan gelmeden bir boklar yapmalıyım dedim kendime... Çocukluk aklı işte, sen tut parçaları bantla... Abin de yepyeni bir oyuncak araba hayali kursun.</p>

      <p class="paragraf-2">Abim geldi gördü arabayı! Ve beni tokatladı. O gün <span class="char-style-override-9">Kara Şimşek</span>’i sevmekten vazgeçtim. <span class="char-style-override-9">Kara Şimşek</span> yüzünden dayak yemiştim, hem de hakikatli bir tokat... Nasıl unutulur ki?</p>

      <p class="paragraf-2">Aslında yaramazlık ve afacanlıktan değildi, sadece fazla meraklıydım... Çünkü o arabayı o kadar hayal etmiştim ki, içine bir şekilde girmem lazımdı. Ben de içini açtım ve girmeye çalıştım, olmadı giremedik, kapısı küçük geldi.</p>

      <p class="paragraf-2">Abim de haklıydı, onu yeni görmek onun hakkıydı. Kısır bir döngü, benim merakım ve onun merakı, ama farklı tür meraklar. Her neyse kırık dökük bir çocukluktu. Her şeye rağmen çocuktum.</p>

      <p class="paragraf-2">Kırıp dökmeyi sevsin çocuklar. İçlerinden geleni yapsınlar, tatlı yaramazlıkları da yapsınlar. Yaramaz olmayan çocuk olmaz. İlla ki birazcık yaramaz ve meraklı olmalı, çamaşır makinesinin içine girecek kadar değil tabii.</p>

      <p class="paragraf-2">Ve ben derim ki, “Eğer çocuğunuz varsa, bırakın kırsın döksün, bırakın yapsın, bırakın içini döksün, bırakın sizden farklı olsun, bırakın araştırsın, merak etsin. İleride yalnızlıkla, korkuyla, atılımdan yoksun büyüyen bir çocuk mu yetiştirmek istiyorsunuz, merakla ve araştırmayla büyüyen bir çocuk mu? Onları kendi haline bırakın. Lütfen bazı şeyleri kırıp dökmelerine izin verin... Onların tabiatında kırmak varsa, bırakın uğraşsınlar.</p>
    </div>
  </div>
</body>
</html>
