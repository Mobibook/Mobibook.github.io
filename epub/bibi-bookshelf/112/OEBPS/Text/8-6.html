<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x8-6.html" xml:lang="tr-TR">
    <div class="Basic-Text-Frame">
      <p class="G-vde"></p>

      <p class="anabaslik" id="toc_marker-5">Talihsiz Şövalyeler</p>

      <p class="paragraf-2"><span class="char-style-override-8">O</span>lan oldu, kendimizi tanımadan bilginin peşinde koştuk. Duyguların, insanların ve dahasının. Sonra geçti o mevzular tabii. Zaman geçti, insanlar geçti, dalgalar geçti. Kendimi bütünüyle her şeyden arındırdığımda canım çok acımıştı. İyileşmeyen bir yaranın kabuğunun aniden kalkması gibi acı ve hızlı... Zamanla kendi varlığımızda kalmak istedik, varoluşçu olduk, zararsız olduk, girmedik kalabalıklara. Dokunmadık, kırmadık, çektik tüm bakışlardan ruhumuzu. Bakmadık aynalara, aynalardaki yansımalara. Bir resmin içinde sıkışıp kaldık. Dışarıdan baktıklarında tablodan farksız kalırdık. Yine de hayran olurlardı bize, bir yazarın dediği gibi, “İnsanlar her zaman kendilerine en yabancı olan şeye hayran olurlar.” Biz de böyleydik.</p>

      <p class="paragraf-2">Tek talihsizliğe uğradığımızda ilgi çekerdik. İnsanların dikkatini hep bu tür şeyler çekerdi. Biraz daha acı çekip talihsiz olduğumuzda acı duymaya başlarlardı, kimi merhamet ederdi, kimi uzaktan acımıza ortak olurdu. Bu da güzeldi tabii, yine de inanmak insanlara, yine de inanmak bir şeylere. En güzeli buydu...</p>

      <p class="paragraf-2">Bizi birbirimize bağlayan en derindeki şeyleri hissedemezdik; o şeyler bizden kopartılıp alınmadıkları sürece hiç hissetmezdik. Kaçıp sığınılacak yer, bir başka yüzün içindeydi. İnsandan kaçıp bir yere sığınmak isterdik, giderken yarıda kalırdı ruhumuz.</p>

      <p class="paragraf-2">Artık hiçbir şey kalmamıştı, dosdoğru giderek uzaklaşıyorduk. Yalnız gitmiyorduk, kendimizi de götürüyorduk. Her şeyin ıssızlığına ve sessizliğine, boşluğa giden meçhul bir yolculuk. Görünüşümüzden kurtulmuştuk... Kuş yılandan nasıl korkarsa, biz de her türlü yansımadan böyle korkmuştuk.</p>

      <p class="paragraf-2">Dünya duruyordu, geri adım atmak için her zaman çok geç kalmıştık.</p>
    </div>
  </div>
</body>
</html>
