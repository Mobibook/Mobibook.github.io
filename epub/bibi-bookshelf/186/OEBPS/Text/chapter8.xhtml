<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc5" style="page-break-before:always"><a id="bookmark6"></a>ALTINCI BÖLÜM</h2>

  <p class="Standard" style="text-align:left"> </p>

  <p class="Standard" style="text-align:left"> </p>

  <p class="Standard" style="text-align:left"> </p>

  <p class="Standard" style="margin-left:0;margin-right:0;text-indent:24.188976px;text-align:left">Kafa hizasındaki raflardan kediler zıpladı. Üç sarman, bir alaca Manx kedisi, hemen ardından birkaç bol tüylü ve bıyıklı yarı siyam yavru kedi, bir esnek, siyah, genç erkek kedi ve son olarak da hamile tekir kedi. Kediler peşlerine küçük bir köpek yavrusunu da katıp Ignatz Ledebur'un ayaklarının etrafında toplaşarak, onun kulübeden çıkma çabalarına balta vurdular.</p>

  <p class="Standard" style="margin-left:0;margin-right:0;text-indent:24.0px;text-align:left">Yolunun üstünde, bir farenin kalıntıları da durmaktaydı. Kediler, oyunbaz bir Terrier olan köpek yavrusu tarafından yakalanan farenin iştah açıcı buldukları parçalarını yemiş, gerisini bırakmışlardı. Ignatz tan vakti gurultularını duymuştu. Belli ki kulübenin yegâne kapısının her iki yanma yığılmış olan çöplerin peşine düşerken canından olan fareye acıdı. Ne de olsa, farenin de yaşamaya hakkı vardı, en az herhangi bir insanın olduğu kadar. Tabii köpek bunu kavrayamazdı, öldürmek köpeğin zayıf etine kazınmış bir içgüdüydü sadece. Dolayısıyla ahlaki bir suçlamada bulunmak mümkün değildi. Hem zaten, farelerden korkuyordu. Fareler, Arzdaki hemcinslerinin aksine son derece çevik ellere sahiptiler ve kaba saba da olsa silah yapabiliyorlardı. Zeki yaratıklardı.</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz'ın biraz ilerisinde, yıllar önce tedavülden kalkmış otomatik bir traktörün paslı hurdası da durmaktaydı. Belki tamir edilir gibi müphem bir umutla birkaç yıl önce buraya getirilmişti traktör. Şu anda iletişim devresi dahil olmak üzere hurdanın tümü, Ignatz'ın on beş (yoksa on altı mıydı?) çocuğuna oyuncak olarak hizmet etmekteydi.</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz, aradığını bu döküntülerin arasında göremedi. Sabah ateşini yakmasına yarayacak boş bir süt kutusunun peşindeydi. Demek ki bir kalas kırması gerekecekti. Kulübesinin yanında yükselen devasa kereste yığınının arasında eşelenmeye, kulübenin verandasına dayayıp üzerinde zıplayarak kırabileceği kadar ince bir kalas aranmaya başladı.</p>

  <p class="Standard" style="margin-left:0;margin-right:0;text-indent:24.0px;text-align:left">Sabah ayazında titredi ve yün ceketini kaybettiğine bir kez daha hayıflandı. Uzun yürüyüşlerinden birinde yere uzanmış ve ceketini yastık niyetine kullanarak katlayıp başının altına koymuştu... Uyandığında tümüyle aklından çıkan ceketi oracıkta bırakıp gitmişti. Ömrü bu kadarmış demek ki. Tabii bu olayın nerede geçtiğini hatırlayamıyordu, tek bildiği Adolfkent yakınlarında, şehirden on günlük yürüyüş mesafesinde olduğuydu.</p>

  <p class="Standard" style="margin-left:0;margin-right:0;text-indent:24.0px;text-align:left">Yandaki kulübelerden birinden bir kadın çıktı. Ignatz kısa bir süre için kadına sahip olmuş, iki çocuğuna babalık ettikten sonra ise ondan sıkılmıştı. Kadın sebze bahçesine giren bir keçiye deliler gibi bağırmaya başladı. Keçi, kadın yanı başına gelene kadar tıkınmaya devam etti sonra, sıçradı, arka ayaklarıyla havaya tekmeler savurdu ve ağzından pancar yaprakları sarkar bir halde hoplayarak kadının menzilinden uzaklaştı. Tüm bu hareketten şaşalayan bir kaz sürüsü, farklı panik derecelerine tekabül eden sesler çıkararak sağa sola dağıldı. Bu manzarayı izleyen Ignatz kahkahayı koyuverdi. Bu kazlar da her şeyi fazla ciddiye alıyorlardı.</p>

  <p class="Standard" style="margin-left:0;margin-right:0;text-indent:24.0px;text-align:left">Ateş için kalası kırdıktan sonra, hâlâ peşi sıra gelen kedileri ardına takarak kulübeye döndü ve kapıyı kedilerin suratına kapatıverdi. Gelgelelim kedi yavrularından biri atik davranarak aralık kapıdan içeri süzülmeyi başardı. Ignatz dökme demirden ocağın önüne çökerek ateşi yakmaya koyuldu.</p>

  <p class="Standard" style="margin-left:0;margin-right:0;text-indent:24.0px;text-align:left">Mutfak masasının üstünde, bir battaniye yığının altında şimdiki karısı Elsie uzanmış uyumaktaydı ve Ignatz ateşi yakıp kahveyi hazır etmeden de uyanmayacaktı. Doğrusu ona hak vermemek elde değildi. Bu soğuk sabahlarda kimse yataktan çıkmaya gönüllü olmazdı. Bütün gece dolanıp duran avare Hebler müstesna, Gandiköy ancak sabahın son demlerinde yaşam belirtileri göstermeye başlardı.</p>

  <p class="Standard" style="margin-left:0;margin-right:0;text-indent:24.0px;text-align:left">Kulübenin yegâne yatak odasından çıplak bir çocuk çıktı ve parmağını emerek, Ignatz'ın ateşi yakışını sesiz sedasız seyretmeye başladı.</p>

  <p class="Standard" style="margin-left:0;margin-right:0;text-indent:24.0px;text-align:left">Çocuğun arkasında televizyonun sesi duyulmaktaydı, aletin sesi çıkıyordu ama nicedir görüntü işlevini yerine getiremiyordu. Dolayısıyla çocuklar televizyon seyredemiyor sadece dinliyorlardı. Televizyonu tamir etmem gerek diye düşündü Igntatz ama acelesi yoktu. Da Vinci Tepeleri'ndeki ay televizyon vericisi çalışmaya başlamadan önce hayat daha kolaydı, diye düşündü.</p>

  <p class="Standard" style="margin-left:0;margin-right:0;text-indent:24.0px;text-align:left">Sıra kahveyi yapmaya geldiğinde çaydanlığın yarısının kayıp olduğunu fark etti. Aramakla vakit kaybetmektense haşlama kahve yapmaya karar verdi. Gaz ocağının üzerine içi su dolu bir tava yerleştirdi ve tam su kaynadığı sırada tavanın içine göz kararı, avuç avuç çekilmemiş kahve attı. Kahvenin sıcak, dolgun kokusu kulübeye yayıldı, Ignatz kokuyu minnetle içine çekti.</p>

  <p class="Standard" style="margin-left:0;margin-right:0;text-indent:24.0px;text-align:left">Ne kadar zamandır ocağın başında durmuş, kahveyi koklayıp, ateşin sesini dinlemekteydi allah bilir ki birden bire bir hayal görmekte olduğunu fark etti.</p>

  <p class="Standard" style="margin-left:0;margin-right:0;text-indent:24.0px;text-align:left">Yerinde çakılıp kaldı. Bu arada kendini içeri atmayı başaran kedi yavrusu mutfak lavabosuna tırmanmış, akşam yemeğinin artıklarını bulmuş ve açgözlülükle bunları yemeye koyulmuştu. Kedinin görüntüsü ile çıkardığı sesler Ignatz'ın görüp duyduklarına karışarak hayalinin gücünü artırdı.</p>

  <p class="Standard" style="margin-left:0;margin-right:0;text-indent:24.0px;text-align:left">"Kahvaltıda mısır lapası istiyorum," diye haber verdi yatak odasının kapısındaki çıplak çocuk.</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz Ledebur cevap vermedi, hayali onu başka bir diyara kitlemişti. Ama doğrusu bu öylesine gerçek bir dünyaydı ki, belli bir yere ait değildi, mekân boyutunu yürürlükten kaldıran, ne orada ne burada olan bir şeydi. Zaman boyutuna gelince...</p>

  <p class="Standard" style="margin-left:0;margin-right:0;text-indent:24.0px;text-align:left">Sanki hep varolagelmişti, ama bu konu kesinlik taşımıyordu. Belki de gördükleri zamanda var olmuyordu, başı yoktu ve o ne yaparsa yapsın sonu da gelmeyecekti, zira bunun için fazla büyüktü. Belki de zamanın elinden kaçıp kurtulmuştu.</p>

  <p class="Standard" style="margin-left:0;margin-right:0;text-indent:24.0px;text-align:left">"Hey," dedi Elsie, "kahvem nerede?"</p>

  <p class="Standard" style="margin-left:0;margin-right:0;text-indent:24.0px;text-align:left">"Bekle."</p>

  <p class="Standard" style="margin-left:0;margin-right:0;text-indent:24.0px;text-align:left">"Bekleyeyim mi? Kokusunu alıyorum kahrolasıca, hangi cehennemde bu kahve?" Battaniyelerle boğuşarak oturur pozisyona geçti. Örtüleri bir kenara fırlattı ve çırılçıplak, sarkık göğüsleriyle ortaya çıktı. "Kendimi çok kötü hissediyorum, içimden kusmak geliyor. Herhalde senin veletler banyodadır." Masadan aşağı kayıp, yalpalayarak odadan dışarı seğirtti. Banyonun kapısında duraklayıp, şüpheyle Ignatz'a bakarak "Ne demeye dikilip duruyorsun öyle?” diye sordu.</p>

  <p class="Standard" style="margin-left:0;margin-right:0;text-indent:24.0px;text-align:left">"Beni rahat bırak," dedi Ignatz.</p>

  <p class="Standard" style="margin-left:0;margin-right:0;text-indent:24.0px;text-align:left">"Beni rahat bırakmış, götümün kenarı, burada yaşamam senin dahiyane fikrindi. Ben Frank'i bırakmayı hiç istememiştim." Banyoya girip, kapıyı ardından çarptı. Kapı kendi kendine yeniden açılınca tekrar itti ve ayağıyla tutarak kapalı kalmasını sağladı.</p>

  <p class="Standard" style="margin-left:0;margin-right:0;text-indent:24.0px;text-align:left">Hayal geçmişti. Hayal kırıklığına uğrayan Ignatz, elinde kahve dolu tavayla masaya yürüdü, battaniyeleri yere fırlatıp, akşam yemeğinden kalma iki fincanı masanın üzerine yerleştirdi ve tavadaki kahveyi bunlara doldurdu, iki fincanın da yüzeyinde şişmiş kahve taneleri yüzmeye başladı.</p>

  <p class="Standard" style="margin-left:0;margin-right:0;text-indent:24.0px;text-align:left">"Neydi o, senin sözde translarından biri mi? Ne o, yoksa Tanrıyı falan mı gördün?" diye seslendi Elsie banyodan, sesi iğrenme doluydu. "Bir Heb'le yaşamak zorunda olmam yetmiyormuş gibi bir de Şiz gibi hayal gören bir Heb'e çattım. Heb misin yoksa Şiz mi? Heb gibi koktuğuna şüphe yok. Artık bir karar versen iyi olacak." Sifonu çekip banyodan çıktı. "Hem de en az bir Man kadar sinirlisin. Senin en çok nefret ettiğim huyun da bu bitmek bilmez sinirliliğin." Kahvesini bulup bir yudum aldı. "Bunun içinde taneler yüzüyor!" diye haykırdı öfkeyle. "Yine mi çaydanlığı kaybettin?"</p>

  <p class="Standard" style="margin-left:0;margin-right:0;text-indent:24.0px;text-align:left">Artık hayal yok olduğu için onu hatırlamakta güçlük çekiyordu. Hayallerin sorunlarından biriydi bu da. Gündelik dünyayla ne gibi bir ilişkileri vardı? Ignatz hep bunu sorgulardı.</p>

  <p class="Standard" style="margin-left:0;margin-right:0;text-indent:24.0px;text-align:left">"Bir canavar gördüm," dedi Ignatz. "Gandiköy'ün üzerine basıp ezdi. Gandiköy yok oldu, yerinde sadece bir delik kaldı geriye." Üzülmüştü; Gandiköy'ü severdi, üstelik aydaki tüm yerleşimlerden daha çok severdi. Sonra birden korkuya kapıldı, hayatında hiç korkmadığı kadar hem de. Gelgelelim elinden hiçbir şey gelmiyordu, canavarı durdurmak için yapabileceği bir şey yoktu, gelecek ve hepsini ele geçirecekti, bir sürü akıllıca fikre sahip, hiç durmaksızın çalışan, güçlü kuvvetli Manları bile. Hatta ister gerçek, ister hayal ürünü olsun, her şeye karşı kendilerini korumaya çalışan Paraları da.</p>

  <p class="Standard" style="margin-left:0;margin-right:0;text-indent:24.0px;text-align:left">Ama bu hayalde başka bir şey daha vardı.</p>

  <p class="Standard" style="margin-left:0;margin-right:0;text-indent:24.0px;text-align:left">Canavarın arkasında, kötü bir ruh bulunuyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Parlak bir küf peltesi gibi dünyaya açıldığından beri ona tutunmuş, dokunduğu her şeyi, çorak toprakları ve çelimsiz bitkilerle ağaçları bile çürütmüştü. Bir fincan dolusu tüm evreni çürütmeye yeterdi ve iş bitirici bir insana aitti. İsteyen bir yaratığa.</p>

  <p class="Standard" style="margin-left:0;margin-right:0;text-indent:24.0px;text-align:left">Demek ki iki ayrı kötülük geliyordu, Gandiköy'ü ezip geçen canavar ile onun ötesinde bir kötü ruh. İkisi ayrı varlıklardı ve son tahlilde ikisi kendi farklı yollarına gidecekti. Canavar dişiydi, kötü ruh ise erkek. Ve... Gözlerini kapadı. Bu, hayalin ona dehşet salan kısmıydı. İkisi korkunç bir savaşa tutuşacaktı. Dahası bu iyi ile kötünün arasındaki bir savaş olmayacaktı. Tepeden tırnağa zehirlenmiş, ikisi de birbirinden kötü iki yaratık arasındaki bataklıkta, kör, anlamsız bir savaştı bu.</p>

  <p class="Standard" style="margin-left:0;margin-right:0;text-indent:24.0px;text-align:left">Bu yaratıklardan birinin ölümüne kadar gidebilecek olan bu savaş da burada, bu dünyada yapılacaktı. Şu anda yoldaydılar, sonsuz savaşları için burayı bile bile bir savaş alanı olarak seçmişlerdi.</p>

  <p class="Standard" style="margin-left:0;margin-right:0;text-indent:24.0px;text-align:left">"Haydi yumurtaları yap," dedi Elsie.</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz gönülsüzce lavabonun yanındaki çöp yığını arasında yumurta kutusunu aramaya başladı.</p>

  <p class="Standard" style="margin-left:0;margin-right:0;text-indent:24.0px;text-align:left">"Dün akşam kullandığımız tavayı yıkaman gerekecek. Lavaboda bırakmıştım," dedi Elsie.</p>

  <p class="Standard" style="margin-left:0;margin-right:0;text-indent:24.0px;text-align:left">"Peki," dedi Ignatz. Soğuk suyu açtı. Top haline getirilmiş bir gazete parçasıyla tavanın kabuk bağlamış yüzeyini ovalamaya başladı.</p>

  <p class="Standard" style="margin-left:0;margin-right:0;text-indent:24.0px;text-align:left">Acaba, diye düşündü bu savaşın sonucunu etkileyebilir miyim? Bu karmaşanın ortasında iyiliğin yer almasının bir faydası olabilir mi?</p>

  <p class="Standard" style="margin-left:0;margin-right:0;text-indent:24.0px;text-align:left">Tüm ruhsal yeteneklerini hizmete çağırıp deneyebilirdi tabii. Sadece ayın, kabilelerin adına değil, o iki kasvetli yaratığın adına da. Belki de üzerlerindeki yükü hafifletmek amacıyla.</p>

  <p class="Standard" style="margin-left:0;margin-right:0;text-indent:24.0px;text-align:left">Doğrusu düşünmeye değer bir fikirdi; tavayı ovalarken, bu fikri kafasında evirip çevirmeye devam etti. Elsie'ye açılmanın faydası yoktu, alacağı cevap gün gibi ortadaydı: cehennemin dibine kadar yolun var! Elsie ondaki güçlerden bihaberdi, zira bunları hiç açık etmemişti. Havaya girdiğinde duvarların içinden geçebiliyor, inanların zihnini okuyabiliyor, hastalıkları iyileştirebiliyor, kötü insanların hastalanmasına neden olabiliyor, hava durumunu etkileyebiliyor, ekinleri yakıp kavurabiliyordu. Aslına bakarsanız doğru ruh halini yakalayabildiğinde canının çektiği her şeyi yapabiliyordu. Bu durum bir aziz olmasından kaynaklanıyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Kuşkucu Paralar bile Ignatz'ın bir aziz olduğunu kabul ediyorlardı. Ay yüzeyindeki herkes ediyordu, hakaretamiz, işi başından aşkın Manlar bile, tabii işlerinden burunlarını kaldırıp onun varlığının farkına varabildiklerinde.</p>

  <p class="Standard" style="margin-left:0;margin-right:0;text-indent:24.0px;text-align:left">Bu ayı yaklaşmakta olan bu iki kirli organizmanın hışmından koruyabilecek bir kişi varsa o da benim, diye düşündü Ignatz. Bu benim kaderim.</p>

  <p class="Standard" style="margin-left:0;margin-right:0;text-indent:24.0px;text-align:left">"Bu bir dünya değil ki sadece bir ay," dedi Elsie bariz bir horgörüyle. Ocağın yanında durmuş, bir gece önce çıkardığı giysileri giyinmekteydi. Bir haftadır aynı kıyafetlerle dolaşmaktaydı ve Ignatz zevklenerek Elsie'nin Heb olma yolunda hızla ilerlemekte olduğunu fark etti, artık işin tamamlanmasına bir şey kalmamıştı.</p>

  <p class="Standard" style="margin-left:0;margin-right:0;text-indent:24.0px;text-align:left">Ve Heb olmak iyi bir şeydi zira Hebler Saf Yolu bulmuşlar, gereksizliklerin tümünden kurtulmuşlardı.</p>

  <p class="Standard" style="margin-left:0;margin-right:0;text-indent:24.0px;text-align:left">Kulübenin kapısını açarak bir kez daha sabah ayazma çıktı.</p>

  <p class="Standard" style="margin-left:0;margin-right:0;text-indent:24.0px;text-align:left">"Nereye gidiyorsun?" diye cıyakladı Elsie peşi sıra.</p>

  <p class="Standard" style="margin-left:0;margin-right:0;text-indent:24.0px;text-align:left">"Danışmaya," dedi Ignatz kapıyı ardından kapatırken. Peşinde bir kedi ordusu olduğu halde, Şizler arasındaki meslektaşı Omar Diamond'u bulmaya gitti.</p>

  <p class="Standard" style="margin-left:0;margin-right:0;text-indent:24.0px;text-align:left">Doğaüstü psi güçlerinin yardımıyla ayın dört bir yanına kendini ışınladı ve sonunda Omar'ı Adolfkent'te, tüm kabilelerden birer temsilciyle toplantı halinde buldu. Ignatz kendini devasa taş binanın altıncı katına havalandırarak pencereye çarpınca durdu ve içerdekiler farkına varıp pencereyi açmaya gelene kadar cama vurdu.</p>

  <p class="Standard" style="margin-left:0;margin-right:0;text-indent:24.0px;text-align:left">"Aman tanrım, Ledebur," dedi Man temsilcisi Howard Straw, "Keçi gibi kokuyorsun. Aynı odada iki Heb dayanılır gibi değil!" Herkese sırtını dönüp birkaç adım uzaklaştı ve boşluğa gözlerini dikerek Manlara özgü öfkesini kontrol altına almaya çalıştı.</p>

  <p class="Standard" style="margin-left:0;margin-right:0;text-indent:24.0px;text-align:left">Para temsilcisi Gabriel Baines Ignatz'a dönerek "Bu baskının anlamı nedir? Burada toplantı halinde olduğumuzu görmüyor musunuz?" diye sordu.</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz Ledebur sesiz sedasız Omar Diamond'la iletişerek, durumun aciliyetini iletti. Diamond onu anladı, hak verdi ve bir an bile kaybetmeden dostuyla güçlerini birleştirip beraberce divan odasından ayrıldılar. Sağda solda mantarların bittiği yeşil bir çayırı geçtiler. Bir süre ikisi de sessiz kaldı. Mantarları tekmeleyerek keyiflerini yerine getirdiler.</p>

  <p class="Standard" style="margin-left:0;margin-right:0;text-indent:24.0px;text-align:left">Sonunda Diamond, "Biz de işgali konuşuyorduk," dedi.</p>

  <p class="Standard" style="margin-left:0;margin-right:0;text-indent:24.0px;text-align:left">"Gandiköy'e, inecek," dedi Ignatz. "Bir hayal gördüm, gelenler..."</p>

  <p class="Standard" style="margin-left:0;margin-right:0;text-indent:24.0px;text-align:left">"Evet, evet," dedi Diamond sabırsızca, "dünyevi güçler bunlar, delegeleri bu konuda aydınlattım bile. Dünyevi güçlerden hayır gelmez, çünkü ağırdırlar; hayvani gövdeleriyle toprağa batarlar ve gezegenin gövdesiyle kaynaşırlar."</p>

  <p class="Standard" style="margin-left:0;margin-right:0;text-indent:24.0px;text-align:left">"Ay," dedi Ignatz kıkırdayarak.</p>

  <p class="Standard" style="margin-left:0;margin-right:0;text-indent:24.0px;text-align:left">"Ay olsun bakalım." Diamond gözlerini kapadı ve gittiği yeri artık görememesine rağmen sendelemeksizin yoluna devam etti. Ignatz onun anlık, istemli bir katatoniye çekildiğini anlamıştı. Tüm Şizlerin başına gelen bir şeydi bu; hiçbir şey söylemeden beklemeye başladı. Omar Diamond durakladı ve Ignatz'ın anlamadığı bir şeyler homurdandı.</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz içini çekerek yere oturdu. Omar Diamond yanıbaşında trans halinde durmaktaydı, çayırın sınırının ötesindeki ağaçlardan gelen hışırtılardan başka çıt çıkmıyordu.</p>

  <p class="Standard" style="margin-left:0;margin-right:0;text-indent:24.0px;text-align:left">"Güçlerini benimkilerle birleştir," dedi Diamond birdenbire. "İşgali öylesine açıkça hayal edelim ki..." Ama sonra sözleri tekrar gizemli homurtulara dönüştü. Ignatz yine içini çekti, azizlerin sabrının da bir sınırı vardı. "Sarah Apostoles'i bul," dedi Diamond. "Üçümüz bir arada düşmanımızın öylesine gerçekçi bir hayalini oluşturacağız ki, gerçeğe dönüşecek, böylece düşmanımızı kontrol edebilecek, gelişlerine yön verebileceğiz."</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz bir düşünce dalgası yollayarak Gandiköy'deki kulübesinde uyuyan Sarah Apostoles ile temas kurdu. Ignatz onun uyanışını, silkinişini, homurdanmasını, esnemesini, karyolasından çıkıp, sendeleyerek ayağa kalkışını hissetti.</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz ve Omar Diamond beklediler; sonra Sarah bir anda karşılarında beliriverdi. Üzerine bir erkek pantolonu ve paltosu geçirmiş, ayaklarına da tenis ayakkabıları giymişti. "Dün gece bir rüya gördüm,” dedi. "Üzerimizde birtakım yaratıklar dolanıyor, kendilerini bize göstermeye hazırlanıyorlar." Toparlak yüzü endişeyle ve üzerinden atamadığı, içini kavuran bir korkuyla çarpılmıştı. Bu ona çirkin, kasılmış bir görünüm veriyordu; Ignatz kadına acıdı. Sarah gerginlik anlarında, benliğini yıkıcı duygulardan arındırmayı asla becerememişti. O tüm hastalıklarıyla birlikte bedenine hapsolmuştu.</p>

  <p class="Standard" style="margin-left:0;margin-right:0;text-indent:24.0px;text-align:left">"Otur," diye rica etti Ignatz.</p>

  <p class="Standard" style="margin-left:0;margin-right:0;text-indent:24.0px;text-align:left">"Şu anda belirmelerini sağlayacağız," dedi Diamond. "Tam bu noktada. Başlayın." Başını eğmesiyle birlikte iki Heb de başlarını eğdiler ve üçü aynı anda, birbirlerinin öngörü güçlerini çığ gibi büyütmeye koyuldular. Yekvücut halde mücadele ettiler; zaman akıp gitti. Hiçbiri ne kadar zaman geçtiğini kestiremiyordu. Bu arada zihinlerinde evirip çevirdikleri şey, şeytani bir filiz gibi yanı başlarında serpildi.</p>

  <p class="Standard" style="margin-left:0;margin-right:0;text-indent:24.0px;text-align:left">"işte burada," diyerek gözlerini açtı Ignatz. Sarah ve Diamond da onun ardından gözlerini açtılar. Gökyüzüne baktılar ve kuyruğu önde inmekte olan yabancı bir uzay gemisiyle karşılaştılar. Başarmışlardı.</p>

  <p class="Standard" style="margin-left:0;margin-right:0;text-indent:24.0px;text-align:left">Gemi, kıçından buhar fışkırtarak yüz metre kadar ötelerinde yere indi. Ignatz bunun büyük bir gemi olduğunu algıladı. Bugüne kadar gördüğü en büyük gemi. O da korkuya kapıldıysa da, her zaman olduğu gibi korkusunu kontrol altında tutmayı başardı. Fobinin başa çıkması gereken bir öğe olarak hayatında yer almasından bu yana yıllar geçmişti. Gelgelelim geminin titreyerek duruşunu, kapının açılışını ve yolcuların kendilerini bu devasa metal ve plastik organizmadan dışkılamaya hazırlanışlarını izleyen Sarah'ın dehşetten beti benzi atmıştı.</p>

  <p class="Standard" style="margin-left:0;margin-right:0;text-indent:24.0px;text-align:left">Gözlerini bir kez daha sıkı sıkıya kapatan Omar Diamond "Bırakın bize yaklaşsınlar," dedi. "Varlığımızı fark etmelerine izin verin. Onları bizi kaale almaya ve saygı göstermeye zorlayalım." Ignatz anında ona katıldı ve kısa bir duraksamadan sonra panik içindeki Sarah Apostoles de elinden geldiğince onlara eşlik etti.</p>

  <p class="Standard" style="margin-left:0;margin-right:0;text-indent:24.0px;text-align:left">Geminin kapısından bir rampa indi. Kapıda iki kişi belirdi; adım adım yere inmeye başladılar.</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz, "Mucizeler yaratalım mı?" dedi umutla.</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz'ı gözünün ucuyla süzen Diamond şüpheyle, "Ne gibi?" diye sordu. "Mucize yaratmak âdetim değildir."</p>

  <p class="Standard" style="margin-left:0;margin-right:0;text-indent:24.0px;text-align:left">Sarah atılıp, "Ignatz ile ikimiz bu işin üstesinden gelebiliriz," dedi. Sonra Ignatz'a döndü: "Niye onları tüm yaşam biçimleri için kararlılığın ağını ören dünya-örümceğinin hayaletiyle dönüştürmüyoruz?"</p>

  <p class="Standard" style="margin-left:0;margin-right:0;text-indent:24.0px;text-align:left">"Tamamdır," dedi Ignatz ve tüm dikkatini dünya-örümceğini çağırma işine yoğunlaştırdı... Ya da Elsie'nin deyişiyle ay-örümceğini.</p>

  <p class="Standard" style="margin-left:0;margin-right:0;text-indent:24.0px;text-align:left">Gemiden inen iki kişinin önünde, yollarını tıkayacak biçimde parıltılar saçan binbir örümcek ağı belirdi. Örümceğin durmaksızın ürettiği ağlardan alelacele oluşmuş bir yapı karşılarına dikildi. Gemiden inenler donup kaldılar.</p>

  <p class="Standard" style="margin-left:0;margin-right:0;text-indent:24.0px;text-align:left">Biri ağza alınmayacak bir söz söyledi.</p>

  <p class="Standard" style="margin-left:0;margin-right:0;text-indent:24.0px;text-align:left">Sarah güldü.</p>

  <p class="Standard" style="margin-left:0;margin-right:0;text-indent:24.0px;text-align:left">"Onların seni güldürmesine izin verirsen," dedi Omar Di amond sert bir sesle, "üzerlerindeki gücümüzü kaybederiz."</p>

  <p class="Standard" style="margin-left:0;margin-right:0;text-indent:24.0px;text-align:left">"Özür dilerim," dedi Sarah gülmeye devam ederek. Hey hat, çoktan geç kalmışlardı, ağ parçacıklarının parıltılı kütleş eriyip yok oldu. Ignatz büyük bir hayal kırıklığı içinde ağlar la birlikte Sarah ile Omar Diamond'un da yok olduğunu fark etti. Kendini tek başına otururken buldu. Üçlü hükümranlıkları bir anlık bir zayıflık yüzünden alaşağı edilmişti. Artık çi men tarlasında da oturmuyordu, tersine Gandiköy'ün merkezindeki bir çöp yığınının üzerinde oturmaktaydı.</p>

  <p class="Standard" style="margin-left:0;margin-right:0;text-indent:24.0px;text-align:left">İşgalci makro organizmalar hareketlerinin kontrolünü yeniden ellerine geçirmişlerdi. Kendi planlarına geri dönmeyi başarmışlardı.</p>

  <p class="Standard" style="margin-left:0;margin-right:0;text-indent:24.0px;text-align:left">Yerinden doğrulan Ignatz, kararsızlıkla etraflarına bakınan iki figüre doğru yürüdü. Sıçrayıp yarışan kediler, Ignatz'ın ayaklarına dolandı ve az daha yüzüstü yere seriliyordu. Kendi kendine küfrederek kedileri kenara itti ve bir nebze olsun dengesini bulup bu işgalcilerin karşısında onurlu görünmeye çalıştı. Gelgelelim bu olanaksızdı zira arkasındaki barakanın kapısı açılmış ve Elsie dışarı fırlayarak bu son durumu kurtarma operasyonunu yerle bir etmişti.</p>

  <p class="Standard" style="margin-left:0;margin-right:0;text-indent:24.0px;text-align:left">"Kim bunlar?" diye haykırdı Elsie.</p>

  <p class="Standard" style="margin-left:0;margin-right:0;text-indent:24.0px;text-align:left">"Bilmiyorum. Öğrenmeye gidiyorum," dedi Ignatz asabi bir tavırla.</p>

  <p class="Standard" style="margin-left:0;margin-right:0;text-indent:24.0px;text-align:left">"Söyle onlara cehennemin dibine gitsinler," dedi Elsie ellerini beline dayayarak. Elsie, birkaç yıl Man olarak yaşamıştı ve hâlâ Da Vinci Tepeleri'nde öğrendiği kibirli saldırganlığın izlerini taşıyordu. Daha neyle karşı karşıya olduğunu bile bilmeden savaşmaya hazırdı... Herhalde, diye düşündü Ignatz, bir konserve açacağı ile bir tavayı da silah olarak kullanacak. Bu fikir ona pek komik geldi ve gülmeye başladı. Bir kez gülmeye görsün kendini durdurması olanaksızdı; iki işgalciyle yüzyüze geldiğinde hâlâ bu haldeydi.</p>

  <p class="Standard" style="margin-left:0;margin-right:0;text-indent:24.0px;text-align:left">"Bu kadar komik olan ne?" dedi kadın olanı.</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz gözündeki yaşlan silerek, "iki kez indiğinizi hatırlamıyor musunuz?" diye sordu. "Dünya-örümceğini hatırlamıyor musunuz? Evet hatırlamıyorsunuz." Çok komik bir durumdu bu. işgalciler, doğaüstü yetenekleri olan azizlerin üçlü çabalarını anımsamıyorlardı bile. Onlara kalırsa tüm bunlar hiç yaşanmamıştı. Bir hayal gördüklerini bile düşünmüyorlardı. Oysa Ignatz Ledebur, Sarah Apostoles ve Şiz Omar Diamond'un elinden gelen her şey bunu var etmeye harcanmıştı. O kahkahalarla iki büklüm olmaya devam ederken işgalcilere önce bir üçüncü sonra da bir dördüncü eklendi.</p>

  <p class="Standard" style="margin-left:0;margin-right:0;text-indent:24.0px;text-align:left">Aralarından bir erkek içini çekerek etrafına bakındı. "Tanrım burası tam bir çöplük. Sence tümü bu halde mi?"</p>

  <p class="Standard" style="margin-left:0;margin-right:0;text-indent:24.0px;text-align:left">"Ama bize yardım edebilirsiniz," dedi Ignatz. Kendini kontrol altına almayı başardı ve çocukların üzerinde oynadığı paslı otomatik traktör hurdasını göstererek, "Tarım aletlerimi tamir etmeme yardım edecek kadar yüce gönüllü olabilir miydiniz acaba? Biraz yardımla..."</p>

  <p class="Standard" style="margin-left:0;margin-right:0;text-indent:24.0px;text-align:left">"Tabii tabii," dedi adamlardan biri. Burayı temizlemenize yardım edeceğiz elbette." Tiksintiyle burnunu oynattı; belli ki ona iğrenç gelen bir koku almış ya da bir şey görmüştü.</p>

  <p class="Standard" style="margin-left:0;margin-right:0;text-indent:24.0px;text-align:left">"İçeri gelin," dedi Ignatz, "bir kahvemizi için." Barakaya doğru döndü. Kısa bir duraksamanın ardından üç adam ile kadın da gönülsüzce peşine düştüler. "Evimin küçüklüğüne aldırmamanızı rica edeceğim," dedi Ignatz, "Dağınıklığına da..." Kapıyı iterek açtı; bu kez kedilerin çoğu içeri doluşmayı başardı. Eğilip birer birer hepsini yakaladı ve dışarı attı. Dört işgalci kararsız bir edayla içeri girdiler ve aşırı derecede memnuniyetsiz bir ifadeyle durup etraflarına bakındılar.</p>

  <p class="Standard" style="margin-left:0;margin-right:0;text-indent:24.0px;text-align:left">"Oturun," dedi Elsie, bir miktar da olsa kibarlık yanılsaması yaratmayı güç bela becererek. Sonra üzerine çaydanlığı yerleştirdiği ocağı yaktı. "Şu bankta kendinize yer açın," diye yol gösterdi konuklara. "Üzerindekileri itiverin, yere atın isterseniz."</p>

  <p class="Standard" style="margin-left:0;margin-right:0;text-indent:24.0px;text-align:left">Dört işgalci gönülsüzce, gözle görülür bir tiksintiyle bankın üzerindeki kirli çocuk giysileri tomarını yere atarak oturdular. Hepsinin yüzünde de belli belirsiz şaşkın bir ifade vardı. Ignatz bunun nedenini merak etti.</p>

  <p class="Standard" style="margin-left:0;margin-right:0;text-indent:24.0px;text-align:left">Kadın duraksayarak söze girdi: "Evinizi temizleyemiyor musunuz? Bu şartlarda nasıl yaşayabiliyorsunuz? Bu..." Söyleyecek söz bulamıyormuşçasına eliyle anlamı belirsiz bir işaret yaptı.</p>

  <p class="Standard" style="margin-left:0;margin-right:0;text-indent:24.0px;text-align:left">Ignatz mahcup oldu. Ama ne de olsa... Çok daha önemli konular vardı konuşulacak, zamanlarıysa dardı. Ne o ne de Elsie ortalığa çeki düzen verecek zaman ve olanağı bulabiliyorlardı. Barakanın bu hale gelmesine göz yummak doğru değildi tabii, ama... Omzunu silkti. Yakında bir zaman, belki. Hem işgalciler bu konuda da yardımcı olabilirlerdi. Belki de bir işçi-sim getirmişlerdi yanlarında; o işe el koyabilirdi. Manlarda da vardı bunlardan elbette ama çok fazla ücret talep ediyorlardı. Büyük olasılıkla işgalciler ona bir işçi-sim ödünç verirlerdi. Hem de bedava!</p>

  <p class="Standard" style="margin-left:0;margin-right:0;text-indent:24.0px;text-align:left">Buzdolabının ardındaki deliği yuva edinmiş olan fare ortaya çıkıp hızla ilerledi. Farenin taşıdığı derme çatma silahı gören kadın işgalci gözlerini yumarak inledi.</p>

  <p class="Standard" style="margin-left:0;margin-right:0;text-indent:24.0px;text-align:left">Kahve hazırlamakla meşgul olan Ignatz kıkırdadı. Ne yapalım, kimse onları buraya çağırmamıştı; Gandiköy'den hoşlanmadılarsa çekip gidebilirlerdi.</p>

  <p class="Standard" style="margin-left:0;margin-right:0;text-indent:24.0px;text-align:left">Çocuklardan birkaç tanesi yatak odasından çıktı ve ağızları açık sessiz sedasız dört işgalciye bakmaya başladı, işgalciler baston yutmuş gibi oturuyor, acı içinde kahvelerini bekliyor ve çocukların delici bakışlarını görmezden gelmeye çalışıyorlardı.</p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left">Adolfkent'teki geniş divan odasında Heb temsilcisi Jacob Simion aniden, "Gandiköy'a indiler," dedi. "Ignatz Ledebur'la birlikteler."</p>

  <p class="Standard" style="margin-left:0;margin-right:0;text-indent:24.0px;text-align:left">Öfkeden köpüren Howard Straw, "Biz burada çene çalarken olan oldu bile," dedi. "Bu gevezelik zaman kaybından başka bir şey değil, gidip temizleyelim şunları. Bizim dünyamızda bulunmaya hakları yok. Katılıyor musunuz?" Gabriel Baines'i dürtükledi.</p>

  <p class="Standard" style="margin-left:0;margin-right:0;text-indent:24.0px;text-align:left">Baines, "Katılıyorum," diyerek Man delegesinden biraz daha uzağa kaydı. Jacob Simion'a dönüp "Nereden anladın?" diye sordu sonra.</p>

  <p class="Standard" style="margin-left:0;margin-right:0;text-indent:24.0px;text-align:left">Heb gülmemek için kendini zor tutarak, "Buraya, bu odaya geldiklerini görmediniz mi?" dedi. "Ignatz buraya geldi, hatırlamıyor musunuz? Geldi ve Omar Diamond'la birlikte gitti ama siz bunu hatırlamıyorsunuz, çünkü bu hiç yaşanmamış oldu, işgalciler üçlüyü bir ve iki olarak bölmekle, bu olayı hiç yaşanmamış kıldılar."</p>

  <p class="Standard" style="margin-left:0;margin-right:0;text-indent:24.0px;text-align:left">Umutsuzluk içinde yere bakmakta olan Dep delegesi, "Öyleyse geç kaldık, indiler bile," dedi.</p>

  <p class="Standard" style="margin-left:0;margin-right:0;text-indent:24.0px;text-align:left">Howard Straw, keskin, buz gibi bir kahkaha patlattı. "Evet ama sadece Gandiköy'e. Bu kimin umurunda? Orası silinip süpürülmeli zaten. Doğrusunu isterseniz Gandiköy yerle bir edilmek suretiyle tarihe karışsa memnun olurum. Orası bir lağım çukuru ve orada yaşayan herkes kokuşmuş."</p>

  <p class="Standard" style="margin-left:0;margin-right:0;text-indent:24.0px;text-align:left">Darbe almış gibi geri çekilip büzüşen Jacob Simion, "Hiç değilse biz Hebler zalim değilizdir," diye mırıldandı. Umutsuzluk gözyaşlarının akmasına zor bela engel oluyordu. Bunun üzerine Howard Straw zevkle gülümsedi ve Gabriel Baines'i dirseğiyle dürtükledi.</p>

  <p class="Standard" style="margin-left:0;margin-right:0;text-indent:24.0px;text-align:left">"Da Vinci Tepeleri'nde muhteşem silahlarınız yok muydu sizin?" diye sordu Gabriel Baines. Manların Gandiköy'e sırtlarını dönmelerinin pek manalı olduğuna dair kuvvetli bir öngörü içindeydi. Belli ki Manlar kendi yerleşim yerlerine saldırılana kadar kıllarını bile kıpırdamamak niyetindeydiler. Hiperaktif beyinlerinin yaratıcılığını genel bir savunmada kullanmaya niyetleri yoktu.</p>

  <p class="Standard" style="margin-left:0;margin-right:0;text-indent:24.0px;text-align:left">Gabriel Baines'in Straw'a beslediği, kökeni çok eskilere dayanan kuşkular bir bir teyit edilmekteydi.</p>

  <p class="Standard" style="margin-left:0;margin-right:0;text-indent:24.0px;text-align:left">Endişeyle kaşlarını çatan Annette Golding, "Gandiköy'ü kurtlara teslim edemeyiz," dedi.</p>

  <p class="Standard" style="margin-left:0;margin-right:0;text-indent:24.0px;text-align:left">"Kurtlar," diye yansıladı onu Straw. "Pek yakışır doğrusu! Pekâlâ da yapabiliriz. Beni dinleyin, silahlarımız var. Hiç kullanılmadılar ama her türlü işgalci gücü yenebilecek kuvvetteler. İşimize geldiğinde kullanacağız onları." Masanın etrafında oturan diğer delegelere baktı. İktidar konumunda olmanın, diğerlerinin tümüyle ona bağımlı olduğunu bilmenin keyfini sürüyordu.</p>

  <p class="Standard" style="margin-left:0;margin-right:0;text-indent:24.0px;text-align:left">"İlk kriz anında bunu yapacağınızı baştan beri biliyordum," dedi Gabriel Baines acı bir ses tonuyla. Tanrım, Manlardan nasıl da nefret ediyordu. Ahlaki açıdan ne denli güvenilmez, ne denli benmerkezci ve üstünlük taslamaya meraklı yaratıklardı bunlar böyle. Ortak yarar adına çalışamıyorlardı işte. Bunu düşünürken oracıkta kendi kendine bir söz verdi, Straw'dan bunun intikamını alma fırsatını eline geçirirse mutlaka kullanacaktı. Sonuna kadar. Aslına bakılırsa tüm çeteden, Man yerleşiminin topundan birden kurtulma fırsatını da kaçırmazdı. Hayatı yaşamaya değer kılacak bir umuttu bu. Şu anda avantaj Manların elinde olabilirdi belki ama bu iş sonsuza kadar böyle sürmeyecekti.</p>

  <p class="Standard" style="margin-left:0;margin-right:0;text-indent:24.0px;text-align:left">Hatta Gabriel Baines'e kalırsa işgalcilere gidip Adolfkent adına bir anlaşma yapmaktan kârlı bile çıkabilirlerdi: işgalcilerle biz, Da Vinci Tepeleri'ne karşı.</p>

  <p class="Standard" style="margin-left:0;margin-right:0;text-indent:24.0px;text-align:left">Düşündükçe bu fikir daha da cazip bir hal almaya başladı.</p>

  <p class="Standard" style="margin-left:0;margin-right:0;text-indent:24.0px;text-align:left">Göz ucuyla onu süzen Annette Golding, "Bize bir önerin mi var Gabe?" diye sordu, "önemli bir fikir yakalamış gibi bir halin var." Tüm Poliler gibi algıları keskindi ve Baines'in yüzündeki ifadelerin değişiminden doğru sonuç çıkarmıştı.</p>

  <p class="Standard" style="margin-left:0;margin-right:0;text-indent:24.0px;text-align:left">Gabe yalan söylemeyi seçti, zaten başka seçeneği yoktu. "Sanırım," dedi yüksek sesle, "Gandiköy'ü feda edebiliriz. Orayı onlara bırakmamız gerekecek, o bölgeyi kolonize etmelerine, kendilerine bir üs kurmalarına ya da ne yapmak istiyorlarsa yapmalarına izin vermek durumundayız. Bu durum hoşumuza gitmiyor olabilir ama..." Omzunu silkti. Başka ne yapabilirlerdi ki?</p>

  <p class="Standard" style="margin-left:0;margin-right:0;text-indent:24.0px;text-align:left">Yıkılmış haldeki Jacob Simion kekelemeye başladı: "S-siz bizi umursamıyorsunuz, s-sırf sizin kadar temiz değiliz diye. Ben Gandiköy'e, kabileme katılmaya gidiyorum. Eğer onlar yok olacaksa ben de onlarla birlikte yok olacağım." Ayağa kalktı ve sandalyesini ahenksiz bir patırtıyla devirdi. Hebvari ayak sürüyüşüyle kapıya doğru seğirtirken "Hainler," diye eklemeyi de ihmal etmedi. Diğer delegeler Hebin gidişini farklı derecelerde bir umursamazlıkla karşılayarak izlediler. Her şey ve herkesi umursama âdetindeki Annette Golding'in bile altüst olmuş gibi bir hali yoktu.</p>

  <p class="Standard" style="margin-left:0;margin-right:0;text-indent:24.0px;text-align:left">Gelgelelim Gabriel Baines -gelgeç de olsa- bir üzüntü duyuyordu. Zira tümünün olası kaderiydi çekip gitmekte olan; ne de olsa zaman zaman tam bir Para, Poli, Şiz hatta Man bile, sinsi sinsi, fark ettirmeden Hebliğe doğru kayardı. Bu her an herhangi birinin başına gelebilirdi.</p>

  <p class="Standard" style="margin-left:0;margin-right:0;text-indent:24.0px;text-align:left">Ve artık bu herhangi birimizin başına gelirse, diye aniden uyandı Baines, gidecek yerimiz olmayacak. Gandiköy’ü olmayan bir Hebe ne olurdu? îyi bir soruydu bu ve cevabı onu korkutuyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Yüksek sesle "Bekle," dedi.</p>

  <p class="Standard" style="margin-left:0;margin-right:0;text-indent:24.0px;text-align:left">Jacob Simion'un ayak sürüyen, tıraşsız, çapaçul sureti, kapıda durakladı. İçeri göçmüş Heb gözlerinde bir umut parıltısı belirdi.</p>

  <p class="Standard" style="margin-left:0;margin-right:0;text-indent:24.0px;text-align:left">Gabriel Baines "Geri dön," dedi ona, sonra diğerlerine, özellikle de kibirli Howard Straw'a hitaben, "Birlik ve beraberlik içinde davranmalıyız," diye ekledi. "Bugün sıra Gandiköy'de olabilir ama yarın sıra Hamlet Hamlet'e, bize ya da Şizlere gelecektir. İşgalciler bizi küçük lokmalar halinde yutacaklar, ta ki sadece Da Vinci Tepeleri kalana kadar. Straw'a karşı hissettiği düşmanlık, sesinin acılaşmış bir öfkeyle çatlamasına neden oluyor, kendi kulağına bile yabancı geliyordu. "Gandiköy'ü yeniden ele geçirmek için tüm kaynaklarımızı seferber etme yönünde resmen oy kullanıyorum. Mücadele orada başlamalıdır." İçinden, çöp yığınlarının, hayvan dışkılarının ve paslanmış hurda makinelerin arasında, diye ekleyerek ürperdi.</p>

  <p class="Standard" style="margin-left:0;margin-right:0;text-indent:24.0px;text-align:left">Kısa bir duraksamadan sonra Annette, "Öneriyi destekliyorum," dedi.</p>

  <p class="Standard" style="margin-left:0;margin-right:0;text-indent:24.0px;text-align:left">Oylama yapıldı. Sadece Howard Straw öneriye karşı oy verdi, böylece öneri kabul edilmiş oldu.</p>

  <p class="Standard" style="margin-left:0;margin-right:0;text-indent:24.0px;text-align:left">"Straw," dedi Annette canlı bir sesle, "hakkında atıp tutuğun şu mucize silahları ortaya çıkarman bekleniyor. Siz Manların savaşçılığını göz önüne alarak, Gandiköy'ün geri alınması amacıyla yapılacak saldırının yönetimini de size bırakıyoruz." Gabriel Baines'e dönerek ekledi: "Siz Paralar da organizasyon işini yüklenebilirsiniz." Annette, her şey bir karara bağlandığından beri son derece sakin gözüküyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Ingred Hibbler, Straw'a dönerek yumuşak bir sesle, "Savaş Gandiköy ve civarında gerçekleştiği takdirde, bizim yerleşim bölgelerimize hiçbir zarar gelmeyeceği gerçeğine dikkatini çekmek isterim," dedi. "Bunu düşünmüş müydün?"</p>

  <p class="Standard" style="margin-left:0;margin-right:0;text-indent:24.0px;text-align:left">"Gandiköy'de savaşmayı düşünsenize," diye mırıldandı Straw. "Debelenerek yürüyeceğiz, belimize kadar..." Cümlesini bitirmedi. Jacob Simion ve Omar Diamond'a hitaben, "Tüm Heb ve Şiz azizlerine, öngörülülere, mucize yaratanlara ve sıradan telapatlara ihtiyacımız olacak," dedi. "Kabileleriniz onları işe koşmamıza izin verecek mi?"</p>

  <p class="Standard" style="margin-left:0;margin-right:0;text-indent:24.0px;text-align:left">"Sanırım," dedi Diamond. Simion ise başıyla onaylamakla yetindi.</p>

  <p class="Standard" style="margin-left:0;margin-right:0;text-indent:24.0px;text-align:left">"Da Vinci Tepeleri'nin mucize silahları ile Heb ve Şiz azizlerinin yeteneklerini birleştirdiğimizde hatırı sayılır bir direniş örgütleyebileceğimizden şüphem yok," dedi Annette.</p>

  <p class="Standard" style="margin-left:0;margin-right:0;text-indent:24.0px;text-align:left">Bayan Hibbler araya girip, "işgalcilerin tam adını öğrenebilseydik, numerolojik haritalarını çıkarıp zayıf noktalarını öğrenebilirdik," dedi. "Ya da doğum tarihlerini ele geçirebilseydik..."</p>

  <p class="Standard" style="margin-left:0;margin-right:0;text-indent:24.0px;text-align:left">"Sanırım," dedi Annette Hibbler'in sözünü keserek, "Manların silahları, Paraların örgütçü güçleri ve Heb ve Şiz doğaüstüler, daha faydalı olabilir."</p>

  <p class="Standard" style="margin-left:0;margin-right:0;text-indent:24.0px;text-align:left">"Gandiköy'ü feda etmediğiniz için minnettarım,” dedi Jacob Simion, dile dökülmemiş bir hayranlıkla Gabriel Baines'e bakarak.</p>

  <p class="Standard" style="margin-left:0;margin-right:0;text-indent:24.0px;text-align:left">Aylardır, belki de yıllardır ilk kez Gabriel Baines savunmalarının eridiğini hissetti. Kısa bir süre için de olsa, rahatlamanın ve bir tür heyecanlı keyfîn tadını çıkardı. Onu seven biri vardı. Bu sadece bir Heb olsa da, onun için anlamı büyüktü bunun.</p>

  <p class="Standard" style="margin-left:0;margin-right:0;text-indent:24.0px;text-align:left">Bu ona çocukluğunu, Para çözümünü bulmadan önceki yıllarım anımsattı.</p>
</body>
</html>
