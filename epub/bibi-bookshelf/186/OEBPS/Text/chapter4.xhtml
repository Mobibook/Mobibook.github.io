<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc1" style="page-break-before:always">İKİNCİ<a id="bookmark2"></a> BÖLÜM</h2>

  <p class="Standard" style="text-align:left"> </p>

  <p class="Standard" style="text-align:left"> </p>

  <p class="Standard" style="text-align:left"> </p>

  <p class="Standard" style="margin-left:0;margin-right:0;text-indent:24.188976px;text-align:left">Chuck Rittersdorf, çadak taş duvarlı, herhalde artık çalışmayan gizli aydınlatma sistemli, nuh nebiden kalma pencereli, döküntü haldeki Kore Savaşı öncesi döneme ait demode fayans döşemeli eski apartman dairesine şöyle bir bakıp, "Tamam tutuyorum," dedi. Çek defterini çıkarırken dökme demirden şömine gözüne çarpınca irkildi. 1970'den, çocukluğundan beri böylesini görmemişti.</p>

  <p class="Standard" style="margin-left:0;margin-right:0;text-indent:24.0px;text-align:left">Gelgelelim, çürümekte olan bu binanın sahibi, Chuck'ın kimlik kâğıtlarını eline aldığında şüpheyle surat astı. "Bu belgeye göre evli ve çocuk sahibisiniz Bay Rittersdorf. Bu daireye karınızı ve çocuklarınızı getiremezsiniz, ilanda 'iş sahibi, içki kullanmayan bekârlara’ yazıyordu ve..."</p>

  <p class="Standard" style="margin-left:0;margin-right:0;text-indent:24.0px;text-align:left">Chuck bıkkın bir halde, "Sorun da bu ya," dedi. Venüs cırcırböceği derisinden elbisesi ve wub kürkünden terlikleriyle şişko ve orta yaşlı ev sahibesi midesini bulandırıyordu. Daha şimdiden bu iş tatsız bir tecrübeye dönüşmüştü. "Karımdan ayrıldım. Çocuklar onda kalıyor. Bu daireye de bu yüzden ihtiyacım var."</p>

  <p class="Standard" style="margin-left:0;margin-right:0;text-indent:24.0px;text-align:left">"Ama ziyarete geleceklerdir herhalde." Kadın mora boyanmış kaşlarını soru sorarcasına kaldırdı.</p>

  <p class="Standard" style="text-align:left">Chuck, "Karımı tanımıyorsunuz," diye cevap verdi.</p>

  <p class="Standard" style="margin-left:0;margin-right:0;text-indent:24.0px;text-align:left">"Görürsün gelirler. Bu yeni Federal boşanma kanunlarını biliyorum. Eski güzel günlerdeki eyalet boşanmaları gibi değil. Mahkemeye gittin mi? ilk kâğıtlarını aldın mı?"</p>

  <p class="Standard" style="margin-left:0;margin-right:0;text-indent:24.0px;text-align:left">"Hayır," diye itiraf etmek zorunda kaldı Chuck. Daha her şey yeni başlıyordu. Dün gece geç saatte bir otele gitmişti; ondan önceki gece ise olanaksızı başarmak yani Mary'le yaşamaya devam etmek için verdiği mücadelenin son gecesi olmuştu.</p>

  <p class="Standard" style="margin-left:0;margin-right:0;text-indent:24.0px;text-align:left">Ev sahibesine çekini verdi, o da Chuck'a kimlik belgeleri ni iade etti. Kadın çıkar çıkmaz kapıyı kapatıp pencereye gitti ve aşağıdaki sokağa baktı. Tekerleklerle, jetskilerle, karınca sürüsü gibi yayalarıyla aşağısı anababa günüydü. Yakında avukatı Nat Wilder'ı araması gerekecekti. Çok yakında.</p>

  <p class="Standard" style="margin-left:0;margin-right:0;text-indent:24.0px;text-align:left">Evliliklerinin sona ermesindeki ironi dayanılacak gibi değildi zira, karısı bir evlilik danışmanıydı, hem de işinin ehli bir evlilik danışmanı. Burada, bürosunu açtığı Kaliforniya'nın Marin îlçesi bölgesinde, bu işin en iyisi olarak bilinirdi. Kaç tane kırık aşk ilişkisini tamir ettiğini ancak Tanrı bilirdi. Heyhat, kaderin bir cilvesi sayesinde bu yeteneği ve becerisini kendi kocasını bu kasvetli daireye sürmek için kullanmıştı. Mary'nin mesleğinde bu kadar başarılı olması, Chuck'a karşı küçümseme duyguları beslemeye başlamasına neden olmuş ve aradan geçen yıllarla birlikte bu küçümsemenin de dozu artmıştı.</p>

  <p class="Standard" style="margin-left:0;margin-right:0;text-indent:24.0px;text-align:left">Kabul etmeliydi ki kendi mesleğinde, Mary'ninkinin binde biri kadar bir başarı bile elde edememişti.</p>

  <p class="Standard" style="margin-left:0;margin-right:0;text-indent:24.0px;text-align:left">Chuck'ın işi, ki doğrusu bu iş pek hoşuna gidiyordu, Cheyenne hükümeti adına ABD'nin çevresinde bir halka oluşturan komünist devletlere karşı ajitasyon ve bitimsiz propagandaları için simulakrum programlamaktı. Kişisel açıdan işine derin bir inanç besliyordu ama nereden bakarsanız bakın, yüksek gelirli ya da asil bir iş olduğunu öne sürmek mümkün değildi. Hazırladığı programlar en hafif ifadeyle çocukça, sahte ve önyargılıydı. Programlarının hedef kitlesi, hem ABD'deki hem de komşu komünist devletlerdeki çocuklar ve eğitimsiz yetişkin kitlelerdi. Aslına bakılırsa üçüncü sınıf bir yazardı ve Mary bu gerçeğe defaatle parmak basmıştı.</p>

  <p class="Standard" style="margin-left:0;margin-right:0;text-indent:24.0px;text-align:left">Üçüncü sınıf olsa da olmasa da işine devam etmiş ve altı yıllık evlilikleri süresince aldığı diğer iş tekliflerini geri çevirmişti. Belki de kendi sözcüklerinin insan benzeri simulakrumların ağzından döküldüğünü duymaktan hoşlanıyordu, belki de son tahlilde ulvi bir amaca hizmet ettiğini düşünüyordu, ne de olsa ABD hem siyasi, hem de ekonomik açıdan savunma durumundaydı ve kendini koruması gerekiyordu. ABD'nin, devlet dairelerinde üç kuruş maaşla, kahramanlık ve gözalıcılıktan uzak işlerde çalıştıracağı insanlara gereksinimi vardı. Karşı Haber Alma'nın temsilcisi olarak çalışmak, ajite etmek, ikna etmek, etkilemek için dünyanın dört bir yanına postalanacak simulakrumları birisinin yapması gerekiyordu. Ama...</p>

  <p class="Standard" style="margin-left:0;margin-right:0;text-indent:24.0px;text-align:left">Kriz üç yıl önce başlamıştı. Mary'nin, üç metres dahil olmak üzere inanılmaz derecede karmaşık evlilik sorunları yaşayan danışanlarından biri, bir televizyon yapımcısıydı. Gerald Feld sadece dillere destan, türünün biricik örneği Bunny Hetman Show'un yapımcısı olmakla kalmıyordu; popüler komedi programlarının hatırı sayılır bir bölümü de ona aitti. Mary danışanıyla anlaşarak, Chuck'm CIA'nın San Francisco şubesi için yazdığı program senaryolarını Feld'e ulaştırmıştı. Feld bunları ilgiyle okumuştu zira bir hayli mizah içeriyorlardı, zaten Mary'nin bunları seçmesinin nedeni de buydu. Chuck'ın yeteneği burada yatıyordu; her zamanki asık suratlı debdebeli programlardan farklı bir şeyler yaratabiliyordu... Bunların zeki esprilerle canlanan, parlayan metinler oldukları söylenirdi. Feld de aynı fikirdeydi ve Mary'ye Chuck'la bir görüşme ayarlamasını söylemişti.</p>

  <p class="Standard" style="margin-left:0;margin-right:0;text-indent:24.0px;text-align:left">Şimdi, tek bir giysisini bile getirmemiş olduğu bu küçük, içkarartıcı eski apartman dairesinde durmuş, aşağıdaki sokağa bakmakta olan Chuck, Mary ile aralarında patlak veren kavgayı anımsadı. Alışılmıştan daha vahşi bir kavga olmuştu. Gönül rahatlığıyla klasikler arasına katılabilecek ve ikisi arasındaki ilişkinin sonunu simgeleyen bir kavgaydı bu.</p>

  <p class="Standard" style="margin-left:0;margin-right:0;text-indent:24.0px;text-align:left">Mary için durum son derece sarihti: Bir iş olanağı doğmuştu ve bu olanak sonuna kadar kullanılmalıydı. Feld iyi para ödeyecekti ve işin inanılmaz bir prestiji vardı. Her hafta Bunny Hentman Show'un sonunda Chuck'ın ismi senaristlerden biri olarak ekranda belirecek, tüm komünist olmayan dünya tarafından görülecekti. Mary, Chuck'ın işinden gurur duyacaktı - anahtar ifade buydu. Bariz biçimde yaratıcı bir işti bu. Mary'ye göre yaratıcılık, yaşama "Açıl sussam açıl," demekti. CIA için çalışmak, eğitimsiz Afrikalılara, Latin Amerikalılara, Asyalılara mesajlar geveleyen simulakrumlara propaganda programlan yazmak ise yaratıcı değildi. Mesajlar hep birbirine benziyordu. Hem zaten CIA, Mary'nin yaşadığı liberal, paralı ve uygar çevrelerde kötü bir şöhrete sahipti.</p>

  <p class="Standard" style="margin-left:0;margin-right:0;text-indent:24.0px;text-align:left">"Uydu parkta yapraklan süpüren, kamu hizmeti sözleşmesine tabi adamlar gibisin," dedi Mary köpürerek. "Kolay yoldan güvenlik, mücadele etmekten kaçmanın en basit yolu. Henüz otuz üç yaşındasın ama daha şimdiden denemekten vazgeçmiş durumdasın. Talep etmekten, mücadele etmekten vazgeçtin."</p>

  <p class="Standard" style="margin-left:0;margin-right:0;text-indent:24.0px;text-align:left">"Bana bak," dedi Chuck umutsuzca, "Sen karım mısın yoksa annem mi? Senin asli işin beni iteklemek mi ha? İlla basamakları çıkmaya devam etmem mi gerekiyor yani? Derdin ARZPLAN Başkanı olmam mı? Bunu mu istiyorsun?" Sorun sadece para ve prestij değildi, daha fazlası vardı. Belli ki Mary onun başka biri olmasını istiyordu. Onu dünyadaki herkesten daha iyi tanıyan Mary, ondan utanıyordu. Eğer Bunny Hentman için yazmaya başlarsa başka birisi olacaktı, ya da öyle olacağını sanıyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Mary'nin mantığına katılmamak elde değildi ama Chuck yine de ısrar etti, işini bırakmadı, değişmedi. İçinde durumu sürdürmek isteyen bir yan vardı. İyi günde de, kötü günde de kendine sadık kaldı. Askıya alınmıştık hali varlığının özünü oluşturuyordu ve özünü bir kenara atmak kolay iş değildi.</p>

  <p class="Standard" style="margin-left:0;margin-right:0;text-indent:24.0px;text-align:left">Dışarıda, caddede, son model, altı kapılı, lüks bir beyaz Chevrolet kaldırıma iniş yapmaktaydı. Bir süre boş gözlerle bu manzarayı izleyen Chuck, bir süre sonra gözlerine inanamamaya başladı. Olanaksız gerçekleşmekteydi, zira arabadan inen eski karısından başkası değildi.</p>

  <p class="Standard" style="margin-left:0;margin-right:0;text-indent:24.0px;text-align:left">Karısı, Dr. Mary Rittersdorf onu ziyaret etmek üzereydi.</p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left">Paniğe kapıldı ve başarısızlık hissi tırmanışa geçti. Bunu bile başaramamıştı işte, Mary'nin onu bulamayacağı bir daire bile tutamamıştı. Birkaç gün içinde Nat Wilder, yasal koruma sağlayacaktı, ama şu anda çaresizdi. Mary'yi kabul etmek zorundaydı.</p>

  <p class="Standard" style="margin-left:0;margin-right:0;text-indent:24.0px;text-align:left">Nasıl olup da yerinin keşfedildiğini anlamak zor değildi, sıradan detektiflik aletleri hem kolay bulunuyordu, hem de ucuzdu. Mary büyük olasılıkla bir "rakip gözetleme'ye, robotlar tarafından yürütülen bir özel detektiflik şirketine gitmiş, bir adet koklayıcı edinmiş, Chuck'ın zihin şemasını koklayıcıya vermişti. Koklayıcı da işe koyulup, karısını bıraktığından beri gittiği her yeri bulup çıkarmıştı. Bugünlerde aradığını bulmak, bilimsel bir kesinlikti.</p>

  <p class="Standard" style="margin-left:0;margin-right:0;text-indent:24.0px;text-align:left">Demek ki bir kadın sizi bulmayı kafasına koyarsa bulur, diye düşündü Chuck. Bununla ilgili bir kural da vardı kuşkusuz. Buna Rittersdorf Kanunu diyebilirdi. İnsanın kaçma ve saklanma arzusuyla doğru orantılı olarak yerini tespit eden araçlar...</p>

  <p class="Standard" style="margin-left:0;margin-right:0;text-indent:24.0px;text-align:left">Dairenin kapısında bir gümbürtü duyuldu.</p>

  <p class="Standard" style="margin-left:0;margin-right:0;text-indent:24.0px;text-align:left">Bacakları kaskatı halde, gönülsüzce kapıya doğru seğirtirken, bilinen tüm mantığa davet biçimlerini içeren bir konuşma yapacaktır, diye düşündü. Tabii ben bir karşı tartışma geliştiremeyeceğim. Olsa olsa daha fazla devam edemeyeceğimizi hissettiğimi, bu derece aşağılanıyor oluşumun, yakınlaşma olanağını yok eden temel bir başarısızlığa işaret ettiğini söyleyebileceğim.</p>

  <p class="Standard" style="margin-left:0;margin-right:0;text-indent:24.0px;text-align:left">Kapıyı açtı. İşte karşısındaydı. Siyah saçlı, incecik, pahalı (en iyi) doğal yün paltosuna bürünmüş, makyajsız: kendisinden yüzlerce açıdan üstün, sakin, becerikli, eğitimli bir kadın. "Beni dinle Chuck. Bu duruma tahammül edecek değilim. Bir taşıma şirketiyle anlaştım, tüm eşyalarını alıp bir depoya koyacaklar. Buraya gelme sebebim bir çek almak, cari hesabındaki paraları istiyorum. Faturaları ödemek için onlara ihtiyacım var."</p>

  <p class="Standard" style="margin-left:0;margin-right:0;text-indent:24.0px;text-align:left">Demek ki yanılmıştı. Demek artık bal kıvamında, mantıki konuşmalar olmayacaktı. Tersine karısı bu işi sonuca bağlamaktaydı. Öylesine şaşırmıştı ki tek yapabildiği ağızım açıp kapamak oldu.</p>

  <p class="Standard" style="margin-left:0;margin-right:0;text-indent:24.0px;text-align:left">"Avukatım Bob Alfson ile görüştüm," dedi Mary, "Evin üzerindeki haklarından feragat ettiğini belirten bir sözleşme hazırlamasını istedim."</p>

  <p class="Standard" style="margin-left:0;margin-right:0;text-indent:24.0px;text-align:left">"Nasıl yani?" dedi Chuck ve ekledi: "Neden?"</p>

  <p class="Standard" style="margin-left:0;margin-right:0;text-indent:24.0px;text-align:left">"Evin üzerindeki payını bana devredebilesin diye."</p>

  <p class="Standard" style="margin-left:0;margin-right:0;text-indent:24.0px;text-align:left">"Neden?"</p>

  <p class="Standard" style="margin-left:0;margin-right:0;text-indent:24.0px;text-align:left">"Evi satışa çıkarabileyim diye. Bu kadar büyük bir eve ihtiyacım olmadığına karar verdim. Hem para da işime yarayabilir. Ne de olsa Debby'yi şu sözünü ettiğimiz Doğudaki yatılı okula göndereceğim." Deborah en büyük çocuklarıydı ama henüz altı yaşındaydı ve evden uzaklaştırılmak için fazla küçüktü. Tanrım!</p>

  <p class="Standard" style="margin-left:0;margin-right:0;text-indent:24.0px;text-align:left">"Önce Nat Wilder'la konuşmama izin ver," dedi kararlılıktan yoksun bir sesle.</p>

  <p class="Standard" style="margin-left:0;margin-right:0;text-indent:24.0px;text-align:left">"Çeki şimdi istiyorum." Mary içeri girmeye yeltenmiyor öylece kapıda dikiliyordu. Chuck ise çaresizce, umutsuzca paniğe kapılmaktaydı, yenilmenin ve acının paniği. Daha şimdiden kaybetmişti: Mary ona istediğini yaptırabilirdi.</p>

  <p class="Standard" style="margin-left:0;margin-right:0;text-indent:24.0px;text-align:left">Dönüp çek defterini almaya gittiğinde Mary de birkaç adım atarak daireye girdi. Hiçbir yorum yapmadığına bakılırsa, gördükleri karşısında içinde kabaran iğrenme duygusu sözcüklerle ifade edilebilecek cinsten olmasa gerekti. Chuck, kendini aşağılanmış hissetti. Bununla yüzleşemeyecekti, çeki yazarak oyalanmaya çalıştı.</p>

  <p class="Standard" style="margin-left:0;margin-right:0;text-indent:24.0px;text-align:left">"Ha bu arada," dedi Mary hoşsohbet bir tonda, "artık ayrıldığımıza göre şu devlet teklifini kabul etmemem için hiçbir sebep göremiyorum."</p>

  <p class="Standard" style="margin-left:0;margin-right:0;text-indent:24.0px;text-align:left">"Hangi devlet teklifi?"</p>

  <p class="Standard" style="margin-left:0;margin-right:0;text-indent:24.0px;text-align:left">"Bir interplan projesi için psikolojik danışman arıyorlar. Sana bundan söz etmiştim." Chuck'ı aydınlatma zahmetine katlanmaya hiç niyeti yok gibi gözüküyordu.</p>

  <p class="Standard" style="margin-left:0;margin-right:0;text-indent:24.0px;text-align:left">"Ha evet," dedi Chuck, belli belirsiz bir şeyler anımsıyor gibiydi. Bir hayırseverlik işiydi galiba. On yıl önceki Arz-Alfa çatışmasının bir sonucuydu. Alfa sisteminde üzerinde dünyalıların yaşadığı bir ayın, savaş yüzünden iki kuşaktır dünyayla ilişkileri kopmuş durumdaydı. 22 gezegen ve düzinelerce uydudan oluşan Alfa sisteminde, bunun gibi bir sürü yalıtılmış insan topluluğu bulunmaktaydı.</p>

  <p class="Standard" style="margin-left:0;margin-right:0;text-indent:24.0px;text-align:left">Mary çeki alıp katlayarak paltosunun iç cebine yerleştirdi.</p>

  <p class="Standard" style="margin-left:0;margin-right:0;text-indent:24.0px;text-align:left">"Paralı bir iş mi?" dedi.</p>

  <p class="Standard" style="margin-left:0;margin-right:0;text-indent:24.0px;text-align:left">"Hayır," dedi Mary mesafeli bir tavırla.</p>

  <p class="Standard" style="margin-left:0;margin-right:0;text-indent:24.0px;text-align:left">Öyleyse geçimini ve çocukların bakımını tümüyle Chuck' ın maaşından temin etmeye niyetliydi. Birden kafasına dank etti: Mary mahkeme kararının, Chuck'ı altı yıllık evliliklerini bitirmek pahasına reddettiği şeyi yapmak zorunda bırakacağını umuyordu. Marin ili mahkemelerindeki hatırı sayılır etkisini kullanarak öyle bir karar çıkartacaktı ki, Chuck CIA'nın San Francisco şubesindeki işini bırakıp bambaşka bir iş bulmak zorunda kalacaktı.</p>

  <p class="Standard" style="margin-left:0;margin-right:0;text-indent:24.0px;text-align:left">"Ne kadar sürecek bu iş?" diye sordu. Belli ki Mary yaşamlarının yeniden düzenleneceği bu geçiş sürecini sonuna kadar değerlendirerek, bu güne kadar Chuck'ın varlığı yüzünden mahrum kaldığını iddia ettiği her şeyi yapmakla geçirecekti.</p>

  <p class="Standard" style="margin-left:0;margin-right:0;text-indent:24.0px;text-align:left">"Altı ay kadar," dedi Mary. "Duruma bağlı. Seninle haberleşeceğimizi sanma. Alfson beni mahkemede temsil edecek, ben gelmeyeceğim." Sonra ekledi: "Ayrı yaşama işlemlerini başlattım, senin uğraşman gerekmeyecek."</p>

  <p class="Standard" style="margin-left:0;margin-right:0;text-indent:24.0px;text-align:left">Bunda bile inisiyatifi elinde tutamamıştı. Her zamanki gibi işi ağırdan almıştı.</p>

  <p class="Standard" style="margin-left:0;margin-right:0;text-indent:24.0px;text-align:left">"Her şey sende kalsın," dedi Mary'ye bir kere de bu işi bitirmek isteğiyle.</p>

  <p class="Standard" style="margin-left:0;margin-right:0;text-indent:24.0px;text-align:left">Mary'nin bakışları, "Verebileceklerin yetmez ki" demekteydi. Onun başarıları göz önüne alındığında "her şey" hiçbir şeyle aynı kapıya çıkıyordu.</p>

  <p class="Standard" style="margin-left:0;margin-right:0;text-indent:24.0px;text-align:left">"Sahip olmadıklarımı veremem ki," dedi yavaşça.</p>

  <p class="Standard" style="margin-left:0;margin-right:0;text-indent:24.0px;text-align:left">"Bal gibi de verebilirsin," dedi Mary gülümsemeden. "Çünkü hâkim de benim hep gördüğüm özelliğini fark edecek. Mecbur kalırsan, birisi seni zorlarsa, karısının ve çocuklarının sorumluluğunu üstlenen, yetişkin bir erkekten beklenen geleneksel standartlara pekâlâ da uyabilirsin."</p>

  <p class="Standard" style="margin-left:0;margin-right:0;text-indent:24.0px;text-align:left">"Ama kendime ait bir yaşamım olmalı," dedi.</p>

  <p class="Standard" style="margin-left:0;margin-right:0;text-indent:24.0px;text-align:left">"Bize karşı sorumluluğun her şeyden önce gelir," dedi Mary.</p>

  <p class="Standard" style="margin-left:0;margin-right:0;text-indent:24.0px;text-align:left">Buna verecek cevabı yoktu, elinden başım sallamaktan başka bir şey gelmedi.</p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left">Mary çeki alıp gittikten sonra Chuck, eski gazeteleri karıştırdı ve aradıklarını dairesindeki dolapta buldu. Oturma odasındaki nuh nebiden kalma Danimarka stili divana oturup Mary'nin katılmayı düşündüğü interplan projesiyle ilgili haberleri aramaya başladı. Mary'nin evliliklerinin yerine geçireceği yeni yaşamı hakkında bilgi edinmek istiyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Bir hafta öncesinin gazetesinde konuya ilişkin etraflı bir makaleye rastladı, sigarasını yakıp okumaya koyuldu.</p>

  <p class="Standard" style="margin-left:0;margin-right:0;text-indent:24.0px;text-align:left">ABD Interplan Sağlık ve Sosyal Güvenlik Servisi psikologlara ihtiyaç duyulacağını öngörüyordu, zira ay eskiden bir hastane bölgesiydi. Alfa sistemine göç eden ve sistemler arası yerleşimin anormal, aşırı baskılarına dayanamayarak çatlatan Arzlılar için psikiyatrik bir bakım bölgesiydi. Aifa'dakiler ticaret yapmak dışında bu ayı tamamen kendi başına bırakmışlardı.</p>

  <p class="Standard" style="margin-left:0;margin-right:0;text-indent:24.0px;text-align:left">Ayın şimdiki durumu hakkında ne biliniyorsa bu tacirler aracılığıyla öğrenilmişti. Hastane ile dünyadaki otoriteler arasındaki bağın kopmasının üzerinden geçen on yıllar boyunca, bir tür medeniyet kurulmuşa benziyordu. Gelgelelim Dünya normlarına yabancı oldukları için tacirler bu medeniyeti değerlendiremiyorlardı. En azından üretim ve ticaret yapıldığı, yerel bir endüstrinin varolduğu kesindi ve Chuck neden Dünyalıların bu işe burnunu soktuğunu anlayamadı. Mary'yi orada gayet iyi hayal edebiliyordu. Tam da uluslararası aracı ARZPLAN'ın seçeceği türde bir insandı. Mary gibi insanlar her zaman başarırlardı.</p>

  <p class="Standard" style="margin-left:0;margin-right:0;text-indent:24.0px;text-align:left">Antik penceresine giderek bir kez daha önünde dikilip dışarıyı gözlemeye başladı. Sonra o tanıdık hissin sinsi sinsi ruhunu ele geçirmeye başladığını fark etti. Devam etmenin anlamsız olduğu hissi, intihar: yasalar ve kilise ne derse desin şu anda Chuck için tek çözüm buydu.</p>

  <p class="Standard" style="margin-left:0;margin-right:0;text-indent:24.0px;text-align:left">Daha küçük bir yan pencere bulup açtı, sokağın uzak ucundaki bir binanın çatısına iniş yapan bir jetkopterin vızıltısına kulak kabarttı. Ses öldü. Bir süre bekleyip pervaza tırmandı, aşağıda akan trafiğin üzerinde salındı.</p>

  <p class="Standard" style="margin-left:0;margin-right:0;text-indent:24.0px;text-align:left">İçinden, kendine ait olmayan bir ses, "Lütfen bana ismini söyle atlamaya niyetli olsan da olmasan da," dedi.</p>

  <p class="Standard" style="margin-left:0;margin-right:0;text-indent:24.0px;text-align:left">Arkasına dönen Chuck, Ganymedeli bir yapışkan kütleyle karşılaştı. Sessizce kapının altındaki aralıktan akıp geçmiş, fiziksel varlığını meydana getiren küçük kürelerden müteşekkil yığınını yeniden bir araya getirmeye çalışıyordu.</p>

  <p class="Standard" style="margin-left:0;margin-right:0;text-indent:24.0px;text-align:left">"Koridorun karşısındaki dairede oturuyorum," diye beyanda bulundu yapışkan kütle.</p>

  <p class="Standard" style="margin-left:0;margin-right:0;text-indent:24.0px;text-align:left">"Dünyalılar arasında kapıyı çalma âdeti vardır," dedi Chuck.</p>

  <p class="Standard" style="margin-left:0;margin-right:0;text-indent:24.0px;text-align:left">"Çalmamı sağlayacak bir aygıttan yoksunum. Hem sen ayrılmadan içeri girmeyi arzuladım."</p>

  <p class="Standard" style="margin-left:0;margin-right:0;text-indent:24.0px;text-align:left">"Atlayıp atlamayacağım kendi bileceğim iş."</p>

  <p class="Standard" style="margin-left:0;margin-right:0;text-indent:24.0px;text-align:left">"Hiçbir Arzlı bir ada değildir," diye alıntıladı yapışkan kütle. "Biz kiracıların 'Çöp Tenekesi Apartmanı' adını taktığımız binaya hoş geldin. Tanışman gereken başkaları da var. Senin gibi birkaç Arzlı ve çeşitli fizyonomilere sahip bazı dünyadışı varlıklar, kimi sana itici gelecektir, kimi ise kuşkusuz çekici. Senden bir fincan yoğurt mayası istemeye gelmiştim ama şu andaki meşguliyetin göz önüne alınınca böylesi bir talep hakaret gibi geleceğe benziyor."</p>

  <p class="Standard" style="margin-left:0;margin-right:0;text-indent:24.0px;text-align:left">"Taşınmadım. Henüz," diyen Chuck, bacaklarını tekrar pervazın diğer tarafına doğru savurup odaya girdi, pencereden uzaklaştı. Ganymedeli bir yapışkan kütle gördüğüne şaşırtmamıştı.</p>

  <p class="Standard" style="margin-left:0;margin-right:0;text-indent:24.0px;text-align:left">Dünyadışılar konusunda bir getto olayı yaşanmaktaydı. Kendi toplumlarında ne derece etkili ve önemli olurlarsa olsunlar dünyada bunun gibi standart altı evlerde barınmak zorundaydılar.</p>

  <p class="Standard" style="margin-left:0;margin-right:0;text-indent:24.0px;text-align:left">"Kartvizit taşımam mümkün olsaydı şimdi sana bir tane verirdim," dedi yapışkan kütle. "Kesilmemiş değerli taşlar ithal ediyorum, elden düşme altın pazarlıyorum ve elverişli şartlar oluştuğunda fanatik bir pul koleksiyoncusuyum. Aslına bakarsan dairemde seçme erken dönem Amerikan pulları koleksiyonum var, özellikle da Kristof Kolomb setinin dörtlü basımları. Acaba..." Sözünü yarıda kesti. "Anlaşılan istemiyorsun. Her halükârda kendini yoketme arzun hiç değilse geçici olarak zihninden çıkmış bulunuyor. İyi. Sözünü ettiğim ticari amaçlarıma ek olarak..."</p>

  <p class="Standard" style="margin-left:0;margin-right:0;text-indent:24.0px;text-align:left">" Dünya'dayken telepatik yetilerini kullanmaman gerektiğini söylemiyor mu yasalar?" diye sordu Chuck.</p>

  <p class="Standard" style="margin-left:0;margin-right:0;text-indent:24.0px;text-align:left">"Evet ama senin durumun istisnai gözüküyordu. Bay Rittersdorf sizi benim işe almam mümkün değil zira propaganda faaliyetlerine ihtiyacım yok ama dokuz ayda çeşitli bağlantılarım var ve zamanla eminim..."</p>

  <p class="Standard" style="margin-left:0;margin-right:0;text-indent:24.0px;text-align:left">"Teşekkkür ederim istemem," dedi Chuck sert bir sesle.</p>

  <p class="Standard" style="text-align:left">"Tek istediğim rahat bırakılmak." İş bulma konusunda yaşam boyu yetecek kadar çok danışmanlık hizmeti almış durumdaydı, daha fazlasına da hiç tahammülü yoktu.</p>

  <p class="Standard" style="margin-left:0;margin-right:0;text-indent:24.0px;text-align:left">"Evet ama karının aksine benim durumumda bir art niyet söz konusu değil." Yapışkan kütle daha yakına süründü. "Çoğu dünyalı erkek gibi senin de kendine saygın fazlasıyla maaş kazanma becerilerine bağımlı ve bu öyle bir alan ki aşırı suçluluk duyguları ve iç kapayıcı şüpheler uyandırıyor içinde. Sana yardımcı olabilirim... Ama zaman alacaktır. Şu sıralar dünyadan ayrılıp kendi ayıma gitmem gerekiyor. Benimle gelmen için sana beş yüz papel ödesem -Amerikan parası tabii- ne dersin? istersen bunu borç kabul edebilirsin."</p>

  <p class="Standard" style="margin-left:0;margin-right:0;text-indent:24.0px;text-align:left">"Ganymede'de ne yapacağım ki?" dedi Chuck huzursuz huzursuz. "Sen de mi bana inanmıyorsun? Benim bir işim var zaten, yeterli bulduğum ve bırakmaya hiç niyetli olmadığım bir iş üstelik."</p>

  <p class="Standard" style="margin-left:0;margin-right:0;text-indent:24.0px;text-align:left">"Bilinçdışında..."</p>

  <p class="Standard" style="margin-left:0;margin-right:0;text-indent:24.0px;text-align:left">"Bana bilinçdışımı okumaya kalkma. Çık git ve beni rahat bırak." Yapışkan kütleye sırtını döndü.</p>

  <p class="Standard" style="margin-left:0;margin-right:0;text-indent:24.0px;text-align:left">"Korkarım intihar itkilerin geri dönecek, belki de bu geceden bile önce."</p>

  <p class="Standard" style="margin-left:0;margin-right:0;text-indent:24.0px;text-align:left">"Bırak dönsün."</p>

  <p class="Standard" style="margin-left:0;margin-right:0;text-indent:24.0px;text-align:left">"Sana yardım edebilecek tek bir şey var; benim acıklı iş teklifim yardımcı olamaz sana."</p>

  <p class="Standard" style="margin-left:0;margin-right:0;text-indent:24.0px;text-align:left">"Neymiş o?"</p>

  <p class="Standard" style="margin-left:0;margin-right:0;text-indent:24.0px;text-align:left">"Karının yerini alacak bir kadın."</p>

  <p class="Standard" style="margin-left:0;margin-right:0;text-indent:24.0px;text-align:left">"Şimdi de tam..."</p>

  <p class="Standard" style="margin-left:0;margin-right:0;text-indent:24.0px;text-align:left">"Hiç de değil. Bu ne fiziksel olarak aşağı ne de ruhsal olarak sonsuz. Sadece pratik. Seni kabul edecek sevecek bir kadın bulmalısın, yoksa yok olup gideceksin. Bırak bunu bir düşüneyim, bu arada sen de kendine hâkim ol. Bana beş saat zaman tanı ve buradan bir yere ayrılma." Yapışkan kütle yavaş yavaş, kapının altındaki aralıktan akarak koridora çıktı. Düşünceleri soluklaştı: "ithalatçı, pazarlamacı ve alıcı sıfatlarıyla her türden dünyalıyla bağlantım var..." Sonra gitti.</p>

  <p class="Standard" style="margin-left:0;margin-right:0;text-indent:24.0px;text-align:left">Chuck titreyen elleriyle bir sigara yaktı. Pencereden uzağa, mümkün olduğunca uzağa yürüyerek antika Hollanda stili kanepeye oturdu ve bekledi.</p>

  <p class="Standard" style="margin-left:0;margin-right:0;text-indent:24.0px;text-align:left">Yapışkan kütlenin yardımsever teklifine nasıl tepki göstermesi gerektiğine karar vermesi güçtü. Hem sinirlenmiş hem de etkilenmişti; üstüne üstlük aklı da karışmıştı. Yapışkan kütle gerçekten de ona yardım edebilir miydi acaba? Olanaksız görünüyordu bu.</p>

  <p class="Standard" style="margin-left:0;margin-right:0;text-indent:24.0px;text-align:left">Bir saat bekledi.</p>

  <p class="Standard" style="margin-left:0;margin-right:0;text-indent:24.0px;text-align:left">Biri kapıya vurdu. Bu Ganymedeli olamazdı zira onlar kapı çalmaz, çalamazlardı. Yerinden doğrulan Chuck gidip kapıyı açtı.</p>

  <p class="Standard" style="margin-left:0;margin-right:0;text-indent:24.0px;text-align:left">Karşısında dünyalı bir kız durmaktaydı.</p>
</body>
</html>
