<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc9" style="page-break-before:always"><a id="bookmark11"></a>ONUNCU BÖLÜM</h2>

  <p class="Standard" style="text-align:left"> </p>

  <p class="Standard" style="text-align:left"> </p>

  <p class="Standard" style="text-align:left"> </p>

  <p class="Standard" style="margin-left:0;margin-right:0;text-indent:24.188976px;text-align:left">Belli belirsiz eğilerek selam veren Gabriel Baines, "Bu dünyadaki tüm otoriteyi haiz, olmazsa olmaz divanı oluşturuyoruz," dedi. "Öyle bir otorite ki kimse tarafından geçersiz kılınamaz." Sert, soğuk bir kibarlık sergileyerek Arzlı psikolog Dr. Mary Rittersdorf için bir sandalye çekti. Mary hafif bir gülümsemeyle bu teklife icabet etti. Baines'e öyle geliyordu ki bu kadın bir hayli yorgundu, gülümsemesi oturacak yer sunulmasına karşı içten bir şükranın izlerini taşıyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Divanın diğer üyeleri de her biri kendi mizacına uygun biçimde Dr. Rittersdorf la tanıştı.</p>

  <p class="Standard" style="margin-left:0;margin-right:0;text-indent:24.0px;text-align:left">"Howard Straw. Man."</p>

  <p class="Standard" style="margin-left:0;margin-right:0;text-indent:24.0px;text-align:left">"J-jacob Simion," diyen Simion avanak sırıtışını yüzünden silmeyi başaramadı, "Heblerdenim, hani geminizin indiği yer var ya oradan."</p>

  <p class="Standard" style="margin-left:0;margin-right:0;text-indent:24.0px;text-align:left">"Annette Golding. Poli." Sandalyesinde dimdik oturmuş, gözlerini dört açmış, yaşamlarına fütursuzca dalan bu kadın psikologun hiçbir hareketini kaçırmıyordu.</p>

  <p class="Standard" style="margin-left:0;margin-right:0;text-indent:24.0px;text-align:left">"Ingred Hibbler. Bir, iki, üç. Ob-Kom."</p>

  <p class="Standard" style="margin-left:0;margin-right:0;text-indent:24.0px;text-align:left">Dr. Rittersdorf araya girerek "Ve bunun anlamı da..." dedi. Sonra başını sallayarak, "Ah tabii ya," diye ekledi, "obsesif kompulsif."</p>

  <p class="Standard" style="margin-left:0;margin-right:0;text-indent:24.0px;text-align:left">"Omar Diamond. Hangi kabileden olduğumu tahmin etmeyi size bırakıyorum." Diamond boş bakışlarını odada gezdiriyordu; Gabriel Baines'i sinirlendirdiğine aldırmaksızın gitgide kendi içine çekiliyor gibiydi. Bu an bireysel işlerle uğraşma zamanı değildi, bunlar mistik işler de olsa. Bu an, ya yek vücut olunacak ya da yok olunacak andı.</p>

  <p class="Standard" style="margin-left:0;margin-right:0;text-indent:24.0px;text-align:left">Ölgün, umutsuz bir sesle Dep söz aldı. "Dino Waters." Sözlerine bir şeyler daha eklemek için boş yere debelendikten sonra vazgeçti. Karamsarlığın, umutsuzluğun yükü omuzlarına taşıyamayacağı bir ağırlık bindiriyordu. Bir kez daha sandalyesine yığılıp gözlerini yere dikti ve tik benzeri hüzünlü bir hareketle alnını ovuşturmaya başladı.</p>

  <p class="Standard" style="margin-left:0;margin-right:0;text-indent:24.0px;text-align:left">"Benim kim olduğumu zaten biliyorsunuz Dr. Rittersdorf," dedi Baines, önünde duran, divan üyelerinin alın terinin ürünü manifestosunu içeren belgeyi hışırdatarak. "Geldiğiniz için minnettarız," diye sözlerine başlayıp boğazını temizledi. Sesi gerginlikten boğuklaşmıştı.</p>

  <p class="Standard" style="margin-left:0;margin-right:0;text-indent:24.0px;text-align:left">"İzin verdiğiniz için asıl ben minnet borçluyum," dedi Dr. Rittersdorf, resmi ama Baines'e göre bariz derecede tehditkâr bir ses tonuyla. Gözleri ise ifadesizdi.</p>

  <p class="Standard" style="margin-left:0;margin-right:0;text-indent:24.0px;text-align:left">Baines kaldığı yerden devam etti: "Gandiköy dışındaki yerleşim bölgelerini ziyaret etmek için izin talep ediyorsunuz. Özellikle de Da Vinci Tepeleri'ni inceleme talebiniz var. Bu talebi aramızda tartıştık ve geri çevirmeye karar verdik."</p>

  <p class="Standard" style="margin-left:0;margin-right:0;text-indent:24.0px;text-align:left">Dr. Rittersdorf başıyla tasdik ederek, "Anlıyorum," dedi.</p>

  <p class="Standard" style="margin-left:0;margin-right:0;text-indent:24.0px;text-align:left">"Ona gerekçemizi söyle," diye araya girdi Howard Straw. Suratında çirkin bir ifade vardı, odaya girdiği andan itibaren gözünü bir an için bile Arzlı psikolog hanımdan ayırmamıştı: Ona karşı duyduğu nefret bedeninden taşıyor, odayı kaplayıp, havayı zehirliyordu. Gabriel Baines bu havada boğulmaktan korkuyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Elini kaldıran Dr. Rittersdorf, "Bir dakika," dedi, "kararınızı okumadan önce bekleyin." Odadaki herkese sırayla uzun uzun gözlerini dikip baktı. Tümüyle profesyonel bir tetkikti bu. Howard Staw bu bakışa habis bir bakışla cevap verdi. Jacob Simion başını omuzlarının arasına çekip, aptal aptal sırıtarak en kısa süre süzülen üye olmayı başardı. Annette Golding, sinirli sinirli tırnaklarını kazıyarak, bembeyaz bir suratla kımıldamaksızın durdu. Dep, İncelenmekte olduğunun farkına bile varmayarak, başını kaldırmadı. Şiz Omar Diamond Bayan Rittersdorf'un bakışına tatlı bir yumuşak başlılıkla yanıt verdiyse de, Gabriel Baines'e kalırsa bu pozun altında yatan kaygıyı açık ediyordu. Diamond her an patlayabilirmiş gibi görünüyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Kendine gelince, Baines Dr. Rittersdorf'u çekici bulduğunu düşünürken yakaladı kendini. Dahası, pek üzerinde durmadan, kocasını yanında getirmemiş olmasının ne anlama geldiğini merak etti. Aslına bakılırsa düpedüz seksi bir kadındı bu. Toplantının amacıyla taban tabana zıt, bariz biçimde kadınsı bir kıyafet giymiş olması açıklanması güç bir durumdu doğrusu: Üzerinde siyah süveter ve etek, bacaklarda çorap yok, ayaklarda burunları yukarı kıvrık dore sandaletler. Süveterin gereğinden bir parça daha dar olduğu da Baines'in gözünden kaçmadı. Dr. Rittersdorf da bunun farkında mıydı acaba? Baines bu sorunun cevabını kestirememekle birlikte, dikkatini Dr.. Rittersdorf'un söylediklerinden ziyade biçimli göğüslerinde yoğunlaştırdı gene de. Küçük olduklarını itiraf etmek gerekiyordu gerçi, ama açı bakımından kendilerini fazlasıyla belli ediyorlardı. Baines bu göğüsleri beğenmişti.</p>

  <p class="Standard" style="margin-left:0;margin-right:0;text-indent:24.0px;text-align:left">Merakımı cezbeden şu, diye düşündü Baines, acaba bu kadın -ki otuzlarının başlarında yani fiziksel olgunluğunun doruğunda olduğunu tahmin ediyordu- buraya mesleki başarıdan başka amaçlar güderek de gelmiş olamaz mı? Dr. Rittersdorf'un, sadece mesleki amaçlarla değil, kişisel bir ruh zenginliği ile de aydınlandığına dair güçlü, sarsılmaz bir his vardı içinde. Belki kendi bile bunun farkında değildi. Bedenin bazen, zihnin amaçlarıyla taban tabana zıt kendi özel projeleri vardır, diye düşündü. Bu sabah uyandığında, Dr. Rittersdorf pekâlâ da üzerinde fazla kafa yormadan bu siyah süveteri giymek isteği duymuş olabilir. Ama heyhat, beden, o gelişkin jinekolojik aygıt işin aslını biliyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Ve bu çağrıya kendi içindeki benzer bir bölgenin cevap vermekte olduğunu duyumsuyordu. Gelgelelim onun durumunda bu bilinçli bir tepkiydi. Belki de bu durumu divanın yararına kullanabilirim diye düşündü. Böylesi bir ilişki, düşmanlarımızı bize gebe bırakırken, bizde aynı etkiyi bırakmayabilir, pekâlâ. Düşüncelerinin bu noktasında sahte bir savunma pozu takınarak yerinde kaykıldı. Sadece kendini değil, meslektaşlarını da koruyacak sayısız ve kendiliğinden oluşan tasarıya sahipti.</p>

  <p class="Standard" style="margin-left:0;margin-right:0;text-indent:24.0px;text-align:left">"Dr. Rittersdorf," dedi yumuşak bir sesle, "çeşitli yerleşimlerimize girmenize izin vermemiz için önce kabilelerimizi temsil edecek bir delegasyonun geminize gelerek, eğer varsa yanınızdaki silahları incelemesi gerekir. Bunun dışında herhangi bir teklifin üzerinde bile durmaya değmez."</p>

  <p class="Standard" style="margin-left:0;margin-right:0;text-indent:24.0px;text-align:left">"Silahımız yok," dedi Dr. Rittersdorf.</p>

  <p class="Standard" style="margin-left:0;margin-right:0;text-indent:24.0px;text-align:left">"Öyle de olsa," dedi Gabriel Baines, "bana ve belki bir üyeye daha, üssünüzü ziyaret etme izni vermenizi öneriyorum size. Bakın burada bir bildiri var." Elindeki manifestoyu hışırdatarak. "Arz saatiyle kırk sekiz saat içinde Gandiköy'ü boşaltmadığınız takdirde," Staw'a bir bakış fırlattı, o da onaylayarak başını salladı, "düşmanca amaçlarla gelen çağrılmamış işgalciler olduğunuz gerekçesiyle size karşı askeri harekâtta bulunmamız gerekecek."</p>

  <p class="Standard" style="margin-left:0;margin-right:0;text-indent:24.0px;text-align:left">Dr. Rittersdorf, sesini özenle ayarlayarak cevap verdi: "Durumu bu şekilde değerlendirmenizi anlıyorum. Ne de olsa uzun zamandır tecrit edilmiş bir yaşam sürdürüyorsunuz. Fakat..." Doğrudan Baines'e hitaben konuşmaktaydı. Güzel ve zeki gözleri açıkça meydan okumaktaydı ona. "Maalesef dikkatinizi nahoş bir noktaya çekmek zorundayım. Siz, gerek bireysel, gerek kolektif düzlemde ruh hastalarısınız."</p>

  <p class="Standard" style="margin-left:0;margin-right:0;text-indent:24.0px;text-align:left">Odaya gergin ve uzun bir sessizlik hâkim oldu.</p>

  <p class="Standard" style="margin-left:0;margin-right:0;text-indent:24.0px;text-align:left">"Hepinizin canı cehenneme," diyerek sessizliği bozdu Straw belli bir kişiye hitap etmeksizin. "Orayı yıllar önce havaya uçurduk. Adına 'hastane' denen ama aslında bir toplama kampı olan o yeri." Dudaklarını büzdü. "Köle işçiler üretmekti tüm varlık sebebi."</p>

  <p class="Standard" style="margin-left:0;margin-right:0;text-indent:24.0px;text-align:left">"Bunu söylemek zorunda kaldığım için üzgünüm," dedi Dr. Rittersdorf, "ama yanılıyorsunuz. Orası kitabına uygun bir hastaneydi ve bize dair herhangi bir plan yapmadan önce bu gerçeğin farkında olmanızda yarar var. Size yalan söylemiyorum. Sadece gerçeği söylüyorum."</p>

  <p class="Standard" style="margin-left:0;margin-right:0;text-indent:24.0px;text-align:left">"<span style="font-style:italic">Quid est veritas?</span>' diye mırıldandı Baines.</p>

  <p class="Standard" style="margin-left:0;margin-right:0;text-indent:24.0px;text-align:left">"Pardon?” dedi Dr. Rittersdorf.</p>

  <p class="Standard" style="margin-left:0;margin-right:0;text-indent:24.0px;text-align:left">Baines tekrarladı: "Gerçek nedir? Sorarım size doktor, son on yılda toplumsal adaptasyon sorunlarımızı aşmış olabileceğimiz hiç mi aklınıza gelmedi? Artık biz de..." Anlamı belirsiz bir kol hareketi yaptı. "Uyumluyuz mu desek? Ya da siz hangi terimi tercih ediyorsanız o olsun... Adını ne koyarsak koyalım, şu anda bu salonda da gözlemlediğiniz insani ilişkileri kurmaya muktediriz. Pek tabii ki, eğer bir arada çalışabiliyorsak, hasta değiliz demektir. Grup işlerliğinden başka test uygulanamaz." Sözlerini bitiren Baines kendinden memnun bir ifadeyle arkasına yaslandı.</p>

  <p class="Standard" style="margin-left:0;margin-right:0;text-indent:24.0px;text-align:left">Dr. Rittersdorf temkinli bir ses tonuyla cevap verdi: "Kuşkusuz ortak bir düşmana, yani bize karşı yek vücut olmuş durumdasınız. Gelgelelim biz gelmeden önce olduğu gibi, bizim buradan ayrılmamızın hemen ardından da bu bütünlüğün dağılıp, yerini birbirine güvenmeyen, birbirinden korkan ve işbirliği yapmaktan aciz izole bireylere bırakacağına dair bahse girerim." Yelkenleri suya indiriyormuş gibi gülümsedi. Fakat bu Baines'in kabul edemeyeceği kadar hesaplı, zeki sözlerinin etkisini yumuşatmaya yönelik olduğu belli olan bir gülümsemeydi.</p>

  <p class="Standard" style="margin-left:0;margin-right:0;text-indent:24.0px;text-align:left">Zira tabii ki haklıydı. Bam tellerine basmıştı. Düzenli olarak birlik ve beraberlik içinde çalışamıyorlardı. Fakat aynı zamanda yanılıyordu da.</p>

  <p class="Standard" style="margin-left:0;margin-right:0;text-indent:24.0px;text-align:left">Yanılgısı şuydu: Kendini haklı çıkarmayı amaçlayan bir yansıtma mekanizması sonucu, korku ve düşmanlığın kaynağının divanda yattığını varsaymaktaydı. Oysa tehditkâr taktiklere başvuran Arzlıların ta kendisiydi. Gemilerinin bu dünyaya inmesi fiilen saldırgan bir eylemdi... Öyle olmasa, izin almak için bir girişimde bulunurlardı. Asıl Arzlılar peşinen güvensizlik sergilemişti ve mevcut karşılıklı kuşku ortamının oluşmasından onlar sorumluydu, isteselerdi işlerin bambaşka şekilde gelişmesini sağlayabilirlerdi.</p>

  <p class="Standard" style="margin-left:0;margin-right:0;text-indent:24.0px;text-align:left">"Dr. Rittersdorf," dedi pervasızca. "Alfalı tüccarlar, buraya inmek istediklerinde bize başvururlar. Sizin buna gerek duymamış olmanız gözümüzden kaçmadı. Dahası onlarla ilişkilerimizde hiçbir problemle karşılaşmadan düzenli aralıklarla ticaretimizi sürdürüyoruz."</p>

  <p class="Standard" style="margin-left:0;margin-right:0;text-indent:24.0px;text-align:left">Belli ki meydan okuması işe yaramıştı, kadın söyleyecek söz bulmakta zorlanıyordu. O bir cevap arayadursun, odadaki herkes dalga geçerek, aşağılayarak ve Howard Straw'ın şahsında acımasız bir düşmanlık besleyerek, kıpır kıpır bekleşmekteydi.</p>

  <p class="Standard" style="margin-left:0;margin-right:0;text-indent:24.0px;text-align:left">Dr. Rittersdorf sonunda baklayı ağzından çıkardı: "Resmi bir başvuruda bulunsak reddedeceğinizi varsaymıştık."</p>

  <p class="Standard" style="margin-left:0;margin-right:0;text-indent:24.0px;text-align:left">Gülümseyen ve kendini son derece rahat hisseden Baines cevapladı: "Ama denemediniz, sadece 'varsaydınız'. Tabii şimdi de, deneseydiniz ne olacağını bilme şansını sonsuza kadar kaybetmiş bulunuyorsunuz."</p>

  <p class="Standard" style="margin-left:0;margin-right:0;text-indent:24.0px;text-align:left">"îzin verecek miydiniz?" Güçlü, otoriter, delici sesi bir tokat etkisi yaratarak, Baines'in sözlerinin devamlılığını yerle bir etti. Baines gözlerini kırpıştırarak, istemediği halde duraksadı. "Tabii ki vermeyecektiniz," diye devam etti Dr. Rittersdorf, "hepiniz de pekâlâ biliyorsunuz bunu. Lütfen gerçekçi olmaya çalışın."</p>

  <p class="Standard" style="margin-left:0;margin-right:0;text-indent:24.0px;text-align:left">"Da Vinci Tepeleri'ne gelmeye kalkışırsanız," dedi Howard Straw, "sizi öldürürüz. Aslına bakarsanız, burayı terk etmezseniz de öldürürüz. Bir daha buraya bir gemi indirmeye kalkışırsanız, ineceğine yere çakılır. Bu bizim dünyamız ve varolduğumuz sürece de bizim olacak. Bay Baines size, vaktiyle bizi nasıl hapsetmeye kalkıştığınız konusundaki ayrıntıları okuyabilir. Hepsi burada, benim ve Bay Baines'in, bu odadaki diğerlerinin de yardımıyla yazdığımız manifestoda açıklanıyor. Bay Baines, manifestoyu okuyun."</p>

  <p class="Standard" style="margin-left:0;margin-right:0;text-indent:24.0px;text-align:left">"Yirmi beş yıl önce," diye başladı Gabriel Baines, "bu gezegende bir koloni inşa edildi..."</p>

  <p class="Standard" style="margin-left:0;margin-right:0;text-indent:24.0px;text-align:left">Dr. Rittersdorf içini çekti. "Ruhsal hastalıklarınızın çetrefil yapıları hakkındaki bilgimiz..."</p>

  <p class="Standard" style="margin-left:0;margin-right:0;text-indent:24.0px;text-align:left">"Sefil mi!" diye patladı Howard Straw. "'Sefil' mi dedin?" Yüzü öfkeden pençe pençe kızarmış, sandalyesinden fırlamak üzereydi.</p>

  <p class="Standard" style="margin-left:0;margin-right:0;text-indent:24.0px;text-align:left;font-style:normal;font-weight:normal">"<span style="font-style:italic">Çetrefil</span> dedim," dedi Dr. Rittersdorf sükûnetle. "Elimizdeki bilgiler, askeri harekât merkezinizin Man yerleşiminde, yani başka bir deyişle manik grubun yerleşiminde olduğunu gösteriyor. Dört saat sonra kampımızı toplayarak Gandiköy'deki hebefrenik yerleşimden çıkacağız ve Da Vinci Tepeleri'ne yerleşeceğiz ve eğer bize ateş açarsanız, buradan aşağı yukarı yarım saatlik mesafede bekleyen birinci sınıf Arzlı askeri birlikleri çağırmak zorunda kalacağız."</p>

  <p class="Standard" style="margin-left:0;margin-right:0;text-indent:24.0px;text-align:left">Bir kez daha odaya gergin ve uzun bir sesizlik hâkim olmuştu.</p>

  <p class="Standard" style="margin-left:0;margin-right:0;text-indent:24.0px;text-align:left">Sonunda sessizliği Annette Golding bozarak, zar zor duyulur bir sesle, "Sen yine de manifestomuzu oku Gabriel," dedi.</p>

  <p class="Standard" style="margin-left:0;margin-right:0;text-indent:24.0px;text-align:left">Gabriel başıyla onaylayarak okumaya devam ettiyse de, sesi titrekleşmişti.</p>

  <p class="Standard" style="margin-left:0;margin-right:0;text-indent:24.0px;text-align:left">Annette Golding ağlamaya başladı ve umutsuzlukla tınlayan sesiyle Gabriel'in sözünü kesti. "Bizi neyin beklediğini görüyorsunuz işte, yine hastaneye kapatacaklar. Sonumuz geldi."</p>

  <p class="Standard" style="margin-left:0;margin-right:0;text-indent:24.0px;text-align:left">Dr. Rittersford kendini rahatsız hissederek söze karışma gereğini duydu: "Size terapi olanağı sunacağız. Kendinizi daha şey, yani birbirinizin yanında daha rahat hissetmenizi sağlayacak. Daha kendiniz gibi olacaksınız. Yaşam daha doğal, daha hoş bir anlam kazanacak. Oysa şu halinizle öyle çok gerginlik ve korku içindesiniz ki..."</p>

  <p class="Standard" style="margin-left:0;margin-right:0;text-indent:24.0px;text-align:left">"Tabii," diye mırıldandı Jacob Simion. "Arzlıların kapılarımıza dayanıp bizi hayvan gibi kilit altına almalarından korkuyoruz."</p>

  <p class="Standard" style="margin-left:0;margin-right:0;text-indent:24.0px;text-align:left">Dört saat, diye düşündü Gabriel Baines. Fazla uzun değil. Titreyen sesiyle ortak manifestolarını okumayı sürdürdü.</p>

  <p class="Standard" style="margin-left:0;margin-right:0;text-indent:24.0px;text-align:left">Bu ona beyhude bir çaba gibi görünüyordu, zira artık anlamıştı ki onları kurtarabilecek hiçbir yol kalmamıştı.</p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left">Toplantı bitip, Dr. Rittersdorf ayrıldıktan sonra, Gabriel Baines planını meslektaşlarına açıkladı.</p>

  <p class="Standard" style="margin-left:0;margin-right:0;text-indent:24.0px;text-align:left">"N'apacaksın?" diye haykırdı Howard Straw; yüzündeki aşağılama ifadesi bir karikatüre dönüştürmüştü çehresini. "Baştan çıkaracağım mı dedin? Tanrım, belki de kadın haklı, belki de gerçekten hepimiz nöro-psikiyatrik bir hastaneye kapatılmalıyız!" Yerine oturup kendi kendine söylenmeye başladı. Öylesine iğrenmişti ki bu fikirden, daha fazla taciz eylemine kalkışacak hali kalmamıştı; bu işi odadaki diğer kişilere bırakmayı yeğledi.</p>

  <p class="Standard" style="margin-left:0;margin-right:0;text-indent:24.0px;text-align:left">"Kendini çok beğeniyor olmalısın," dedi Annette Golding.</p>

  <p class="Standard" style="margin-left:0;margin-right:0;text-indent:24.0px;text-align:left">"Tek istediğim," dedi Gabriel, "tahminimin doğru olup olmadığını teyit edecek kadar telepati yeteneği olan birisi." Jacob Simion'a döndü. "Şu Heb azizi Ignatz Ledebur'un biraz olsun telepati gücü yok muydu? Psi yetenekleri açısından on parmağında on marifet vardır onun."</p>

  <p class="Standard" style="margin-left:0;margin-right:0;text-indent:24.0px;text-align:left">"Varsa bile ben bilmiyorum," dedi Simion, "ama belki Sarah Apostoles'i deneyebilirsin; garantisi yok ama hiç değilse şansım deneyebilirsin." Keyifle başını sallayarak göz kırptı.</p>

  <p class="Standard" style="margin-left:0;margin-right:0;text-indent:24.0px;text-align:left">"Gandiköy'ü arayacağım," diye telefon ahizesini kaldırdı Gabriel Baines.</p>

  <p class="Standard" style="margin-left:0;margin-right:0;text-indent:24.0px;text-align:left">Simion uyardı: "Gandiköy'ün telefonları yine kesik. Altı gün oluyor. Oraya gitmen gerekecek."</p>

  <p class="Standard" style="margin-left:0;margin-right:0;text-indent:24.0px;text-align:left">"Her halükârda oraya gitmen gerekecek zaten," diyerek sonsuz depresyonun dipsiz kuyusundan doğruldu Dino Watters. Bir tek o Baines'in planından etkilenmişe benziyordu. "Ne de olsa o da orada, Gandiköy'de, özgürlükler diyarında, herkesin herkesten çocuk yaptığı yerde. Kimbilir belki de havasından suyundan etkilenmiştir."</p>

  <p class="Standard" style="margin-left:0;margin-right:0;text-indent:24.0px;text-align:left">Onaylayan bir homurtuyla, "Şanslısın oğlum Gabe," dedi Howard Straw. "Kadın Heblerin yanında, sırf bu yüzden sana karşı daha açık olması gerekir."</p>

  <p class="Standard" style="margin-left:0;margin-right:0;text-indent:24.0px;text-align:left">"Kendimizi kurtarmanın tek yolu buysa "dedi Bayan Hibbler kaskatı bir şekilde, "o zaman bence yok olmayı hakediyoruz. Gerçekten."</p>

  <p class="Standard" style="margin-left:0;margin-right:0;text-indent:24.0px;text-align:left">"Evren," diye belirtti Omar Diamond, "kendini sonsuz farklı biçimlerde vareder. Bu varoluş biçimine bile öyle hemencecik burun kıvırmamak gerekir." Ağırbaşlılıkla kafasını salladı.</p>

  <p class="Standard" style="margin-left:0;margin-right:0;text-indent:24.0px;text-align:left">Gabriel Baines, tek bir söz etmeden, Annette'e bile veda etmeden divan odasından fırladı, geniş taş basamakları inerek, park yerine ulaştı. Burada türbinli arabasına bindi ve saatte yetmiş beş mil hızla Gandiköy'ün yolunu tutu. Eğer yola bir şey devrilip tıkanmasına yol açmadıysa dört saatlik sürenin bitiminden önce Gandiköy'e varmış olacaktı. Dr. Rittersdorf roketle yol aldığından şimdiden Gandiköy'e ulaşmıştı bile. Kullanmak zorunda olduğu ilkel ulaşım aracına lanetler okudu, ama heyhat, bunlar onun dişiyle tırnağıyla savunduğu dünyanın gerçekleriydi işte. Arz kültürünün bir uydusu olarak bir kez daha modern ulaşım araçlarına kavuşacaklardı... Ama bu kaybedeceklerinin yanında hiçbir anlam ifade etmiyordu. Saatte yüz yirmi kilometre hızla gidip özgür ol daha iyi. Hah, slogana bak, diye düşündü.</p>

  <p class="Standard" style="margin-left:0;margin-right:0;text-indent:24.0px;text-align:left">Öte yandan biraz da can sıkıcıydı. Görevinin önemi göz önünde tutulursa... Konsey onaylasın, onaylamasın.</p>

  <p class="Standard" style="margin-left:0;margin-right:0;text-indent:24.0px;text-align:left">Dört saat yirmi dakika sonra, yolculuktan fiziksel olarak yorulmuş, ama zihinsel açıdan uyanık, hatta iyice uyanık halde, Gandiköy'ün çöple kaplı dış mahallelerine vardı; yerleşimin kokusunu duydu; Çürüyen çöplerin tatlı kokusuyla bir sürü küçük ateşin dumanlarının bir karışımıydı bu.</p>

  <p class="Standard" style="margin-left:0;margin-right:0;text-indent:24.0px;text-align:left">Yolculuk boyunca yeni bir fikir geliştirmişti. O yüzden son anda Sarah Apostoles'in kulübesine değil, Heb azizi Ignatz Ledebur'un evine yöneldi.</p>

  <p class="Standard" style="margin-left:0;margin-right:0;text-indent:24.0px;text-align:left">Ledebur'u etrafında çocukları ve kedileriyle, eski ve paslı bir benzin jeneratörünü kurcalarken buldu.</p>

  <p class="Standard" style="margin-left:0;margin-right:0;text-indent:24.0px;text-align:left">"Planını gördüm," dedi Ledebur, elini kaldırıp Baines'in açıklama yapmasını engelleyerek. "Biraz önce ufka kanla yazılmıştı."</p>

  <p class="Standard" style="margin-left:0;margin-right:0;text-indent:24.0px;text-align:left">"öyleyse senden tam olarak ne istediğimi biliyorsun."</p>

  <p class="Standard" style="margin-left:0;margin-right:0;text-indent:24.0px;text-align:left">"Evet," dedi Ledebur başını sallayarak. "Geçmişte birçok kadınla başarılı sonuç verdi." Elindeki çekici yere bırakıp kulübesine yürüdü; kediler peşine takıldı, ama çocuklar yerlerinde kaldılar. Gabriel Baines de izledi adamı. "Ama sahip olduğun fikir mikroskopik," dedi Ledebur, onaylamayan bir tavırla gülerek.</p>

  <p class="Standard" style="margin-left:0;margin-right:0;text-indent:24.0px;text-align:left">"Geleceği okuyabilir misin? Başarılı olup olamayacağımı görebilir misin?"</p>

  <p class="Standard" style="margin-left:0;margin-right:0;text-indent:24.0px;text-align:left">"Ben kahin değilim. Başkaları kehanet yapar, ben sessiz kalırım. Bir dakika bekle."</p>

  <p class="Standard" style="margin-left:0;margin-right:0;text-indent:24.0px;text-align:left">Kulübenin tek büyük odasında durakladı, kediler ise hoplayıp zıplayarak miyavlamaktaydı her yanda. Sonra lavabonun üstüne uzanarak içinde koyu renk bir sıvı bulunan bir kavanoz aldı, kapağını açıp kokladı, başını sallayarak kavanozu yerine koydu. "Bu değil." Amaçsızca dolanarak buzdolabını açtı, karıştırdı, içinden plastik bir kutu alıp kaşlarım çatarak incelemeye koyuldu.</p>

  <p class="Standard" style="margin-left:0;margin-right:0;text-indent:24.0px;text-align:left">Ledebur'un yeni gayri resmi karısı -Gabriel Baines kadının adını hatırlamıyordu- yatak odasından çıktı, ikisine donuk gözlerle bakıp kapıya doğru yürümeye başladı. Çuval gibi bir elbise giymişti, çorapsız ayaklarında tenis ayakkabıları vardı; saçları tepesini ve ensesini örten taranmamış pis bir yığın gibiydi. Gabriel Baines iğrenerek başını çevirdi.</p>

  <p class="Standard" style="margin-left:0;margin-right:0;text-indent:24.0px;text-align:left">"Hey," dedi Ledebur kadına. "Şu bilmemne kavanozu nerede? Hani şey yapmadan önce kullandığımız..." Eliyle bir işaret yaptı.</p>

  <p class="Standard" style="margin-left:0;margin-right:0;text-indent:24.0px;text-align:left">"Banyoda." Kadın yanlarından geçip dışarı çıktı.</p>

  <p class="Standard" style="margin-left:0;margin-right:0;text-indent:24.0px;text-align:left">Banyoya dalan Ledebur'un bir şeyleri karıştırdığı, şişe ve bardak şangırtılarından belli oluyordu; sonunda içinde dalgalanan bir sıvı olan bir bardakla geri döndü. "İşte," dedi Ledebur, iki eksik dişini belli eden bir sırıtışla. "Ama önce onu bunu içmeye ikna etmen lazım. Nasıl becereceksin?"</p>

  <p class="Standard" style="margin-left:0;margin-right:0;text-indent:24.0px;text-align:left">O anda Gabriel Baines'in bu konuda hiçbir fikri yoktu. "Göreceğiz," dedi afrodizyakı almak için elini uzatırken.</p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left">Ledebur'dan ayrıldıktan sonra Gandiköy'deki tek alışveriş merkezine sürdü arabasını. Arabayı kubbe şeklindeki, boyaları dökülen tahta yapının önüne park etti. Yığınlarla ezilmiş konserve kutusu ve atılmış karton kutu park alanını ve binanın girişini kaplamıştı. Alfalı tüccarlar ellerindeki elden düşme mallan buraya indiriyorlar -aslında çöp döker gibi döküyorlardı.</p>

  <p class="Standard" style="margin-left:0;margin-right:0;text-indent:24.0px;text-align:left">İçeri girip bir şişe Alf konyağı aldı; arabasına dönüp şişeyi açtı, bir kısmını döküp yerine Heb azizinin verdiği koyu renk, tortulu afrodizyakı ekledi, iki sıvı bir şekilde karışmayı başardılar; şişeyi kapatıp arabayı çalıştırdı ve yola koyuldu.</p>

  <p class="Standard" style="margin-left:0;margin-right:0;text-indent:24.0px;text-align:left">Kendi doğal yeteneklerine güvenmenin zamanı olmadığını düşündü; konseyin de belirttiği gibi, bu konuda özellikle başarılı sayılmazdı. Ve şu anda başarı esastı.</p>

  <p class="Standard" style="margin-left:0;margin-right:0;text-indent:24.0px;text-align:left">Arz gemisini görmesi güç olmadı; upuzun gemi, pırıl pırıl metal temizliğiyle Gandiköy'ün tepesine dikilmişti. Görür görmez arabasını o yöne çevirdi.</p>

  <p class="Standard" style="margin-left:0;margin-right:0;text-indent:24.0px;text-align:left">Geçmişte kalan savaştan hatırladığı gri-yeşil bir üniforma giymiş olan Arzlı nöbetçi, onu gemiden birkaç yüz metre ötede durdurdu; Baines bir kapı aralığından kendisine doğrultulmuş olan ağır silahın namlusunu görebiliyordu. "Kimlik belgeniz lütfen," dedi nöbetçi onu ihtiyatla süzerek.</p>

  <p class="Standard" style="margin-left:0;margin-right:0;text-indent:24.0px;text-align:left">"Dr. Rittersdorf'a yüce konseyin tam yetkili bir temsilcisinin, iki taraftan da kan dökülmesini önlemek amacıyla son bir teklif yapmaya geldiğini söyleyin," dedi Gabriel Baines. Direksiyonun gerisinde dimdik oturmuş, tam karşıya bakıyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Telsizle birtakım görüşmeler yapıldı. "Geçebilirsiniz efendim."</p>

  <p class="Standard" style="margin-left:0;margin-right:0;text-indent:24.0px;text-align:left">Belinde silahı ve rütbe işaretleri olan bir başka Arzlı asker, onu geminin açık kapısına çıkan rampaya yönlendirdi. Çıktıktan bir süre sonra, koridorun birinde, asık suratla 32-H numaralı odayı aramaktaydı. Çevresindeki sınırlayıcı duvarlar huzurunu kaçırmıştı; açık havaya çıkıp nefes almak istiyordu. Ama çok geçti artık. Doğru kapıyı buldu, kısa bir tereddütten sonra tıklattı. Koltuk altındaki şişenin içindeki sıvının hafifçe dalgalandığını hissetti.</p>

  <p class="Standard" style="margin-left:0;margin-right:0;text-indent:24.0px;text-align:left">Kapı açıldığında karşısında Dr. Rittersdorf duruyordu; üstünde hâlâ aynı aşırı dar siyah süveter, siyah etek ve çarığımsı parlak ayakkabılar vardı. Baines'e pek tanımadan baktı. "Sanıyorum siz Bay..."</p>

  <p class="Standard" style="margin-left:0;margin-right:0;text-indent:24.0px;text-align:left">"Baines."</p>

  <p class="Standard" style="margin-left:0;margin-right:0;text-indent:24.0px;text-align:left">"Ha. Para." Kendi kendine ekledi: "Şizofrenik paranoya. Ah, kusura bakmayın." Kızardı. "Hakaret etmek istememiştim."</p>

  <p class="Standard" style="margin-left:0;margin-right:0;text-indent:24.0px;text-align:left">"Buraya," dedi Gabriel Baines, "sizinle bir içki içmek için geldim. Bana katılır mısınız?" Yanından geçip küçücük kabine girdi.</p>

  <p class="Standard" style="margin-left:0;margin-right:0;text-indent:24.0px;text-align:left">"Neyin şerefine?"</p>

  <p class="Standard" style="margin-left:0;margin-right:0;text-indent:24.0px;text-align:left">"Belli değil mi?" dedi Baines omuz silkerek. Sesine dikkatle ölçüp biçtiği çok hafif bir huzursuzluk tonu katmıştı.</p>

  <p class="Standard" style="margin-left:0;margin-right:0;text-indent:24.0px;text-align:left">"Teslim mi oluyorsunuz?" Kadının sesi keskin, deliciydi; kapıyı kapatıp Baines'e bir adım yaklaştı.</p>

  <p class="Standard" style="margin-left:0;margin-right:0;text-indent:24.0px;text-align:left">"İki bardak," dedi Baines sesinde kasıtlı bir teslimiyet tonuyla. "Olur mu Doktor?" Alfa koyağını -ve içindeki yabancı katkı maddesini- kesekâğıdından çıkararak kapağını açmaya koyuldu.</p>

  <p class="Standard" style="margin-left:0;margin-right:0;text-indent:24.0px;text-align:left">"Kesinlikle doğru olanı yaptığınızı düşünüyorum," dedi Dr. Rittersdorf. Parlayan gözlerle bardak ararken pek hoş görünüyordu. "Bu iyiye işaret Bay Baines. Gerçekten."</p>

  <p class="Standard" style="margin-left:0;margin-right:0;text-indent:24.0px;text-align:left">Gabriel Baines kasvetli ve gene teslimiyet dolu bir ifadeyle iki bardağı da ağzına kadar doldurdu.</p>

  <p class="Standard" style="margin-left:0;margin-right:0;text-indent:24.0px;text-align:left">"Öyleyse Da Vinci Tepesine inebilir miyiz?" diye sordu Dr. Rittersdorf bardağı ağzına götürüp bir yudum alırken.</p>

  <p class="Standard" style="margin-left:0;margin-right:0;text-indent:24.0px;text-align:left">"Tabii," dedi Baines ifadesiz bir yüzle. O da bir yudum aldı. İğrençti.</p>

  <p class="Standard" style="margin-left:0;margin-right:0;text-indent:24.0px;text-align:left">"Ekibimizin güvenlik sorumlusu Bay Mageboom'a haber vereyim," dedi Dr. Rittersdorf, "ki kazayla..." Ansızın durdu.</p>

  <p class="Standard" style="margin-left:0;margin-right:0;text-indent:24.0px;text-align:left">"Ne oldu?"</p>

  <p class="Standard" style="margin-left:0;margin-right:0;text-indent:24.0px;text-align:left">"Çok tuhaf..." Dr. Rittersdorf kaşlarını çattı. "Bir nevi çarpıntı gibi. İçimde. Kendimi bilmesem..." Biraz utanmış görünüyordu. "Önemli değil Bay... Baines'di, değil mi?"</p>

  <p class="Standard" style="margin-left:0;margin-right:0;text-indent:24.0px;text-align:left">Hızla içmeye devam etti. "Ansızın kendimi çok gergin hissettim. Herhalde kaygıdandır; tabii görmek istemediğimiz..." Yavaşlayarak sustu. Kabinin köşesine yürüyüp bir sandalyeye oturdu. "Bu içkiye bir şey koymuşsun." Ayağa kalkınca bardak yere düştü. Elinden geldiğince hızla karşı duvardaki kırmızı bir düğmeye doğru yürüdü.</p>

  <p class="Standard" style="margin-left:0;margin-right:0;text-indent:24.0px;text-align:left">Baines yanından geçen kadını belinden kavradı. Alfa III M2'nin kabilelerarası konseyinin tam yetkili temsilcisi hamlesini yapmıştı, iyisiyle kötüsüyle, plan, sağ kalma mücadeleleri, uygulamaya konmuştu artık.</p>

  <p class="Standard" style="margin-left:0;margin-right:0;text-indent:24.0px;text-align:left">Dr. Rittersdorf kulağını ısırdı. Az kalsın kulak memesini koparacaktı.</p>

  <p class="Standard" style="margin-left:0;margin-right:0;text-indent:24.0px;text-align:left">"Hey," dedi Baines güçsüz bir sesle.</p>

  <p class="Standard" style="margin-left:0;margin-right:0;text-indent:24.0px;text-align:left">Sonra: "Ne yapıyorsun?"</p>

  <p class="Standard" style="margin-left:0;margin-right:0;text-indent:24.0px;text-align:left">Daha sonra: "Ledebur'un karışımı işe yaradı sahiden."</p>

  <p class="Standard" style="margin-left:0;margin-right:0;text-indent:24.0px;text-align:left">"Ama her şeyin de bir sınırı vardır," diye ekledi sonra.</p>

  <p class="Standard" style="margin-left:0;margin-right:0;text-indent:24.0px;text-align:left">Zaman geçti. "En azından bir sınırı olmalı," dedi nefes nefese.</p>

  <p class="Standard" style="margin-left:0;margin-right:0;text-indent:24.0px;text-align:left">Kapı çalındı.</p>

  <p class="Standard" style="margin-left:0;margin-right:0;text-indent:24.0px;text-align:left">Hafifçe doğrulan Dr. Rittersdorf, "Git işine," diye bağırdı.</p>

  <p class="Standard" style="margin-left:0;margin-right:0;text-indent:24.0px;text-align:left">"Ben Mageboom," diye boğuk bir ses geldi koridordan.</p>

  <p class="Standard" style="margin-left:0;margin-right:0;text-indent:24.0px;text-align:left">Ayağa fırlayıp Baines'den ayrılan Dr. Rittersdorf kapıya koşup kilitledi. Sonra dönüp yüzünde vahşi bir ifadeyle Baines'in üstüne daldı -ya da en azından Baines'e öyle geldi. Gözlerini kapayıp çarpışmayı bekledi.</p>

  <p class="Standard" style="margin-left:0;margin-right:0;text-indent:24.0px;text-align:left">Peki ama bu onlara istediklerini kazandıracak mıydı? Politik açıdan yani...</p>

  <p class="Standard" style="margin-left:0;margin-right:0;text-indent:24.0px;text-align:left">Kadını yere fırlatılmış giysilerinin yanında yere bastırarak, "Bakın Dr. Rittersdorf," diye homurdandı Baines.</p>

  <p class="Standard" style="margin-left:0;margin-right:0;text-indent:24.0px;text-align:left">"Mary." Bu defa dudağını ısırdı kadın. Dişleri şiddetle birbirine çarpınca acıdan gözlerini kapadı. Bu da onun en büyük hatası oldu. Çünkü bir anda devrilip altta kalıverdi her nasıl olduysa; kadın dizlerini böğrüne dayamış, kulaklarının üstünden saçlarım tutmuş, kafasını koparacak gibi çekiştirmeye başlamıştı. Bir yandan da...</p>

  <p class="Standard" style="margin-left:0;margin-right:0;text-indent:24.0px;text-align:left">Baines'in sesi zar zor çıktı: "imdat!"</p>

  <p class="Standard" style="margin-left:0;margin-right:0;text-indent:24.0px;text-align:left">Ama belli ki kapının öte yanındaki her kimse, çoktan gitmişti; cevap gelmedi.</p>

  <p class="Standard" style="margin-left:0;margin-right:0;text-indent:24.0px;text-align:left">Baines'in gözü, Mary Rittersdorf'un daha önce basmaya niyetlendiği, ama şimdi kuşkusuz bir milyon yıl da geçse basmayacağı kırmızı düğmeye ilişti ve o yöne doğru sürünmeye başladı.</p>

  <p class="Standard" style="margin-left:0;margin-right:0;text-indent:24.0px;text-align:left">Asla varamadı oraya.</p>

  <p class="Standard" style="margin-left:0;margin-right:0;text-indent:24.0px;text-align:left">En kötüsü de, diye düşündü daha sonra, bunun konseye politik açıdan da hiçbir yararı olmuyor üstelik.</p>

  <p class="Standard" style="margin-left:0;margin-right:0;text-indent:24.0px;text-align:left">"Dr. Rittersdorf," diye sızlandı nefes almaya çalışarak, "lütfen mantıklı olalım; Tanrı aşkına durup konuşalım, olmaz mı? Lütfen."</p>

  <p class="Standard" style="margin-left:0;margin-right:0;text-indent:24.0px;text-align:left">Kadın bu defa da burnunun ucunu ısırdı; keskin dişlerin birbirine çarptığını duydu Baines. Sonra Mary güldü; Baines' in kanını donduran uzun, yankılı bir gülüştü bu.</p>

  <p class="Standard" style="margin-left:0;margin-right:0;text-indent:24.0px;text-align:left">Ölümüm bundan olacak, diye düşündü Baines, ikisinin de konuşamadığı sonsuz kadar uzun gelen bir süre sonra; ısırıklardan. Şurada ısırılarak öldürülüyorum ve elimden bir şey yapmak gelmiyor. Galiba evrenin libidosunu uyandırıp karşısına dikmişti; onu halıya mıhlayan son derece ilkel ama müthiş bir güçtü ve kaçmasına asla izin vermiyordu. Biri içeri girseydi, silahlı nöbetçilerden biri mesela...</p>

  <p class="Standard" style="margin-left:0;margin-right:0;text-indent:24.0px;text-align:left">"Biliyor musun," diye fısıldadı Mary Rittersdorf kulağına, "sen hayatta gördüğüm en güzel erkeksin." Bunu söyleyerek doğrulup oturdu ve kendine çeki düzen vermeye hazırlandı. Baines fırsatı kaçırmayarak yana yuvarlandı ve düğmeye doğru atıldı, panik halinde basmaya çalıştı; Arzlı olsun olmasın biri gelip kendini kurtarmalıydı.</p>

  <p class="Standard" style="margin-left:0;margin-right:0;text-indent:24.0px;text-align:left">Mary nefes nefese onu ayak bileğinden yakalayıp yere devirdi; düşerken kafası metal gardırobun köşesine çarptı. Hayatında daha önce hiç tatmamış olduğu bir yenilgi ve yokoluş karanlığı zihnini örterken acıyla inledi.</p>

  <p class="Standard" style="margin-left:0;margin-right:0;text-indent:24.0px;text-align:left">Mary Rittersdorf gülerek onu çevirdi ve yeniden üstüne atladı; dizleri karnına dayalı, elleriyle de bileklerini yere yapıştırırken, göğüsleri de yüzünün tam üstünde salınıyordu. Karanlık mutlaklaşırken ayık olup olmamasının da fark etmediğini anladı Baines. Son bir düşünce, son bir karar vardı zihninde.</p>

  <p class="Standard" style="margin-left:0;margin-right:0;text-indent:24.0px;text-align:left">Hayatında yapacağı son şey bu bile olsa, Heb azizi Ignatz Ledebur'dan bunun hesabını soracaktı.</p>

  <p class="Standard" style="margin-left:0;margin-right:0;text-indent:24.0px;text-align:left">"Ne kadar tatlısın." Mary Rittersdorf'un sesi kulağının bir santim yakınında onu sağır etmeye çalışıyordu. "Seni yiyebilirim." Tepeden tırnağa titriyordu kadın, bir hareketlilik fırtınası gibiydi, toprağın yüzeyinin depremle salınışı gibi.</p>

  <p class="Standard" style="margin-left:0;margin-right:0;text-indent:24.0px;text-align:left">Kendinden geçerken, Dr. Rittersdorf'un daha yeni başlamakta olduğu gibi dehşet verici bir hisse kapıldı. Üstelik bu Ledebur'un karışımı yüzünden değildi, çünkü kendisinde aynı etkiyi yaratmamıştı. Gabriel Baines ve Heb azizinin karışımı birlikte, Dr. Mary Rittersdorf da zaten varolan bir şeyin açığa çıkması için bir fırsat yaratmışlardı. Bu bileşimin sözümona bir aşk iksiri değil de, giderek belirginleşmekte olduğu gibi, bir ölüm iksiri olduğu ortaya çıkmazsa, şanslı sayılırdı.</p>

  <p class="Standard" style="margin-left:0;margin-right:0;text-indent:24.0px;text-align:left">Hiçbir zaman bilincini tamamen kaybetmedi. O yüzden çok sonra, içinde kıstırılmış olduğu faaliyetin ağır ağır sönmekte olduğunu fark etmeye başladı. Yapay olarak yaratılan girdap söndü ve yerini ihtilaçlar içinde bir huzura bıraktı. Sonra -Baines için sır olarak kalan bir yöntemle- Dr. Mary Rittersdorf'un kabininin zemininden kaldırılıp bambaşka bir yere taşındı.</p>

  <p class="Standard" style="margin-left:0;margin-right:0;text-indent:24.0px;text-align:left">Keşke ölmüş olsaydım, dedi kendi kendine. Belli ki verilen mühlet de dolmuştu; Arz ültimatomunun süresi dolmuş, Baines hiçbir şeyi durduramamıştı... Ayrıca neredeydi? İhtiyatla gözlerini açtı.</p>

  <p class="Standard" style="margin-left:0;margin-right:0;text-indent:24.0px;text-align:left">Karanlıktı. Dışarıda, yıldızların altında yatıyordu ve çevresinde Heblerin çöplük benzeri Gandiköy yerleşimi vardı. Panik içinde hiçbir yanında Arz gemisin şeklini seçemediğini fark etti. Gemi kalkmıştı demek. Da Vinci Tepesi'ne gitmişti.</p>

  <p class="Standard" style="margin-left:0;margin-right:0;text-indent:24.0px;text-align:left">Titreyerek, bitkin bir halde doğruldu. Bu türün kutsal saydığı her şey adına, elbiseleri neredeydi? Kadın elbiselerini geri verecek kadar bile önemsemiyor muydu onu? Ne manasız bir son! Gözlerini kapatıp tiz bir sesle kendine sövmeye başladı. Bir de yüksek konseyin Para delegesi olacaktı! Bu kadarı da fazla, dedi kendi kendine acı bir alayla.</p>

  <p class="Standard" style="margin-left:0;margin-right:0;text-indent:24.0px;text-align:left">Sağ tarafından gelen bir gürültü dikkatini çekti; gözlerini açıp dikkatle bakınmaya başladı. Türünün son örneklerinden olan antika bir araç ona doğru fokurdayarak yaklaşıyordu. Nerede olduğunu daha iyi kavramaya başladı: Çalılıklar; evet tıpkı eski bir mendil gibi kullanılıp, sonra çalılıklara fırlatılıp atılmıştı, tıpkı eski deyişte olduğu gibi. Mary Rittersdorf onu bir halk deyişinin kahramanı haline getirmişti. Nefret ediyordu ondan, ama daha da büyük olan korkusuydu. Yaklaşan tipik bir içten yanmalı motorlu Heb arabasıydı; sarı farlarım görmeye başlamıştı bile.</p>

  <p class="Standard" style="margin-left:0;margin-right:0;text-indent:24.0px;text-align:left">Ayağa kalkarak, Gandiköy'ün kıyısındaki Heb yapımı berbat inek yolunun ortasında durdu ve arabaya el sallayıp durdurdu.</p>

  <p class="Standard" style="margin-left:0;margin-right:0;text-indent:24.0px;text-align:left">"Ne var?" dedi şoför yavşak bir sesle. O kadar kayıptı ki ihtiyatlı olmayı bile akıl edemiyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Arabanın kapısına yürüyen Baines, "Saldırıya uğradım," dedi.</p>

  <p class="Standard" style="margin-left:0;margin-right:0;text-indent:24.0px;text-align:left">"Yaa? Ne fena. Elbiselerini de mi aldılar? Atla bakalım." Heb arka kapıyı gıcırdayarak açılana kadar yumrukladı. "Seni bize götüreyim de giyecek bir şeyler bulalım."</p>

  <p class="Standard" style="margin-left:0;margin-right:0;text-indent:24.0px;text-align:left">"Beni Ignatz Ledebur'un kulübesine götürürsen daha çok sevinirim," dedi Baines ciddi bir tavırla. "Onunla konuşmak istiyorum." Ama bu olanların nedeni zaten kadında var idiyse, Heb azizini nasıl suçlayabilirdi ki? Kimse böyle olacağım önceden kestiremezdi; kadınları hep böyle etkiliyor olsaydı Ledebur kullanmayı çoktan bırakmış olurdu.</p>

  <p class="Standard" style="margin-left:0;margin-right:0;text-indent:24.0px;text-align:left">"O da kim?" dedi Heb arabayı çalıştırırken.</p>

  <p class="Standard" style="margin-left:0;margin-right:0;text-indent:24.0px;text-align:left">Gandiköy'de pek az iç iletişim vardı; bu da Marry Rittersdorf'un hepsi hakkındaki sözlerini doğrulayan semptomlardan biri işte, diye düşündü Baines. Kendini toplayıp elinden geldiği kadarıyla Heb azizinin kulübesini tarif etmeye çalıştı.</p>

  <p class="Standard" style="margin-left:0;margin-right:0;text-indent:24.0px;text-align:left">"Haa," dedi şoför, "bir sürü kedisi olan adam. Geçen gün kedilerden birini ezdim." Kıkırdadı. Baines gözlerini yumarak inledi.</p>

  <p class="Standard" style="margin-left:0;margin-right:0;text-indent:24.0px;text-align:left">Az sonra Heb azizinin loş bir ışıkla aydınlanan kulübesinin önünde durmuşlardı. Şoför kapıyı yumruklayarak açtı; bütün eklemleri sızlayan ve Mary Rittersdorf'un bedenine tutkuyla kondurduğu milyonlarca ısırıktan canı fena halde acıyan Baines de kaskatı bir halde indi. Çöplerle kaplı bahçede, arabanın sarı farlarının titrek ışığında adım adım ilerleyerek kulübenin kapısını buldu, ayaklarına dolanan sayısız kediyi itekleyip uzaklaştırdıktan sonra kapıyı çaldı.</p>

  <p class="Standard" style="margin-left:0;margin-right:0;text-indent:24.0px;text-align:left">Onu gören Ignatz Ledebur kahkahalara boğuldu, "İyi vakit geçirmiş olmalısın -her yanın kan içinde. Sana giyecek bir şeyler bulayım, Elsie'de şu ısırıklar -ya da her ne iseler- için bir şey vardır herhalde. Üstünde bir makasla çalışmış gibi sanki." Kendi kendine gülerek kulübenin arka tarafında bir şeyler aranmaya başladı. Baines gaz sobasının başında ısınmaya çalışırken bir sürü pis çocuk da onu seyrediyordu. Aldırmadı.</p>

  <p class="Standard" style="margin-left:0;margin-right:0;text-indent:24.0px;text-align:left">Daha sonra, Ledebur'un gayri resmi karısı burnu, ağzı ve kulakları çevresinde kümelenen ısırık yaralarına merhem sürer, Ledebur da eski ama idade edebilir temizlikte elbiseler getirirken, "Kadını anladım," dedi Gabriel Baines. "Belli ki oral-sadist bir tip. işler o yüzden ters gitti." Şimdi sakin kafayla anlıyordu ki, Mary Rittersdorf Alfa III M2'deki herkes kadar, hatta belki daha da hastaydı; ama o ana kadar gizli kalmıştı bu.</p>

  <p class="Standard" style="margin-left:0;margin-right:0;text-indent:24.0px;text-align:left">"Arz gemisi havalandı," dedi Ledebur.</p>

  <p class="Standard" style="margin-left:0;margin-right:0;text-indent:24.0px;text-align:left">"Biliyorum." Giyinmeye başladı.</p>

  <p class="Standard" style="margin-left:0;margin-right:0;text-indent:24.0px;text-align:left">"Son bir saat içinde bir hayal ulaştı bana," dedi Ledebur. "Başka bir Arz gemisi geliyor."</p>

  <p class="Standard" style="margin-left:0;margin-right:0;text-indent:24.0px;text-align:left">"Savaş gemisi," diye tahmin yürüttü Baines. "Da Vinci Tepesi'ni ele geçirecek.” Psikoterapi adına Man yerleşimine hidrojen bombası atacak kadar ileri gidip gitmeyeceklerini merak etti.</p>

  <p class="Standard" style="margin-left:0;margin-right:0;text-indent:24.0px;text-align:left">"Bu küçük ve hızlı bir gemi," dedi Ledebur. "İlksel güçlerin bana gönderdiği psişik temsile göre, arı gibi. Poli yerleşimi Hamlet Hamlet'in yakınlarında bir yere indi."</p>

  <p class="Standard" style="margin-left:0;margin-right:0;text-indent:24.0px;text-align:left">Baines derhal Annette Golding'i düşünüp iyi olması için dua etti. "Bir aracın var mı? Beni Adolfkent'e götürebilecek bir araç?" Kendi arabası vardı tabii, herhalde Arz gemisinin olduğu yerde duruyordu hâlâ. Oraya kadar yürüyebilirdi bile. Ama kendi yerleşimine gitmemeye karar verdi; Hamlet Hamlet'e gidip Annette'in tecavüze uğramamış, dövülmemiş ya da lazer silahlarıyla öldürülmemiş olduğundan emin olmak istiyordu. Eğer ona zarar verdilerse...</p>

  <p class="Standard" style="margin-left:0;margin-right:0;text-indent:24.0px;text-align:left">"Başaramadım," dedi Ledebur'a. "Bir planım olduğunu iddia ettim, bana güvendiler tabii, Para olduğum için." Ama daha teslim olmamıştı; Para zihni canlı, etkili planlarla doluydu. Mezara bile böyle gidecekti zaten, düşmanı nasıl yeneceğini planlayarak.</p>

  <p class="Standard" style="margin-left:0;margin-right:0;text-indent:24.0px;text-align:left">"Bir şeyler ye," dedi Ledebur'un kadını. "Yola çıkmadan. Biraz böbrek yahnisi kaldı; kedilere verecektim ama istersen yiyebilirsin."</p>

  <p class="Standard" style="margin-left:0;margin-right:0;text-indent:24.0px;text-align:left">"Sağol," dedi Baines öğürmemeye çalışarak; Heb mutfağı temizliğiyle ünlü değildi. Ama kadın da haklıydı. Biraz güç toplamazsa yolda ölüp gidecekti. Zaten başına gelenlere bakılırsa sağ kalmış olması bile mucizeydi.</p>

  <p class="Standard" style="margin-left:0;margin-right:0;text-indent:24.0px;text-align:left">Yemek yedikten sonra Ledebur'dan bir el feneri ödünç aldı, elbiseler, merhem ve yemek için teşekkür etti, sonra Gandiköy'ün dar, çarpık, çöplerle dolu sokaklarında yaya olarak yola koyuldu. Neyse ki arabası bıraktığı yerdeydi. Arzılar ya da Hebler, çekip götürmeye, parçalamaya ya da buharlaştırmaya uygun bulmamışlardı.</p>

  <p class="Standard" style="margin-left:0;margin-right:0;text-indent:24.0px;text-align:left">Arabaya atlayıp Gandiköy'den batıya, Hamlet Hamlet'e yöneldi. Yerleşimler arasındaki açık, korumasız alanda, acınacak bir saatte yüz yirmi kilometre ile yola koyuldu.</p>

  <p class="Standard" style="margin-left:0;margin-right:0;text-indent:24.0px;text-align:left">Ona, daha önce hiç tatmadığı müthiş bir aciliyet duygusu eşlik ediyordu. Da Vinci Tepesi saldırıya uğramış, belki de çoktan işgal edilmişti; ne kalmıştı geriye? Man kabilesinin o fantastik enerjisi olmadan nasıl hayatta kalabilirlerdi? Bu yeni gelen küçük Arz gemisinin anlamı neydi? Bir umut olabilir miydi? En azından beklenmedik bir şeydi bu gemi. Beklenen şeylerin evreninde ise şansları yoktu hiç, yenilgiye mahkûmdular.</p>

  <p class="Standard" style="margin-left:0;margin-right:0;text-indent:24.0px;text-align:left">Şiz ya da Heb değildi. Ama kendince onun da bir hayali vardı. Küçücük bir ihtimalin hayali, bir sürü ihtimal arasından seçilmiş bir tanesinin. İlk planı çökmüştü, ama bu ihtimal vardı hâlâ; buna inanıyordu. Ama neden inandığını bile bilmiyordu.</p>
</body>
</html>
