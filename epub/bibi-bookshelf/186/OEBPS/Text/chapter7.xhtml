<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc4" style="page-break-before:always"><a id="bookmark5"></a>BEŞİNCİ BÖLÜM</h2>

  <p class="Standard" style="text-align:left"> </p>

  <p class="Standard" style="text-align:left"> </p>

  <p class="Standard" style="text-align:left"> </p>

  <p class="Standard" style="margin-left:0;margin-right:0;text-indent:24.188976px;text-align:left">Aynı akşam, Mavi Tilki lokantasında yemeğini yedikten sonra, patronu Jack Elwood'u aradı.</p>

  <p class="Standard" style="margin-left:0;margin-right:0;text-indent:24.0px;text-align:left">"Dan Mageboom denilen yaratığı görmek istiyorum," dedi ihtiyatlı bir sesle.</p>

  <p class="Standard" style="margin-left:0;margin-right:0;text-indent:24.0px;text-align:left">Küçük ekranda patronunun yüzünde çarpık bir gülümseme belirdi. "Tamam, kolay iş. Kapanıp kaldığın şu fare deliğine git, ben de Dan'a sana uğramasını söyleyeyim. Şu anda benim evimde. Mutfakta bulaşıkları yıkıyor. Nasıl oldu da karar değiştirdin?"</p>

  <p class="Standard" style="text-align:left">"Özel bir sebebi yok," dedi Chuck ve telefonu kapattı.</p>

  <p class="Standard" style="margin-left:0;margin-right:0;text-indent:24.0px;text-align:left">Dairesine döndü. Gece, arızalı eski ışık sisteminin altında daire her zamankinden daha iç karartıcı görünüyordu. Oturup Dan'i beklemeye başladı.</p>

  <p class="Standard" style="margin-left:0;margin-right:0;text-indent:24.0px;text-align:left">Neredeyse aynı anda koridorda onu soran bir ses, bir erkek sesi duydu. Ve bir an sonra Ganymedeli çamur-hamurun düşünceleri zihninde biçimlendi: "Bay Rittersdorf, koridorda sizi arayan bir beyefendi var. Lütfen kapınızı açıp onu karşılar mısınız?"</p>

  <p class="Standard" style="margin-left:0;margin-right:0;text-indent:24.0px;text-align:left">Chuck kapıyı açtı.</p>

  <p class="Standard" style="margin-left:0;margin-right:0;text-indent:24.0px;text-align:left">Koridorda kısa boylu, koca göbekli, modası geçmiş bir takım elbise giymiş orta yaşlı bir adam duruyordu. "Rittersdorf sen misin?" diye sordu asık suratla. "Aman ne boktan yer bu böyle. Üstelik tepeleme Arz dışı yaratıklarla dolu; bir Arzlının burada ne işi var?" Cebinden bir mendil çıkarıp, kırmızı, terli yüzünü sildi. "Ben Bunny Hentman. Sen de senaristsin değil mi? Yoksa her şey bir kamera şakası mıydı?"</p>

  <p class="Standard" style="margin-left:0;margin-right:0;text-indent:24.0px;text-align:left">"Ben simulakrumlar için senaryolar yazıyorum," dedi Chuck. Kuşkusuz bu iş Mary'nin başının altından çıkmıştı, evlilik sonrası durumda, onu geçindirecek kadar çok kazandığımdan emin olmak istiyordu.</p>

  <p class="Standard" style="margin-left:0;margin-right:0;text-indent:24.0px;text-align:left">"Nasıl oldu da beni tanımadın?" dedi Hentman terslercesine. "Ben dünyaca ünlü değil miyim? Yoksa sen hiç televizyon seyretmiyor musun?" Sinirli sinirli purosundan bir nefes çekti. "Eh işte geldim, buradayım. Benim için çalışmak istiyor musun, istemiyor musun? Bana bak Rittersdorf, insanların ayağına gelip yalvarmaya hiç alışık değilim, ama sende iş var bunu itiraf etmek zorundayım. Odan nerede? Yoksa koridorda dikilip durmamızı mı tercih ediyorsun?" Chuck'ın aralık kapsını gördü, anında kapıya atılıp girdi ve içeride gözden kayboldu.</p>

  <p class="Standard" style="margin-left:0;margin-right:0;text-indent:24.0px;text-align:left">Chuck adamın peşinden giderken hızla düşünüyordu. Belli ki Hentman'dan kurtulmak kolay olmayacaktı. Ama işin aslına bakılacak olursa Hentman'ın varlığının bir zararı yoktu, hatta Dan Mageboom adlı simulakrumun etkisini ölçmek için iyi bir deneme olabilirdi bu.</p>

  <p class="Standard" style="margin-left:0;margin-right:0;text-indent:24.0px;text-align:left">"Lütfen anlayış gösterin," dedi Hentman'a, kapıyı kapatırken. "Ben bu işin peşinde değilim."</p>

  <p class="Standard" style="margin-left:0;margin-right:0;text-indent:24.0px;text-align:left">"Tabii, tabii," dedi Hentman başını sallayarak. "Vatansever olduğunu ve şu casusculuk işinde çalıştığını biliyorum. Ama beni iyi dinle," dedi parmağını sallayarak, "onların verdiğinin üç katını verebilirim. Hem de daha serbest yazabileceksin. Doğal olarak neyin kullanılacağı ve tam olarak nasıl dile getirileceği konusunda son sözü ben söyleyecek olsam bile." Salona dehşet dolu gözlerle baktı. " Rezalet. Bronx'da geçen çocukluğumu anımsattı bana. Yani kardeşim, gerçek yoksulluk bu işte. N'oldu? Boşanma anlaşmasıyla karın iliğini kemiğini mi kuruttu?" Bilge ve anlayışla dolup taşan gözlerini kırpıştırdı. "Evet, nasıldır bilirim. Tam üç kez boşandım ve her seferinde dünya kadar para ödedim. Yasalar kadınlardan yana. Senin şu karın çekici bir kadın ama..." Anlamı belli olmayan bir hareket yaptı. "Nasıl desem sanki biraz soğuk, ne demek istediğimi anlatabildim mi? Fazla ölçülü. Doğrusu seni kıskanmıyorum. Böyle kadınlar söz konusu oldu mu, işin ucunda yasal bir bağ olmayacağından emin olmadan ellerini bile sıkmamak gerekir. İşin yasalar ötesi olduğundan emin olmak, sadece bir kaçamak olarak kalmasını sağlamak şart." Chuck'a alıcı gözüyle baktı. "Ama belli ki sen evlenme meraklısı tiplerdensin. Oyunu dürüst oynuyorsun. Öyle bir kadın seni ayaklarının altında çiğneyip solucan kıçı gibi dümdüz eder."</p>

  <p class="Standard" style="margin-left:0;margin-right:0;text-indent:24.0px;text-align:left">Kapı çalındı ve aynı anda Ganymedeli çamur-hamur Lord Koşan îstiridye'nin düşünceleri, Chuck'ın zihninde biçimleniverdi. "İkinci ziyaretçiniz Bay Rittersdorf. Bu sefer daha genç bir adam."</p>

  <p class="Standard" style="margin-left:0;margin-right:0;text-indent:24.0px;text-align:left">"İzninizle," dedi Chuck, Bunny Hentman'a ve gidip kapıyı açtı.</p>

  <p class="Standard" style="margin-left:0;margin-right:0;text-indent:24.0px;text-align:left">"Kim bu zihin okuma numaralarına kalkışan?" diye söylendi Hentman arkasından.</p>

  <p class="Standard" style="margin-left:0;margin-right:0;text-indent:24.0px;text-align:left">Yakışıklı, hevesli, son moda Harding Kardeşler kılığıyla aşırı derecede iyi giyimli genç bir adam, Chuck'a, "Bay Rittersdorf mu?" dedi. "Ben Daniel Mageboom, Bay Elwood size uğramamı rica etti."</p>

  <p class="Standard" style="margin-left:0;margin-right:0;text-indent:24.0px;text-align:left">İyi iş çıkarmışlardı doğrusu, bilmese asla tahmin edemezdi. Chuck bunu fark edince gururlandı. "Tabii, gel içeri," diyerek simulakrumu döküntü dairesine buyur etti. "Bay Mageboom," dedi, "bu ünlü televizyon komedyeni Bunny Hentman. Biliyorsun, ya ya ya bum-bum Hentman, hani şu şaşı gözlü koca kulaklı devasa tavşan kostümüyle sahneye fırlayan adam."</p>

  <p class="Standard" style="margin-left:0;margin-right:0;text-indent:24.0px;text-align:left">"Şeref duydum," dedi Mageboom, elini uzatırken, iki adam birbirlerini ölçüp tartarak el sıkıştılar. "Programınızı defalarca izledim. Eğlenceli, bir kahkaha fırtınası."</p>

  <p class="Standard" style="margin-left:0;margin-right:0;text-indent:24.0px;text-align:left">"Tabii," diye mırıldandı Bunny Hentman, Chuck'a ters bir bakış fırlatarak.</p>

  <p class="Standard" style="margin-left:0;margin-right:0;text-indent:24.0px;text-align:left">Chuck, "Dan çalıştığım ofiste yeni işe başladı," dedi. "Ben de kendisiyle ilk kez karşılaşıyorum. Bundan böyle birlikte çalışacağız."</p>

  <p class="Standard" style="margin-left:0;margin-right:0;text-indent:24.0px;text-align:left">"Hayır," dedi Hentman hırsla. "Benimle çalışacaksın kafan basmadı mı daha? Sözleşme yanımda, avukatlarıma hazırlattım." Kaşlarını çatarak paltosunun cebini karıştırmaya başladı.</p>

  <p class="Standard" style="margin-left:0;margin-right:0;text-indent:24.0px;text-align:left">"Yanlış zamanda gelmedim ya?" dedi Mageboom, ihtiyatla geri çekilerek, "isterseniz daha sonra gelebilirim Bay Rittersdorf. Size Chuck diyebilir miyim?"</p>

  <p class="Standard" style="margin-left:0;margin-right:0;text-indent:24.0px;text-align:left">Hentman ona bir göz attı sonra omuzunu silkerek sözleşmeyi açmaya başladı. "Bak bakalım, ne kadar para aldığını gör." Purosuyla kâğıda vurdu. "Bu casusluk şirketi sana böyle bir rakam ödeyebilir mi? Hem, Amerikalıları güldürmek de vatanseverliktir, moral yükseltir, Komünistleri yenmemizi sağlar. Hatta senin yaptığın işten daha vatanseverce bir iş bu, o simulakrumlar buz gibi... tüylerimi diken diken ediyorlar."</p>

  <p class="Standard" style="margin-left:0;margin-right:0;text-indent:24.0px;text-align:left">"Sizinle hemfikirim," dedi Dan Mageboom, "ama işin başka bir boyutu daha var Bay Hentman. Bana bir dakikanızı ayırabilirseniz size izah edebilirim. Bay Rittersdorf, yani Chuck başka kimsenin yapamayacağı bir işi yapıyor. Simulakrum programlamak bir sanattır. Uzmanı tarafından hazırlanmış bir program olmadan simulakrum cansız bir gövdeden ibarettir, çocuklar bile onu gerçek bir insandan ayırabilir. Ama doğru dürüst bir programla..." Gülümsedi. "Siz hiç Chuck'ın simulakrumlarından birini iş başında görmediniz. İnanılmazdır." Bir an durduktan sonra ekledi: "Bay Petri de fena değildir hani hatta bazı açılardan daha iyi olduğu bile söylenebilir."</p>

  <p class="Standard" style="margin-left:0;margin-right:0;text-indent:24.0px;text-align:left">Belli ki bu simulakrumu Petri programlamıştı ve kendini kayırmayı da ihmal etmemişti. Chuck elinde olmadan sırıttı.</p>

  <p class="Standard" style="margin-left:0;margin-right:0;text-indent:24.0px;text-align:left">"Belki de Petri'yi tutmalıyım o zaman," dedi Hentman umutsuzca. "Madem bu kadar iyiymiş."</p>

  <p class="Standard" style="margin-left:0;margin-right:0;text-indent:24.0px;text-align:left">"Sizin amacınıza daha uygun olur," dedi Mageboom, "Sizi Chuck'ın senaryolarında neyin cezbettiğini anlayabiliyorum ama sorun şu ki bu özelliğin ne zaman ortaya çıkacağı belli olmaz. Sürekli olarak yapabileceğinden emin değilim, oysa size gereken tam da bu. Ama başka unsurların arasında..."</p>

  <p class="Standard" style="margin-left:0;margin-right:0;text-indent:24.0px;text-align:left">"Kapa çeneni," dedi Hentman Mageboom'u tersleyip Chuck'a dönerek. "Üç kişilik konuşmalardan hoşlanmam; başka bir yere gitsek olmaz mı?" Dan Mageboom'dan gözle görülür derecede rahatsız olmuştu... Bir şeylerin eksik olduğunu fark etmeye başlamıştı belli ki.</p>

  <p class="Standard" style="margin-left:0;margin-right:0;text-indent:24.0px;text-align:left">Chuck'ın zihninde bir kez daha çamur-hamurun düşünceleri oluştu. "Sizin de fark ettiğiniz gibi, göğüs uçlarını ameliyat ettirmemiş olsa da harika ve güzel olan o kız, şu anda sizi aramak amacıyla binaya girmiş bulunuyor Bay Rittersdorf. Ona yukarı gelmesini söyledim bile."</p>

  <p class="Standard" style="margin-left:0;margin-right:0;text-indent:24.0px;text-align:left">Çamur-hamurun düşüncelerini duyduğu anlaşılan Bunny Hetmann umutsuzlukla inledi. "Konuşabileceğimiz bir yer yok mu? Bir bu eksikti; bu da kim?" Dönüp kapıya gözünü dikti.</p>

  <p class="Standard" style="margin-left:0;margin-right:0;text-indent:24.0px;text-align:left">"Bayan Trieste, görüşmenize müdahale etmeyecektir Bay Hentman," dedi Dan Mageboom; Chuck Joan hakkında bir fikir sahibi olmasına şaşırarak simulakruma baktı. Bir anda aletin uzaktan kumandaya bağlı olduğu kafasına dank etti. Belli ki bu bir program değildi ve Petri San Francisco’daki CIA binasından işi yönetmekteydi.</p>

  <p class="Standard" style="margin-left:0;margin-right:0;text-indent:24.0px;text-align:left">Kapı çekingence açıldı; gri bir kazak, etek ve çorapsız olmasına rağmen ince, yüksek topuklu ayakkabılar giymiş olan Joan Trieste eşikte duruyordu. "Rahatsız etmiyorum ya Chuck?" diye sordu. "Bay Hentman," dedi sonra kıpkırmızı kesilerek, "sizi yüzlerce kez seyrettim ve yaşayan en büyük komedyen olduğunuza inanıyorum. Sid Ceasar ve tüm eski zaman komedyenleri kadar büyüksünüz." Gözleri parlayarak Bunny Hentman'ın yanına geldi, yakınında durdu ama dokunmamaya özen gösterdi. "Bunny Hentman'ın arkadaşı mısın?" diye sordu Chuck'a. "Keşke bana daha önce söyleseydin."</p>

  <p class="Standard" style="margin-left:0;margin-right:0;text-indent:24.0px;text-align:left">"Bir iş görüşmesi yapmaya çalışıyoruz," diye inledi Hentman. "Peki ama nasıl olacak bu iş?" Şırıl şırıl terleyerek küçük salonda bir aşağı bir yukarı yürümeye başladı. "Vazgeçiyorum. Seninle anlaşamayız; bu söz konusu bile olamaz. Çok fazla tanıdığın var. Yazarların inzivaya düşkün tipler olması gerekir, yalnız yaşam süren tiplerden."</p>

  <p class="Standard" style="margin-left:0;margin-right:0;text-indent:24.0px;text-align:left">Joan Trieste girerken ardından kapıyı kapamamıştı ve tam o anda çamur-hamur yavaşça içeri aktı. "Bay Rittersdorf," diye ulaştı Chuck'a düşünceleri. "Sizinle özel olarak konuşmam gereken acil bir konu var. Bir dakikalığına koridorun karşısındaki odama gelebilir misiniz?"</p>

  <p class="Standard" style="margin-left:0;margin-right:0;text-indent:24.0px;text-align:left">Hentman arkasını dönüp sinirinden ciyakladıktan sonra pencereye gidip dışarıyı izlemeye başladı.</p>

  <p class="Standard" style="margin-left:0;margin-right:0;text-indent:24.0px;text-align:left">Şaşıran Chuck çamur-hamurun peşi sıra dairesine gitti.</p>

  <p class="Standard" style="margin-left:0;margin-right:0;text-indent:24.0px;text-align:left">"Kapıyı kapayıp yakınıma gelin," dedi çamur-hamur. "Diğerlerinin düşüncelerimi duymasını istemiyorum."</p>

  <p class="Standard" style="margin-left:0;margin-right:0;text-indent:24.0px;text-align:left">Chuck söylenileni yaptı.</p>

  <p class="Standard" style="margin-left:0;margin-right:0;text-indent:24.0px;text-align:left">"Şu Bay Dan Mageboom," diye düşündü çamur-hamur alçak perdeden, "insan değil o, yapay, içinde kişilik yok, uzaktaki birisi tarafından yönetiliyor. Sizi uyarayım dedim ne de qlsa komşu sayılırız."</p>

  <p class="Standard" style="margin-left:0;margin-right:0;text-indent:24.0px;text-align:left">"Sağol," dedi Chuck, "bunu zaten biliyordum." Ama birden huzursuz olmuştu. Son zamanlarda Chuck'ın düşüncelerinin nerelere yöneldiği hesaba katılırsa, çamur-hamurun onları okuması hiç işine gelmiyordu. "Bak," diye söze girdiyse de çamur-hamur leb demeden leblebiyi anlayıverdi.</p>

  <p class="Standard" style="margin-left:0;margin-right:0;text-indent:24.0px;text-align:left">"Zihnindeki o bölgeyi taradım bile," dedi çamur-hamur. "Karına karşı düşmanlığını, cinayet eğilimlerini biliyorum. Herkesin hayatının belli dönemlerinde böyle eğilimleri olur. Zaten benim bunları başka birisiyle tartışmaya kalkmam yersiz kaçar. Bir telepat, doktor ya da rahip gibi..."</p>

  <p class="Standard" style="margin-left:0;margin-right:0;text-indent:24.0px;text-align:left">"Tartışmayalım o zaman," dedi Chuck. Çamur-hamurun niyetini biliyor oluşu bu niyeti yeni bir perspektiften görmesine yol açmıştı. Belki de planına devam etmek iyi bir fikir değildi. Eğer savcı Lord Koşan İstiridyeyi mahkemeye getirmeyi başarırsa...</p>

  <p class="Standard" style="margin-left:0;margin-right:0;text-indent:24.0px;text-align:left">"Ganymede'de," dedi çamur-hamur, "intikam kutsaldır. Bana inanmıyorsan avukatın Nat Wilder'a söyle, bakıp öğrensin. Planlarının aldığı biçime hiçbir biçimde karşı değilim. Her bakımdan daha önceki intihar eğilimlerine tercih ederim, zira onlar doğaya aykırıydı."</p>

  <p class="Standard" style="margin-left:0;margin-right:0;text-indent:24.0px;text-align:left">Chuck çamur-hamurun dairesinden çıkmaya yeltendi.</p>

  <p class="Standard" style="margin-left:0;margin-right:0;text-indent:24.0px;text-align:left">"Bekle," dedi çamur-hamur. "Bir mesele daha var. Sessizliğime karşılık senden bir ricam olacak... Bana bir kıyak yapmanı istiyorum."</p>

  <p class="Standard" style="margin-left:0;margin-right:0;text-indent:24.0px;text-align:left">Demek ki bir karşılığı varmış. Doğrusu Chuck buna şaşırmadı; ne de olsa Lord Koşan İstiridye bir iş yaratığıydı.</p>

  <p class="Standard" style="margin-left:0;margin-right:0;text-indent:24.0px;text-align:left">"Bay Rittersdorf, Bay Hentman'ın şu anda teklif etmekte olduğu işi kabul etmenizde ısrar ediyorum," dedi çamur-hamur.</p>

  <p class="Standard" style="margin-left:0;margin-right:0;text-indent:24.0px;text-align:left">"Ya CIA'daki işim ne olacak?" dedi Chuck.</p>

  <p class="Standard" style="margin-left:0;margin-right:0;text-indent:24.0px;text-align:left">"O işi bırakman gerekmez ikisini bir arada götürebilirsin." Çamur-hamurun düşünceleri kendine güvenle tınlamaktaydı. "Gececilik yaparsın."</p>

  <p class="Standard" style="margin-left:0;margin-right:0;text-indent:24.0px;text-align:left">"Gececilik mi? Sen bu terimi de nereden öğrendin?".</p>

  <p class="Standard" style="margin-left:0;margin-right:0;text-indent:24.0px;text-align:left">"Arz toplumu konusunda uzmanım," dedi çamur-hamur. "Görebildiğim kadarıyla CIA işini gündüz, Bunny Hentman'la işini ise gece yapacaksın. Bunun için ilaçlara gereksinmen olacak. Hekso-amfetamin sınıfından talamus uyarıcıları, ki bunlar Arz'da yasak. Lâkin bunları sana ben bulacağım, bu gezegenin dışında birçok bağlantım var ve böyle şeyleri bulmakta hiç güçlük çekmem. Beyin metabolizman bir kere uyarıldı mı, uykuya hiç gereksinimin kalmaz, ve..."</p>

  <p class="Standard" style="margin-left:0;margin-right:0;text-indent:24.0px;text-align:left">"Ne? Günde on altı saat mesai mi? Polise gitmene izin veririm daha iyi!"</p>

  <p class="Standard" style="margin-left:0;margin-right:0;text-indent:24.0px;text-align:left">"Hayır," diye karşı çıktı çamur-hamur. "Dananın kuyruğunun koptuğu yer burası: Yetkililerin niyetlerinin farkında olduğunu bildiğin için cinayet işlemekten vazgeçeceksin. Dolayısıyla bu kötü kadını ortadan kaldıramayacaksın, planını uygulamaya koymayacak ve yaşamasına izin vereceksin."</p>

  <p class="Standard" style="margin-left:0;margin-right:0;text-indent:24.0px;text-align:left">"Mary'nin 'kötü kadın' olduğunu nereden biliyorsun?" dedi Chuck. Ona bakılırsa Arzlı kadınlar hakkında ne biliyorsun ki, diye düşündü sonra.</p>

  <p class="Standard" style="margin-left:0;margin-right:0;text-indent:24.0px;text-align:left">"Senin düşüncelerinden biliyorum. Bayan Rittersdorf'un yıllardır üzerinde uyguladığı minik sadistçe oyunların tümünü öğrendim. Kuşkusuz bunlar herhangi bir kültürde şeytani bulunacak türden şeyler. Bu yüzden hastalanmışsın ve gerçekliği doğru dürüst algılayamaz hale gelmişsin. Sözgelişi, bak Bay Hentman'ın aşırı derecede cazip iş teklifini kabul etmemekte nasıl direniyorsun."</p>

  <p class="Standard" style="margin-left:0;margin-right:0;text-indent:24.0px;text-align:left">Kapı önce çalındı, sonra açıldı ve Bunny Hentman dik dik içeri baktı. "Gitmem gerek. Cevabın nedir Rittersdorf? Evet mi, hayır mı? Ayrıca evet dersen yanında bu jelatinli dünya dışı yaratıklardan birini getirmene de asla izin vermem; yalnız geleceksin."</p>

  <p class="Standard" style="margin-left:0;margin-right:0;text-indent:24.0px;text-align:left">Çamur-hamurun düşünceleri parladı. "Bay Rittersdorf, nazik teklifinizi kabul edecek Bay Hentman."</p>

  <p class="Standard" style="margin-left:0;margin-right:0;text-indent:24.0px;text-align:left">"Sen de neci oluyorsun," dedi Hentman, "menajeri mi?"</p>

  <p class="Standard" style="margin-left:0;margin-right:0;text-indent:24.0px;text-align:left">"Ben Bay Rittersdorf'un meslektaşıyım," dedi çamur-hamur.</p>

  <p class="Standard" style="margin-left:0;margin-right:0;text-indent:24.0px;text-align:left">"Pekâlâ," dedi Hentman kontratı Chuck'a uzatarak. "Bu sekiz haftalık bir görev, haftada tam bir saatlik senaryo ve diğer yazarlarla bir adet toplantı yükümlülüğü getiriyor. Maaşın da haftada iki bin ARZPLAN papeli, Tamam mı?"</p>

  <p class="Standard" style="margin-left:0;margin-right:0;text-indent:24.0px;text-align:left">Tamamdan öte bir durumdu, umduğunun iki katıydı. Çamur-hamurun gözetimi altında sözleşmeyi imzaladı.</p>

  <p class="Standard" style="margin-left:0;margin-right:0;text-indent:24.0px;text-align:left">"Ben tanıklık yapabilirim," dedi Joan Trieste. O da gelmiş yanı başlarında durmaktaydı. Tanık olarak üç kopyayı imzaladı sonra bunları Bunny Hentman'a iade etti. O da kâğıtları paltosunun cebine tıkıştırdı sonra birini Chuck'a vermesi gerektiğini hatırladı, çıkarıp Chuck'a uzattı.</p>

  <p class="Standard" style="margin-left:0;margin-right:0;text-indent:24.0px;text-align:left">"Şerefe içelim," dedi çamur-hamur. "Bu kutlanacak bir olay."</p>

  <p class="Standard" style="margin-left:0;margin-right:0;text-indent:24.0px;text-align:left">"Benim için değil," dedi Bunny Hentman. "Gitmem gerek. Görüşürüz Rittersdorf. Seni arayacağım. Yaşadığın bu biçimsiz kokuşmuş yere bir vidfon taktır. Ya da iyisi mi doğru dürüst bir apartmana taşın."</p>

  <p class="Standard" style="margin-left:0;margin-right:0;text-indent:24.0px;text-align:left">"Üçümüz kutlayabiliriz," dedi çamur-hamur. "Dünya dışı yaratıkları alan bir bar biliyorum. Benden, hesaplar yani."</p>

  <p class="Standard" style="margin-left:0;margin-right:0;text-indent:24.0px;text-align:left">"İyi," dedi Chuck. Yalnız kalmak istemediği gibi, dairesinde kalması demek Mary'ye kendisini bulması için bir fırsat daha tanımak demekti.</p>

  <p class="Standard" style="margin-left:0;margin-right:0;text-indent:24.0px;text-align:left">Kapıyı açtıklarında karşılarında onlara tanıdık gelen tombul suratlı genç bir adam bulmak hepsini şaşırttı. Söz konusu adam Dan Mageboom'dan başkası değildi.</p>

  <p class="Standard" style="margin-left:0;margin-right:0;text-indent:24.0px;text-align:left">"Kusura bakma," dedi Chuck, "seni tamamen unuttum."</p>

  <p class="Standard" style="margin-left:0;margin-right:0;text-indent:24.0px;text-align:left">"Kutlamaya gidiyoruz," diye açıkladı çamur-hamur dairesinden dışarı akarken, "Zihnin olmamasına ve boş bir kaptan ibaret olmana rağmen sen de davetlisin."</p>

  <p class="Standard" style="margin-left:0;margin-right:0;text-indent:24.0px;text-align:left">Joan Trieste merakla önce Mageboom'u sonra da Chuck'ı süzdü.</p>

  <p class="Standard" style="margin-left:0;margin-right:0;text-indent:24.0px;text-align:left">Açıklama babında Chuck, "Mageboom bir CIA robotu ve San Francisco ofisimizden yönetiliyor," dedi. Mageboom'a dönerek, "Kim?" diye sordu. "Petri mi?"</p>

  <p class="Standard" style="margin-left:0;margin-right:0;text-indent:24.0px;text-align:left">Mageboom gülümseyerek, "Şu anda otomatik devredeyim Bay Rittersdorf," dedi. "Bay Petri, dairenizden ayrıldığınız sırada bağlantıyı kesti. Kendi başıma iyi iş çıkarıyorum, değil mi? Gördünüz mü bakın, beni uzaktan kumandaya bağlı sandınız oysa değilim." Simulakrum kendinden pek memnun gözüküyordu. "Hatta," diye devam etti, "bütün geceyi kendi başıma idare edebilirim pekâlâ da. Sizinle bara gelip, içerek kutlayabilirim, tıpkı simulakrum olmayan biri gibi keyfime bakabilirim, hatta bazı açılardan bunu sizden çok daha iyi yaparım."</p>

  <p class="Standard" style="margin-left:0;margin-right:0;text-indent:24.0px;text-align:left">Demek, diye düşündü Chuck karıma karşı kullanacağım alet bu. Düşüncelerine kulak misafiri olan çamur-hamur uyardı: "Bay Rittersdorf, unutmayın ki Bayan Trieste, Ross Polis Müdürlüğünün bir çalışanı."</p>

  <p class="Standard" style="margin-left:0;margin-right:0;text-indent:24.0px;text-align:left">Joan Trieste, "Öyleyim tabii," dedi. Çamur-hamurun düşüncelerini almıştı ama Chuck'ınkilerden bihaberdi. "Neden Bay Rittersdorf'a bunu düşündünüz?" diye sordu çamur-hamura.</p>

  <p class="Standard" style="margin-left:0;margin-right:0;text-indent:24.0px;text-align:left">"Bana öyle geldi ki," dedi çamur-hamur, "bu yüzden kendisiyle aşkı bir faaliyet içine girmek istemezsiniz."</p>

  <p class="Standard" style="margin-left:0;margin-right:0;text-indent:24.0px;text-align:left">Bu açıklamayı yeterli bulduğu anlaşılan Joan, "Bana kalırsa," dedi, "başkalarının işine burnunu sokmaktan vazgeçmelisin. Telepati yeteneğiniz siz Ganymedelileri fena halde işgüzar yapmış." Sesi kızgın gibiydi.</p>

  <p class="Standard" style="margin-left:0;margin-right:0;text-indent:24.0px;text-align:left">"Özür dilerim," dedi çamur-hamur. "Eğer arzularınızı yanlış değerlendirdiysem affınıza sığınıyorum." Chuck'a dönüp düşündü, "Belli ki Bayan Trieste sizinle aşkî bir faaliyet içine girecekmiş."</p>

  <p class="Standard" style="margin-left:0;margin-right:0;text-indent:24.0px;text-align:left">"Daha neler," diye söylendi Joan Trieste. "Tanrı aşkına kendi işine bak sen! Bu konuyu kapatalım, tamam mı?" Yüzünün rengi atmıştı.</p>

  <p class="Standard" style="margin-left:0;margin-right:0;text-indent:24.0px;text-align:left">"Arzlı kızları memnun etmek mümkün değil," diye ters ters düşündü çamur-hamur ortaya. Bara varana kadar da başka hiçbir şey düşünmemeye dikkat etti.</p>

  <p class="Standard" style="margin-left:0;margin-right:0;text-indent:24.0px;text-align:left">Kendilerine bir masa bulup yerleştiler. Çamur-hamur yapay deri koltuğun üzerine sarı bir yığın gibi çöktüğünde, Joan Trieste, "Chuck, Bunny Hentman'la çalışacak olman harika bir şey," dedi. "Ne kadar heyecanlıdır kimbilir."</p>

  <p class="Standard" style="margin-left:0;margin-right:0;text-indent:24.0px;text-align:left">"Bay Rittersdorf bana öyle geliyor ki," diye düşündü çamur-hamur, "mümkünse karınızın artık iki işte çalıştığınız gerçeğini öğrenmemesini sağlamalısınız. Öğrenirse çok daha büyük bir nafaka isteyecektir."</p>

  <p class="Standard" style="margin-left:0;margin-right:0;text-indent:24.0px;text-align:left">"Haklısın," dedi Chuck. iyi tavsiye diye buna denirdi doğrusu.</p>

  <p class="Standard" style="margin-left:0;margin-right:0;text-indent:24.0px;text-align:left">"Nasılsa Bay Hentman için çalışacağınızı öğreneceğine göre," diye sürdürdü düşüncelerini çamur-hamur, "bu gerçeği kabul edip, CIA'daki işinizi devam ettirdiğiniz gerçeğini gizlemelisiniz. CIA'daki meslektaşlarınızdan, özellikle de üstünüz Bay Elwood'dan size arka çıkmalarını istemeyi unutmayın."</p>

  <p class="Standard" style="margin-left:0;margin-right:0;text-indent:24.0px;text-align:left">Chuck başıyla onayladı.</p>

  <p class="Standard" style="margin-left:0;margin-right:0;text-indent:24.0px;text-align:left">"Bu şartlar altında," diye belirtti çamur-hamur, "yani aynı anda iki işi birden yapmak gibi az bulunur bir durumda olmanız hasebiyle, nafaka ödemelerinize rağmen rahatça geçinebileceksiniz. Bunu düşünmüş müydünüz?"</p>

  <p class="Standard" style="margin-left:0;margin-right:0;text-indent:24.0px;text-align:left">Doğrusunu söylemek gerekirse bu kadar ileriyi düşünmek aklına gelmemişti. Çamur-hamur kendisinden kat be kat öngörülüydü ve bunu fark edince hayal kırıklığına uğradı.</p>

  <p class="Standard" style="margin-left:0;margin-right:0;text-indent:24.0px;text-align:left">"Senin çıkarlarını ne derece gözettiğimi görüyorsun," dedi çamur-hamur. "Bay Hentman'ın iş teklifini kabul etmen konusundaki ısrarlarım..."</p>

  <p class="Standard" style="margin-left:0;margin-right:0;text-indent:24.0px;text-align:left">"Bence siz Ganymedelilerin Arzlıların yaşamlarıyla Tanrı gibi oynamanız çok korkunç," diye araya girdi Joan Trieste, çamur-hamura kötü bir bakış fırlatarak.</p>

  <p class="Standard" style="margin-left:0;margin-right:0;text-indent:24.0px;text-align:left">"Ama unutma ki," dedi çamur-hamur uygar bir ses tonuyla, "Bay Rittersdorf ile seni bir araya getiren de benim. Ve sizin cinsellik alanında harika ve başarılı işler çevireceğinizi öngörebiliyorum bir öngörücü olmamama karşın."</p>

  <p class="Standard" style="margin-left:0;margin-right:0;text-indent:24.0px;text-align:left">"Kes sesini," dedi Joan hırsla.</p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left">Kutlamanın ardından Chuck, çamur-hamura kendi başının çaresine bakmasını söyledi, Dan Mageboom'u başından savdı ve bir jet taksiye el ederek Joan Triestre ile birlikte apartmana doğru yola koyuldu.</p>

  <p class="Standard" style="margin-left:0;margin-right:0;text-indent:24.0px;text-align:left">Baş başa taksinin arka koltuğunda otururlarken, "Lord Koşan îstiridye'nin menzilinden çıktığımıza seviniyorum," dedi Joan. "Her an düşüncelerinin okunması dayanılır gibi değil. Ama bizi bir araya getirdiği de doğru..." Aniden sözünü kesti, başını eğdi ve dikkatle dinlemeye başladı. "Bir kaza olmuş," dedi sonra ve hemen taksiye yeni talimatlar verdi. "Bana ihtiyaçları var ölümcül bir durum söz konusu."</p>

  <p class="Standard" style="margin-left:0;margin-right:0;text-indent:24.0px;text-align:left">Kaza yerine vardıklarında tepe aşağı duran bir jetkopterle karşılaştılar; iniş yaparken motoru her nedense durmuş ve kopter de bir binaya çarpmıştı; içindekiler yerlere saçılmıştı. Ceket ve kazaklardan alelacele yapılmış bir battaniye üzerinde rengi bembeyaz, sessiz, yaşlıca bir adam yatıyordu; görevli polis herkesi uzaklaştırmaya çalışırken, "ölümcül durum"un bu adam olduğunu anladı.</p>

  <p class="Standard" style="margin-left:0;margin-right:0;text-indent:24.0px;text-align:left">Joan hemen adamın yanına koştu, polisin itiraz etmediğini fark eden Chuck da peşi sıra gitti. Ambulans olay yerine varmıştı bile; sabırsızlıkla inliyor, Ross Hastanesi'ne döneceği anı bekliyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Joan adamın üzerine eğilerek ölüyü inceledi. "Üç dakika olmuş," dedi yarı kendi kendine, yarı Chuck'a hitaben. "Bekleyin bir dakika onu beş dakika öncesine göndereyim." Polislerden birinin kendisine uzattığı rapora göz attı. "Bay Earl B. Ackers," diye mırıldandı ve gözlerini kapattı. "Bu sadece Bay Ackers'ı etkileyecek," dedi Chuck'a; "yani öyle olması gerekir, Ama bu işte hiçbir zaman emin olamazsın..." Yüzünü buruşturdu yoğunlaşmaya çalışırken... "Biraz geri çekilsen iyi olur. Böylece etkilenmezsin."</p>

  <p class="Standard" style="margin-left:0;margin-right:0;text-indent:24.0px;text-align:left">Chuck doğrulup uzaklaştı, soğuk gece havasını içine çekerek, sigarasını içerek ve polis telsizlerinden yükselen uğultuyu dinleyerek dolaştı. Olay yerinde bir kalabalık toplanmıştı, kolunu geç anlamında sallayan polisin yönlendirmesiyle trafik ağır aksak akmaya akmayı sürdürüyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Ne tuhaf bir kız bu, diye düşündü. Hem emniyet kuvvetlerinin bir üyesi hem de bir psi... Acaba Daniel Mageboom simulakrumu hakkındaki niyetlerimi bilse ne yapardı. Herhalde Lord Koşan İstiridye haklı, bilse kıyamet kopardı mutlaka.</p>

  <p class="Standard" style="margin-left:0;margin-right:0;text-indent:24.0px;text-align:left">Joan el sallayarak, "Gel buraya," dedi Chuck'a.</p>

  <p class="Standard" style="margin-left:0;margin-right:0;text-indent:24.0px;text-align:left">Hızla Joan'ın yanına seğirtti.</p>

  <p class="Standard" style="margin-left:0;margin-right:0;text-indent:24.0px;text-align:left">Doğaçlama battaniyenin altında yaşlı adam nefes alıp vermekteydi, göğsü belli belirsiz kalkıp iniyor, dudaklarında tükürük kabarcıkları oluşturuyordu.</p>

  <p class="Standard" style="margin-left:0;margin-right:0;text-indent:24.0px;text-align:left">"Dört dakika öncesine döndü," dedi Joan. "Yaşıyor ama kazadan sonraki zamanda. Elimden ancak bu kadarı geldi." Hastane simulakrumlarına işaret etti. Anında gelip, tekrar hayata dönen yaralı adamın üzerine eğildiler. Yetkili simulakrum bir röntgen tarama aletini andıran bir nesneyle yaralının anatomisini inceleyip, en hasarlı bölgeyi tespit etmeye çalıştı. Yardımcısına dönüp fikir alışverişinde bulundu sonra yardımcısı yan tarafındaki metal bölmesini açıp karton bir kutu çıkardı ve hızla yırtıp açtı.</p>

  <p class="Standard" style="margin-left:0;margin-right:0;text-indent:24.0px;text-align:left">Kutunun içinde yapay bir dalak vardı; Chuck polis arabalarının ışıklarında atılan kartonun üzerindeki bilgiyi okuyabilmişti. Simulakrumlar anında ve yerinde ameliyata başlıyorlardı; biri lokal anestezi uygularken, diğeri özel, karmaşık cerrahi eliyle, yaralı adamın karın boşluğunda bir kesik açmaya başlamıştı bile.</p>

  <p class="Standard" style="margin-left:0;margin-right:0;text-indent:24.0px;text-align:left">"Gidebiliriz," dedi Joan, simulakrumların çalışmasını seyre dalmış olan Chuck'ı uyandırarak. "Benim görevim sona erdi." Elleri paltosunun cebinde, küçük ve zayıf bedeniyle taksilerinin beklediği yere döndü, taksiye binip oturdu ve Chuck'ın yanına gelmesini beklemeye başladı. Yorgun görünüyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Kaza mahallinden uzaklaşırlarken Chuck, "tik kez tıbbi simulakrumları iş başında görüyorum," dedi. Çok etkileyici bir deneyimdi. General Dynamics'in geliştirdiği suni yarı-insanlara içkin bitimsiz olanakları daha iyi kavramasını sağlamıştı. Kuşkusuz CIA simulakrumlarını defalarca görmüştü, ama bunlarla karşılaştırıldıklarında solda sıfır kalıyorlardı. Buradaki düşman farklı siyasi görüşleri olan bir grup insan değildi sadece; düşman ölümün ta kendisiydi.</p>

  <p class="Standard" style="margin-left:0;margin-right:0;text-indent:24.0px;text-align:left">Daniel Mageboom'la ise bu durumun tam tersi gerçekleşecekti, ölümle savaşmak yerine teşvik edecekti.</p>

  <p class="Standard" style="margin-left:0;margin-right:0;text-indent:24.0px;text-align:left">Şahit olduğu şu olaydan sonra planlarını Joan Trieste'ye açması söz konusu değildi tabii. Peki hal böyleyken, kızı görmekten kaçınması gerekmez miydi? Bir yandan cinayet planlayıp diğer yandan emniyet kuvvetlerinin bir üyesiyle ahbaplık etmek kendini tahrip etmek değil de neydi? Yoksa yakalanmayı mı istiyordu? Bu, intihar eğilimlerinin çarpıtılmış hali miydi yoksa?</p>

  <p class="Standard" style="margin-left:0;margin-right:0;text-indent:24.0px;text-align:left">"Düşüncelerini öğrenmek için yarım papel bayılmaya hazırım," dediJoan.</p>

  <p class="Standard" style="margin-left:0;margin-right:0;text-indent:24.0px;text-align:left">"Pardon?" diyerek gözlerini kırpıştırdı Chuck.</p>

  <p class="Standard" style="margin-left:0;margin-right:0;text-indent:24.0px;text-align:left">"Ben Lord Koşan İstiridye gibi değilim, zihnini okuyamam. Öyle ciddi gözüküyorsun ki. Herhalde kafan ailevi sorunlarınla meşgul. Keşke seni neşelendirmenin yolunu bilsem." Bir an olasılıkları tarttı ve devam etti: "Bana gel istersen..." Aniden kıpkırmızı kesildi, belli ki çamur-hamurun sözlerini hatırlamıştı "Sadece bir içki içmeye," diye ekledi sonra, kararlı bir sesle.</p>

  <p class="Standard" style="margin-left:0;margin-right:0;text-indent:24.0px;text-align:left">"Ne hoş fikir," dedi Chuck, Lord Koşan İstiridye'nin sözlerini anımsayarak.</p>

  <p class="Standard" style="margin-left:0;margin-right:0;text-indent:24.0px;text-align:left">"Bana bak," dedi Joan. "O Ganymedeli işgüzar işimize burnunu, antenini ya da her neyi varsa onu soktu diye, hayatımızı buna göre..." Öfkeyle sustu, gözleri parıl parıl parlıyordu. "Allah belasını versin. Biliyorsun potansiyel olarak son derece tehlikeli biri. Ganymedeliler fazla hırslılar... Arz-Alfa Savaşı'na hangi şartlar altında katıldıklarını hatırlasana. Hepsi onun gibi, hepsinin kafasında dokuz tilki dolaşıyor, hiçbir olasılığı kaçırmamak için hiç durmaksızın havayı kokluyorlar." Alnını kırıştırdı. "Belki de bu apartmandan taşınmalısın Chuck. Ondan uzaklaşmalısın."</p>

  <p class="Standard" style="margin-left:0;margin-right:0;text-indent:24.0px;text-align:left">Biraz geç kaldım, diye düşündü Chuck ciddi ciddi.</p>

  <p class="Standard" style="margin-left:0;margin-right:0;text-indent:24.0px;text-align:left">Joan'ın apartmanının önüne geldiler. Chuck binanın son derece basit mimarisiyle göz okşayıcı ve modern bir yapısı olduğunu tespit etti. Tüm yeni binalar gibi tümüyle yeryüzünün altındaydı. Yükselmek yerine gömülüyordu.</p>

  <p class="Standard" style="margin-left:0;margin-right:0;text-indent:24.0px;text-align:left">"On altıncı kattayım," dedi Joan inmeye başladıklarında. "Biraz madende yaşamayı andırıyor... Klostrofobin varsa yandın." Birkaç saniye sonra kapıya varıp anahtarını çıkardığında filozofça bir edayla ekledi: "Tabii olur da Alfalılar yine saldırırsa, güvenlik açısından bulunmaz bir nimet. Hidrojen bombasıyla aramızda tam on beş kat var ne de olsa." Kapıyı açtı. Dairenin yumuşak buğulu ışıkları yandı.</p>

  <p class="Standard" style="margin-left:0;margin-right:0;text-indent:24.0px;text-align:left">Aniden parlak bir ışık belirip kayboldu. Bir an gözleri kamaşan Chuck bakabildiğinde odanın ortasında elinde fotoğraf makinesiyle durmakta olan bir adam gördü. Tanıdığı ve nefret ettiği bir adamdı bu.</p>

  <p class="Standard" style="margin-left:0;margin-right:0;text-indent:24.0px;text-align:left">"Selam Chuck," dedi Bob Alfson.</p>

  <p class="Standard" style="margin-left:0;margin-right:0;text-indent:24.0px;text-align:left">"Kim bu adam?" dedi Joan, "ve neden fotoğrafımızı çekti?</p>

  <p class="Standard" style="margin-left:0;margin-right:0;text-indent:24.0px;text-align:left">"Sakin olun Bayan Trieste. Sevgilinizin karısının avukatıyım, mahkeme için kanıta ihtiyacımız vardı da." Chuck'a dönerek, "Ha, bu arada, söz konusu mahkeme gelecek Pazartesi saat onda, hâkim Brizzolara'nın salonunda," dedi ve gülümsedi. "Tarihi önceye aldırdık, karın bu işin bir an önce bitmesini arzuluyor."</p>

  <p class="Standard" style="margin-left:0;margin-right:0;text-indent:24.0px;text-align:left">"Derhal çık buradan," dedi Chuck.</p>

  <p class="Standard" style="margin-left:0;margin-right:0;text-indent:24.0px;text-align:left">Kapıya doğru seğirten Alfson, "Memnuniyetle," dedi. "Kullandığım bu film, ki eminim CIA'da siz de kullanıyorsunuzdur, pahalı ama pek faydalı. Biraz önce bir Agfom tesirli fotoğraf çektim. Bu size bir şey ifade ediyor mu? Bu makinede şu anda yaptıklarınız değil, önümüzdeki yarım saat boyunca yapacaklarınız kayıtlı. Hâkim Brizzolara'nın işin bu tarafıyla daha çok ilgileneceğine bahse girerim."</p>

  <p class="Standard" style="margin-left:0;margin-right:0;text-indent:24.0px;text-align:left">"Önümüzdeki yarım saatte hiçbir şey olmayacak," dedi Chuck, "zira ben gidiyorum." Avukatı iterek dışarı çıktı, bir an önce buradan uzaklaşması gerekiyordu.</p>

  <p class="Standard" style="margin-left:0;margin-right:0;text-indent:24.0px;text-align:left">"Hata yaptığını düşünüyorum," dedi Alfson. "Bence filmde değerli veriler olacak. Hem sana ne oluyor? Bu sadece Mary'nin istediği kararı çıkartmasını sağlayacak teknik bir yöntem. Resmi kanıt sunulması gerekiyor. Sana zararı olacak bir şey değil ki bu."</p>

  <p class="Standard" style="margin-left:0;margin-right:0;text-indent:24.0px;text-align:left">Şaşkınlıktan ağzı açık kalan Chuck geri dönerek, "Ya özel hayatıma yapılan bu tecavüz..." dedi.</p>

  <p class="Standard" style="margin-left:0;margin-right:0;text-indent:24.0px;text-align:left">"Senin de pekâlâ bildiğin gibi son elli yıldır kimsenin özel hayatı filan kalmadı, "diye cevap verdi Alfson. "Sen kendin de bir haberalma teşkilatında çalışıyorsun. Bana martaval okuma Rittersdorf." Koridora çıktı, Chuck'ı geçti ve acele etmeksizin asansöre doğru yürüdü. "Filmin bir kopyasını istersen..."</p>

  <p class="Standard" style="margin-left:0;margin-right:0;text-indent:24.0px;text-align:left">"istemez," dedi Chuck. Avukat gözden yi tene kadar da arkasından bakmaya devam etti.</p>

  <p class="Standard" style="text-align:left">64 Alfa Ay inin Kabileleri</p>

  <p class="Standard" style="margin-left:0;margin-right:0;text-indent:24.0px;text-align:left">"En iyisi içeri gel," dedi Joan. "Nasılsa olan oldu, film elinde artık." Chuck girsin diye kapıyı açık tutarak bekledi. Neden sonra o da gönülsüzce girdi içeri. "Bu yaptığı yasadışı tabii. Yine de mahkemelerde hep çevrilen bir dümenmiş, bildiğim kadarıyla." Joan mutfağa gidip içkileri hazırlamaya başladı. Chuck bardakların tıkırtısını duydu. "Mercury Slumps'a ne dersin, dolu bir şişem var?"</p>

  <p class="Standard" style="margin-left:0;margin-right:0;text-indent:24.0px;text-align:left">"Ne olursa," dedi Chuck kabaca.</p>

  <p class="Standard" style="margin-left:0;margin-right:0;text-indent:24.0px;text-align:left">Joan içkiyi getirince, bardağını düşünceli düşünceli aldı.</p>

  <p class="Standard" style="margin-left:0;margin-right:0;text-indent:24.0px;text-align:left">Bunun hesabını soracağım, dedi içinden. Artık kararım kesin, hayatım için savaşıyorum.</p>

  <p class="Standard" style="margin-left:0;margin-right:0;text-indent:24.0px;text-align:left">"Ne kadar suratsızsın," dedi Joan "Bu olay çok canını sıktı değil mi? O adamın tesirli kamerasıyla bizi beklemesi, özel hayatımıza tecavüz etmesi. Önce Lord Koşan İstiridye, şimdi de bu. Tam da..."</p>

  <p class="Standard" style="margin-left:0;margin-right:0;text-indent:24.0px;text-align:left">"Hâlâ kimsenin bilmediği gizli bir eylemde bulunmak mümkün," dedi Chuck.</p>

  <p class="Standard" style="margin-left:0;margin-right:0;text-indent:24.0px;text-align:left">"Ne gibi?"</p>

  <p class="Standard" style="margin-left:0;margin-right:0;text-indent:24.0px;text-align:left">Chuck cevap vermeden içkisini yudumlamaya devam etti.</p>
</body>
</html>
