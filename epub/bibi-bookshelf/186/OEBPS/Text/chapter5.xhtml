<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc2" style="page-break-before:always"><a id="bookmark3"></a>ÜÇÜNCÜ BÖLÜM</h2>

  <p class="Standard" style="text-align:left;font-weight:bold"> </p>

  <p class="Standard" style="text-align:left;font-weight:bold"> </p>

  <p class="Standard" style="text-align:left;font-weight:bold"> </p>

  <p class="Standard" style="margin-left:0;margin-right:0;text-indent:24.188976px;text-align:left">Amerikan Interplan Sağlık ve Sosyal Güvenlik Bölümündeki yeni parasız işiyle ilgili olarak ilgilenmesi gereken bin tane iş onu beklediği halde, Dr. Mary Rittersdorf özel bir işini halletmek için zaman ayırdı. Bir kez daha jet taksiye atlayıp, Bunny Hentman Show'un yapımcısı Jerry Feld'in New York Beşinci Cadde'deki bürosuna gitti. Bir hafta evvel Mary Jerry'ye Chuck'ın son ve en iyi CLA senaryolarından bir bölüm vermişti. Şimdi kocasının ya da eski kocasının işi alma şansı olup olmadığını öğrenmenin vakti gelmişti.</p>

  <p class="Standard" style="margin-left:0;margin-right:0;text-indent:24.0px;text-align:left">Eğer Chuck kendi başına daha iyi bir işin peşine düşmeyecekse Mary onun yerine yapacaktı bunu. Bu onun göreviydi. En azından önümüzdeki yıl Mary ve çocukların tümüyle Chuck'ın kazancına bağımlı kalacak olmaları bile yeterliydi bunu görev bellemesi için.</p>

  <p class="Standard" style="margin-left:0;margin-right:0;text-indent:24.0px;text-align:left">Çatıalamna bırakılan Mary, akanyoldan doksanıncı kata indi, cam kapıya vardı, bir an tereddüt etti sonra kapının açılmasına müsaade ederek ve Bay Feld'in pek güzel, bol makyajlı ve fazlasıyla dar, örümcek ağını anımsatan ipek süveterli sekreterinin oturduğu dış ofise girdi. Mary kızdan rahatsız olmuştu, sırf sutyenler "out" oldu diye bu kadar belirgin göğüsleri olan bir kadının da modaya uymakta ısrar etmesi gerekiyor muydu? Bu durumda sutyen adeta bir zorunluluktu ve sekreterin masasının önünde duran Mary hoşnutsuzlukla kızardığını fark etti. Üstelik göğüs uçları da suni yollarla şişirilmişti; bu kadar da fazlaydı artık.</p>

  <p class="Standard" style="margin-left:0;margin-right:0;text-indent:24.0px;text-align:left">"Evet?" dedi sekreter gösterişli ve şık tek camlı gözlüğünün ardından Mary'ye bakarak. Mary'nin buz gibi gözleriyle karşılaştığında kızın göğüs uçları belli belirsiz söndü. Adeta korkup baş eğmek zorunda kalmışlar, içeri kaçmışlardı.</p>

  <p class="Standard" style="margin-left:0;margin-right:0;text-indent:24.0px;text-align:left">"Ben Dr. Mary Rittersdorf, Bay Feld'le görüşmek istiyorum ve fazla vaktim yok. New York saatiyle üçte ARZPLAN ay üssüne hareket etmem gerekiyor. Sesini elinden geldiğince işbilir ve talepkâr kılmaya çalışmıştı.</p>

  <p class="Standard" style="margin-left:0;margin-right:0;text-indent:24.0px;text-align:left">Bir dizi bürokratik işlemi tamamlayan sekreter Mary'yi içeri yolladı.</p>

  <p class="Standard" style="margin-left:0;margin-right:0;text-indent:24.0px;text-align:left">Taklit meşe masasında oturan Jerry Feld -gerçek meşeye on yıldır rastlanmıyordu- video projektörünün karşısına kurulmuş, işlerine gömülmüştü. "Bir dakikanızı rica edeceğim Dr. Rittersdorf," diyerek bir sandalyeye işaret etti. Mary sandalyeye oturdu, bacak bacak üstüne attı ve bir sigara yaktı.</p>

  <p class="Standard" style="margin-left:0;margin-right:0;text-indent:24.0px;text-align:left">Minyatür televizyon ekranında Bunny Hentman bir Alman sanayici rolü yapmaktaydı. Mavi, yelekli takım elbisesiyle yönetim kuruluna, kartelleri tarafından üretilen yeni atomik sabanların savaşta nasıl kullanılabileceğini açıklamaktaydı. Saldırganlık belirtileri oluştuğunda dört saban birleşerek tek bir alet oluşturacak bu yeni alet daha büyük bir saban değil, füze fırlatıcısı işlevi görecekti. Ağır Alman aksanıyla Bunny bunu büyük bir başarıymış gibi açıklamaktaydı. Feld kıkırdadı.</p>

  <p class="Standard" style="margin-left:0;margin-right:0;text-indent:24.0px;text-align:left">"Fazla vaktim yok Bay Feld," dedi Mary kati bir sesle.</p>

  <p class="Standard" style="margin-left:0;margin-right:0;text-indent:24.0px;text-align:left">Feld, işini ağırdan alarak videoyu kapadı ve Mary'ye doğru döndü. "Bunny'ye senaryoları gösterdim ve ilgilendi. Kocanızın mizah anlayışı, acı ve karanlık, ama özgün. Bir zamanlar..."</p>

  <p class="Standard" style="margin-left:0;margin-right:0;text-indent:24.0px;text-align:left">"Bunların hepsini biliyorum," dedi Mary. "Yıllardır bu program senaryolarını dinlemek zorunda kalıyorum, hep önce benim üstümde denerdi." Kendini gergin hissederek sigarasından hızla bir iki nefes aldı. "Bunny'nin onları kullanabileceğini düşünüyor musunuz?"</p>

  <p class="Standard" style="margin-left:0;margin-right:0;text-indent:24.0px;text-align:left">"Kocanız Bunny ile görüşene kadar hiçbir yere varamayız. Sizin aracılığınızla..."</p>

  <p class="Standard" style="margin-left:0;margin-right:0;text-indent:24.0px;text-align:left">Ofisin kapısı açıldı ve Bunny Hentman içeri girdi.</p>

  <p class="Standard" style="margin-left:0;margin-right:0;text-indent:24.0px;text-align:left">Mary ilk kez bu ünlü televizyon komedyenini canlı görmekteydi ve kamuya mal olan imajından farklı olup olmadığını merak ediyordu. Televizyondakinden biraz daha kısa ve oldukça yaşlı olduğuna karar verdi. Kafasında genişçe bir alan keldi ve yorgun görünüyordu. Aslına bakılırsa gerçek yaşamda Bunny endişeli bir Orta Avrupalı uyuşturucu satıcısına benziyordu. Buruşuk bir takım elbise giymiş, iyi tıraş olmamış, seyrelmekte olan saçlarını doğru dürüst taramamıştı; üstüne üstlük, bir puronun kısacık kalmış ucunu içmeye çalışmaktaydı. Ama iş gözlerine gelince değişiyordu. Tetikte ama sımsıcak bakıyorlardı. Mary ayağa kalkarak tam karşısında dikildi. Televizyonda bakışlarının gücü belli olmuyordu. Bu bakışlar Bunny'nin zekâsının bir göstergesi olmaktan ziyade bir tür algı gücünün ifadesiydi ama Mary bunun neyin algısı olduğuna karar veremedi. Ve...</p>

  <p class="Standard" style="margin-left:0;margin-right:0;text-indent:24.0px;text-align:left">Bunny'nin etrafında bir hale vardı, acı çeken bir adamın halesi. Yüzü, bedeni acıya batıp çıkmış gibiydi. Tabii, acı, diye düşündü Mary, gözlerindeki ifade de bundan kaynaklanıyor. Acının anısını yansıtıyor. Çok uzun zaman önce çekilmiş ama hiç unutulmamış ve hiç unutulmayacak bir acı. Acı çekmek için yaratılmış, bu gezegene yollanmıştı. İyi bir komedyen olmasına şaşmamak gerekiyordu. Bunny için komedi bir mücadele, fiziksel acıya karşı koymanın bir yoluydu. Devasa ve etkili bir tepki gelişimiydi.</p>

  <p class="Standard" style="margin-left:0;margin-right:0;text-indent:24.0px;text-align:left">"Bun," dedi Jerry Feld, "Bu Dr. Mary Rittersdorf. Kocası sana geçen Perşembe gösterdiğim şu CIA robot programlarının yazarı."</p>

  <p class="Standard" style="margin-left:0;margin-right:0;text-indent:24.0px;text-align:left">Komedyen elini uzattı, Mary elini sıkarken söze girdi: "Bay Hentman..."</p>

  <p class="Standard" style="margin-left:0;margin-right:0;text-indent:24.0px;text-align:left">"Rica ederim," dedi komedyen. "Bu benim profesyonel adım. Asıl adım, doğduğumda bana verilen ad, Aslankanlı Kral. Doğal olarak değiştirmek zorunda kaldım, insan show dünyasına Aslankanlı Kral ismiyle giremez, öyle değil mi? Siz iyisi mi bana Aslankanlı deyin ya da kısaca Kan, Jer bana Askral der bir samimiyet ifadesi olarak." Mary'nin elini bırakmadan ekledi: "Ve kadınlarla ilgili sevdiğim tek bir şey varsa o da samimiyettir."</p>

  <p class="Standard" style="margin-left:0;margin-right:0;text-indent:24.0px;text-align:left">"Askral," dedi Feld, "senin kablo adresin. Yine hepsini birbirine karıştırdın."</p>

  <p class="Standard" style="margin-left:0;margin-right:0;text-indent:24.0px;text-align:left">"Evet öyle," Hentman Mary'nin elini bıraktı. "Eee, Frau Rattenfanger..."</p>

  <p class="Standard" style="margin-left:0;margin-right:0;text-indent:24.0px;text-align:left">"Rittersdorf," diye düzeltti Mary.</p>

  <p class="Standard" style="margin-left:0;margin-right:0;text-indent:24.0px;text-align:left">"Rattenfanger," dedi Feld, "Almanca sıçan yakalayan demek. Bana bak Bun, bu tür hatalar yapma bir daha."</p>

  <p class="Standard" style="margin-left:0;margin-right:0;text-indent:24.0px;text-align:left">"Özür dilerim," dedi komedyen. "Dinleyin Frau, Doktor Rittersdorf. Lütfen bana hoş bir şey söyleyin. Çok makbule geçer. Güzel kadınların ilgisine ihtiyacım var, içimdeki küçük oğlan çocuğu istiyor bunu." Gülümsedi ama yüzünde özellikle de gözlerinde dünyanın yıprattığı o acı, eski yükün ağırlığı okunmaktaydı. "Eğer zaman zaman sizi görebileceksem kocanızı işe alırım. Eğer ki anlaşmamızın gerçek sebebini iyice anlarsa. Hani diplomatların 'gizli protokol' dedikleri şey." Jerry Feld'e dönerek ekledi: "Son zamanlarda protokollerimin ne kadar canımı sıktığını biliyorsun."</p>

  <p class="Standard" style="margin-left:0;margin-right:0;text-indent:24.0px;text-align:left">"Chuck, Batı sahilindeki derme çatma bir apartmanda yaşıyor," dedi Mary. "Size adresi yazayım." Aceleyle kâğıt kalem çıkarıp adresi çiziktirdi. "Ona ihtiyacınız olduğunu söyleyin. Deyin ki..."</p>

  <p class="Standard" style="margin-left:0;margin-right:0;text-indent:24.0px;text-align:left">"Ama ona ihtiyacım yok ki," dedi Bunny Hentman alçak sesle.</p>

  <p class="Standard" style="margin-left:0;margin-right:0;text-indent:24.0px;text-align:left">Mary ihtiyatla, "Onu göremez misiniz Bay Hentman?" diye sordu. "Chuck'ın sıradışı bir yeteneği var. Eğer kimse onu arkasından iteklemezse..."</p>

  <p class="Standard" style="margin-left:0;margin-right:0;text-indent:24.0px;text-align:left">"Onu kullanmayacağından, yeteneğinin boşa gideceğinden korkuyorsunuz," dedi Hentman alt dudağını çekiştirerek.</p>

  <p class="Standard" style="margin-left:0;margin-right:0;text-indent:24.0px;text-align:left">"Evet," diye başıyla onayladı Mary.</p>

  <p class="Standard" style="margin-left:0;margin-right:0;text-indent:24.0px;text-align:left">"iyi ama bu onun yeteneği. Karar ona kalmış."</p>

  <p class="Standard" style="margin-left:0;margin-right:0;text-indent:24.0px;text-align:left">"Kocamın," dedi Mary, "yardıma ihtiyacı var." Bunu da benden iyi kimse anlayamaz, diye düşündü sonra; ne de olsa insanların ihtiyaçlarını anlamak benim işim. Chuck bağımlı, çocuksu tiplerden, hareket edebilmesi için iteklenmesi, çekilmesi gerekiyor. Yoksa, kiraladığı o fare deliği gibi korkunç dairede çürüyüp gitmesi işten bile değil. Ya da kendini pencereden aşağı atması. Mary, bunu asla kabul etmeyeceği halde Chuck'ı kuratacak tek hareketin de bu olduğuna karar verdi.</p>

  <p class="Standard" style="margin-left:0;margin-right:0;text-indent:24.0px;text-align:left">Mary'yi ısrarla süzmekte olan Hentman, "Sizinle bir yan anlaşma yapmamız mümkün mü Bayan Rittersdorf?" dedi.</p>

  <p class="Standard" style="margin-left:0;margin-right:0;text-indent:24.0px;text-align:left">"Ne, ne tür bir anlaşma?" Feld'e baktı. Feld'in yüzü ifadesizdi, kaplumbağa gibi durumdan kendini geri çekmişti.</p>

  <p class="Standard" style="margin-left:0;margin-right:0;text-indent:24.0px;text-align:left">"Zaman zaman sizi görmek," dedi Hentman. "Iş icabı değil."</p>

  <p class="Standard" style="margin-left:0;margin-right:0;text-indent:24.0px;text-align:left">"Burada olmayacağım. ARZPLAN için çalışacağım. Yıllarca değilse bile aylarca Alfa sisteminde olacağım." Paniğe kapılmaya başlıyordu.</p>

  <p class="Standard" style="margin-left:0;margin-right:0;text-indent:24.0px;text-align:left">"Öyleyse kocanıza iş veremeyeceğim," dedi Hentman.</p>

  <p class="Standard" style="margin-left:0;margin-right:0;text-indent:24.0px;text-align:left">Feld araya girdi: "Ne zaman gidiyorsunuz Bayan Rittersdorf?"</p>

  <p class="Standard" style="margin-left:0;margin-right:0;text-indent:24.0px;text-align:left">"Hemen," dedi Mary, "dört gün içinde. Eşyalarımı toplamam, çocuklar için ayarlamalar yapmam..."</p>

  <p class="Standard" style="margin-left:0;margin-right:0;text-indent:24.0px;text-align:left">"Dört gün," dedi Hentman düşünceli şekilde. Hâlâ Mary'yi tepeden tırnağa süzmekteydi. "Kocanızla ayrılmışsınız değil mi? Jerry dedi ki..."</p>

  <p class="Standard" style="margin-left:0;margin-right:0;text-indent:24.0px;text-align:left">"Evet," dedi Mary, "Chuck evden taşındı bile."</p>

  <p class="Standard" style="margin-left:0;margin-right:0;text-indent:24.0px;text-align:left">"Bu gece benle yemeğe çık," dedi Hentman. "Ben de bu arada ya kocanın dairesine uğrarım ya da ekibimden birini yollarım. Ona altı haftalık bir deneme süresi veririz... Senaryo yazmaya başlamasını sağlarız. Anlaştık mı?"</p>

  <p class="Standard" style="margin-left:0;margin-right:0;text-indent:24.0px;text-align:left">"Sizinle yemek yemeye bir itirazım yok," dedi Mary. "Ama..."</p>

  <p class="Standard" style="margin-left:0;margin-right:0;text-indent:24.0px;text-align:left">"Bu kadarı yeter," dedi Hentman. "Sadece akşam yemeği, istediğin herhangi bir lokantada, Amerika Birleşik Devletlerinin istediğin yerinde. Ama işler gelişip bundan öteye giderse..." Sırıttı.</p>

  <p class="Standard" style="margin-left:0;margin-right:0;text-indent:24.0px;text-align:left">Bir jet taksiyle Batı Sahiline döndükten sonra, kent tek-raylısıyla San Francisco şehir merkezindeki ARZPLAN şubesine, pek arzuladığı yeni işine dair çalışmaları yürüten ajansına vardı.</p>

  <p class="Standard" style="margin-left:0;margin-right:0;text-indent:24.0px;text-align:left">Az sonra asansöre binmiş yukarı çıkmaktaydı ve yanında adının Lawrence McRae olduğunu öğrendiği iyi giyimli, yakışıklı bir ARZPLAN halkla ilişkiler uzmanı vardı.</p>

  <p class="Standard" style="margin-left:0;margin-right:0;text-indent:24.0px;text-align:left">"Bir düzine muhabir bekliyor ve seni soru yağmuruna tutacaklar," dedi McRae. Bu terapötik projenin Dünyanın Alfa III M2'yi ele geçirme projesi için paravan işlevi gördüğünü ima edecekler ve senin de bunu onaylamanı sağlamaya çalışacaklar. Yani asıl amacımızın tekrar bir sömürge yaratmak, geliştirmek ve oraya yerleşecek birilerini göndermek olduğunu düşünüyorlar."</p>

  <p class="Standard" style="margin-left:0;margin-right:0;text-indent:24.0px;text-align:left">"Ama zaten savaştan önce orası bize aitti," dedi Mary. "Öyle olmasa nasıl bir hastane üssü olarak kullanılsın ki?"</p>

  <p class="Standard" style="margin-left:0;margin-right:0;text-indent:24.0px;text-align:left">"Doğru," dedi McRae. Asansörden inip koridor boyunca ilerlediler. "Fakat yirmi beş yıldır tek bir Dünya gemisi oraya ayak basmadı ve hukuki açıdan bu, toprak hakkımızın kalmaması anlamına geliyor. Ay beş yıl önce siyasi ve hukuki özerklik kazandı. Gelgelelim eğer oraya iner ve teknisyenleri, doktorları, terapistleri ve her ne gerekiyorsa tümüyle hastane üssünü yeniden kurarsak, yeniden hak iddia edebiliriz. Tabii Alfalılar bizden önce davranıp iddiada bulunmadıysa, ki belli ki bulunmamışlar. Tabii hâlâ savaşın yaralarını sarmaya çalışıyorlar herhalde bunun için ayla ilgilenmediler. Ya da belki aya keşif ekibi gönderdiler ve işlerine yaramayacağına, ekolojinin biyolojilerine uyum sağlayamayacağına karar verdiler. İşte geldik." Bir kapıyı açarak Mary'nin geçmesini bekledi. Mary odaya girdi ve kendini oturmuş onu bekleyen on beş ya da on altı gazetecinin karşısında buldu; kiminin elinde kameralar vardı.</p>

  <p class="Standard" style="margin-left:0;margin-right:0;text-indent:24.0px;text-align:left">Derin bir nefes alarak, McRae'nin işaret ettiği, üzerinde mikrofon olan kürsüye doğru yürüdü.</p>

  <p class="Standard" style="margin-left:0;margin-right:0;text-indent:24.0px;text-align:left">Mikrofona eğilen McRae, "Bayanlar baylar, size ünlü evlilik danışmanı Dr. Mary Rittersdorf'u takdim ederim, hepinizin bildiği gibi kendisi bu projede hizmet edebilmek için gönüllü oldu."</p>

  <p class="Standard" style="margin-left:0;margin-right:0;text-indent:24.0px;text-align:left">Bir gazeteci anında tembel tembel, "Dr. Rittersdorf bu projenin adı nedir?" diye sordu."Psikopat Projesi mi?" Bütün gazeteciler güldüler.</p>

  <p class="Standard" style="margin-left:0;margin-right:0;text-indent:24.0px;text-align:left">Soruya MacRae cevap verdi: "Elli Dakika Operasyonu ismini kullanmaktayız."</p>

  <p class="Standard" style="margin-left:0;margin-right:0;text-indent:24.0px;text-align:left">"Onları yakaladığınızda çatlakları nereye götüreceksiniz. Halının altına mı süpüreceksiniz?"</p>

  <p class="Standard" style="margin-left:0;margin-right:0;text-indent:24.0px;text-align:left">Mikrofona konuşan Mary, "Önce araştırma yapıp durumu kavramaya çalışacağız," dedi. "Hastaların en azından bir kısmının ve onların çocuklarının hayatta olduğunu biliyoruz. Yarattıkları toplumun ne derece işlevsel olduğunu bildiğimizi öne sürmeye kalkmıyoruz. Kişisel fikrimi sorarsanız hiç işlevsel olmadığını, en temel düz anlamıyla yaşamalarını sağlamanın ötesine gidemeyeceğini söylerim. Mümkün olduğu oranda davranışlarını düzeltici terapiye başvuracağız. Elbette en çok çocuklar konusunda kaygılanıyoruz."</p>

  <p class="Standard" style="margin-left:0;margin-right:0;text-indent:24.0px;text-align:left">"Alfa III M2'ye ne zaman varmayı umuyorsunuz doktor?" diye sordu bir muhabir. Kameralar uzaktan geçen bir kuş sürüsü gibi sesler çıkartarak işlerini yapmayı sürdürmekteydi.</p>

  <p class="Standard" style="margin-left:0;margin-right:0;text-indent:24.0px;text-align:left">"İki hafta içinde," dedi Mary.</p>

  <p class="Standard" style="margin-left:0;margin-right:0;text-indent:24.0px;text-align:left">"Bu proje için para almıyorsunuz değil mi doktor?"</p>

  <p class="Standard" style="margin-left:0;margin-right:0;text-indent:24.0px;text-align:left">"Hayır."</p>

  <p class="Standard" style="margin-left:0;margin-right:0;text-indent:24.0px;text-align:left">"Öyleyse bunun topluma faydalı bir proje olduğuna kanisiniz. Bir amaca hizmet ediyor öyle mi?"</p>

  <p class="Standard" style="margin-left:0;margin-right:0;text-indent:24.0px;text-align:left">"Şey," dedi Mary ve duraksadı.</p>

  <p class="Standard" style="margin-left:0;margin-right:0;text-indent:24.0px;text-align:left">"Eski akıl hastanesi sakinlerinin yarattığı bu kültüre burnumuzu sokmak Dünya'nın çıkarına olacak yani öyle mi," diye soran muhabirin sesi alaycıydı.</p>

  <p class="Standard" style="margin-left:0;margin-right:0;text-indent:24.0px;text-align:left">McRae'ya dönen Mary, "Ne demeliyim?" diye sordu.</p>

  <p class="Standard" style="margin-left:0;margin-right:0;text-indent:24.0px;text-align:left">McRae mikrofona dönerek, "Bu Dr. Rittersdorf'un uzmanlık alanı değil," dedi. "O uzman bir psikolog, politikacı değil. Bu nedenle sorunuzu cevaplamayı reddediyor."</p>

  <p class="Standard" style="margin-left:0;margin-right:0;text-indent:24.0px;text-align:left">İnce, uzun; deneyimli olduğu her halinden belli olan bir gazeteci ayağa kalktı ve ağır ağır konuşmaya başladı: "ARZPLAN'ın aklına bu ayı kendi haline bırakmak diye de bir seçenek olduğu hiç gelmedi mi acaba? Bu kültüre de diğer kültürler gibi davranıp değerlerine ve âdetlerine saygı gösterilemez mi?"</p>

  <p class="Standard" style="margin-left:0;margin-right:0;text-indent:24.0px;text-align:left">Mary duraksayarak, "Henüz yeterli bilgimiz yok. Belki daha çok bilgi edindiğimizde..." Cümlesini tamamlayamadan kekeleyerek durdu. "Ama bu bir altkültür değil. Hiçbir geleneği yok. Bu akıl hastalarından ve onların çocuklarından oluşan ve sadece yirmi beş yıldır var olan bir topluluk... Böyle bir topluluğu sözgelimi Ganymede veya lon kültürüyle kıyaslayamazsınız. Akıl hastalan ne tür değerler geliştirebilirler ki? Hele bu kadar kısa bir sürede."</p>

  <p class="Standard" style="margin-left:0;margin-right:0;text-indent:24.0px;text-align:left">"Ama siz kendiniz onlar hakkında hiçbir şey bilmediğinizi itiraf ettiniz," diye mırıldandı muhabir. "Pekâlâ da..."</p>

  <p class="Standard" style="margin-left:0;margin-right:0;text-indent:24.0px;text-align:left">Mikrofonu önüne çeken McRae sert bir sesle, "Eğer dengeli, geçerli bir kültür yaratmayı becermişlerse onları rahat bırakırız. Ancak bunun kararını verecek olan ben, siz ya da Amerikan kamuoyu değil, Dr. Rittersdorf gibi uzmanlardır. Açıkçası psikotiklerin yönettiği, değerlerini tanımladığı ve iletişimi kontrol ettiği bir toplumun tehlike potansiyeli taşıdığını düşünüyoruz. Aklınıza gelebilecek her şeye gebe olabilir orası, yeni bir fanatik dini kült, paranoyak bir ulusal devlet anlayışı, manik bir barbarca yıkım tutkusu. Sırf bu olasılıklar bile Alfa III M2'yi araştırmamız için haklı zemin oluşturmaya yetiyor. Bu proje kendi yaşam ve değerlerimizi savunmak için var."</p>

  <p class="Standard" style="margin-left:0;margin-right:0;text-indent:24.0px;text-align:left">Gazeteciler sessizdi. Belli ki McRae'nin söyledikleri onları ikna etmişti. Ve belli ki Mary de onlara katılmaktaydı.</p>

  <p class="Standard" style="margin-left:0;margin-right:0;text-indent:24.0px;text-align:left">Toplantı odasından ayrılmalarının ardından Mary McRae' ye, "Gerçek neden bu muydu?" diye sordu?</p>

  <p class="Standard" style="margin-left:0;margin-right:0;text-indent:24.0px;text-align:left">Ona yan gözle bakan McRae "Yani Alfa III M2'ye gitmemizin nedeni ruhi bozuklukları olan bir toplumsal yapının bizim açımızdan sonuçlarından korkmamız, kendimizi huzursuz hissetmemiz mi demek istiyorsun? Bence bu nedenlerin her biri kendi başına yeterli; hele senin için kesinlikle yeterli olmalı."</p>

  <p class="Standard" style="margin-left:0;margin-right:0;text-indent:24.0px;text-align:left">"Soru sormamam mı gerekiyor?" Genç, eli yüzü düzgün ARZPLAN görevlisine baktı. "Sadece denileni mi yapmalıyım..."</p>

  <p class="Standard" style="margin-left:0;margin-right:0;text-indent:24.0px;text-align:left">"Terapi işini yapmalısın o kadar. Ben sana hasta insanları nasıl tedavi edeceğini öğretmeye kalkmıyorum. Sen ne diye bana siyasi bir durumu nasıl idare edeceğimi öğretmeye kalkasın ki?" Sakin bir yüz ifadesiyle Mary'ye baktı. "Yine de sana Elli Dakika Operasyonunun, daha önce düşünmemiş olduğunu tahmin ettiğim bir gerekçesini daha söyleyeceğim. Yirmi beş yıl içinde ruh hastalarından oluşan bir toplumun işimize yarayabilecek teknolojik keşifler yapmış olması son derece mümkün, özellikle de en aktif sınıf olan maniklerin."</p>

  <p class="Standard" style="margin-left:0;margin-right:0;text-indent:24.0px;text-align:left;font-style:normal">"Arzın daha önce oraya kimseyi göndermemesinin nedeni bu mu yani? Bekleyip ne tür düşünceler geliştireceklerini mi görmek istediniz?"</p>

  <p class="Standard" style="margin-left:0;margin-right:0;text-indent:24.0px;text-align:left">McRae gülümseyerek asansörü beklemeye başladı ve Mary'nin sorusuna cevap vermedi. Mary, McRae'nin kendinden zerre kadar şüphe etmiyor gibi durduğuna karar verdi. Kendinden bu kadar emin olmak, en azından psikotikler söz konusuyken hataydı. Büyük olasılıkla da büyük bir hata.</p>

  <p class="Standard" style="margin-left:0;margin-right:0;text-indent:24.0px;text-align:left">Mary, bir saat kadar sonra Marin İlçesindeki evine toparlanmaya devam etmeye gelmişti ki birden hükümetin konumundaki temel çelişkinin farkına vardı. Alfa III M2'nin kültürüne öncelikle ölümcül olabileceği korkusuyla burunlarını sokuyorlardı, sonra da işe yarar bir şeyler bulup bulamayacaklarını anlamak için. Neredeyse bir yüzyıl önce Freud bu tür ikili mantıkların ne kadar sahte olduğunu göstermişti, son tahlilde iki önerme birbirini geçersiz kılardı. Hükümet her ikisini birden yapamazdı.</p>

  <p class="Standard" style="margin-left:0;margin-right:0;text-indent:24.0px;text-align:left">Psikanalize göre herhangi bir edim, birbiriyle çelişen iki ayrı nedenle açıklanıyorsa, asıl motivasyon ikisi de değildir ve kişinin, ya da şimdi olduğu gibi bir grup hükümet yetkilisinin, fakında bile olmadıkları üçüncü bir dürtü devrededir.</p>

  <p class="Standard" style="margin-left:0;margin-right:0;text-indent:24.0px;text-align:left">Bu durumda asıl amacın ne olduğunu merak etti. Her halükârda gönüllü olarak katıldığı bu proje artık ona eskiden olduğu kadar idealistçe, art niyetten azade gelmiyordu.</p>

  <p class="Standard" style="margin-left:0;margin-right:0;text-indent:24.0px;text-align:left">Hükümetin gerçek amacının ne olduğunu bilmiyordu ama bu amaca ilişkin bir tek ve son derece belirgin bir altıncı hisse sahipti: söz konusu amaç tamamen bencilceydi.</p>

  <p class="Standard" style="margin-left:0;margin-right:0;text-indent:24.0px;text-align:left">Bir öngörüsü daha vardı: Büyük olasılıkla bu amacı hiçbir zaman öğrenemeyecekti.</p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left"> </p>

  <p class="Standard" style="margin-left:0;margin-right:0;text-indent:24.0px;text-align:left">Kendini bir çekmece dolusu süveteri bavuluna yerleştirme işine öylesine kaptırmıştı ki, bir anda yalnız olmadığını fark ediverdi. Eşikte iki adam durmaktaydı, hemen dönüp ayağa fırladı.</p>

  <p class="Standard" style="margin-left:0;margin-right:0;text-indent:24.0px;text-align:left">"Bay Rittersdorf nerede?" diye sordu adamlardan yaşlı olanı. Adam düz siyah bir kimlik cüzdanı uzattı ve Mary adamların her ikisinin de kocasının ofisinden, CIA'nın San Francisco bürosundan geldiklerini anladı.</p>

  <p class="Standard" style="margin-left:0;margin-right:0;text-indent:24.0px;text-align:left">"Taşındı. Size yeni adresini vereyim."</p>

  <p class="Standard" style="margin-left:0;margin-right:0;text-indent:24.0px;text-align:left">"Kimliğini açıklamayan bir muhbirden, kocanızın intihar etmeyi planlıyor olabileceği haberini aldık."</p>

  <p class="Standard" style="margin-left:0;margin-right:0;text-indent:24.0px;text-align:left">"Hep intiharı planlar zaten," dedi Mary Chuck'ın yaşadığı içler acısı deliğin adresini yazarken. "Yerinizde olsam onun için endişelenmezdim. Kronik bir hasta ama asla tam olarak ölü değil."</p>

  <p class="Standard" style="margin-left:0;margin-right:0;text-indent:24.0px;text-align:left">Yaşlı CIA çalışanı Mary'yi düşmanca süzdü. "Anladığım kadarıyla Bay Rittersdorf'la ayrılıyormuşsunuz?"</p>

  <p class="Standard" style="margin-left:0;margin-right:0;text-indent:24.0px;text-align:left">"Bu sizi ilgilendiremez ama evet." Kısa, profesyonel bir gülücük belirdi yüzünde. "Şimdi izninizle toplanmama geri dönebilir miyim?"</p>

  <p class="Standard" style="margin-left:0;margin-right:0;text-indent:24.0px;text-align:left">"Ofisimiz," dedi CIA görevlisi, "çalışanlarına bir tür korunma olanağı sağlama eğilimindedir. Eğer kocanız intihar ederse soruşturma açılır ve sizin bu işteki payınızı belirleriz." Sonra ekledi: "Evlilik danışmanı olduğunuz göz önüne alınırsa böylesi bir araştırma pek de utanç verici olacaktır, öyle değil mi?"</p>

  <p class="Standard" style="margin-left:0;margin-right:0;text-indent:24.0px;text-align:left">Kısa bir duraksamanın ardından Mary, "Evet," dedi, "herhalde öyle olur."</p>

  <p class="Standard" style="margin-left:0;margin-right:0;text-indent:24.0px;text-align:left">Daha genç, asker traşlı CIA görevlisi, "Bunu gayri resmi bir uyarı olarak kabul edin," dedi. "Ağır olun, kocanızın üzerine fazla gitmemeye çalışın. Anlaşıldı mı?" Gözleri cansız, buz gibiydi.</p>

  <p class="Standard" style="margin-left:0;margin-right:0;text-indent:24.0px;text-align:left">Mary ürpererek başıyla onayladı.</p>

  <p class="Standard" style="margin-left:0;margin-right:0;text-indent:24.0px;text-align:left">"Bu arada," dedi yaşlı adam, "olur da buraya gelirse, kendisine söyleyin bizi arasın. Uç gün izin aldı ama onunla konuşmak istiyoruz." İki adam da odadan çıkarak evin ön kapısına doğru seğirttiler. CIA'lıların gidişiyle derin bir oh çeken Mary, bavul toplama işine geri döndü.</p>

  <p class="Standard" style="margin-left:0;margin-right:0;text-indent:24.0px;text-align:left">Ne yapmam gerektiğini CIA'dan öğrenecek değilim, diye düşündü. Kocama canım ne istiyorsa onu söyler, canım ne istiyorsa onu yaparım. Art arda kazaklarını katlayıp hınçla bavuluna bastırırken, "Seni koruyamayacaklar Chuck," dedi kendi kendine. "Hatta onları işe karıştırdığın için daha da kötü şeyler gelecek başına, uyarmadı deme."</p>

  <p class="Standard" style="margin-left:0;margin-right:0;text-indent:24.0px;text-align:left">Gülerek, zavallı korkak yaratık, diye düşündü, meslektaşlarını gönderip bana gözdağı verdirme fikrini bulunca pek zeki olduğunu sandın herhalde. Sen onlardan korkuyor olabilirsin, ama ben korkmuyorum. Alt tarafı aptal, koca kafalı polisler.</p>

  <p class="Standard" style="margin-left:0;margin-right:0;text-indent:24.0px;text-align:left">Toplanmaya devam ederken, avukatını arayıp CIA'nın baskı taktiklerinden söz edip etmemeyi düşündü. Şimdi yapmayacağım, dava hâkim Brizzolara'nın önüne gelene kadar bekleyeceğim, sonra da bunu kanıt olarak sunacağım. Böyle bir adamla evli olduğum için ne tür şartlarda yaşamak zorunda kaldığımı, sürekli polis tacizine maruz kaldığımı gösterir bu mahkemeye. Tam da ona bir iş bulmaya çalışırken üstelik.</p>

  <p class="Standard" style="margin-left:0;margin-right:0;text-indent:24.0px;text-align:left">Şen şakrak bir havayla son kazağı da yerleştirip bavulu kapadı ve hızlı bir parmak hareketiyle sıkıca kitledi.</p>

  <p class="Standard" style="margin-left:0;margin-right:0;text-indent:24.0px;text-align:left">"Zavallı Chuck," dedi kendi kendine. "Bir kez mahkemeye çıktın mı hiç şansın kalmayacak. Başına ne geldiğini bile anlayamayacaksın, hayatının geri kalanım benim için çalışarak geçireceksin. Yaşadığın sürece sevgilim, benden asla kurtulamayacaksın, sana hep tuzluya mal olacağım."</p>

  <p class="Standard" style="margin-left:0;margin-right:0;text-indent:24.0px;text-align:left">Özenle elbiselerini katlamaya ve özel askılı sandığa yerleştirmeye başladı.</p>

  <p class="Standard" style="margin-left:0;margin-right:0;text-indent:24.0px;text-align:left;font-style:italic">Sana, ödeyemeyeceğin kadar pahalıya mal olacağım.</p>
</body>
</html>
