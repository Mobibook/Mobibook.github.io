<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span class="font2">"Beni yine kaybettin."</span></p>

  <p><span class="font2">Durumun böyle olmasına sevinecek kadar bencildim. "Seninle konuşurken hep çok şey söylüyorum - problemlerden biri bu."</span></p>

  <p><span class="font2">Kalanıyla karşılaştırılınca oldukça önemsiz bir problem.</span></p>

  <p><span class="font2">"Merak etme," diye güvence verdi bana. "Hiçbirini anlamıyorum."</span></p>

  <p><span class="font2">İyi. O zaman kalacaktı. "Ben de buna güveniyorum zaten."</span></p>

  <p><span class="font2">"O zaman, şimdi arkadaş mıyız?"</span></p>

  <p><span class="font2">Düşündüm. "Arkadaş..." diye tekrarladım. Kulağa geliş biçimini beğenmemiştim. Yeterli değildi.</span></p>

  <p><span class="font2">"Ya da değil," diye mırıldandı utanmış gözükerek.</span></p>

  <p><span class="font2">Onu o kadar sevmediğimi mi düşünmüştü?</span></p>

  <p><span class="font2">Gülümsedim. "Deneyebiliriz sanırım; ama seni uyarıyorum, ben senin için iyi bir arkadaş değilim."</span></p>

  <p><span class="font2">Cevabını bekledim, ikiye bölünerek - sonunda duyup anlamasını diledim, eğer anlarsa ölebileceğimi düşündüm. Ne kadar duygusal. Bu derece insana&nbsp;dönüşüyordum.</span></p>

  <p><span class="font2">Kalp atışları hızlandı. "Bunu çok söylüyorsun."</span></p>

  <p><span class="font2">"Evet, çünkü beni dinlemiyorsun," dedim yine çok gergin bir şekilde. "Hala inanmanı bekliyorum. Eğer zekiysen benden kaçarsın."</span></p>

  <p><span class="font2">Ah; ama eğer denerse kaçmasına izin verir miydim?</span></p>

  <p><span class="font2">Gözleri kısıldı. "Sanırım zeka düzeyimle ilgili fikrini de açıklığa kavuşturdun."</span></p>

  <p><span class="font2">Neyi kastettiğinden emin değildim; ama kazara onu gücendirdiğimi tahmin ederek özür dilercesine gülümsedim.</span></p>

  <p><span class="font2">"O zaman," dedi yavaşça. "Ben. akıllı olmadığım sürece, arkadaş olmayı deneyecek miyiz?"</span></p>

  <p><span class="font2">"Kulağa doğru geliyor."</span></p>

  <p><span class="font2">Elindeki limonata şişesine dalgınlıkla baktı.</span></p>

  <p><span class="font2">Eski merak bana işkence etti.</span></p>

  <p><span class="font2">"Ne düşünüyorsun?" diye sordum - sonunda bunu sesli sorabilmek büyük bir rahatlıktı.</span></p>

  <p><span class="font2">Bana baktı ve yanakları açık pembe renge gelirken soluk alıp verişi hızlandı.</span></p>

  <p><span class="font2">Havadan bunu tadarak derin bir nefes aldım.</span></p>

  <p><span class="font2">"Senin ne olduğunu anlamaya çalışıyorum."</span></p>

  <p><span class="font2">Panik vücudumdan geçerken, gülümsememi yerinde tutup yüz hatlarımı olduğu şekilde kilitledim.</span></p>

  <p><span class="font2">Tabii ki bunu merak ediyordu. Aptal değildi. Bu kadar açık bir şeyin farkında olmamasını umamazdım.</span></p>

  <p><span class="font2">"Şansın yaver gidiyor mu?" diye sordum sesi tonumu olabilecek en normal düzeyde tutarak.</span></p>

  <p><span class="font2">"Pek değil."</span></p>

  <p><span class="font2">Ani rahatlıkla güldüm. "Teorilerin neler?"</span></p>

  <p><span class="font2">Ne sonuca varmış olursa olsun, gerçekten daha kötü olamazdı.</span></p>

  <p><span class="font2">Yanakları parlak kırmızıya döndü ve bir şey söylemedi. Havada bunun sıcaklığını hissedebiliyordum.</span></p>

  <p><span class="font2">İkna edici ses tonumu kullanmayı denedim, insanlar üzerinde işe yarıyordu.</span></p>

  <p><span class="font2">"Bana söylemez misin?" Cesaret verici şekilde gülümsedim.</span></p>

  <p><span class="font2">Kafasını salladı. "Çok utanç verici."</span></p>

  <p><span class="font2">Ugh. Bilmemek her şeyden kötüydü. Tahminleri niye onu utandırıyordu? Bilmemeye dayanamıyordum.</span></p>

  <p><span class="font2">"Bu</span> <span class="font2" style="font-style:italic;">gerçekten</span> <span class="font2">sinir bozucu, biliyor musun?"</span></p>

  <p><span class="font2">Şikayetim onda bir şeyi ateşledi. Gözlerinde aniden şimşekler çaktı ve kelimeler dudaklarından normalden daha hızlı döküldü.</span></p>

  <p><span class="font2">"Hayır. Bunun niye rahatsız edici olduğunu</span> <span class="font2" style="font-style:italic;">hayal</span> <span class="font2">edemiyorum. Bütün bu zaman boyunca geceleri senin uykularını kaçırma amaçlı üstü kapalı laflar söyleyen&nbsp;birine, senin düşüncelerini söylememen niye sinir bozucu olsun ki?"</span></p>

  <p><span class="font2">Haklı olduğunu anladığımda üzülüp, kaşlarımı çattım. Adil davranmıyordum.</span></p>

  <p><span class="font2">Devam etti. "Ya da, diyelim ki o kişi pek çok garip şey yaptı - imkansız koşullar altında hayatını kurtarmaktan, ertesi gün sana toplum dışı biriymişsin gibi&nbsp;davranmaya kadar... ve söz verdikten sonra bile bunların hiçbirini açıklamadı.&nbsp;Bunlar da gerçekten</span> <span class="font2" style="font-style:italic;">hiç</span> <span class="font2">sinir bozucu değil, değil mi?"</span></p>

  <p><span class="font2">Bu şimdiye kadar yaptığını duyduğum en uzun konuşmaydı ve bana listeme eklemek üzere yeni bir nitelik verdi.</span></p>

  <p><span class="font2">"Biraz sinirli birisin değil mi?"</span></p>

  <p><span class="font2">"Çifte standartlardan hoşlanmıyorum."</span></p>

  <p><span class="font2">Tabii ki, sinirinde bile, tamamen adildi.</span></p>

  <p><span class="font2">Onun yanında nasıl herhangi bir doğru şey yapabileceğimi düşünerek Bella'ya baktım, Mike Newton'ın kafasındaki sessiz bağırış dikkatimi dağıtana&nbsp;kadar.</span></p>

  <p><span class="font2">O kadar hiddetliydi ki gülmemi sağladı.</span></p>

  <p><span class="font2">"Ne?" diye sordu.</span></p>

  <p><span class="font2">"Erkek arkadaşın seni rahatsız ettiğimi düşünüyor - gelip kavgamızı ayırıp ayırmama konusunda kendisiyle tartışıyor." Denemesini görmeyi çok isterdim.</span></p>

  <p><span class="font2">Tekrar güldüm.</span></p>

  <p><span class="font2">"Kimden bahsettiğini bilmiyorum." dedi buz gibi bir sesle. "Ama her halükarda yanıldığından eminim."</span></p>

  <p><span class="font2">Onu sahiplenmeyişinden çok keyif aldım.</span></p>

  <p><span class="font2">"Ben değilim. Sana söyledim, pek çok insanı okumak kolaydır."</span></p>

  <p><span class="font2">"Benim dışımda tabii ki."</span></p>

  <p><span class="font2">"Evet, senin dışında." Her şeyin istisnası olmak zorunda mıydı? Şimdi uğraşmak zorunda kaldığım her şey düşünülürse, zihninden en azından</span> <span class="font2" style="font-style:italic;">bir şey&nbsp;</span><span class="font2">duysam daha adil olmaz mıydı? Çok şey mi istiyordum? "Niye olduğunu merak&nbsp;ediyorum."</span></p>

  <p><span class="font2">Gözlerine baktım, tekrar deneyerek.</span></p>

  <p><span class="font2">Uzağa baktı. Limonatasını açtı ve gözleri masada, bir yudum aldı.</span></p>

  <p><span class="font2">"Aç değil misin?" diye sordum.</span></p>

  <p><span class="font2">"Hayır." Aramızdaki boş masaya baktı. "Sen?"</span></p>

  <p><span class="font2">"Hayır, değilim." dedim. Kesinlikle değildim.</span></p>

  <p><span class="font2">Dudaklarını bükerek masaya baktı. Bekledim.</span></p>

  <p><span class="font2">"Bana bir iyilik yapabilir misin?" diye sordu aniden tekrar bana bakarak. Benden ne isteyecekti? Söylemeye iznim olmayan gerçeği - hiç öğrenmesini&nbsp;istemediğim gerçeği - sorar mıydı?</span></p>

  <p><span class="font2">"Bu ne istediğine bağlı."</span></p>

  <p><span class="font2">"Çok bir şey değil." diye söz verdi.</span></p>

  <p><span class="font2">Yine merakla bekledim.</span></p>

  <p><span class="font2">"Merak ediyordum da..." dedi yavaşça, limonata şişesine bakıp serçe parmağını kapağın etrafında gezdirirken. "Acaba bir daha beni kendi iyiliğim için&nbsp;görmezden gelmeye karar verdiğin zaman beni uyarabilir misin? Böylece kendimi&nbsp;hazırlayabilirim."</span></p>

  <p><span class="font2">Uyarı mı istiyordu? O zaman tarafımdan görmezden gelinmek mutlaka kötü bir şey olmalıydı. Gülümsedim.</span></p>

  <p><span class="font2">"Kulağa adil geliyor." diye kabul ettim.</span></p>

  <p><span class="font2">"Teşekkürler." dedi yukarı bakarak. Yüzü o kadar rahatlamış görünüyordu ki kendi rahatlamama gülmek istedim.</span></p>

  <p><span class="font2">"O zaman karşılığında bir cevap alabilir miyim?" diye sordum umutla.</span></p>

  <p><span class="font2">"Bir tane."</span></p>

  <p><span class="font2">"Bana bir teorini söyle."</span></p>

  <p><span class="font2">Kızardı. "O değil."</span></p>

  <p><span class="font2">"Sınır koymadın, sadece bana bir cevap için söz verdin."</span></p>

  <p><span class="font2">"Ve sen de sözünde durmadın."</span></p>

  <p><span class="font2">Beni burada yakalamıştı.</span></p>

  <p><span class="font2">"Sadece bir teori - gülmeyeceğim."</span></p>

  <p><span class="font2">"Evet güleceksin." Bununla ilgili herhangi bir şeyin komik olabileceğini hayal edemememe rağmen çok emin gözüküyordu.</span></p>

  <p><span class="font2">İkna edici olmayı bir daha denedim. Gözlerinin derinliklerine baktım - zaten çok derin oldukları için kolaydı - ve fısıldadım. "Lütfen?"</span></p>

  <p><span class="font2">Gözlerini kırpıştırdı ve yüzü ifadesizleşti.</span></p>

  <p><span class="font2">Pekala, bu üzerinde çabaladığım tepki değildi.</span></p>

  <p><span class="font2">"Ee, ne?" diye sordu. Başı dönmüş gibi görünüyordu. Ne sorunu vardı?</span></p>

  <p><span class="font2">Ama henüz pes etmiyordum.</span></p>

  <p><span class="font2">"Lütfen bana sadece bir küçük teorini söyle," diye rica ettim, gözlerine bakarak, yumuşak ve korkutucu olmayan sesimle.</span></p>

  <p><span class="font2">Beni şaşırtıp tatmin ederek, sonunda işe yaradı.</span></p>

  <p><span class="font2">"Iı, peki, radyoaktif bir örümcek tarafından ısırılmış olabilir misin?"</span></p>

  <p><span class="font2">Çizgi romanlar? Güleceğimi düşünmesine şaşmamalıydı.</span></p>

  <p><span class="font2">"Pek de yaratıcı değildi" dedim, rahatlığımı gizlemeye çalışarak.</span></p>

  <p><span class="font2">"Üzgünüm, elimde sadece bu var."</span></p>

  <p><span class="font2">Bu beni daha da çok rahatlattı. Onunla tekrar dalga geçebilirdim.</span></p>

  <p><span class="font2">"Yaklaşamadın bile."</span></p>

  <p><span class="font2">"Örümcekler yok mu?"</span></p>

  <p><span class="font2">"Hayır."</span></p>

  <p><span class="font2">"Ve radyoaktivite?"</span></p>

  <p><span class="font2">"Hiç."</span></p>

  <p><span class="font2">"Tüh." diye iç çekti.</span></p>

  <p><span class="font2">"Kriptonit beni rahatsız da etmiyor" dedim çabucak -</span> <span class="font2" style="font-style:italic;">ısırıklarla</span> <span class="font2">ilgili bir şey sormadan önce - ve sonra gülmek zorunda kaldım çünkü bir süper kahraman&nbsp;olduğumu düşünüyordu.</span></p>

  <p><span class="font2">"Gülmemen gerekiyordu hatırladın mı?"</span></p>

  <p><span class="font2">Dudaklarımı birbirine yapıştırdım.</span></p>

  <p><span class="font2">"Önünde sonunda bulacağım." dedi.</span></p>

  <p><span class="font2">Ve bulduğunda, kaçacaktı.</span></p>

  <p><span class="font2">"Keşke denemesen." dedim bütün alaycılığım giderek.</span></p>

  <p><span class="font2">"Çünkü...?"</span></p>

  <p><span class="font2">Ona dürüstlük borçluydum. Yine de sözlerimin daha az tehditkâr çıkması için gülümsemeye çalıştım. "Ya bir süper kahraman değilsem? Ya ben kötü adamsam?"</span></p>

  <p><span class="font2">Gözleri biraz büyüdü ve dudakları hafifçe aralandı. "Ah," dedi. Ve bir saniye geçtikten sonra "Anlıyorum." dedi.</span></p>

  <p><span class="font2">Beni sonunda duymuştu.</span></p>

  <p><span class="font2">"Anlıyor musun?" diye sordum ıstırabımı saklamaya çalışarak.</span></p>

  <p><span class="font2">"Sen tehlikeli misin?" Soluğu hızlandı ve kalbi yarıştı.</span></p>

  <p><span class="font2">Cevap veremedim. Bu onunla son anım mıydı? Şimdi kaçar mıydı? Gitmeden önce ona, onu sevdiğimi söyleyebilir miydim? Yoksa bu onu daha çok mu&nbsp;korkuturdu?</span></p>

  <p><span class="font2">"Ama kötü değilsin," diye fısıldadı duru gözlerinde hiç korku olmadan kafasını sallayarak. "Hayır, kötü olduğuna inanmıyorum."</span></p>

  <p><span class="font2">"Y anılıyorsun."</span></p>

  <p><span class="font2">Tabii ki kötüydüm. O beni hak ettiğimden daha iyi düşünüyor diye şimdi keyif almıyor muydum? Eğer iyi biri olsaydım, ondan uzak dururdum.</span></p>

  <p><span class="font2">Elimi masanın karşısına uzatıp limonata şişesini aldım. Aniden yakınında olan elimden geri çekilmedi. Benden gerçekten korkmuyordu. Daha değil.</span></p>

  <p><span class="font2">Kapağı bir topaç gibi döndürüp, Bella'nın yerine onu izledim. Düşüncelerim bir kargaşa içindeydi.</span></p>

  <p><span class="font2" style="font-style:italic;">Kaç Bella, kaç.</span> <span class="font2">Kendime sözleri yüksek sesle söyletemedim.</span></p>

  <p><span class="font2">Ayaklarının üzerine zıpladı. Tam ben bir şekilde sessiz uyarımı duyduğundan endişelenmeyi başlamışken "Geç kalacağız." dedi.</span></p>

  <p><span class="font2">"Ben sınıfa gitmeyeceğim."</span></p>

  <p><span class="font2">"Niye?"</span></p>

  <p><span class="font2" style="font-style:italic;">Çünkü seni öldürmek istemiyorum.</span> <span class="font2">"Arada sırada dersleri asmak sağlıklıdır."</span></p>

  <p><span class="font2">Açık olmak gerekirse, vampirlerin, insan kanı döküleceği günlerde okulu asması sağlıklıydı. Bay Banner bugün kan grubu ölçümü yapacaktı. Alice sabahki&nbsp;dersini asmıştı.</span></p>

  <p><span class="font2">"Peki, ben gidiyorum." dedi. Bu beni şaşırtmadı. Sorumluluk sahibiydi - her zaman doğru şeyi yapıyordu.</span></p>

  <p><span class="font2">Benim tam tersimdi.</span></p>

  <p><span class="font2">"Sonra görüşürüz o zaman," dedim yine normal gözükmeye çalışıp dönen kapağa bakarak.</span> <span class="font2" style="font-style:italic;">Ve, bu arada sana tapıyorum... korkunç, tehlikeli şekillerde.</span></p>

  <p><span class="font2">Tereddüt etti ve bir anlığına benimle kalacağını umdum; ama zil çaldı ve aceleyle gitti.</span></p>

  <p><span class="font2">Gözden kaybolana kadar bekledim ve sonra kapağı cebime koydum - bu en önemli konuşmamızdan bir hatıra - ve yağmurun içine arabama doğru ilerledim.</span></p>

  <p><span class="font2">En sevdiğim sakinleştirici CD'yi koydum - o ilk gün dinlediğim CD - ama Debussy'nin notalarını uzun süre duymadım. Kafamda başka notalar çalıyordu,&nbsp;hoşuma giden ve ilgimi çeken bir melodinin parçaları. Teybi kapatıp kafamdaki&nbsp;müziği dinledim, çarpıcı bir armoniye gelişene kadar çaldım. İçgüdüsel olarak,&nbsp;parmaklarım havadaki hayali piyano tuşları üzerinde hareket ediyordu</span></p>

  <p><span class="font2">Dikkatim bir iç ıstırap dalgası tarafından çekildiğinde, yeni bir beste gerçekten geliyordu.</span></p>

  <p><span class="font2">İleri doğru baktım.</span></p>

  <p><span class="font2" style="font-style:italic;">Bayılacak mı? Ne yapacağım?</span> <span class="font2">diye düşündü Mike panikle.</span></p>

  <p><span class="font2">Yüz yarda ileride, Mike Newton Bella'nın yumuşak vücudunu kaldırıma doğru alçaltıyordu. Islak betona tepkisizce çöktü, gözleri kapalıydı, rengi bir ceset&nbsp;kadar griydi.</span></p>

  <p><span class="font2">Neredeyse arabanın kapısını sökecektim.</span></p>

  <p><span class="font2">"Bella?" diye bağırdım.</span></p>

  <p><span class="font2">Adını haykırdığımda cansız yüzünde hiçbir değişiklik olmadı.</span></p>

  <p><span class="font2">Bütün vücudum buzdan daha da çok soğuk hale geldi.</span></p>

  <p><span class="font2">"Sorun ne - incindi mi?" diye sordum Mike'ın düşüncelerini odaklamaya çalışarak. İnsan adımlarıyla yürümek zorunda olmak delirticiydi. Yaklaşırken dikkati&nbsp;üzerime çekmemeliydim.</span></p>

  <p><span class="font2">Sonra kalbinin atışını ve düzenli nefes alıp verişini duydum. Onu izlerken, gözlerini daha da sıkı kapattı. Bu paniğimin bir kısmını yok etti.</span></p>

  <p><span class="font2">Mike'ın zihninden hızla geçen anıları gördüm, Biyoloji sınıfından resimler. Bella'nın yüzü masamızdayken, beyaz teni yeşile dönerken. Beyaz kartların üzerinde&nbsp;kırmızı damlalar...</span></p>

  <p><span class="font2">Kan grubu ölçümü.</span></p>

  <p><span class="font2">Olduğum yerde durdum, nefesimi tuttum. Kokusu bir şeydi, akan kanı tamamen başka bir şey.</span></p>

  <p><span class="font2">"Sanırım bayıldı." dedi Mike, aynı anda hem endişeli ve hem de içerlemiş bir şekilde. "Ne olduğunu bilmiyorum, parmağını deldirmedi bile."</span></p>

  <p><span class="font2">Rahatladım ve tekrar nefes aldım. Ah, Mike Newton'un küçük yarasından akan kanın kokusunu alabiliyordum. Eskiden, bu beni çekebilirdi.</span></p>

  <p><span class="font2">Mike müdahaleme sinirli bir şekilde yanımda sallanırken Bella'nın yanında diz çöktüm.</span></p>

  <p><span class="font2">"Bella. Beni duyabiliyor musun?"</span></p>

  <p><span class="font2">"Hayır." diye inledi. "Git başımdan."</span></p>

  <p><span class="font2">Rahatlık öyle şiddetliydi ki güldüm. O iyiydi.</span></p>

  <p><span class="font2">"Onu hemşireye götürüyordum." dedi Mike. "Ama daha ileri gidemedi."</span></p>

  <p><span class="font2">"Ben onu alırım. Sen sınıfta dönebilirsin." dedim.</span></p>

  <p><span class="font2">Mike'ın dişleri birbirine kenetlendi. "Hayır. Bunu benim yapmam gerekiyor."</span></p>

  <p><span class="font2">Burada kalıp o zavallıyla tartışmayacaktım.</span></p>

  <p><span class="font2">Ona dokunmayı gereklilik haline getiren durum nedeniyle, heyecanlı ve korkak, yarı-minnettar ve yarı-üzgün halde Bella'yı nazikçe kaldırımdan kaldırdım&nbsp;ve sadece kıyafetlerine dokunarak, vücutlarımız arasında mümkün olduğunca fazla&nbsp;uzaklık bırakarak onu kollarıma aldım. Onu güvenceye almak için acele ediyordum&nbsp;- başka kelimelerle, benden uzağa.</span></p>

  <p><span class="font2">Gözleri birden açıldı, afalladı.</span></p>

  <p><span class="font2">Arkamızdan Mike'ın karşı çıkan bağırışını zor duydum.</span></p>

  <p><span class="font2">"Berbat görünüyorsun." dedim sırıtarak çünkü zayıf mide ve dönmüş baştan başka hiçbir sorunu yoktu.</span></p>

  <p><span class="font2">"Beni kaldırıma geri bırak." dedi. Dudakları hala beyazdı.</span></p>

  <p><span class="font2">"Yani, kanın görüntüsünden mi bayıldın?" Daha ironik hale gelebilir miydi?</span></p>

  <p><span class="font2">Gözlerini kapadı ve dudaklarını birbirine bastırdı.</span></p>

  <p><span class="font2">"Ve kendi kanının bile değil." diye ekledim, sırıtmam genişleyerek.</span></p>

  <p><span class="font2">Ofisin önündeydik. Kapı bir santim açıktı, tekmeleyerek açtım.</span></p>

  <p><span class="font2">Bayan Cope zıpladı. "Aman Tanrım." diye soludu kollarımdaki külrengi kızı gördüğünde.</span></p>

  <p><span class="font2">"Biyolojide bayıldı." diye açıkladım, hayal gücü kontrolden çıkmadan önce.</span></p>

  <p><span class="font2">Bayan Cope aceleyle hemşirenin ofisinin kapısını açtı. Bella'nın gözleri tekrar açıldı, onu izledi. Onu eski püskü yatağa yatırırken hemşirenin şaşkınlığını duydum.&nbsp;Kollarımdan bıraktığım anda odanın diğer tarafına geçtim. Vücudum çok heyecanlı,&nbsp;çok istekliydi, kaslarım gergindi ve zehrim akıyordu.</span></p>

  <p><span class="font2">"Sadece bayıldı." diye güvence verdim Bayan Hammond'a. "Biyoloji'de kan grubu ölçümü var."</span></p>

  <p><span class="font2">Başını salladı, anlamıştı. "Her zaman bir tane olur."</span></p>

  <p><span class="font2">"Biraz yat tatlım." dedi Bayan Hammond. "Geçecektir."</span></p>

  <p><span class="font2">"Biliyorum." dedi Bella.</span></p>

  <p><span class="font2">"Bu sık sık oluyor mu?" diye sordu hemşire.</span></p>

  <p><span class="font2">"Bazen." diye itiraf etti Bella.</span></p>

  <p><span class="font2">Kahkahamı öksürük olarak yutturmaya çalıştım.</span></p>

  <p><span class="font2">Bu hemşirenin dikkatini çekmeme neden oldu. "Şimdi sınıfa dönebilirsin."</span></p>

  <p><span class="font2">dedi.</span></p>

  <p><span class="font2">Gözlerine baktım ve kusursuz bir güvenle yalan söyledim. "Onunla kalmam gerekli."</span></p>

  <p><span class="font2" style="font-style:italic;">Hmm. Merak ediyorum da... Ah, peki.</span> <span class="font2">Bayan Hammond başını salladı.</span></p>

  <p><span class="font2">Bu onda gayet iyi işe yaramıştı. Niye Bella bu kadar zor olmak zorundaydı.</span></p>

  <p><span class="font2">"Alnın için biraz buz alıp geliyorum canım." dedi hemşire, gözlerime bakmaktan - normal bir insanın olması gerektiği gibi - rahatsız olarak ve odadan&nbsp;çıktı.</span></p>

  <p><span class="font2">"Haklıydın." diye inledi Bella gözlerini kapatarak.</span></p>

  <p><span class="font2">Ne kastetmişti? En kötü sonuca zıpladım: uyarılarımı kabul etmişti.</span></p>

  <p><span class="font2">"Genelde öyleyim." dedim sesimdeki eğlenceyi tutmaya çalışarak; şimdi ekşiydi. "Ama bu sefer hangi konuda?"</span></p>

  <p><span class="font2">"Dersi asmak sağlıklıdır." diye iç çekti.</span></p>

  <p><span class="font2">Ah, tekrar rahatlık.</span></p>

  <p><span class="font2">Sonra sessizleşti. Sadece yavaşça nefes alıp verdi. Dudakları pembeye dönmeye başlıyordu. Biraz uyumsuzlardı, alt dudağı üstle denkleşmek için biraz&nbsp;kalındı. Dudaklarına bakmak garip hissetmeme neden oldu. Ona yaklaşmak istedim,&nbsp;ki bu iyi bir fikir değildi.</span></p>

  <p><span class="font2">"Orada bir dakikalığına beni korkuttun." dedim - sesini tekrar duyabilmek için diyalogu tekrar başlatarak. "Newton'ın cesedini ormana gömmek için&nbsp;sürüklediğini düşündüm."</span></p>

  <p><span class="font2">"Ha ha" dedi.</span></p>

  <p><span class="font2">"Gerçekten - daha iyi renkli cesetler gördüm." Bu hakikaten doğruydu. "Cinayetinin intikamını almak zorunda kalacağım için endişelenmiştim." ve alırdım&nbsp;da.</span></p>

  <p><span class="font2">"Zavallı Mike." diye iç çekti. "İddiasına varım ki çılgına dönmüştür."</span></p>

  <p><span class="font2">Hiddet beni çarptı; ama çabucak zaptettim. Endişesi sadece acıdığı içindi. Nazikti. O kadar.</span></p>

  <p><span class="font2">"Benden kesinlikle nefret ediyor." dedim ona, bu fikirle neşelenerek.</span></p>

  <p><span class="font2">"Bunu bilemezsin."</span></p>

  <p><span class="font2">"Yüzünü gördüm - söyleyebilirim."</span></p>

  <p><span class="font2">"Beni nasıl gördün? Dersi astığını sanıyordum." Yüzü daha iyi gözüküyordu - yarı saydam teninin altındaki yeşil ton silinmişti.</span></p>

  <p><span class="font2">"Arabamdaydım, CD dinliyordum."</span></p>

  <p><span class="font2">Yüz ifadesi birden değişti, sanki sıradan cevabım onu bir şekilde şaşırtmış</span></p>

  <p><span class="font2">gibi.</span></p>

  <p><span class="font2">Bayan Hammond elinde buz torbasıyla geldiğinde gözlerini tekrar açtı. "Sanırım iyiyim." dedi Bella ve buz torbasını iterken oturdu. Tabii ki.&nbsp;Kendisiyle ilgilenilmesinden hoşlanmıyordu.</span></p>

  <p><span class="font2">"Bir tane daha var." dedi Bayan Cope.</span></p>

  <p><span class="font2">Bella ilgi odağı olmaktan kurtulmaya istekli bir şekilde çabucak zıpladı.</span></p>

  <p><span class="font2">"İşte." dedi buz torbasını Bayan Hammond'a vererek. "Buna ihtiyacım yok." Mike Lee Stevens'ı kapıdan içeri soktu. Kan hala Lee'nin elinden akıyordu.&nbsp;"Ah, hayır. Ofisten çık Bella."</span></p>

  <p><span class="font2">Şaşkın gözlerle bana baktı.</span></p>

  <p><span class="font2">"Güven bana - çık."</span></p>

  <p><span class="font2">Döndü ve kapı kapanmadan yakalayıp ofisten aceleyle çıktı. Onu santimler uzakta takip ettim. Sallanan saçı elimi okşadı.</span></p>

  <p><span class="font2">Bana bakmak için döndü.</span></p>

  <p><span class="font2">"Beni gerçekten dinledin." Bu bir ilkti.</span></p>

  <p><span class="font2">Küçük burnunu buruşturdu. "Kanın kokusunu aldım."</span></p>

  <p><span class="font2">Ona şaşkınlıkla baktım. "İnsanlar kan kokusunu alamazlar."</span></p>

  <p><span class="font2">"Eh, ben alabiliyorum - beni hasta eden de bu. Bakır... ve tuz gibi kokuyor."</span></p>

  <p><span class="font2">Hala ona bakarken yüzüm dondu.</span></p>

  <p><span class="font2">O gerçekten insan mıydı? İnsan gibi</span> <span class="font2" style="font-style:italic;">gözüküyordu.</span> <span class="font2">İnsan gibi yumuşaktı. İnsan gibi kokuyordu - daha iyi aslında. İnsan gibi davranıyordu. bir nevi; ama insan gibi&nbsp;düşünmüyordu ya da cevap vermiyordu.</span></p>

  <p><span class="font2">Başka ne ihtimal vardı?</span></p>

  <p><span class="font2">"Ne?" diye sordu.</span></p>

  <p><span class="font2">"Hiçbir şey."</span></p>

  <p><span class="font2">O sırada Mike Newton gücenmiş, sert düşünceleriyle bizi odaya girerek bizi</span></p>

  <p><span class="font2">böldü.</span></p>

  <p><span class="font2">"Daha iyi görünüyorsun." dedi ona kaba bir şekilde.</span></p>

  <p><span class="font2">Elim ona bazı görgü kurallarını öğretmek isteyerek seğirdi. Kendime dikkat etmem gerekecekti, yoksa bu iğrenç çocuğu gerçekten öldürecektim.</span></p>

  <p><span class="font2">"Sadece elini cebinde tut." dedi. Vahşi bir saniye için, bunu bana söylediğini sandım.</span></p>

  <p><span class="font2">"Artık kanamıyor." diye cevapladı aksi bir şekilde. "Sınıfa geri dönecek misin?"</span></p>

  <p><span class="font2">"Dalga mı geçiyorsun? Eğer gidersem sadece geri dönmek zorunda kalırım."</span></p>

  <p><span class="font2">Bu çok iyiydi. Onunla olan bütün saatimi kaçıracağımı düşünmüştüm; ama şimdi onun yerine ekstra vakit kazanmıştım. Kendimi hevesli hissettim.</span></p>

  <p><span class="font2">"Evet, sanırım." diye söylendi. "Ee, bu hafta sonu geliyor musun? Kumsala?"</span></p>

  <p><span class="font2">Ah, planları vardı. Öfke beni olduğum yerde dondurdu. Bu bir grup gezisiydi gerçi. Başka öğrencilerin kafasında görmüştüm. Sadece ikisi değildi. Yine de&nbsp;sinirliydim. Kendimi kontrol etmeye çalışarak hareketsizce tezgaha yaslandım.</span></p>

  <p><span class="font2">"Tabii, geleceğimi söylemiştim."</span></p>

  <p><span class="font2">Yani ona da evet demişti. Kıskançlık, susuzluktan daha çok acı vererek yaktı.</span></p>

  <p><span class="font2">Hayır, bu bir grup gezisiydi, diye ikna etmeye çalıştım kendimi. Sadece arkadaşlarla bir gün geçirecekti. Daha fazlası değil.</span></p>

  <p><span class="font2">"Saat onda babamın dükkanında buluşuyoruz."</span> <span class="font2" style="font-style:italic;">Ve Cullen davetli DEĞİL.</span></p>

  <p><span class="font2">"Orada olacağım."</span></p>

  <p><span class="font2">"Beden dersinde görüşürüz o zaman."</span></p>

  <p><span class="font2">"Görüşürüz."</span></p>

  <p><span class="font2">Düşünceleri öfkeyle dolu, sınıfa doğru gitti.</span> <span class="font2" style="font-style:italic;">O ucubede ne buluyor? Tabii, zengin sanırım. Kızlar onun çekici olduğunu düşünüyor; ama ben bunu göremiyorum. Çok... çok&nbsp;kusursuz. Bahse girerim ki babası hepsinin üzerinde plastik cerrahi denemeleri yapmış. Bu</span></p>

  <p><span class="font2" style="font-style:italic;">yüzden hepsi çok beyaz ve çok güzel. Bu doğal değil. Ve bir nevi... korkunç. Bazen bana baktığında, beni öldürmeyi düşündüğüne yemin edebilirim... Ucube...</span></p>

  <p><span class="font2">Mike tamamen haksız değildi.</span></p>

  <p><span class="font2">"Beden." diye tekrarladı Bella sessizce inleyerek.</span></p>

  <p><span class="font2">Ona baktım ve yine bir şey için üzgün olduğunu gördüm. Niye olduğundan emin değildim; ama Mike ile bir sonraki sınıfına gitmek istemediği açıktı ve ben bu&nbsp;plana vardım.</span></p>

  <p><span class="font2">Onun yanına gittim ve yüzüne doğru eğildim, teninden yayılan sıcaklığı dudaklarımda hissedebiliyordum. Nefes almaya cesaret edemedim.</span></p>

  <p><span class="font2">"Bunu halledebilirim." diye mırıldandım. "Git ve soluk görün."</span></p>

  <p><span class="font2">Dediğimi yaptı, Bayan Cope odaya girip masasına yerleşirken, arkamdaki sandalyelerden birine oturup başını duvara dayadı. Gözleri kapalıyken, tekrar&nbsp;bayılmış gibi görünüyordu. Rengi henüz tamamen dönmemişti.</span></p>

  <p><span class="font2">Sekretere döndüm. Umarım Bella buna dikkat ediyordur, diye düşündüm alayla. Bir insanın vermesi</span> <span class="font2" style="font-style:italic;">gereken</span> <span class="font2">tepki buydu.</span></p>

  <p><span class="font2">"Bayan Cope?" diye sordum tekrar ikna edici sesimi kullanarak.</span></p>

  <p><span class="font2">Kirpikleri titredi ve kalbi hızlandı.</span> <span class="font2" style="font-style:italic;">Çok genç, kendini toparla!</span> <span class="font2">"Evet?"</span></p>

  <p><span class="font2">Bu ilginçti. Shelly Cope'un nabzı hızlandığında, bu beni fiziksel olarak çekici bulduğu içindi, korktuğu için değil. İnsan kadınlarının yanında buna alışmıştım...&nbsp;yine de Bella'nın yarışan kalbi için bu açıklamayı düşünmemiştim.</span></p>

  <p><span class="font2">Bundan oldukça hoşlanmıştım. Çok fazla hatta. Gülümsedim ve Bayan Cope'un nefes alıp veriş sesi yükseldi.</span></p>

  <p><span class="font2">"Bella'nın bir sonraki dersi Beden Eğitimi ve yeterince iyi hissettiğini sanmıyorum. Aslında, onu şimdi eve götürmem gerektiğini düşünüyorum. Onu&nbsp;dersten affedebilir misiniz?" Derinliksiz gözlerine, düşünce aşamasında verdiği&nbsp;hasardan keyif alarak baktım. Mümkün müydü Bella'nın. ?</span></p>

  <p><span class="font2">Bayan Cope cevap vermeden önce sesli şekilde yutkundu. "Senin de özre ihtiyacın var mı Edward?"</span></p>

  <p><span class="font2">"Hayır, Bayan Goff'ın dersi, önemsemez."</span></p>

  <p><span class="font2">Ona pek dikkatimi vermiyordum. Bu yeni ihtimali keşfediyordum.</span></p>

  <p><span class="font2">Hmm. Bella'nın beni diğer insanlar gibi çekici bulduğuna inanmak isterdim; ama Bella ne zaman diğer insanlarla aynı tepkileri vermişti ki? Umutlanmamalıydım.</span></p>

  <p><span class="font2">"Tamam, halloldu. Geçmiş olsun Bella."</span></p>

  <p><span class="font2">Bella zayıfça başını salladı - biraz abartılı rol yaparak.</span></p>

  <p><span class="font2">"Yürüyebilir misin yoksa seni tekrar taşımamı ister misin?" dedim. Yürümek isteyeceğini biliyordum - aciz olmak istemezdi.</span></p>

  <p><span class="font2">"Yürümeyi tercih ederim." dedi.</span></p>

  <p><span class="font2">Yine doğru. Bunda gittikçe iyiye gidiyordum.</span></p>

  <p><span class="font2">Bir an dengesini kontrol etmek için tereddüt ederek ayağa kalktı. Kapıyı onun için açtım ve yağmurun içine yürüdük.</span></p>

  <p><span class="font2">Gözleri kapalı olarak, dudaklarında hafif bir gülümsemeyle yüzünü hafif yağmura doğru kaldırmasını izledim.</span> <span class="font2" style="font-style:italic;">Ne düşünüyordu?</span> <span class="font2">Hareketiyle ilgili bir şey</span></p>

  <p><span class="font2">garip gözüküyordu ve çabucak bu pozun niye bana yabancı geldiğini anladım. Normal insan kızlar çiseleyen yağmura doğru yüzlerini böyle kaldırmazlardı;&nbsp;normal insan kızlar genelde makyaj yapardı, bu ıslak yerde bile.</span></p>

  <p><span class="font2">Bella hiç makyaj yapmıyordu, yapması da gerekli değildi. Kozmetik sanayisi onun gibi bir tene sahip olmak için uğraşan kadınlar üzerinden milyarlarca dolar&nbsp;kazanıyordu.</span></p>

  <p><span class="font2">"Teşekkürler" dedi şimdi bana gülümseyerek. "Beden dersini kaçırmak için hasta olmaya değer."</span></p>

  <p><span class="font2">Onunla olan zamanımı uzatmak için neler yapabileceğimi düşünerek kampüse doğru baktım. "Her zaman." dedim.</span></p>

  <p><span class="font2">"Sen gidiyor musun? Bu cumartesi, yani?" Sesi umutlu çıkmıştı.</span></p>

  <p><span class="font2">Ah, umudu yatıştırıcıydı. Benimle olmak istiyordu, Mike Newton'la değil. Ve evet demek istedim; ama düşünecek pek çok şey vardı. Mesela, bu Cumartesi güneş&nbsp;parlıyor olacaktı...</span></p>

  <p><span class="font2">"Tam olarak nereye gidiyorsunuz?" Sesimi sanki çok bir şey ifade etmiyormuş gibi sıradan tutmaya çalıştım. Mike</span> <span class="font2" style="font-style:italic;">kumsal</span> <span class="font2">demişti gerçi. Orada güneş ışığından&nbsp;kaçma şansı pek yoktu.</span></p>

  <p><span class="font2">"La Push'a, First Kumsalı'na."</span></p>

  <p><span class="font2" style="font-style:italic;">Lanet olsun.</span> <span class="font2">İmkansızdı o zaman.</span></p>

  <p><span class="font2">Her neyse, zaten Emmett eğer planlarımızı iptal edersem çok sinirlenirdi.</span></p>

  <p><span class="font2">Alayla gülerek ona baktım. "Davet edildiğimi hiç sanmıyorum."</span></p>

  <p><span class="font2">İç çekti, çoktan pes etmişti. "Demin seni davet ettim."</span></p>

  <p><span class="font2">"Sen ve ben zavallı Mike'ı bu hafta daha fazla zorlamayalım. Kırılmasını istemeyiz."</span> <span class="font2" style="font-style:italic;">Zavallı</span> <span class="font2">Mike'ı kendim kırmayı düşündüm ve bu resimden son derece&nbsp;büyük bir keyif aldım.</span></p>

  <p><span class="font2">"Mike-schmike" dedi tekrar reddeden bir ifadeyle. Genişçe gülümsedim.</span></p>

  <p><span class="font2">Ve sonra benden uzağa yürümeye başladı.</span></p>

  <p><span class="font2">Hareketim hakkında düşünmeden, uzandım ve onu yağmurluğunun arkasından yakaladım. Aniden durdu.</span></p>

  <p><span class="font2">"Nereye gittiğini sanıyorsun?" Beni bırakıp gittiği için neredeyse kızgındım. Onunla yeterinde vakit geçirmemiştim. Gidemezdi, şimdi değil.</span></p>

  <p><span class="font2">"Eve gidiyorum." dedi bunun beni sinirlendirmesine şaşırarak.</span></p>

  <p><span class="font2">"Seni eve sağ sağlim götüreceğime dair söz verdiğimi duymadın mı? Bu durumda sana araba kullandırır mıyım?"</span> <span class="font2" style="font-style:italic;">Bundan</span> <span class="font2">hoşlanmayacağını biliyordum; ama&nbsp;her halükarda Seattle seyahati için pratik yapmam gerekiyordu, ona o kadar yakın&nbsp;olup olamayacağımı görmem. Bu daha kısa bir yolculuktu.</span></p>

  <p><span class="font2">"Ne varmış durumda?" diye sordu. "Ve kamyonetim ne olacak?"</span></p>

  <p><span class="font2">"Alice okuldan sonra evine bırakır."</span> <span class="font2" style="font-style:italic;">İleri</span> <span class="font2">yürümenin yeterince zor olduğunu bildiğim için, onu arabama doğru yavaşça çektim.</span></p>

  <p><span class="font2">"Bırak gideyim!" dedi, yolunu değiştirirken neredeyse düşüyordu. Onu yakalamak için bir elimi uzattım; ama gerek kalmadan kendini doğrulttu. Ona&nbsp;dokunmak için bahane arıyor olmamalıydım.</span></p>

  <p><span class="font2">Arabanın yanında onu bıraktığımda kapıya takıldı. Denge problemi düşünülürse, daha dikkatli olmak gerekliydi.</span></p>

  <p><span class="font2">"Çok</span> <span class="font2" style="font-style:italic;">ısrarcısın!"</span></p>

  <p><span class="font2">"Kapı açık."</span></p>

  <p><span class="font2">Kendi tarafıma bindim ve arabayı çalıştırdım. Yağmur hızlanmasına ve soğuk ile ıslağı sevmediğini bilmeme rağmen, vücudunu hala dışarıda, dik tuttu. Su gür&nbsp;saçlarını sırılsıklam ediyor, neredeyse siyah olacak kadar koyulaştırıyordu.</span></p>

  <p><span class="font2">"Tamamen kendimi eve götürebilecek durumdayım!"</span></p>

  <p><span class="font2">Tabii ki öyleydi - sadece, ben onun gitmesine izin verecek durumda değildim.</span></p>

  <p><span class="font2">Penceresini aşağıya indirdim ve ona doğru eğildim. "İçeri gir Bella."</span></p>

  <p><span class="font2">Gözleri kısıldı ve kendi kendine koşarak kaçıp kaçmamayı tartıştığını tahmin</span></p>

  <p><span class="font2">ettim.</span></p>

  <p><span class="font2">"Seni geri sürüklerim." dedim, gerçekten bunu kastettiğimi anladığında yüzündeki hayal kırıklığıyla eğlenerek.</span></p>

  <p><span class="font2">Çenesi havada, kapıyı açtı ve arabaya bindi. Saçından deriye su damladı ve botları gıcırdadı.</span></p>

  <p><span class="font2">"Bu tamamen gereksiz." dedi soğukça. Gücenikliğinin altında utanmış olduğunu düşündüm.</span></p>

  <p><span class="font2">Rahatsız olmasın diye ısıtıcıyı açtım ve müziği iyi bir arka plan seviyesine ayarladım. Gözümün kenarından onu izleyerek arabayı çıkışa doğru sürdüm. Alt&nbsp;dudağı inatçı bir şekilde çıkıntılık yapıyordu. Bana nasıl hissettirdiğini düşünerek&nbsp;bunu izledim...</span></p>

  <p><span class="font2">Aniden teybe baktı ve gözleri büyüyerek gülümsedi. "Clair de Lune?" diye</span></p>

  <p><span class="font2">sordu.</span></p>

  <p><span class="font2">Bir klasik hayranı? "Debussy'yi biliyor musun?",</span></p>

  <p><span class="font2">"Pek iyi değil." dedi. "Annem evde çok fazla klasik müzik çalar - sadece favorilerimi biliyorum."</span></p>

  <p><span class="font2">"Bu benim de favorilerimden biri." Bunu düşünerek gözlerimi yağmura diktim. Gerçekten o kızla bir ortak noktamız vardı. Her yönden zıt olduğumuzu&nbsp;düşünmeye başlamıştım.</span></p>

  <p><span class="font2">Yağmura benim gibi görmeyen gözlerle bakarken daha çok rahatlamış gibi gözüküyordu. Anlık dikkat dağınıklığını nefes almayı denemek için kullandım.</span></p>

  <p><span class="font2">Burnumdan dikkatlice soludum.</span></p>

  <p><span class="font2">Şiddetli.</span></p>

  <p><span class="font2">Direksiyonu daha sıkı kavradım. Yağmur onun daha güzel kokmasını sağlamıştı. Bunun mümkün olduğunu hiç düşünmemiştim. Aptalca bir şekilde,&nbsp;birden bire tadını hayal ediyordum.</span></p>

  <p><span class="font2">Boğazımdaki alevlere karşı yutkunmayı ve başka bir şey düşünmeyi denedim</span></p>

  <p><span class="font2">"Annen nasıl biri?" diye sordum dikkatimi dağıtmak için.</span></p>

  <p><span class="font2">Bella gülümsedi. "Bana çok benzer; ama benden daha güzel."</span></p>

  <p><span class="font2">Bundan şüpheliydim.</span></p>

  <p><span class="font2">"Benim içimde çok fazla Charlie var." diye devam etti. "Annem benden daha dışa dönük ve daha cesur."</span></p>

  <p><span class="font2">Bundan da şüpheliydim.</span></p>

  <p><span class="font2">"Sorumsuz ve biraz acayip ve tahmin edilemez bir aşçı. O benim en iyi arkadaşım." Sesi melankolikleşti; alnı kırıştı.</span></p>

  <p><span class="font2">Yine, bir çocuktan çok, ebeveyn gibi konuşmuştu.</span></p>

  <p><span class="font2">Nerede yaşadığını bilip bilmemem gerektiğini çok geç düşünürken, evinin önünde durdum. Hayır, bu böyle küçük bir kasabada şüphe çekmezdi.</span></p>

  <p><span class="font2">"Kaç yaşındasın Bella?" Sınıf arkadaşlarından daha büyük olmalıydı. Belki okula geç başlamıştı, ya da geride kalmıştı... bu pek mümkün değildi gerçi.</span></p>

  <p><span class="font2">"On yedi yaşındayım." diye cevapladı.</span></p>

  <p><span class="font2">"On yedi gibi gözükmüyorsun."</span></p>

  <p><span class="font2">Güldü.</span></p>

  <p><span class="font2">"Annem hep otuz beş yaşında doğduğumu ve her geçen yıl daha da orta yaşlı birine dönüştüğümü söyler." Tekrar güldü ve sonra iç çekti. "Birinin yetişkin olması&nbsp;gerek."</span></p>

  <p><span class="font2">Bu beni aydınlatmıştı. Artık görebiliyordum. sorumsuz anne Bella'nın olgunluğunu açıklamaya yardım etmişti. Bakıcı olmak için erken büyümesi&nbsp;gerekmişti. Kendisiyle ilgilenilmesini sevmemesinin sebebi buydu - bunun kendi işi&nbsp;olduğunu hissediyordu.</span></p>

  <p><span class="font2">"Sen de bir lise öğrencisi için küçük gözükmüyorsun." dedi, beni dalgınlığımdan uyandırarak.</span></p>

  <p><span class="font2">Yüzümü buruşturdum. Onunla ilgili farkında vardığım her şey için, o da çok fazla şey fark ediyordu. Konuyu değiştirdim.</span></p>

  <p><span class="font2">"Annen niye Phil'le evlendi?"</span></p>

  <p><span class="font2">Cevap vermeden önce bir dakika tereddüt etti. "Annem. kendi yaşına göre çok genç. Phil'in ona daha da genç hissettirdiğini düşünüyorum. Nasıl oluyorsa,&nbsp;annem onun için deli oluyor." Başını anlayışla salladı.</span></p>

  <p><span class="font2">"Onaylıyor musun?" dedim merakla.</span></p>

  <p><span class="font2">"Fark eder mi?" diye sordu. "Onun mutlu olmasını istiyorum. ve Phil onun istediği kişi."</span></p>

  <p><span class="font2">Karakteriyle ilgili öğrendiklerime çok iyi uymasaydı, yorumundaki özveri beni şok ederdi.</span></p>

  <p><span class="font2">"Bu çok asilce. Merak ediyorum da."</span></p>

  <p><span class="font2">"Ne?"</span></p>

  <p><span class="font2">"Acaba annen de sana inceliği gösterir miydi? Seçimin ne olursa olsun?"</span></p>

  <p><span class="font2">Bu gülünç bir soruydu ve sorarken sesimi sıradan tutamamıştım. Birinin beni kızı için onaylayacağını düşünmek bile ne kadar aptalcaydı. Bella'nın beni seçeceğini&nbsp;düşünmek bile ne kadar aptalcaydı.</span></p>

  <p><span class="font2">"Sa-sanırım." diye kekeledi bakışıma bir şekilde tepki vererek. Korku. ya da</span></p>

  <p><span class="font2">çekim?</span></p>

  <p><span class="font2">"Ama sonuçta ebeveyn olan o. Bu biraz farklı." diye bitirdi.</span></p>

  <p><span class="font2">Alayla gülümsedim. "Seçtiğin kişi korkunç olmasın o zaman."</span></p>

  <p><span class="font2">Bana sırıttı. "Korkunç derken neyi kastediyorsun? Her yerinde küpeler ve kocaman dövmeler olan biri mi?"</span></p>

  <p><span class="font2">"Sanırım tanımlardan biri bu." Benim aklımdakine göre çok tehlikesiz bir</span></p>

  <p><span class="font2">tanım.</span></p>

  <p><span class="font2">"Senin tanımın ne?"</span></p>

  <p><span class="font2">Her zaman yanlış soruları soruyordu ya da belki tamamen doğru soruları. Cevap vermek istemediklerimi, her nasılsa.</span></p>

  <p><span class="font2">"Sence</span> <span class="font2" style="font-style:italic;">ben</span> <span class="font2">korkunç olabilir miyim?" diye sordum, biraz gülümsemeye çalışarak.</span></p>

  <p><span class="font2">Ciddi bir sesle cevap vermeden önce düşündü. "Hmm... Bence</span> <span class="font2" style="font-style:italic;">olabilirsin,</span> <span class="font2">eğer istersen."</span></p>

  <p><span class="font2">Ben de ciddiydim. "Şimdi benden korkuyor musun?"</span></p>

  <p><span class="font2">Bu seferkini düşünmeden, anında cevapladı. "Hayır."</span></p>

  <p><span class="font2">Daha kolaylıkla gülümsedim. Tamamen gerçeği söylediğini düşünmüyordum; ama gerçekten yalan söylediğini de. En azından gitmek isteyecek&nbsp;kadar korkmuyordu. Eğer bu konuşmayı bir vampirle yaptığını söyleseydim nasıl&nbsp;hissedeceğini merak ettim. Hayali tepkisinden korktum.</span></p>

  <p><span class="font2">"O zaman, şimdi sen de bana kendi ailenden bahsedecek misin? Mutlaka benimkinden daha ilginç bir hikaye olmalı."</span></p>

  <p><span class="font2">En azından daha korkutucu.</span></p>

  <p><span class="font2">"Ne öğrenmek istiyorsun?" diye sordum ihtiyatla.</span></p>

  <p><span class="font2">"Cullen'lar seni evlatlık mı aldılar?"</span></p>

  <p><span class="font2">"Evet."</span></p>

  <p><span class="font2">Tereddüt etti, sonra alçak bir sesle konuştu. "Annene ve babana ne oldu?"</span></p>

  <p><span class="font2">Bu çok zor değildi; ona yalan söylemek zorunda bile kalmayacaktım. "Çok uzun zaman önce öldüler."</span></p>

  <p><span class="font2">"Üzgünüm." diye mırıldandı, beni incitmekten endişelenerek.</span></p>

  <p><span class="font2" style="font-style:italic;">Benim</span> <span class="font2">için endişeleniyordu.</span></p>

  <p><span class="font2">"Onları pek iyi hatırlamıyorum." diye güvence verdim. "Carlisle ve Esme uzun zamandır benim annem ve babam."</span></p>

  <p><span class="font2">"Ve onları seviyorsun."</span></p>

  <p><span class="font2">Gülümsedim. "Evet. Daha iyi iki kişi düşünemiyorum."</span></p>

  <p><span class="font2">"Çok şanslısın."</span></p>

  <p><span class="font2">"Biliyorum." Bir konuda, ebeveyn konusunda olan şansım inkar edilemezdi.</span></p>

  <p><span class="font2">"Ve kardeş lerin?"</span></p>

  <p><span class="font2">Eğer daha fazla ayrıntı için zorlamasına izin verirsem, yalan söylemek zorunda kalacaktım. Saate bir bakış attım ve onunla olan vaktimin bittiğini görünce&nbsp;hevesim kırıldı.</span></p>

  <p><span class="font2">"Kardeşlerim, eğer yağmurun altında beni beklemek zorunda kalırlarsa oldukça sinirlenecekler."</span></p>

  <p><span class="font2">"Ah, affedersin. Sanırım gitmen gerekli."</span></p>

  <p><span class="font2">Hareket etmedi. Birlikte olan zamanımızın bitmesini o da istemiyordu.</span></p>

  <p><span class="font2">Bundan çok, çok hoşlandım.</span></p>

  <p><span class="font2">"Muhtemelen Şef Swan eve gelmeden önce kamyonetini istersin, böylece ona Biyoloji olayını anlatmana gerek kalmaz." Kollarımdaki utancını hatırlayınca sırıttım.</span></p>

  <p><span class="font2">"Çoktan duyduğuna eminim. Forks'ta hiçbir şey gizli kalmaz." Kasabanın adını hoşlanmayarak söyledi.</span></p>

  <p><span class="font2">Sözlerine güldüm. Hiçbir şey gizli kalmaz, tabii. "Kumsalda iyi eğlenceler." Uzun sürmeyeceğini bilerek, gittikçe zayıflayan yağmura baktım ve normalden çok&nbsp;daha fazla devam etmesini diledim. "Güneşlenmek için uygun bir hava." Eh,&nbsp;cumartesiye kadar olacaktı. Bundan keyif alırdı.</span></p>

  <p><span class="font2">"Seni yarın görmeyecek miyim?"</span></p>

  <p><span class="font2">Ses tonundaki üzüntü beni memnun etti.</span></p>

  <p><span class="font2">"Hayır. Emmett ve ben hafta sonuna erken başlıyoruz." Şimdi, plan yaptığım için kendime kızgındım. Onları bozabilirdim... ama bu noktada çok fazla avlanmak&nbsp;diye bir şey yoktu ve ailem ne kadar takıntılı hale dönüştüğümü belli etmeden de&nbsp;davranışlarımdan yeterince endişeleneceklerdi.</span></p>

  <p><span class="font2">"Ne yapacaksınız?" diye sordu, sesi mutlu değildi İyi</span></p>

  <p><span class="font2">"Keçi Kayalıkları Bölgesi'nde yürüyüşe gideceğiz, Rainier'in güneyinde." Emmett ayı sezonu için istekliydi.</span></p>

  <p><span class="font2">"Ah, iyi eğlenceler." dedi gönülsüzce. İsteksizliği beni tekrar memnun etti.</span></p>

  <p><span class="font2">Ona bakarken, geçici bir vedanın düşüncesi dahi neredeyse işkence çekmeme neden oldu. Çok yumuşak ve kolay incinir biriydi. Onun gözümün önünden,&nbsp;başında her şeyin gelebileceği bir yere gitmesine izin vermek çılgıncaydı ama yine&nbsp;de, başına gelebilecek en kötü şeyler, benimle birlikte olmasının sonucu olurdu.</span></p>

  <p><span class="font2">"Bu hafta sonu benim için bir şey yapabilir misin?" diye sordum ciddi bir şekilde.</span></p>

  <p><span class="font2">Kafasını salladı, gözleri şaşkındı.</span></p>

  <p><span class="font2">Hafif tut.</span></p>

  <p><span class="font2">"Alınma; ama sen, şu belayı mıknatıs gibi çeken insanlara benziyorsun. O yüzden. okyanusa düşmemeye ya da bir şeylere çarpmamaya çalış olur mu?"</span></p>

  <p><span class="font2">Gözlerimdeki hüznü görmemesini umarak ona gülümsedim. Orada başına ne gelebilecek olursa olsun, ben uzakta olduğum için çok fazla iyi olmamasını ne kadar&nbsp;da çok diliyordum.</span></p>

  <p><span class="font2" style="font-style:italic;">Kaç Bella, kaç. Senin ya da benim iyiliğim için, seni çok fazla seviyorum.</span></p>

  <p><span class="font2">Alayıma alındı. Öfkeyle bana baktı. "Elimden geleni yaparım." dedi ve kapıyı arkasından çarpabileceği en büyük kuvvetle çarparak yağmurun içine zıpladı.</span></p>

  <p><span class="font2">Tıpkı kaplan olduğuna inanan öfkeli bir kedi yavrusu gibi.</span></p>

  <p><span class="font2">Ceketinin cebinden yeni aldığım anahtarı kavradım ve arabayla uzaklaşırken gülümsedim.</span></p>

  <h1 id="sigil_toc_id_4"><a id="bookmark0"></a><span class="font4" style="font-weight:bold;">7. Melodi</span></h1>

  <p><span class="font2">Okula geri döndüğümde beklemek zorunda kaldım. Son saat henüz bitmemişti. Bu iyiydi, çünkü düşünmem gereken şeyler vardı ve yalnız zamana ihtiyaç&nbsp;duyuyordum.</span></p>

  <p><span class="font2">Kokusu arabadan gitmemişti. Pencereleri kapalı tutup bana hücum etmesine izin verdim ve boğazımdaki alevlere alışmaya çalıştım.</span></p>

  <p><span class="font2">Cazibe.</span></p>

  <p><span class="font2">Bu düşünülmesi problemli bir konuydu. Çok farklı yanlar, çok farklı anlam ve seviyeler. Aşkla aynı şey değildi; ama içinden çıkılamayacak şekilde bağlıydı.</span></p>

  <p><span class="font2">Bella'yı cezbedip cezbetmediğime dair hiçbir fikrim yoktu. (Zihinsel sessizliği ben delirene kadar daha da sinir bozucu olmaya devam mı edecekti, yoksa sonunda&nbsp;erişeceğim bir sınır var mıydı?)</span></p>

  <p><span class="font2">Fiziksel tepkilerini diğerleriyle - Jessica ve sektreter gibi - karşılaştırmayı denedim; ama bir sonucu yoktu. Aynı işaretler - kalp atışında ve soluk alıp verişte&nbsp;değişiklikler - ilgi anlamına geldiği gibi, kolaylıkla korku, şok ya da gerginlik&nbsp;anlamına da gelebilirdi. Bella'nın bir zamanlar Jessica Stanley'nin sahip olduğu&nbsp;düşünceleri paylaşabilmesi mümkün değildi. Sonuçta o, tam olarak ne olduğunu&nbsp;bilmese de benimle ilgili bir yanlışlık olduğunu biliyordu. Buz tenime dokunmuştu&nbsp;ve elini anında soğuktan çekmişti.</span></p>

  <p><span class="font2">Yine de, o fantezilerin beni iğrendirdiğini hatırladığımda; ama bu sefer Jessica'nın yerinde Bella'yla hatırladığımda...</span></p>

  <p><span class="font2">Daha hızlı nefes alıyordum ve ateş boğazımı tırmalıyordu.</span></p>

  <p><span class="font2">Ya beni kollarım narin vücuduna dolanmış halde hayal eden</span> <span class="font2" style="font-style:italic;">Bella</span> <span class="font2">olsaydı? Onu göğsüme doğru sıkıca yaklaştırıp elimle çenesinin altını kavradığımı? Kızaran&nbsp;yüzünden saçlarının gür perdesini okşayarak çektiğimi? Parmak uçlarımla dolgun&nbsp;dudaklarının şeklini takip ettiğimi? Yüzümü onunkine doğru, dudaklarımda&nbsp;nefesinin sıcaklığını hissedebilecek kadar eğdiğimi? Daha yaklaştığımı.</span></p>

  <p><span class="font2">Ama sonra hayalden kaçındım, Jessica bunları hayal ettiğinde olduğu gibi, eğer ona o kadar yaklaşırsam olacakları bilerek.</span></p>

  <p><span class="font2">Cazibe imkansız bir ikilemdi, çünkü Bella beni çoktan en kötü şekilde cezbetmişti.</span></p>

  <p><span class="font2">Bella'nın bana bir kadının bir erkeğe olduğu şekilde çekilmesini istiyor muydum?</span></p>

  <p><span class="font2">Bu yanlış soruydu. Doğru soru, Bella'nın bana bu şekilde çekilmesini istemeli miyim'di, cevap da hayırdı, çünkü insan bir erkek değildim ve bu onun için doğru&nbsp;değildi.</span></p>

  <p><span class="font2">Varlığımın her zerresiyle normal bir erkek olabilmek için yanıp tutuştum, böylece hayatını tehlikeye atmadan onu kollarıma alabilirdim. Böylece kendi</span></p>

  <p><span class="font2">hayallerimi kurabilirdim, sonunda onun kanının ellerimi kaplamadığı, gözlerimde parlamadığı hayaller...</span></p>

  <p><span class="font2">Onun peşinden koşmamın bir savunması yoktu. Ona dokunmayı bile göze alamadığımda, nasıl bir ilişki teklif edebilirdim ki?</span></p>

  <p><span class="font2">Başımı ellerime aldım.</span></p>

  <p><span class="font2" style="font-style:italic;">Ha. Hazırlıksız yakalandın. Bu bir ilk,</span> <span class="font2">diye düşündü Emmett yerine yerleşirken. "Bahse girerim ki Bayan Goff uyuşturucu kullandığını düşünüyor, son zamanlarda&nbsp;çok tuhafsın. Bugün neredeydin?"</span></p>

  <p><span class="font2">"Ben. yararlı işler yapıyordum."</span></p>

  <p><span class="font2" style="font-style:italic;">Hah?</span></p>

  <p><span class="font2">Güldüm. "Hastayla ilgilenmek gibi bir şey."</span></p>

  <p><span class="font2">Bu kafasını daha da çok karıştırdı; ama sonra arabadaki kokuyu içine çekti.</span></p>

  <p><span class="font2">"Ah. Yine o kız mı?"</span></p>

  <p><span class="font2">Yüzümü buruşturdum.</span></p>

  <p><span class="font2" style="font-style:italic;">Bu gittikçe garipleşiyor.</span></p>

  <p><span class="font2">"Bir de bana sor." diye söylendim.</span></p>

  <p><span class="font2">Kokuyu tekrar içine çekti. "Hmm. Oldukça hoş bir kokusu var değil mi?"</span></p>

  <p><span class="font2">Gözlerini daha bitirmeden istemsiz bir tepki olarak dudaklarımın arasından bir hırlama çıktı.</span></p>

  <p><span class="font2">"Sakin ol çocuk, sadece söylüyorum."</span></p>

  <p><span class="font2">Sonra diğerleri geldi. Rosalie kokuyu anında fark etti ve sinirini atlatamamış halde bana öfkeyle baktı. Probleminin ne olduğunu merak ediyordum; ama ondan&nbsp;duyabildiğim tek şey bir hareket dizisiydi.</span></p>

  <p><span class="font2">Jasper'ın tepkisinden de hoşlanmamıştım. Emmett gibi o da Bella'nın çekiciliğini fark etmişti. Koku, ikisine de bana geldiğinin binde biri çekici değildi;&nbsp;ama yine de kanının onlara tatlı gelmesi beni üzdü. Jasper iyi bir kontrole sahip&nbsp;değildi.</span></p>

  <p><span class="font2">Alice yanıma geldi ve Bella'nın kamyonetinin anahtarını almak için elini</span></p>

  <p><span class="font2">uzattı.</span></p>

  <p><span class="font2">"Sadece yaptığımı gördüm." dedi. "Bana nedenlerini söylemen gerekecek."</span></p>

  <p><span class="font2">"Bu o anlama gelmiyor-"</span></p>

  <p><span class="font2">"Biliyorum, biliyorum. Bekleyeceğim. Çok uzun sürmeyecek."</span></p>

  <p><span class="font2">İç çekip anahtarı verdim.</span></p>

  <p><span class="font2">Onu Bella'nın evine kadar takip ettim. Yağmur milyonlarca küçük çekiç gibi iniyordu, o kadar yüksek sesliydi ki belki Bella'nın insan kulakları kamyonetin&nbsp;motorunu duymamıştı. Penceresini izledim; ama bakmak için çıkmadı. Belki orada&nbsp;değildi. Duyulacak hiçbir düşünce yoktu.</span></p>

  <p><span class="font2">Onu kontrol etmek için yetecek kadar bile duyamamam beni üzdü - mutlu olduğundan emin olmak için, güvende olduğundan en azından.</span></p>

  <p><span class="font2">Alice arkaya bindi ve eve doğru hızlandık. Yollar boştu, o sayede sadece birkaç dakika aldı. Eve geldik ve hepimiz kendi ayrı eğlencelerimize gittik.</span></p>

  <p><span class="font2">Emmett ve Jasper sekiz tahtanın birleşiminden oluşan bir tahtayla, kendi karmaşık kurallarıyla oynadıkları ayrıntılı satrancın ortasındaydılar. Oynamama izin&nbsp;vermezlerdi, artık benimle sadece Alice oyun oynuyordu.</span></p>

  <p><span class="font2">Alice onların olduğu kö şedeki bilgisayarına gitti ve monitörün çalıştığını duydum. Rosalie'nin elbise dolabı için yeni bir moda tasarımı üzerinde çalışıyordu;&nbsp;ama Rosalie bugün arkasında durup Alice'in eli dokunmatik ekranda (Carlisle ile&nbsp;ben sistemle biraz oynamak zorunda kalmıştık, çünkü bu ekranların çoğu ısıya yanıt&nbsp;veriyordu) dolaşırken kesim ve renklerle ilgili yönlendirmeye gitmemişti. Onun&nbsp;yerine asık bir suratla kanepeye yayılmış, hiç durmadan ve saniyede yirmi kanal&nbsp;değiştirerek zap yapıyordu. Garaja gidip BMW'sini tekrar düzenleyip&nbsp;düzenlememeye karar vermeye çalıştığını duyabiliyordum.</span></p>

  <p><span class="font2">Esme üst kattaydı, mavi basma kumaşlarla çalışıyordu.</span></p>

  <p><span class="font2">Bir süre sonra Alice kafasını duvara dayadı ve ağzıyla sırtı ona dönük oturan Emmett'in gelecek hamlelerini, rakibinin en sevdiği atını yüzünde sakin bir ifadeyle&nbsp;alan Jasper'a söylemeye başladı.</span></p>

  <p><span class="font2">Ve ben, uzun zamandan beri ilk defa - o kadar uzun ki utanç duydum -girişin yanındaki zarif, büyük piyanonun başına oturdum. Sesi kontrol etmek için elimi nazikçe tuşların üzerinde gezdirdim. Akort hala mükemmeldi.</span></p>

  <p><span class="font2">Üst katta, Esme yaptığı şeyi bıraktı ve başını kaldırdı.</span></p>

  <p><span class="font2">Bugün arabada ortaya çıkan ezginin başını çaldım, sesinin hayal ettiğimden daha iyi çıkması beni memnun etti.</span></p>

  <p><span class="font2" style="font-style:italic;">Edward tekrar çalıyor,</span> <span class="font2">diye düşündü Esme mutlulukla, yüzünde bir gülümseme belirerek. Masasından kalktı ve sessizce merdivenin başına geldi.</span></p>

  <p><span class="font2">Esas melodinin içinden geçmesine izin vererek ahenkli bir dize ekledim.</span></p>

  <p><span class="font2">Esme hoşnutlukla iç çekip en üst basamağa oturdu ve başını tırabzana dayadı.</span> <span class="font2" style="font-style:italic;">Yeni bir beste. Çok uzun zaman olmuştu. Ne kadar güzel bir ezgi.</span></p>

  <p><span class="font2">Melodiyi alçak perdeyi takip ederek yeni bir yöne götürdüm.</span></p>

  <p><span class="font2" style="font-style:italic;">Edward tekrar beste mi yapıyor?</span> <span class="font2">diye düşündü Rosalie ve dişleri sert bir güceniklikle birbirine kenetlendi.</span></p>

  <p><span class="font2">O anda, hata yaptı ve öfkesinin esas sebebini okuyabildim. Niye bana böyle huysuzca davrandığını, Isabella Swan'ı öldürme fikrinin vicdanını niye hiç rahatsız&nbsp;etmediğini gördüm.</span></p>

  <p><span class="font2">Rosalie ile, her şey kendini beğenmişlikle ilgiliydi.</span></p>

  <p><span class="font2">Müzik birdenbire durdu ve kendimi durduramadan güldüm, elimi çabucak ağzıma atmadan önce bir kahkaha attım.</span></p>

  <p><span class="font2">Rosalie bana dönüp öfkeyle baktı, gözleri kırgın öfke kıvılcımları saçıyordu.</span></p>

  <p><span class="font2">Emmett ve Jasper da bana baktı ve Esme'nin kafasının karıştığını duydum. Bir anda aşağı kata indi ve Rosalie ile bana baktı.</span></p>

  <p><span class="font2">"Durma Edward." diye cesaretlendirdi gergin bir an sonrasında.</span></p>

  <p><span class="font2">Rosalie'ye arkamı dönüp yüzümde beliren gülümsemeyi kontrol edebilmek için büyük çaba harcayarak tekrar çalmaya başladım. Ayağa kalktı ve utangaçlıktan&nbsp;çok, öfkeyle odadan çıktı; ama kesinlikle oldukça utanmıştı.</span></p>

  <p><span class="font2" style="font-style:italic;">Eğer bir şey söylersen, seni köpek gibi avlarım.</span></p>

  <p><span class="font2">Başka bir kahkahayı bastırdım.</span></p>

  <p><span class="font2">"Sorun ne Rosalie?" diye seslendi Emmett arkasından. Rosalie dönmedi. Devam edip garaja girdi ve arabasının altına kendini oraya gömebilecekmiş gibi&nbsp;girdi.</span></p>

  <p><span class="font2">"Bu neydi?" dedi Emmett bana.</span></p>

  <p><span class="font2">"En ufak bir fikrim yok." diye yalan söyledim.</span></p>

  <p><span class="font2">Emmett sinirlenip homurdandı.</span></p>

  <p><span class="font2">"Çalmaya devam et." dedi Esme. Ellerim yine duraklamıştı.</span></p>

  <p><span class="font2">İstediği şeyi yaptım ve gelip, ellerini omzuma koyarak arkamda durdu.</span></p>

  <p><span class="font2">Beste ilgi uyandırıcıydı; ama yarımdı. Bir köprüyle oynadım; ama bir şekilde doğru gelmedi.</span></p>

  <p><span class="font2">"Büyüleyici. Bir ismi var mı?" diye sordu Esme.</span></p>

  <p><span class="font2">"Daha değil."</span></p>

  <p><span class="font2">"Hikayesi var mı?" diye sordu sesinde bir gülümsemeyle. Bu ona büyük bir hoşnutluk vermişti ve müziği boşladığım için kendimi suçlu hissettim. Bencillik&nbsp;etmiştim.</span></p>

  <p><span class="font2">"Bu bir... ninni sanırım." Sonra köprüyü doğru kurdum. Arkasındaki harekete kolayca öncülük etti.</span></p>

  <p><span class="font2">"Bir ninni." diye tekrarladı kendi kendine.</span></p>

  <p><span class="font2">Bu ezginin bir hikayesi</span> <span class="font2" style="font-style:italic;">vardı</span> <span class="font2">ve bir bunu kere gördüğümde parçalar çaba harcamadan yerine oturdu. Hikaye küçük bir yatakta uyuyan bir kızdı, gür, koyu ve&nbsp;dağınık saçları yastıkta deniz yosunu gibi kıvrılan bir kız.</span></p>

  <p><span class="font2">Alice, Jasper'ı kendi oyunlarıyla bıraktı ve yanıma oturdu. Güzel, ahenkli sesiyle ezginin iki oktav yukarısında bir sözsüz bir melodi söyledi.</span></p>

  <p><span class="font2">"Bundan hoşlandım." diye mırıldandım. "Ama şuna ne dersin?"</span></p>

  <p><span class="font2">Dizesini ezgiye ekledim - ellerim şimdi bütün parçalar üzerinde bir arada çalışmak için tuşların üzerine uçuyordu - biraz değiştirerek, yeni bir yöne&nbsp;yönlendirerek.</span></p>

  <p><span class="font2">Ruh halini yakaladı ve beraber söyledi.</span></p>

  <p><span class="font2">Esme omzumu sıktı.</span></p>

  <p><span class="font2">Ama Alice'in sesinin ezginin üzerinde yükselip onu başka bir yere götürmesiyle artık sonu görebiliyordum. Şarkının nasıl bitmesi gerektiğini&nbsp;görebiliyordum, çünkü uyuyan kız, tıpkı gerçekte olduğu gibi muhteşemdi ve&nbsp;herhangi bir değişiklik yanlış olurdu, bir üzüntü olurdu. Beste bu anlayışa doğru&nbsp;sürüklendi, daha yavaş ve daha hafif. Alice'in sesi de alçaldı, ağırbaşlı hale geldi.</span></p>

  <p><span class="font2">Son notayı çaldım ve sonra tuşların üzerinde başımı eğdim.</span></p>

  <p><span class="font2">Esme saçımı okşadı.</span> <span class="font2" style="font-style:italic;">İyi olacak Edward. En iyisi yönünde çözülecek. Sen mutluluğu</span> <span class="font2">hak ediyorsun</span> <span class="font2" style="font-style:italic;">oğlum. Kader sana bunu borçlu.</span></p>

  <p><span class="font2">"Teşekkürler." diye fısıldadım, inanabilmeyi dileyerek.</span></p>

  <p><span class="font2" style="font-style:italic;">Aşk her zaman kullanışlı paketlerde karşına çıkmaz.</span></p>

  <p><span class="font2">Neşesizce güldüm.</span></p>

  <p><span class="font2" style="font-style:italic;">Sen, büyük ihtimalle, dünyadaki herkesin içinde, bu kadar zor bir ikilemle savaşmak için en donanımlı kişisin. Hepimizin içinde en iyisi ve parlağısın.</span></p>

  <p><span class="font2">İç çektim. Bütün anneler oğulları için aynı şeyi düşünürdü.</span></p>

  <p><span class="font2">Esme, trajedi potansiyeline rağmen bütün bu zamandan sonra nihayet kalbime dokunulduğu için hala neşeyle doluydu. Benim hep yalnız kalacağımı&nbsp;düşünmüştü...</span></p>

  <p><span class="font2" style="font-style:italic;">O da seni sevecek,</span> <span class="font2">diye düşündü aniden, düşüncelerinin yönüyle beni şaşırtarak.</span> <span class="font2" style="font-style:italic;">Eğer zekiyse.</span> <span class="font2">Gülümsedi.</span> <span class="font2" style="font-style:italic;">Ama birinin senin de öyle olduğunu yakalamak için&nbsp;bu kadar yavaş olacağını hayal edemiyorum.</span></p>

  <p><span class="font2">"Yapma anne, beni utandırıyorsun." diye alay ettim. Kelimeleri olanak dışı olsa da, beni neşelendirmişti.</span></p>

  <p><span class="font2">Alice güldü ve "Heart and Soul"un ilk elini ortaya çıkardı. Sırıttım ve onunda basit armoniyi tamamladım. Sonra onu bir "Chopsticks" performansıyla&nbsp;şereflendirdim.</span></p>

  <p><span class="font2">Kıkırdadı ve iç çekti. "Keşke Rose'a niye güldüğünü bana söylesen." dedi. "Ama söylemeyeceğini görüyorum."</span></p>

  <p><span class="font2">"Hayır."</span></p>

  <p><span class="font2">Kulağıma parmağıyla bir fiske attı.</span></p>

  <p><span class="font2">"Kibar ol Alice." diye azarladı Esme. "Edward centilmenlik yapıyor."</span></p>

  <p><span class="font2">"Ama öğrenmek</span> <span class="font2" style="font-style:italic;">istiyorum</span><span class="font2">."</span></p>

  <p><span class="font2">Sızlanan tonuna güldüm. Sonra "İşte Esme." dedim ve en sevdiği besteyi çalmaya başladım, Carlisle ile aralarında izlediğim aşklarına isimsiz bir hediye.</span></p>

  <p><span class="font2">"Teşekkürler canım." Tekrar omzumu sıktı.</span></p>

  <p><span class="font2">Tanıdık parçaya odaklanmam gerekmedi. Onun yerine hala garajda olan Rosalie'yi düşündüm ve kendi kendime sırıttım.</span></p>

  <p><span class="font2">Kıskançlığın potansiyelini kendim yeni keşfettiğim için, ona biraz acıyordum. Sefil eden bir duyguydu. Tabii ki, onun kıskançlığı benimkinden binlerce kat daha&nbsp;azdı.</span></p>

  <p><span class="font2">Rosalie'nin hayatı ve kişiliği, bu kadar güzel olmasaydı ne kadar değişik olurdu, merak ettim. Eğer güzellik her zaman en güçlü noktası olmasaydı daha&nbsp;mutlu bir insan olur muydu? Daha az ben merkezci? Daha çok şefkatli? Eh, sanırım&nbsp;merak etmek işe yaramazdı çünkü geçmiş geçmişti ve o her zaman en güzel olmuştu.&nbsp;İnsan olduğu zamanlar bile kendi güzelliğinin spot ışıkları altında yaşamıştı. Onun&nbsp;için sorun değildi. Tam tersi - çekiciliği neredeyse her şeyden daha çok seviyordu.</span></p>

  <p><span class="font2">Bu ölümlülüğünü kaybedişiyle değişmemişti.</span></p>

  <p><span class="font2">O yüzden ben baştan beri onun güzelliğine diğer bütün erkeklerden beklediği gibi aşırı hayranlık duymadığım için gücenmesi sürpriz değildi.</span> <span class="font2" style="font-style:italic;">Beni</span> <span class="font2">hiçbir şekilde&nbsp;istediğinden değil - bundan çok uzaktı; ama buna rağmen onu istemediğim için&nbsp;darılmıştı. İstenmeye çok alışıktı.</span></p>

  <p><span class="font2">Jasper ve Carlisle ile farklıydı - onların ikisi de zaten aşıktı. Ben tamamen boştaydım; ama yine de inatla hareketsiz kalmıştım.</span></p>

  <p><span class="font2">Eski gücenikliğinin kaybolduğunu düşünmüştüm, uzun süre önce geçtiğini.</span></p>

  <p><span class="font2">Ve geçmişti... Ben sonunda güzelliği bana onunkinin dokunmadığı şekilde dokunan birini bulana kadar.</span></p>

  <p><span class="font2">Rosalie eğer</span> <span class="font2" style="font-style:italic;">onun</span> <span class="font2">güzelliğini hayranlığa değer bulmadıysam, dünyada bana ulaşacak hiçbir güzellik olmadığı inancına güvenmişti. Bella'nın hayatını&nbsp;kurtardığımdan beri sinirliydi; benim tamamen bilinçsiz olduğum ilgiyi kadın&nbsp;hisleriyle tahmin etmişti.</span></p>

  <p><span class="font2">Önemsiz bir insan kızını ondan daha çekici bulduğum için ciddi olarak alınmıştı.</span></p>

  <p><span class="font2">Gülme dürtüsünü tekrar bastırdım.</span></p>

  <p><span class="font2">Beni rahatsız etti ama, Bella'yı görüşü. Rosalie gerçekten kızın</span> <span class="font2" style="font-style:italic;">sıradan</span> <span class="font2">olduğunu düşünüyordu. Buna nasıl inanabilirdi? Bana anlaşılmaz geliyordu.&nbsp;Kıskançlığın bir sonucuydu şüphesiz.</span></p>

  <p><span class="font2">"Ah!" dedi Alice aniden. "Jasper tahmin et, ne gördüm?"</span></p>

  <p><span class="font2">Gördüğünü görmüştüm ve ellerim tuşlarda donakalmıştı.</span></p>

  <p><span class="font2">"Ne oldu Alice?" diye sordu Jasper.</span></p>

  <p><span class="font2">"Peter ve Charlotte haftaya ziyarete geliyorlar. Buralarda olacaklar, ne güzel değil mi?"</span></p>

  <p><span class="font2">"Sorun ne Edward?" diye sordu Esme omuzlarımdaki gerilimi hissedip.</span></p>

  <p><span class="font2">"Peter ve Charlotte</span> <span class="font2" style="font-style:italic;">Forks'a</span> <span class="font2">mı geliyorlar?" diye tısladım Alice'e.</span></p>

  <p><span class="font2">Gözlerini devirdi. "Sakinleş Edward. Bu onların ilk ziyareti değil."</span></p>

  <p><span class="font2">Dişlerim birbirine kenetlendi. Bu, Bella geldiğinden ve tatlı kanı sadece bana çekici gelmediğinden beri ilk ziyaretleriydi.</span></p>

  <p><span class="font2">Alice yüz ifademi görünce kaşlarını çattı. "Asla burada avlanmazlar. Bunu biliyorsun."</span></p>

  <p><span class="font2">Ama Jasper'ın bir nevi kardeşi olan vampir ve sevdiği küçük vampir bizim gibi değillerdi; alışıldık yoldan avlanıyorlardı. Bella'nın etrafında onlara&nbsp;güvenilmezdi.</span></p>

  <p><span class="font2">"Ne zaman?" diye sordum.</span></p>

  <p><span class="font2">Dudaklarını mutsuz bir şekilde büzdü; ama öğrenmem gerekeni söyledi.</span> <span class="font2" style="font-style:italic;">Pazartesi sabahı. Kimse Bella'yı incitmeyecek.</span></p>

  <p><span class="font2">"Hayır." diye katıldım ona ve sırtımı döndüm. "Hazır mısın Emmett?"</span></p>

  <p><span class="font2">"Sabah gideceğimizi sanıyordum?"</span></p>

  <p><span class="font2">"Pazar gecesi geri döneceğiz. Ne zaman gideceğimiz sana kalmış."</span></p>

  <p><span class="font2">"Peki, tamam. Önce Rose'a hoşça kal dememe izin ver."</span></p>

  <p><span class="font2">"Tabii." Rosalie'nin içinde bulunduğu tuh haliyle, bu kısa bir veda olacaktı.</span></p>

  <p><span class="font2" style="font-style:italic;">Gerçekten kendini kaybettin Edward</span><span class="font2">, diye düşündü arka kapıya yönelirken.</span></p>

  <p><span class="font2">"Sanırım kaybettim."</span></p>

  <p><span class="font2">"Yeni besteyi benim için bir kere daha çal." diye rica etti Esme.</span></p>

  <p><span class="font2">"Eğer istersen." diye kabul ettim, ezgiyi kaçınılmaz sonuna - bana yabancı şekillerde acı veren sona - kadar çalmakta biraz tereddütlü olmama rağmen. Bir an&nbsp;düşündüm, sonra cebimden şişe kapağını çıkarıp boş nota sehpasına koydum. Bu&nbsp;biraz yardımcı oldu - onun</span> <span class="font2" style="font-style:italic;">evetinin</span> <span class="font2">küçük anı.</span></p>

  <p><span class="font2">Kendi kendime başımı salladım ve çalmaya başladım. Esme ve Alice birbirlerine baktılar; ama ikisi de sormadı.</span></p>

  <p><span class="font2">"Kimse sana yemeğinle oynamamanı söylemedi mi?" diye seslendim Emmett'e.</span></p>

  <p><span class="font2">"Ah, selam Edward!" diye bağırdı, elini sallayıp sırıtarak. Ayı, onun dikkat dağınıklığından faydalanıp ağır pençesiyle Emmett'in göğsünü tırmaladı. Keskin&nbsp;tırnaklar tişörtünü parçaladı ve derisinde gıcırtı sesi çıkardı.</span></p>

  <p><span class="font2">Ayı yüksek perdedeki ses üzerine böğürdü.</span></p>

  <p><span class="font2" style="font-style:italic;">Ah kahretsin, bu tişörtü bana Rose vermişti.</span></p>

  <p><span class="font2">Emmett geri kükredi ve hayvanı çileden çıkardı.</span></p>

  <p><span class="font2">İç çektim ve yakın bir kayaya oturdum. Bu zaman alabilirdi.</span></p>

  <p><span class="font2">Ama Emmett neredeyse işi bitirmişti. Ayının başka bir pençe darbesiyle kafasını koparmayı denemesine izin verdi ve darbe geri sekip ayıya zarar verdiğinde&nbsp;güldü. Ayı kükredi ve Emmett gülüşünün arasında ona geri kükredi. Sonra, arka&nbsp;ayakları üzerinde kendinden bir baş büyük olan hayvanın üzerine atladı. Vücutları&nbsp;birbirlerine dolanarak ve beraberlerinde bir olgun bir alaçamı da götürerek yere&nbsp;düştü. Aynın hırlamaları bir lıkırtı sesiyle kesildi.</span></p>

  <p><span class="font2">Birkaç dakika sonra, Emmett onu beklediğim yere koştu. Tişörtü mahvolmuştu, yırtık ve kanlıydı, ayrıca yapış yapıştı ve kürkle kaplıydı. Siyah&nbsp;kıvırcık saçları da pek iyi durumda değildi. Yüzünde kocaman bir sırıtma vardı.</span></p>

  <p><span class="font2">"Bu güçlüydü. Bana pençe attığında neredeyse hissettim."</span></p>

  <p><span class="font2">"Çocuk gibisin Emmett."</span></p>

  <p><span class="font2">Benim düzgün, temiz gömleğime bir bakış attı. "O dağ aslanını takip edemedin mi?"</span></p>

  <p><span class="font2">"Tabii ki ettim. Sadece senin gibi vahşi yemiyorum."</span></p>

  <p><span class="font2">"Keşke daha güçlü olsalardı. Daha eğlenceli olurdu."</span></p>

  <p><span class="font2">"Kimse sana yemeğinle kavga etmen gerektiğini söylemedi."</span></p>

  <p><span class="font2">"Evet; ama başka kimle kavga edeceğim? Sen ve Alice hile yapıyorsunuz,</span></p>

  <p><span class="font2">Rose saçının bozulmasını hiç istemiyor ve Esme eğer Jasper ve ben</span> <span class="font2" style="font-style:italic;">gerçekten</span> <span class="font2">kavga edersek çok sinirleniyor."</span></p>

  <p><span class="font2">"Hayat zor, değil mi?"</span></p>

  <p><span class="font2">Emmett bana sırıttı ve saldırı pozisyonuna geçti.</span></p>

  <p><span class="font2">"Hadi ama Edward. Sadece bir dakikalığına kapat şunu ve adil savaş."</span></p>

  <p><span class="font2">"Kapatılmıyor." diye hatırlattım ona.</span></p>

  <p><span class="font2">"O insan kızın seni zihninden uzak tutmak için ne yaptığını merak ediyorum." dedi Emmett düşünceye dalarak. "Belki bana birkaç püf nokta verebilir."</span></p>

  <p><span class="font2">Neşem silindi. "Ondan uzak dur." diye homurdandım dişlerimin arasından.</span></p>

  <p><span class="font2">"Alıngan, alıngan."</span></p>

  <p><span class="font2">İç çektim. Emmett geldi ve yanıma oturdu.</span></p>

  <p><span class="font2">"Özür dilerim. Zor bir durumdan geçtiğini biliyorum. Gerçekten çok fazla kaba olmamaya çalışıyorum; ama bu bir nevi benim doğal durumum olduğu için..."&nbsp;Şakasına gülmemi bekledi ve sonra yüzünü buruşturdu.</span></p>

  <p><span class="font2" style="font-style:italic;">Her zaman çok ciddisin. Şimdi seni ne rahatsız ediyor?</span></p>

  <p><span class="font2">"Onu düşünüyorum. Endişeleniyorum aslında."</span></p>

  <p><span class="font2">"Endişelenecek ne var? Sen buradasın." Yüksek sesle güldü.</span></p>

  <p><span class="font2">Şakasını görmezden geldim; ama sorusuna cevap verdim. "Ne kadar kırılgan olduklarını hiç düşündün mü? Bir ölümlünün başına ne kadar kötü şey&nbsp;gelebileceğini?"</span></p>

  <p><span class="font2">"Pek değil. Kastettiğin şeyi anlıyorum gerçi. İlk seferinde bir ayıya pek eş bir rakip değildim, değil mi?"</span></p>

  <p><span class="font2">"Ayılar" diye mırıldandım, yığına bir korku daha ekleyerek. "Bu kesinlikle onun şansı olurdu değil mi? Kasabada başıboş bir ayı. Tabii ki direkt Bella'ya&nbsp;giderdi."</span></p>

  <p><span class="font2">Emmett kıkırdadı. "Deli gibi konuşuyorsun, biliyor musun?"</span></p>

  <p><span class="font2">"Sadece bir dakikalığına Rosalie'nin insan olduğunu hayal et Emmett ve bir ayıyla karşılaşabileceğini. ya da bir arabanın ona çarpabileceğini. ya da yıldırım&nbsp;düşebileceğini. ya da merdivenlerden düşebileceğini. ya da hastalanabileceğim!"&nbsp;Kelimeler gök gürültüsü gibi çıktı. Dışarı çıkmalarına izin vermek bir rahatlıktı -bütün hafta sonu içimde büyümüşlerdi. "Yangınlar ve depremler ve fırtınalar! Ugh!&nbsp;En son ne zaman haberleri seyrettin? Onların başına ne tür şeyler geldiğini gördün&nbsp;mü? Hırsızlıklar ve cinayetler." Dişlerim birbirine kenetlendi ve başka bir insanın&nbsp;onu incitmesi fikri beni öyle çileden çıkardı ki nefes alamadım.</span></p>

  <p><span class="font2">"Orada kal çocuk. O Forks'ta yaşıyor hatırladın mı? En kötüsü yağmurda ıslanır."</span></p>

  <p><span class="font2">Omuzlarını silkti.</span></p>

  <p><span class="font2">"Ciddi bir kötü şansı olduğunu düşünüyorum Emmett, gerçekten düşünüyorum. Kanıtlara bak. Dünyada gidebileceği o kadar çok yer varken,&nbsp;vampirlerin nüfusun önemli bölümünü işgal ettikleri bir kasabaya geliyor."</span></p>

  <p><span class="font2">"Evet; ama biz vejetaryeniz. O yüzden bu iyi şans değil mi?"</span></p>

  <p><span class="font2">"O kokusuyla mı? Kesinlikle kötü. Ve sonra, çok daha kötü şans olarak,</span> <span class="font2" style="font-style:italic;">bana</span> <span class="font2">nasıl koktuğu var." Ellerime tekrar nefret ederek öfkeyle baktım.</span></p>

  <p><span class="font2">"Carlisle dışında herkesten daha iyi kontrolün olması dışında. Yine iyi şans."</span></p>

  <p><span class="font2">"Minibüs?"</span></p>

  <p><span class="font2">"Sadece bir kazaydı."</span></p>

  <p><span class="font2">"Ona gelişini görmen gerekliydi Em, tekrar tekrar. Yemin ederim, sanki bir mıknatısı varmış gibiydi."</span></p>

  <p><span class="font2">"Ama sen oradaydın. Bu da iyi şanstı."</span></p>

  <p><span class="font2">"Öyle mi? Bu bir insanın başına gelebilecek en kötü şanssızlık değil mi - bir</span> <span class="font2" style="font-style:italic;">vampirin</span> <span class="font2">ona</span> <span class="font2" style="font-style:italic;">aşık</span> <span class="font2">olması?"</span></p>

  <p><span class="font2">Emmett bir süre sessizce düşündü. Kızı kafasında canlandırdı ve görüntüyü ilginç bulmadı.</span> <span class="font2" style="font-style:italic;">Gerçekten, cazibeyi göremiyorum.</span></p>

  <p><span class="font2">"Eh, ben de Rosalie'nin çekiciliğini göremiyorum." dedim kabaca.</span></p>

  <p><span class="font2">Emmett kıkırdadı. "Sanırım bana söylemezsin..."</span></p>

  <p><span class="font2">"Probleminin ne olduğunu bilmiyorum Emmett." diye yalan söyledim ani ve geniş bir sırıtmayla.</span></p>

  <p><span class="font2">Niyetini kendimi korumaya yetecek vakit varken gördüm. Beni kayadan düşürmeye çalıştı ve aramızdaki taşta bir yarık oluşurken, yüksek bir çatırtı&nbsp;duyuldu.</span></p>

  <p><span class="font2">"Hilekar." diye mırıldandı.</span></p>

  <p><span class="font2">Başka bir deneme yapmasını bekledim; ama düşünceleri farklı bir yöne gitmişti. Yine Bella'nın yüzünü canlandırıyordu; ama daha beyaz hayal ediyordu ve&nbsp;gözlerini parlak kırmızı.</span></p>

  <p><span class="font2">"Hayır." dedim, sesim titredi.</span></p>

  <p><span class="font2">"Bu ölümlülük konusundaki endişelerini çözümler değil mi? Ve onu öldürmek de istemezsin. En iyi yol bu değil mi?"</span></p>

  <p><span class="font2">"Benim için mi, yoksa onun için mi?"</span></p>

  <p><span class="font2">"Senin için." diye cevapladı basitçe. Ses tonu bir</span> <span class="font2" style="font-style:italic;">tabii ki</span> <span class="font2">ekledi.</span></p>

  <p><span class="font2">Neşesizce güldüm. "Yanlış cevap."</span></p>

  <p><span class="font2">"Ben sorun etmedim." diye hatırlattı.</span></p>

  <p><span class="font2">"Rosalie etti."</span></p>

  <p><span class="font2">İç çekti. İkimiz de Rosalie'nin eğer tekrar insan olabilecekse her şeyi yapabileceğini, her şeyden vazgeçebileceğini biliyorduk. Emmett'tan bile.</span></p>

  <p><span class="font2">"Evet, Rosalie etti." diye kabul etti sessizce.</span></p>

  <p><span class="font2">"Ben yapamam. yapmamalıyım. Bella'nın hayatını</span> <span class="font2" style="font-style:italic;">mahvetmeyeceğim.</span> <span class="font2">Eğer o Rosalie olsaydı aynı şeyleri hissetmez miydin?"</span></p>

  <p><span class="font2">Emmett bir süre düşündü.</span> <span class="font2" style="font-style:italic;">Sen onu gerçekten... seviyor musun?</span></p>

  <p><span class="font2">"Tanımlayamıyorum bile Emmett. Bir anda, kız benim bütün dünyam oldu. O olmadan dünyanın bir</span> <span class="font2" style="font-style:italic;">anlamını</span> <span class="font2">göremiyorum."</span></p>

  <p><span class="font2" style="font-style:italic;">Ama onu değiştirmeyeceksin? Sonsuza kadar yaşayamaz, Edward.</span></p>

  <p><span class="font2">"Bunu biliyorum." diye inledim.</span></p>

  <p><span class="font2" style="font-style:italic;">Ve, senin de söylediğin gibi, bir nevi kırılgan.</span></p>

  <p><span class="font2">"Güven bana - onu da biliyorum."</span></p>

  <p><span class="font2">Emmett ince ruhlu bir insan değildi ve narin tartışmalar onun en iyi yaptığı şey değildi. Şimdi gücendirici olmamayı isteyerek bocalıyordu.</span></p>

  <p><span class="font2" style="font-style:italic;">Ona hiç dokunabilecek misin? Yani, eğer onu</span> <span class="font2">seviyorsan.</span> <span class="font2" style="font-style:italic;">ona dokunmak istemeyecek misin?</span></p>

  <p><span class="font2">Emmett ve Rosalie şiddetli bir fiziksel aşkı paylaşıyorlardı. Bu olmadan, birinin</span> <span class="font2" style="font-style:italic;">sevebileceğini</span> <span class="font2">anlamakta güçlük çekiyordu.</span></p>

  <p><span class="font2">İç çektim. "Bunu düşünemem bile Emmett."</span></p>

  <p><span class="font2" style="font-style:italic;">Vay. O zaman seçeneklerin neler?</span></p>

  <p><span class="font2">"Bilmiyorum." diye fısıldadım. "Onu. onu bırakmak için bir yol arıyorum. Sadece kendimi nasıl uzakta tutabileceğimi bilmiyorum."</span></p>

  <p><span class="font2">Büyük bir hoşnutlukla, birdenbire, kalmanın doğru olduğunu anladım - en azından şimdi. Peter ve Charlotte gelirken. Burada, geçici olarak, benimle birlikte&nbsp;güvendeydi ve sonra ben gidince güvende olacaktı. Bir süre, onun pek olası olmayan&nbsp;koruyucusu olabilirdim.</span></p>

  <p><span class="font2">Bu düşünce beni heyecanlandırdı; bu rolü mümkün olduğunca uzun doldurmak için karşı konulmaz bir gitme isteği duydum.</span></p>

  <p><span class="font2">Emmett yüz ifademdeki değişikliği fark etti.</span> <span class="font2" style="font-style:italic;">Ne düşünüyorsun?</span></p>

  <p><span class="font2">"Şu anda." diye itiraf ettim mahcup bir şekilde. "Forks'a dönüp onu kontrol etmek için ölüyorum. Pazar gecesini edebilir miyim bilmiyorum."</span></p>

  <p><span class="font2">"I-ıh! Eve erken</span> <span class="font2" style="font-style:italic;">gitmeyeceksin.</span> <span class="font2">Rosalie'nin biraz sakinleşmesine izin ver.</span></p>

  <p><span class="font2">Lütfen! Benim için."</span></p>

  <p><span class="font2">"Kalmaya çalışırım." dedim şüpheyle.</span></p>

  <p><span class="font2">Emmett cebimdeki telefona hafifçe vurdu. "Alice eğer panik atağın için bir sebep olursa seni arar. Bu kız hakkında en az senin kadar garip."</span></p>

  <p><span class="font2">Yüzümü buruşturdum. "İyi; ama pazarı geçirmeyeceğim."</span></p>

  <p><span class="font2">"Geri dönmek için acele etmenin bir manası yok - zaten güneşli olacak. Alice Çarşambaya kadar okula gidemeyeceğimizi söyledi."</span></p>

  <p><span class="font2">Sertçe kafamı iki yana salladım.</span></p>

  <p><span class="font2">"Peter ve Charlotte düzgün davranmasını bilirler."</span></p>

  <p><span class="font2">"Umrumda değil Emmett. Bella'nın şansıyla, ormana yürümeye tam yanlış zamanda gider ve-" İrkildim. "Peter kendini kontrol edişiyle bilinmiyor. Pazar günü&nbsp;geri dönüyorum."</span></p>

  <p><span class="font2">Emmett iç çekti.</span> <span class="font2" style="font-style:italic;">Tamamen deli biri gibi.</span></p>

  <p><span class="font2">Pazartesi sabahı pencereden yatak odasına tırmandığımda Bella huzurla uyuyordu. Bu sefer yağ getirmeyi hatırlamıştım ve pencere yolumdan sessizce&nbsp;çekilmişti.</span></p>

  <p><span class="font2">Saçının yastıkta düz şekilde uzanışından burada olduğum son geceden daha rahat bir gece geçirdiğini söyleyebilirdim. Elleri küçük bir çocuk gibi yanağının&nbsp;altındaydı ve ağzı hafifçe açılmıştı. Dudaklarının arasından soluğunun yavaş giriş&nbsp;çıkışını duyabiliyorum.</span></p>

  <p><span class="font2">Burada olmak, onu tekrar görebilmek inanılmaz bir ferahlıktı. Durum bu olmadığı zaman gerçekten huzurlu olamadığımı fark ettim. Ondan uzaktayken&nbsp;hiçbir şey doğru değildi.</span></p>

  <p><span class="font2">Onunlayken her şey doğru da değildi gerçi. İç çektim ve susuzluk ateşinin boğazımı tırmalamasına izin verdim. Uzun süre uzak kalmıştım. Acı ve ayartı&nbsp;olmaksızın geçirilen zaman şimdi bunu çok daha kuvvetlendirmişti. Kitaplarının&nbsp;adlarını okuyabilmek için yatağının yanında diz çökememem yeterince kötüydü.&nbsp;Aklındaki hikayeleri bilmek istiyordum; ama susuzluğumdan çok eğer kendime ona</span></p>

  <p><span class="font2">o kadar yaklaşmak için izin verirsem, daha da yaklaşmak isteyeceğimden korkuyordum...</span></p>

  <p><span class="font2">Dudakları çok yumuşak ve sıcak görünüyordu. Onlara parmağımın ucuyla dokunduğumu hayal edebiliyordum, sadece hafifçe.</span></p>

  <p><span class="font2">Bu kesinlikle kaçınmam gereken türden bir hataydı.</span></p>

  <p><span class="font2">Gözlerim tekrar tekrar yüzünde dolaştı, değişiklikler için onu inceledi. Ölümlüler her zaman değişiyordu - herhangi bir şey kaçırma fikri üzücüydü.</span></p>

  <p><span class="font2">Yorgun göründüğünü düşündüm. Bu hafta sonu yeterince uyuyamamış gibi. Biriyle dışarı mi çıkmıştı?</span></p>

  <p><span class="font2">Alayla ve sessizce bunun beni ne kadar çok üzdüğüne güldüm. Ne olmuş çıktıysa? Ona sahip değildim. O benim değildi.</span></p>

  <p><span class="font2">Hayır, o benim değildi - ve ben yine üzgündüm.</span></p>

  <p><span class="font2">Ellerinden biri büküldü ve avucunda yüzeysel, ancak iyileşmiş çizikler olduğunu gördüm. İncinmiş miydi? Ciddi bir yara olmadığı açık olsa da, yine de&nbsp;beni rahatsız etti. Yerini tarttım ve mutlaka düşmüş olduğuna karar verdim.&nbsp;Düşünülünce, bu mantıklı bir açıklamaydı.</span></p>

  <p><span class="font2">Bütün bu küçük gizemleri sonsuza kadar çözmeye çalışmak zorunda olmadığımı düşünmek rahatlatıcıydı. Artık</span> <span class="font2" style="font-style:italic;">arkadaştık</span> <span class="font2">- ya da en azından, olmaya&nbsp;çalışıyorduk. Ona hafta sonunu sorabilirdim - kumsalı ve bu kadar yorgun&nbsp;görünmesine gece aktivitesinin ne olduğunu. Ellerine ne olduğunu sorabilirdim ve&nbsp;onlarla ilgili teorimi doğruladığında gülebilirdim.</span></p>

  <p><span class="font2">Okyanusa düşüp düşmediğini merak ederken hafifçe gülümsedim. Orada hoş vakit geçirip geçirmediğini merak ettim. Beni hiç düşünüp düşünmediğini merak&nbsp;ettim. Onu özlediğimin çok az bir kısmı bile beni özleyip özlemediğini.</span></p>

  <p><span class="font2">Onu kumsalda, güneşte resmetmeye çalıştım. Resim tam değildi ama, çünkü hiçbir zaman First Plajı'nda bulunmamıştım. Nasıl göründüğünü sadece&nbsp;fotoğraflardan biliyordum.</span></p>

  <p><span class="font2">Evimden sadece birkaç dakikalık koşu mesafesinde bulunan güzel kumsala hiç gitmemiş olma sebebimi düşününce endişe hissettim. Bella günü La Push'ta&nbsp;geçirmişti - antlaşma tarafından gitmemin yasaklanmış olduğu yer. Birkaç yaşlı&nbsp;adamın hala Cullen'larla ilgili hikayeleri hatırladığı yer, hatırladıkları ve inandıkları&nbsp;yer. Sırrımızın bilindiği bir yer.</span></p>

  <p><span class="font2">Kafamı iki yana salladım. Bu konuda endişelenecek bir şey yoktu. Quileute'ler de antlaşma tarafından bağlanmışlardı. Bella o yaşlanan bilgelere rastlasa bile, hiçbir&nbsp;şeyi açığa çıkartamazlardı. Ve konu niye açılmış olsundu ki? Bella niye merakını&nbsp;orada seslendirmeye karar versindi? Hayır - muhtemelen Quileute'ler&nbsp;kaygılanmamam gereken</span> <span class="font2" style="font-style:italic;">tek</span> <span class="font2">şeydi.</span></p>

  <p><span class="font2">Güneş doğmaya başlayınca sinirlendim. Bana merakımı önümüzdeki günlerde tatmin edemeyeceğimi hatırlattı. Niye şimdi parlamayı seçmişti?</span></p>

  <p><span class="font2">İç çekerek, etraf birinin beni burada görmesine yetecek kadar aydınlanmadan önce pencereden çıktım. Okula gidişini görmek için evinin yanındaki sık ormanda</span></p>

  <p><span class="font2">kalacaktım; ama ağaçların arasına girdiğimde kokusunu oradaki patikada alınca şaşırmıştım.</span></p>

  <p><span class="font2">Karanlıkta hızla, merakla ve derine gittikçe endişelenerek takip ettim. Bella</span> <span class="font2" style="font-style:italic;">burada</span> <span class="font2">ne yapıyordu?</span></p>

  <p><span class="font2">Patika özel olmayan bir yerde aniden bitti. Eğrelti otlarının arasına doğru sadece birkaç adım daha ileri gitmişti, düşmüş bir ağacın gövdesine dokunmuştu,&nbsp;belki de oraya oturmuştu...</span></p>

  <p><span class="font2">Oturduğu yere oturdum ve etrafa baktım. Görebileceği tek şey eğrelti otları ve ağaçlardı. Muhtemelen yağmur yağıyordu - koku yıkanmıştı, ağaca işlememişti.</span></p>

  <p><span class="font2">Bella niye gelip tek başına oturmuştu - yalnızdı, bundan şüphem yoktu - bu ıslak, karanlık ormanda?</span></p>

  <p><span class="font2">Hiçbir anlam çıkaramıyordum ve diğer merak noktalarının tersine, bundan normal bir diyalogda bahsedemezdim.</span></p>

  <p><span class="font2" style="font-style:italic;">Ee, Bella, uyuyuşunu izlediğim odandan ayrıldıktan sonra ormanda kokunu takip ediyordum da...</span></p>

  <p><span class="font2">Burada ne düşündüğünü ve ne yaptığını hiçbir zaman öğrenemeyecektim, bu dişlerimin sinirle gıcırdamasına neden oldu. Daha da kötüsü, bu Emmett için hayal&nbsp;ettiğim senaryoya çok benziyordu - Bella kokusunun takip etmek için duyuları olan&nbsp;herkesi çekeceği, ağaçların arasında yalnız dolaşıyor.</span></p>

  <p><span class="font2">İnledim. Sadece kötü şansı yoktu, o kendi de çağırıyordu.</span></p>

  <p><span class="font2">Pekala, şu an için bir koruyucusu vardı. Onu kollayacaktım, zarar görmesini engelleyecektim, bu durumu haklı çıkarabildiğim sürece.</span></p>

  <p><span class="font2">Aniden kendimi Peter ve Charlotte'un uzun bir ziyaret yapmasını dilerken buldum.</span></p>
</body>
</html>
