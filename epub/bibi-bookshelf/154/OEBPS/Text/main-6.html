<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span class="font2">Kafeteryanın karşısında Emmett'in "Sakin ol Rose." diye fısıldadığını duydum. Kolu omzundaydı, onu yanında tutuyordu - alıkoyuyordu.</span></p>

  <p><span class="font2" style="font-style:italic;">Özür dilerim Edward,</span> <span class="font2">diye düşündü Alice suçlu suçlu.</span> <span class="font2" style="font-style:italic;">Bella'nın çok şey bildiğini konuşmanızdan anladı... ve eğer ona gerçeği anında söylemeseydim çok daha kötü olacaktı.&nbsp;Bana güven.</span></p>

  <p><span class="font2">Bana, eğer Rosalie'ye Bella'nın benim bir vampir olduğumu bildiğini evde, rol yapmak zorunda kalmayacağı bir yerde söyleseydim ne olacağını gösterdiğinde&nbsp;irkildim. Okul bitene kadar sakinleşmezse Aston Martin'imi şehir dışında bir yere&nbsp;saklamak zorunda kalacaktım. En sevdiğim arabamın ezilmiş ve yanan görüntüsü&nbsp;üzücüydü - bir ceza hak ettiğimi bilmeme rağmen.</span></p>

  <p><span class="font2">Jasper da daha mutlu değildi.</span></p>

  <p><span class="font2">Onlarla sonra yüzleşirdim. Bella'yla beraber olmak için çok az vaktim vardı ve bunu harcamayacaktım. Ayrıca Alice'i duymak bana yapacak işlerim olduğunu&nbsp;hatırlatmıştı.</span></p>

  <p><span class="font2">"Sana başka bir sorum var." dedim Rosalie'nin iç histerilerinin sesini bastırarak.</span></p>

  <p><span class="font2">"Sor." diyerek gülümsedi Bella.</span></p>

  <p><span class="font2">"Cumartesi Seattle'a gerçekten gitmen gerekli mi, yoksa bu sadece hayranlarından kurtulmak için kullandığın bir bahane miydi?"</span></p>

  <p><span class="font2">Yüzünü buruşturdu. "Biliyorsun, seni Tyler olayında hala affetmedim. Onunla baloya gideceğimi düşünmesi senin suçun."</span></p>

  <p><span class="font2">"Ben olmadan da sana sormanın bir yolunu bulurdu - sadece yüzünü görmek istedim."</span></p>

  <p><span class="font2">Dehşet içindeki yüz ifadesini hatırlayınca güldüm. Kendi karanlık hikayemle ilgili söylediğim hiçbir şey yüzünü o hale getirmemişti. Gerçek onu korkutmamıştı.</span></p>

  <p><span class="font2">O benimle olmak istemişti.</span></p>

  <p><span class="font2">"Eğer sana teklif etseydim, beni reddeder miydin?"</span></p>

  <p><span class="font2">"Muhtemelen hayır," dedi. "ama sonra iptal ederdim - hastalık ya da bilek burkulması numarası yapardım."</span></p>

  <p><span class="font2">Ne kadar garip. "Niye böyle bir şey yapardın ki?"</span></p>

  <p><span class="font2">Anında anlamadığım için hayal kırıklığına uğramışçasına kafasını salladı. "Sanırım beni beden dersinde hiç görmedin; ama senin anlayacağını düşünmüştüm."</span></p>

  <p><span class="font2">Ah. "Dümdüz bir zeminde, üzerinde takılacak bir şey bulmadan yürüyememenden mi bahsediyorsun?"</span></p>

  <p><span class="font2">"Belli ki."</span></p>

  <p><span class="font2">"Sorun olmazdı. Her şey yönetimde bitiyor."</span></p>

  <p><span class="font2">Saniyenin kısa bir kesitinde bir dans sırasında - şüphesiz, bu kazak yerine güzel ve zarif bir şey giyeceği bir yerde - onun kollarımda olması fikriyle kendimden&nbsp;geçmiştim.</span></p>

  <p><span class="font2">Kusursuz bir netlikle, onu üzerine gelen minibüsün önünden ittiğimde vücudunun kendiminkinin altında nasıl hissettiğini hatırladım. Bu hissi, panikten ya&nbsp;da üzüntüden ya da çaresizlikten daha güçlü olarak hatırlayabiliyordum. Çok sıcak&nbsp;ve çok yumuşaktı, kendi kaya şeklime kolaylıkla uymuştu...</span></p>

  <p><span class="font2">Kendimi anıdan zorla geri çektim.</span></p>

  <p><span class="font2">"Ama bana cevap vermedin-" dedim, benimle sakarlığı konusunda tartışacağını tahmin ederek. "Seattle'a gitmeye kararlı mısın yoksa başka bir şey&nbsp;yapmamızın bir sakıncası var mı?"</span></p>

  <p><span class="font2">Çapraşık - o gün benden uzaklaşma şansı vermeden, seçenek sunuyordum. Adil değildim; ama dün gece ona bir söz vermiştim. ve onu tutma fikrinden&nbsp;hoşlanmıştım - neredeyse beni korkuttuğu kadar.</span></p>

  <p><span class="font2">Cumartesi günü güneş ışıyor olacaktı. Ona gerçek beni gösterebilirdim, eğer dehşetine ve tiksinmesine katlanabilecek kadar cesursam. Bu riski alabileceğim bir&nbsp;yer biliyordum.</span></p>

  <p><span class="font2">"Başka seçeneklere açığım," dedi Bella. "ama isteyeceğim bir iyilik var."</span></p>

  <p><span class="font2">"Ne?"</span></p>

  <p><span class="font2">"Arabayı ben kullanabilir miyim?"</span></p>

  <p><span class="font2">"Niye?"</span></p>

  <p><span class="font2">"Charlie'ye Seattle'a gideceğimi söylediğimde, özellikle yalnız gidip gitmeyeceğimi sordu ve o sırada durum öyleydi. Eğer tekrar sorarsa, muhtemelen&nbsp;yalan söylemem; ama yine soracağını sanmıyorum ve kamyonetimi evde bırakmak&nbsp;sadece konuyu gereksiz yere açar. Ayrıca, araba sürüşün beni korkutuyor."</span></p>

  <p><span class="font2">Gözlerimi devirdim. "Benimle ilgili seni korkutabilecek o kadar şey varken, sen araba sürüşümden korkuyorsun." Hakikaten beyni ters çalışıyordu. Rahatsız bir&nbsp;şekilde kafamı salladım.</span></p>

  <p><span class="font2" style="font-style:italic;">Edward,</span> <span class="font2">diye seslendi Alice aceleyle.</span></p>

  <p><span class="font2">Aniden, Alice'in görüşlerinden birinde parlak bir güneş ışığı dairesine bakıyordum.</span></p>

  <p><span class="font2">Bu iyi bildiğim, Bella'yı götürmeyi düşündüğüm yerdi - benden başka kimsenin gitmediği küçük bir çayırlık. Yalnız kalmaya güvenebileceğim sessiz, güzel&nbsp;bir yer - herhangi bir patika ya da insan yerleşkesinden yeterince uzaktı, zihnim bile&nbsp;huzur bulabiliyordu.</span></p>

  <p><span class="font2">Alice de tanıdı, çünkü beni kısa zaman önce başka bir görüşünde orada görmüştü - Alice'in Bella'yı minibüsten kurtardığım sabah gösterdiği değişken, uzak&nbsp;görüntülerden biriydi.</span></p>

  <p><span class="font2">O bulanık görüşte, yalnız değildim; ama şimdi netti - Bella orada benimleydi. O zaman, yeterince cesurdum. Yüzünde gökkuşakları dans ediyordu, gözleri&nbsp;anlaşılmazdı ve bana bakıyordu.</span></p>

  <p><span class="font2" style="font-style:italic;">Burası aynı yer,</span> <span class="font2">diye düşündü Alice, zihni görüntüyle eşleştiremediğim bir dehşetle doluyken. Gerginlik belki; ama dehşet? Ne demek istemişti,</span> <span class="font2" style="font-style:italic;">aynı yer</span> <span class="font2">derken?</span></p>

  <p><span class="font2">Ve sonra gördüm.</span></p>

  <p><span class="font2" style="font-style:italic;">Edward!</span> <span class="font2">diye haykırdı Alice, tiz bir sesle.</span> <span class="font2" style="font-style:italic;">Onu seviyorum Edward!</span></p>

  <p><span class="font2">Sesini haince kestim.</span></p>

  <p><span class="font2">Bella'yı benim sevdiğim gibi sevmiyordu. Görüşü imkansızdı. Yanlıştı. Bir şekilde kör olmuştu, imkansızlıkları görüyordu.</span></p>

  <p><span class="font2">Yarım saniye bile geçmemişti. Bella yüzüme merakla ve isteğini kabul etmemi bekleyerek bakıyordu. Yüzümden geçen korkuyu görmüş müydü, yoksa onun için&nbsp;çok mu hızlıydı?</span></p>

  <p><span class="font2">Alice'i ve kusurlu, yalancı görüşlerini iterek Bella'ya, bitmemiş konuşmamıza odaklandım. Dikkatimi hak etmiyorlardı.</span></p>

  <p><span class="font2">"Babana günü benimle geçirdiğini söylemek istemez misin?" diye sordum, sesimden karanlık sızarak.</span></p>

  <p><span class="font2">Daha uzağa göndermeye, kafamın içinde belirmelerini engellemeye çalışarak, görüntüleri tekrar ittim.</span></p>

  <p><span class="font2">"Charlie ile ne kadar az, o kadar iyi." dedi Bella, bu durumdan emin olarak. "Nereye gidiyoruz bu arada?"</span></p>

  <p><span class="font2">Alice yanılıyordu. Tamamen yanılıyordu. Bunun ihtimali yoktu ve bu sadece eski bir görüştü, artık geçersizdi. İşler değişmişti.</span></p>

  <p><span class="font2">"Hava güzel olacak." dedim yumuşakça, panik ve kararsızlıkla savaşırken. Alice yanılıyordu. Bir şey duymamış ya da görmemiş gibi devam edecektim. "O&nbsp;yüzden insanların arasında olmayacağım... ve eğer istersen sen de benimle&nbsp;kalabilirsin."</span></p>

  <p><span class="font2">Bella hemen anladı ve gözleri istekle parladı. "Ve bana güneşle ilgili kastettiğin şeyi mi göstereceksin?"</span></p>

  <p><span class="font2">Belki, daha önce pek çok kere olduğu gibi, tepkisi beklediğimin tersi olurdu. İhtimale gülümsedim ve ana geri dönmek için çabaladım. "Evet; ama." Evet&nbsp;dememişti. "Eğer benimle. yalnız kalmak istemezsen, yine de Seattle'a tek başına&nbsp;gitmemeni tercih ederim. O kadar büyük bir şehirde başına alabileceğin belayı&nbsp;düşününce ürperiyorum."</span></p>

  <p><span class="font2">Dudaklarını birbirine bastırdı; alınmıştı.</span></p>

  <p><span class="font2">"Phoenix Seattle'dan üç kat daha büyük -sadece nüfus olarak. Fiziksel büyüklükte-"</span></p>

  <p><span class="font2">"Ama belli ki Phoenix'teyken başına bu kötü şans dadanmamıştı, dedim savunmasını keserek. "O yüzden benimle kalmanı tercih ederim."</span></p>

  <p><span class="font2">Sonsuza kadar kalabilirdi; ama yeterince uzun olmazdı.</span></p>

  <p><span class="font2">Böyle düşünmemeliydim. Sonsuza kadar vaktimiz yoktu. Geçen saniyeler öncekinden çok daha fazla sayılıyordu; ben olduğum gibi kalırken, her saniye onu&nbsp;değiştiriyordu.</span></p>

  <p><span class="font2">"Seninle yalnız kalmanın benim için bir sakıncası yok." dedi.</span></p>

  <p><span class="font2">Hayır - çünkü içgüdüleri tersti.</span></p>

  <p><span class="font2">“Biliyorum." dedim iç çekerek. "Charlie'ye söylemelisin ama."</span></p>

  <p><span class="font2">"Niye böyle bir şey yapayım?" diye sordu dehşete düşmüş görünerek.</span></p>

  <p><span class="font2">Ona baktım, tamamen bastırmayı başaramadığım görüntüler kafamın içinde hastalıklı şekilde dönüyordu.</span></p>

  <p><span class="font2">"Bana, seni geri getirmeme teşvik edici bir sebep vermek için." diye tısladım. Bana bu kadarını verebilirdi - beni dikkatli olmaya zorlayacak bir tanık.</span></p>

  <p><span class="font2">Alice niye bu bilgiyi bana şimdi vermişti?</span></p>

  <p><span class="font2">Bella sesli bir şekilde yutkundu ve uzun bir süre bana baktı. Ne görmüştü?</span></p>

  <p><span class="font2">"Sanırım şansımı deneyeceğim." dedi.</span></p>

  <p><span class="font2">Ugh! Hayatını riske atmaktan bir heyecan mı duyuyordu? Adrenaline bayılıyor muydu?</span></p>

  <p><span class="font2">Uyaran bakışlarla bana bakan Alice'e kaşlarımı çattım. Onun yanında, Rosalie öfkeyle bakıyordu; ama çok da umurumda değildi. Arabayı mahvetsin, ne olacak?&nbsp;Sadece bir oyuncaktı.</span></p>

  <p><span class="font2">"Başka bir şey hakkında konuşalım." diye önerdi Bella aniden.</span></p>

  <p><span class="font2">Asıl önemli olana nasıl bu kadar kayıtsız olabileceğini merak ederek Bella'ya baktım. Niye beni olduğum canavar olarak görmüyordu?</span></p>

  <p><span class="font2">"Ne hakkında konuşmak istiyorsun?"</span></p>

  <p><span class="font2">Gözleri kulak misafiri olabilecek biri olup olmadığını kontrol eder gibi önce sağa, sonra sola kaydı. Mutlaka efsanelerle alakalı başka bir konu açacak olmalıydı.&nbsp;Gözleri bir saniyeliğine dondu, vücudu dikeldi ve sonra tekrar bana baktı.</span></p>

  <p><span class="font2">"Geçen hafta niye Keçi Kayalıklar ı'na gittiniz... avlanmak için? Charlie yürümek için iyi bir yer olmadığını söyledi, ayılar yüzünden."</span></p>

  <p><span class="font2">Çok unutkan. Kaşımı kaldırarak ona baktım.</span></p>

  <p><span class="font2">"Ayılar?" dedi soluğu kesilerek.</span></p>

  <p><span class="font2">Yerleşmesini beklerken alayla güldüm. Bu beni ciddiye almasını sağlar mıydı? Herhangi bir şey?</span></p>

  <p><span class="font2">İfadesini toparladı. "Biliyorsun, ayı avlama sezonunda değiliz." dedi gözlerini kısarak.</span></p>

  <p><span class="font2">"Eğer dikkatle okursan, yasalar sadece silahlarla avlaması yasaklıyor."</span></p>

  <p><span class="font2">Yüzündeki kontrolünü bir anlığına tekrar kaybetti. Dudakları açıldı.</span></p>

  <p><span class="font2">"Ayılar?" dedi tekrar, bu sefer şok yerine tereddütle.</span></p>

  <p><span class="font2">"Boz ayı Emmett'ın en sevdiği."</span></p>

  <p><span class="font2">Yerleşmesini izleyerek gözlerine baktım.</span></p>

  <p><span class="font2">"Hmm" diye mırıldandı. Aşağı bakarak pizzadan bir ısırık daha aldı. Düşünceli bir şekilde çiğnedi, sonra içeceğinden bir yudum aldı.</span></p>

  <p><span class="font2">"O zaman," dedi sonunda bana bakarak. "Senin en sevdiğin ne?"</span></p>

  <p><span class="font2">Sanırım böyle bir şey beklemeliydim; ama beklemiyordum. Bella her zaman ilginçti.</span></p>

  <p><span class="font2">"Dağ aslanı." dedim düşünmeden.</span></p>

  <p><span class="font2">"Ah." dedi sıradan bir tonla. Kalbi, sanki en sevdiğim restoranı söylemişim gibi düzenli olarak atmaya devam etti.</span></p>

  <p><span class="font2">İyi o zaman. Eğer alışılmadık bir şey yokmuş gibi davranmak istiyorsa...</span></p>

  <p><span class="font2">"Tabii ki, mantıksızca avlanarak doğaya zarar vermemek için dikkatli olmak zorundayız. Yırtıcı hayvanların fazla olduğu yerlere odaklanmaya çalışıyoruz.&nbsp;Burada her zaman geyik var; ama eğlencesi nerede?"</span></p>

  <p><span class="font2">Sanki ders veren bir öğretmenmişim gibi kibarca ilgili bir ifadeyle dinledi. Gülmek zorunda kaldım.</span></p>

  <p><span class="font2">"Gerçekten." diye mırıldandı sakince, pizzadan başka bir ısırık alarak.</span></p>

  <p><span class="font2">"Bahar başlangıcı Emmett'ın favori ayı sezonu." dedim derse devam ederek. "Kış uykusundan yeni çıkmış oluyorlar, o yüzden daha asabiler."</span></p>

  <p><span class="font2">Yetmiş yıl geçmişti ve hala ilk maçı kaybetmeyi atlatamamıştı.</span></p>

  <p><span class="font2">"Asabi bir boz ayıdan daha eğlenceli bir şey olamaz." diye katıldı Bella ciddi bir şekilde.</span></p>

  <p><span class="font2">Mantıksız sakinliğine kafamı sallarken kendimi gülmekten alıkoyamadım. Abartı olmalıydı. "Şimdi gerçekten ne düşündüğünü söyle lütfen."</span></p>

  <p><span class="font2">"Resmetmeye çalışıyorum - ama yapamıyorum." dedi, kaşlarının arasında bir kıvrım belirerek. "Bir ayıyı silahsız nasıl avlayabiliyorsunuz?"</span></p>

  <p><span class="font2">"Ah, silahlarımız var." dedim ona ve genişçe gülümsedim. Ürkmesini beklemiştim; ama beni hareketsizce izlemeye devam etti. "Sadece, yasaları&nbsp;hazırlarken düşünmedikleri çeşitten. Eğer televizyonda bir ayının saldırısını&nbsp;gördüysen, Emmett'i avlanırken hayal edebilirsin."</span></p>

  <p><span class="font2">Diğerlerinin oturduğu masaya baktı ve titredi.</span></p>

  <p><span class="font2">Sonunda. Ancak sonra kendime gülmek zorunda kaldım, çünkü bir yanımın kayıtsız kalmasını dilediğini biliyordum.</span></p>

  <p><span class="font2">Şimdi bana bakarken koyu renk gözleri büyük ve derindi. "Sen de mi bir ayı gibisin?" diye sordu neredeyse fısıldayarak.</span></p>

  <p><span class="font2">"Daha çok aslan, öyle söylüyorlar." dedim ona, sesimin normal çıkması için çabalayarak. "Belki de tercihlerimiz belirliyordun"</span></p>

  <p><span class="font2">Dudakları köşelerinden yukarı doğru hafifçe kıvrıldı. "Belki de." diye tekrarladı ve sonra başını yana doğru eğdi, merak gözlerinde açıktı. "Bu ileride&nbsp;görebileceğim bir şey mi?"</span></p>

  <p><span class="font2">Dehşeti görmek için Alice'in görüntülerine ihtiyacım yoktu - hayal gücüm yeterliydi.</span></p>

  <p><span class="font2">"Kesinlikle hayır." dedim öfkeyle.</span></p>

  <p><span class="font2">Benden geri çekildi, gözleri sersemlemiş ve korkmuştu.</span></p>

  <p><span class="font2">Ben de aramıza mesafe koymak isteyerek geri çekildim. Hiçbir zaman görmeyecekti değil mi? Onu hayatta tutmama yardım edecek hiçbir şey&nbsp;yapmayacaktı.</span></p>

  <p><span class="font2">"Benim için çok mu korkutucu?" diye sordu, sesi düzdü; ama kalbi hala iki kat hızla atıyordu.</span></p>

  <p><span class="font2">"Eğer durum bu olsaydı seni bu gece götürürdüm." dedim dişlerimin arasından. "Sağlıklı bir doz korkuya ihtiyacın var. Senin için daha iyi bir şey&nbsp;olamaz."</span></p>

  <p><span class="font2">"O zaman niye?" diye sordu azimle.</span></p>

  <p><span class="font2">Korkmasını bekleyerek ona öfkeyle baktım. Ben korkmuştum. Bella'nın yakınındayken avlanırsam olacakları çok net resmedebiliyordum.</span></p>

  <p><span class="font2">Gözleri merakla bakmaya devam etti, sabırsızdı; ama başka bir şey yoktu. Cevabımı bekledi, vazgeçmedi.</span></p>

  <p><span class="font2">Ama saatimiz bitmişti.</span></p>

  <p><span class="font2">"Sonra," dedim de ayağa kalktım. "Geç kalacağız."</span></p>

  <p><span class="font2">Şaşkınlıkla etrafına baktı, sanki öğle yemeğinde olduğumuzu unutmuş gibi. Sanki okulda olduğumuzu bile unutmuş gibi - özel bir yerde yalnız olmadığımıza&nbsp;şaşırmış gibi. Bu duyguyu tamamen anlıyordum. Onunlayken dünyanın kalanını&nbsp;hatırlamak zordu.</span></p>

  <p><span class="font2">Hızla kalktı ve çantasını omzuna attı.</span></p>

  <p><span class="font2">"Sonra o zaman." dedi ve ağzının şeklinde kararlılığı görebildim, bunu unutmayacaktı.</span></p>

  <h1 id="sigil_toc_id_7"><a id="bookmark0"></a><span class="font4" style="font-weight:bold;">12.</span></h1>

  <p><span class="font2">Bella'yla sessizce Biyoloji sınıfına yürüdük. O sırada kendimi yanımdaki kıza, gerçek ve somut olana, Alice'in yalancı, anlamsız görüşlerini kafamdan uzak tutacak&nbsp;herhangi bir şeye odaklamaya çalışıyordum.</span></p>

  <p><span class="font2">Kaldırımda Trigonometri sınıfından bir çocukla bir ödevi tartışan Angela Weber'in önünden geçtik. Yine hayal kırıklığı bekleyerek düşüncelerini dikkatsizce&nbsp;taradım; ama bu sefer arzulu anlamlarıyla şaşırdım.</span></p>

  <p><span class="font2">Ah, Angela'nın istediği bir şey</span> <span class="font2" style="font-style:italic;">vardı.</span> <span class="font2">Maalesef, kolaylıkla hediye paketi yapılamazdı.</span></p>

  <p><span class="font2">Angela'nın umutsuz sevgisiyle, bir anlığına garip şekilde rahatlamıştım. Onun asla bilmeyeceği bir yakınlık duygusu beni sardı ve o saniyede, bu iyi insan kızıyla&nbsp;aynı noktadaydım.</span></p>

  <p><span class="font2">Trajik bir aşk hikayesi yaşayan tek kişinin ben olmadığımı görmek garip şekilde avutucuydu. Kalp kırıklığı her yerdeydi.</span></p>

  <p><span class="font2">Takip eden saniyede, aniden sinirlenmiştim, çünkü Angela'nın hikayesi trajik olmak</span> <span class="font2" style="font-style:italic;">zorunda</span> <span class="font2">değildi. O insandı, karşısındaki insandı ve kafasında aşılamaz&nbsp;gözüken farklılık saçmaydı, benim durumumla karşılaştırıldığında tamamen&nbsp;saçmaydı. Kırık kalbinin bir nedeni yoktu. İstediğiyle olmamasına hiçbir geçerli&nbsp;sebep yokken ne kadar gereksiz bir üzüntü yaşıyordu. Niye istediğine sahip olmasın&nbsp;ki? Niye bu hikayenin mutlu bir sonu olmasın?</span></p>

  <p><span class="font2">Ona bir hediye vermek istiyordum... Pekala, ona istediğini verecektim. İnsan doğasıyla ilgili bildiklerimle, muhtemelen zor bile olmayacaktı. Sevgisinin öznesinin,&nbsp;yanında duran çocuğun hislerini taradım. İsteksiz görünmüyordu, sadece Angela'yla&nbsp;aynı zorluk yüzünden engellenmişti. Umutsuz ve kaderine boyun eğmiş, onun gibi.</span></p>

  <p><span class="font2">Yapmam gereken tek şey fikri aşılamaktı.</span></p>

  <p><span class="font2">Plan kolaylıkla hazırlandı, senaryo çabalamama gerek kalmadan kendini yazdı. Emmett'ın yardımına ihtiyacım olacaktı - asıl zorluk ona bunu kabul&nbsp;ettirmekti. İnsan doğasını idare etmek vampir doğasını idare etmekten çok daha&nbsp;kolaydı.</span></p>

  <p><span class="font2">Çözümümde, Angela'ya hediyemden memnun kalmıştım. Dikkatimi kendi problemlerimden uzaklaştırmak için iyiydi. Benimki de böyle kolay&nbsp;çözülemeyeceğine göre.</span></p>

  <p><span class="font2">Bella ile yerlerimize oturduğumuzda ruh halim biraz iyileşti. Belki daha olumlu olmalıydım. Belki Angela'nın açık çözümünün farkında olmaması gibi, bir&nbsp;yerlerde gözümden kaçan bir çözüm vardı bizim için. Pek mümkün değil. ama niye&nbsp;umutsuzlukla vakit harcamalıydı ki? Konu Bella olunca boşa harcayacak zamanım&nbsp;yoktu. Her saniye önemliydi.</span></p>

  <p><span class="font2">Bay Banner eski bir televizyon getiriyordu. Özel olarak ilgilenmediği bir bölümü - genetik bozukluklar - önümüzdeki üç gün boyunca bir film göstererek</span></p>

  <p><span class="font2">geçecekti.</span> <span class="font2" style="font-style:italic;">Lorenzo's Oil</span> <span class="font2">pek eğlenceli değildi; ama bu odadaki heyecanı durdurmadı. Notlar yok, test materyalleri yok. Üç boş gün. İnsanlar havalara uçmuştu.</span></p>

  <p><span class="font2">Benim için fark etmezdi. Bella'dan başka hiçbir şeye dikkat etmeyi düşünmüyordum.</span></p>

  <p><span class="font2">Bugün kendime nefes almak için yer bırakmak amacıyla sandalyemi onunkinden uzaklaştırmadım. Onun yerine, normal bir insanın oturacağı kadar&nbsp;yakın oturdum. Arabadakinden daha yakın, vücudumun sol tarafının onun teninden&nbsp;gelen sıcaklıkla kaplanmasına yetecek kadar.</span></p>

  <p><span class="font2">Bu garip bir deneyimdi, hem keyif hem de gerginlik vericiydi; ama bunu bir masada karşısında oturmaya tercih ederdim. Alıştığımdan fazlaydı; ama anında&nbsp;anladım ki yeterli değildi. Tatmin olmamıştım. Ona bu kadar yakın olmak sadece&nbsp;daha da yakınlaşmak istememe neden oluyordu. Çekim, yaklaştıkça güçleniyordu.</span></p>

  <p><span class="font2">Onu tehlike mıknatısı olmakla suçlamıştım. Şu anda, bu kelimenin tam anlamıyla gerçek gibiydi.</span> <span class="font2" style="font-style:italic;">Ben</span> <span class="font2">tehlikeydim ve kendime ona yaklaşmak için izin&nbsp;verdiğim her santim ile, çekimi kuvvetleniyordu.</span></p>

  <p><span class="font2">Ve sonra Bay Banner ışıkları kapattı.</span></p>

  <p><span class="font2">Işıksızlığın gözlerim için çok az şey ifade ettiği düşünülürse bunun böyle farklılık yaratması garipti. Hala önceki kadar kusursuz görebiliyordum. Odanın her&nbsp;ayrıntısı netti.</span></p>

  <p><span class="font2">O zaman bana göre karanlık olmayan bu karanlıktaki ani elektrik şoku niyeydi? Böyle net görebilen tek kişi olduğumu bildiğim için miydi? Benim ve&nbsp;Bella'nın diğerlerine görünmez olduğumuzu bildiğim için? Sanki yalnızmışız gibi,&nbsp;sadece ikimiz, karanlık odada saklanmış, birbirimize çok yakın otururken...</span></p>

  <p><span class="font2">Elim iznim olmaksızın ona doğru hareket etti. Sadece eline dokunmak için, onu karanlıkta tutmak için. Bu çok dehşet verici bir hata mı olurdu? Eğer tenim onu&nbsp;rahatsız ederse sadece elini çekerdi.</span></p>

  <p><span class="font2">Onları anında geri çektim, kollarımı göğsümde sıkıca kavuşturdum ve ellerimi sıktım. Hata yapmak yok. Kendime hiç hata yapmayacağıma dair söz&nbsp;vermiştim, ne kadar küçük görünürlerse görünsünler. Eğer elini tutarsam, sadece&nbsp;daha fazlasını isterdim - başka bir önemsiz dokunuş, ona doğru başka bir hareket.&nbsp;Bunu hissedebiliyordum. İçimde yeni bir arzu büyüyor, öz kontrolümü ezmeye&nbsp;çalışıyordu.</span></p>

  <p><span class="font2">Hata yapmak yok.</span></p>

  <p><span class="font2">Bella kollarını güvenle göğsünde kavuşturdu ve ellerini yumruk yaptı, tıpkı benim gibi.</span></p>

  <p><span class="font2" style="font-style:italic;">Ne düşünüyorsun?</span> <span class="font2">Sözleri ona fısıldamak için ölüyordum; ama oda o kadar sessizdi ki fısıltı bile duyulabilirdi.</span></p>

  <p><span class="font2">Film başladı ve karanlığı sadece biraz aydınlattı. Bella bana bir bakış attı. Vücudumu tuttuğum katı pozisyonu - onunki gibi - fark etti ve gülümsedi.&nbsp;Dudakları hafifçe ayrıldı ve gözleri samimi davetlerle dolu gibi göründü.</span></p>

  <p><span class="font2">Ya da belki, görmek istediğimi görüyordum.</span></p>

  <p><span class="font2">Ben de ona gülümsedim; soluğu kesildi ve hızla gözlerini kaçırdı.</span></p>

  <p><span class="font2">Bu daha da kötü hale getirdi. Düşüncelerini bilmiyordum; ama aniden daha önce haklı olduğuma, ona dokunmamı</span> <span class="font2" style="font-style:italic;">istediğine</span> <span class="font2">emindim. Benim gibi, bu tehlikeli&nbsp;arzuyu o da hissediyordu.</span></p>

  <p><span class="font2">Vücudu ile vücudum arasında, elektrik vızıldamaya başladı.</span></p>

  <p><span class="font2">Bir saat boyunca hareket etmedi, benim gibi o da katı, kontrollü pozisyonunu tuttu. Arada sırada bana baktı ve o anlarda vızıldayan akım beni ani bir şokla sarstı.</span></p>

  <p><span class="font2">Ders geçti - yavaşça; ama yine de yeterince yavaşça değil. Bu çok yeniydi, onunla birlikte günlerce böyle oturabilirdim, sadece hissi tamamen yaşamak için.</span></p>

  <p><span class="font2">Dakikalar ilerler, mantık, ben ona dokunmayı haklı çıkarmaya çalıştığım sırada, arzuyla savaşırken kendimle farklı farklı bir düzine tartışma yaşadım.</span></p>

  <p><span class="font2">Sonunda, Bay Banner ışıkları tekrar açtı.</span></p>

  <p><span class="font2">Parlak florasan ışığında, odadaki hava normale döndü. Bella iç çekti ve gerindi, parmaklarını esnetti. O pozisyonda uzun süre kalmak onun için mutlaka zor&nbsp;olmalıydı. Benim için daha kolaydı - hareketsizlik doğaldı.</span></p>

  <p><span class="font2">Yüzündeki rahatlamış ifadeye güldüm. "Eh, bu ilginçti."</span></p>

  <p><span class="font2">"Hmm." diye mırıldandı açıkça neyden bahsettiğimi anlayarak; ama yorum yapmayarak.</span> <span class="font2" style="font-style:italic;">Şu anda</span> <span class="font2">ne düşündüğünü bilmek için neler vermezdim.</span></p>

  <p><span class="font2">İç çektim. Dilemek hiçbir işe yaramazdı.</span></p>

  <p><span class="font2">"Gidelim mi?" diye sordum kalkarak.</span></p>

  <p><span class="font2">Yüzünü buruşturdu ve sallanarak ayağa kalktı, elleri düşmekten korkuyormuş gibi dışa dönüktü.</span></p>

  <p><span class="font2">Ona elimi verebilirdim ya da o eli dirseğinin altına koyup - sadece hafifçe -dengesini sağlamasına yarım edebilirdim. Şüphesiz bu o kadar da dehşet verici bir kural ihlali olmazdı...</span></p>

  <p><span class="font2">Hata yapmak yok.</span></p>

  <p><span class="font2">Spor salonuna yürürken çok sessizdi. Kaşları arasındaki kıvrım oradaydı, derin derin düşündüğünün bir işareti. Ben de düşüncelere dalmıştım.</span></p>

  <p><span class="font2">Tenine bir dokunuş onu incitmez, diye iddia etti bencil tarafım.</span></p>

  <p><span class="font2">Elimdeki basıncı kolaylıkla hafifletebilirdim. Kendimi sıkı kontrol edebilirsem çok zor değildi. Dokunma duyum insanlarınkinden daha gelişmişti; kristal kupaları&nbsp;hiçbirini kırmadan atıp tutabilir, bir sabun köpüğünü patlatmadan okşayabilirdim.&nbsp;Sıkı kontrol altında olduğum sürece.</span></p>

  <p><span class="font2">Bella bir sabun köpüğü gibiydi - narin ve kısa ömürlü.</span> <span class="font2" style="font-style:italic;">Geçici.</span></p>

  <p><span class="font2">Onun hayatındaki varlığımı ne kadar süre haklı çıkarabilecektim? Ne kadar vaktim vardı? Şimdiki gibi bir şansım olacak mıydı, bu an gibi, bu saniye gibi? Her&nbsp;zaman erişebileceğim bir yerde olmayacaktı.</span></p>

  <p><span class="font2">Bella spor salonunun kapısında yüzünü bana döndü ve gözleri ifadem üzerine büyüdü. Konuşmadı. Gözlerindeki yansımadan kendime baktım ve içimdeki&nbsp;çatışmayı gördüm. Daha iyi olan yanım tartışmayı kaybettiğinde yüzümün&nbsp;değişimini izledim.</span></p>

  <p><span class="font2">Elim ben bilinçli bir emir vermeksizin kalktı. En ince camdan yapılmış gibi, bir köpük kadar narinmiş gibi, parmaklarım elmacık kemiklerini örten deriyi okşadı.</span></p>

  <p><span class="font2">Dokunuşumun altında ısındı ve saydam teninin altında kan akışının hızlandığını hissettim.</span></p>

  <p><span class="font2" style="font-style:italic;">Yeter,</span> <span class="font2">diye emrettim, elim kendini yüzünün yanına biçimlendirmek için yanıp tutuşmasına rağmen.</span> <span class="font2" style="font-style:italic;">Yeter.</span></p>

  <p><span class="font2">Elimi geri çekmek, kendimi ona doğru daha da yaklaşmaktan alıkoymak çok zordu. Bir anda binlerce farklı ihtimal kafamın içinde belirdi - ona dokunmanın&nbsp;binlerce farklı yolu. Parmak ucumla dudaklarının şeklini izlemek, avucumu&nbsp;çenesinin altına yerleştirmek, saçındaki tokayı çıkarıp elime doğru dökülmesine izin&nbsp;vermek, kollarımı beline dolamak, onu vücudumun önünde tutmak...</span></p>

  <p><span class="font2" style="font-style:italic;">Yeter</span><span class="font2">.</span></p>

  <p><span class="font2">Kendimi dönmek için, ondan uzaklaşmak için zorladım. Vücudum katı bir şekilde hareket etti - isteksizce.</span></p>

  <p><span class="font2">Hızla yürürken - ayartıdan neredeyse koşarak kaçarken - zihnimin onu izlemek için kalmasına izin verdim. Mike Newton'ın düşüncelerini yakaladım - en&nbsp;seslileriydi - Bella'nın gözleri odağını kaybetmiş ve yanakları kırmızı halde onu fark&nbsp;etmeden yanından geçişini izliyordu. Öfkeyle baktı ve ismim kafasında hakaretlerle&nbsp;karıştı; kendimi hafifçe sırıtmaktan alıkoyamadım.</span></p>

  <p><span class="font2">Elim sızlıyordu. Esnetip yumruk yaptım; ama acısızca batmaya devam etti.</span></p>

  <p><span class="font2">Hayır, onu incitmemiştim - ama ona dokunmak yine de bir hataydı.</span></p>

  <p><span class="font2">Ateş gibiydi - boğazımdaki susatıcı yangın bütün vücuduma yayılmış gibi.</span></p>

  <p><span class="font2">Bir daha ona yakın olduğumda, kendimi ona dokunmaktan tekrar alıkoyabilecek miydim? Ve ona bir kere dokunduğumda, orada durabilecek miydim?</span></p>

  <p><span class="font2">Daha fazla hata yapmak yok. Bu kadar.</span> <span class="font2" style="font-style:italic;">Anının tadını çıkar Edward,</span> <span class="font2">dedim kendime ümitsizce,</span> <span class="font2" style="font-style:italic;">ve ellerini kendine sakla.</span> <span class="font2">Ya bu, ya da kendimi gitmeye zorlamam&nbsp;gerekecekti. bir şekilde, çünkü hata yapmakta ısrar edersem, onun yanında kalmak&nbsp;için kendime izin veremezdim.</span></p>

  <p><span class="font2">Derin bir nefes aldım ve düşüncelerimi düzenlemeye çalıştım.</span></p>

  <p><span class="font2">Emmett beni İngilizce binasının dışında yakaladı.</span></p>

  <p><span class="font2">"Selam Edward."</span> <span class="font2" style="font-style:italic;">Daha iyi görünüyor. Garip; ama daha iyi. Mutlu.</span></p>

  <p><span class="font2">"Selam Em." Mutlu mu görünüyordum? Sanırım, kafamdaki karmaşaya rağmen, öyle hissediyordum.</span></p>

  <p><span class="font2" style="font-style:italic;">Çeneni kapatsan iyi olur çocuk. Rosalie dilini koparmak istiyor.</span></p>

  <p><span class="font2">İç çektim. "Seni onunla uğraşmak zorunda bıraktığım için özür dilerim. Bana kızgın mısın?"</span></p>

  <p><span class="font2">"Hayır. Rose atlatır. Önünde sonunda olacaktı zaten."</span> <span class="font2" style="font-style:italic;">Alice'in gördükleriyle...</span></p>

  <p><span class="font2">Alice'in görüşleri şu anda düşünmek istediğim şey değildi. Dişlerim birbirine kenetlenerek önüme baktım.</span></p>

  <p><span class="font2">Dikkat dağıtıcı bir şeyler için aranırken, Ben Cheney'nin önümüzdeki İspanyolca sınıfına girdiğini gördüm. Ah - işte Angela Weber'e hediyesini vermek&nbsp;için şansım.</span></p>

  <p><span class="font2">Durdum ve Emmett'ın kolunu yakaladım. "Bir saniye dur."</span></p>

  <p><span class="font2" style="font-style:italic;">Ne oldu?</span></p>

  <p><span class="font2">"Hak etmediğimi biliyordum; ama yine de benim için bir iyilik yapar mısın?"</span></p>

  <p><span class="font2">"Ne?" diye sordu merakla.</span></p>

  <p><span class="font2">Fısıldayarak - ve ne kadar sesli konuşulurlarsa konuşulsunlar insanların duyamayacağı kadar hızla - ona isteğimi açıkladım.</span></p>

  <p><span class="font2">Bitirdiğimde bana boş bir ifadeyle baktı, düşünceleri de yüzü kadar boştu.</span></p>

  <p><span class="font2">"Yani?" dedim. "Bana yardım edecek misin?"</span></p>

  <p><span class="font2">Cevap vermesi bir dakika aldı. "Ama,</span> <span class="font2" style="font-style:italic;">niye?"</span></p>

  <p><span class="font2">"Hadi ama, Emmett. Niye</span> <span class="font2" style="font-style:italic;">olmasın?"</span></p>

  <p><span class="font2" style="font-style:italic;">Sen kimsin ve kardeşime ne yaptın?</span></p>

  <p><span class="font2">"Okulun hep aynı olduğundan şikayet eden sen değil miydin? Bu farklı bir şey, değil mi? Bir deney olarak düşün - insan doğası üzerine bir deney."</span></p>

  <p><span class="font2">Boyun eğmeden önce bana bir süre daha baktı. "Pekala, bu farklı, haklısın... Tamam, iyi." Emmett homurdandı ve sonra omuz silkti. "Sana yardım edeceğim."</span></p>

  <p><span class="font2">Ona sırıttım, şimdi işin içinde o da olduğu için daha hevesliydim. Rosalie bir dertti; ama ona her zaman Emmett'ı seçtiği için borçlu olacaktım. Kimsenin benden&nbsp;daha iyi bir erkek kardeşi yoktu.</span></p>

  <p><span class="font2">Emmett'ın pratik yapmaya ihtiyacı yoktu. Sınıfa yürürken ona repliklerini fısıldadım.</span></p>

  <p><span class="font2">Ben çoktan arkamdaki sırasına yerleşmişti, teslim etmek için ödevini toparlıyordu. Emmett ile oturduk ve aynı şeyi yaptık. Sınıf henüz sessiz değildi;&nbsp;bastırılmış konuşmaların mırıltısı Bayan Goff dikkatlerini isteyene kadar devam&nbsp;ederdi. Şu anda acele etmiyordu, son dersin kısa sınavlarını değerlendiriyordu.</span></p>

  <p><span class="font2">"Ee," dedi Emmett, sesi gerekenden daha yüksek olarak - eğer gerçekten sadece bana konuşuyor olsaydı. "Angela Weber'e çıkma teklif ettin mi?"</span></p>

  <p><span class="font2">Arkamdaki kağıt hışırtıları, Ben donakaldığında ve dikkati anında bizim konuşmamıza çekildiğinde, aniden durdu.</span></p>

  <p><span class="font2" style="font-style:italic;">Angela? Angela hakkında mı konuşuyorlar?</span></p>

  <p><span class="font2">İyi. Dikkatini çekmiştim.</span></p>

  <p><span class="font2">"Hayır." dedim başımı açık bir pişmanlıkla yavaşça sallayarak.</span></p>

  <p><span class="font2">"Niye?" dedi Emmett doğaçlama yaparak. "Tavuk musun?"</span></p>

  <p><span class="font2">Yüzümü buruşturdum. "Hayır. Onun başka biriyle ilgilendiğini duydum."</span></p>

  <p><span class="font2" style="font-style:italic;">Edward Cullen Angela'ya çıkma mı teklif edecekti? Ama... Hayır. Bundan hiç hoşlanmadım. Onu, Angela'nın yakınında görmek istemiyorum. O... onun için doğru değil.&nbsp;Güvenli... değil.</span></p>

  <p><span class="font2">Cesareti, koruyucu içgüdüyü beklemiyordum. Kıskançlık üzerinden çalışıyordum; ama her ne işlerse.</span></p>

  <p><span class="font2">"Bunun seni durdurmasına izin mi vereceksin?" diye sordu Emmett hakaret edercesine, tekrar doğaçlama yaparak. "Rekabete yok musun?"</span></p>

  <p><span class="font2">Ona öfkeyle baktım; ama bana verdiği şeyi kullandım. "Bak, sanırım o Ben denen çocuktan gerçekten hoşlanıyor. Onu ikna etmeye çalışmayacağım. Başka kızlar&nbsp;da var."</span></p>

  <p><span class="font2">Arkamdaki sandalyedeki tepki gergindi.</span></p>

  <p><span class="font2">"Kim?" diye sordu Emmett, senaryoya dönerek.</span></p>

  <p><span class="font2">"Labaratuvar partnerim Cheney soyadlı biri olduğunu söyledi. Kim olduğundan emin değilim."</span></p>

  <p><span class="font2">Gülümsememi engelledim. Sadece mağrur Cullen'lar bu küçük okuldaki herkesi tanımıyor gibi yapıp inandırıcı olabilirdi.</span></p>

  <p><span class="font2">"Edward." diye mırıldandı Emmett daha alçak bir sesle, çocuğa doğru gözlerini devirerek. "Tam arkanda." dedi ağız hareketleriyle, öyle kadar açıktı ki o&nbsp;insan rahatlıkla okuyabilirdi.</span></p>

  <p><span class="font2">"Ah." diye mırıldandım.</span></p>

  <p><span class="font2">Sandalyemi döndürdüm ve arkamdaki çocuğa bir bakış attım. Bir saniyeliğine, gözlüklerin arkasındaki siyah gözler korku doluydu; ama sonra açıkça&nbsp;aşağılayıcı değerlendirmemden gücenerek dar omuzlarını dikleştirdi. Çenesi kasıldı&nbsp;ve altın-kahverengi teni öfkeyle kızardı.</span></p>

  <p><span class="font2">"Hah." dedim kibirle Emmett'e dönerken.</span></p>

  <p><span class="font2" style="font-style:italic;">Benden daha iyi olduğunu düşünüyor; ama Angela öyle düşünmüyor. Ona göstereceğim...</span></p>

  <p><span class="font2">Mükemmel.</span></p>

  <p><span class="font2">"Dansa Yorkie'yle gideceğini söylememiş miydin ama?" diye sordu Emmett.</span></p>

  <p><span class="font2">"Bu bir grup kararıydı belli ki." Ben'in bundan emin olmasını istiyordum. "Angela utangaç bir kız. Eğer B-eh, eğer bir oğlanın ona çıkma teklif edecek cesareti&nbsp;yoksa, o da ona asla sormaz."</span></p>

  <p><span class="font2">"Sen utangaç kızları seviyorsun." dedi Emmett, doğaçlamaya dönerek.</span> <span class="font2" style="font-style:italic;">Sessiz kızları. Hmmm, bilmiyorum... Belki Bella Swan?</span></p>

  <p><span class="font2">Ona sırıttım. "Kesinlikle." Sonra rolüme geri döndüm. "Belki Angela beklemekten bıkmıştır. Belki ona baloya beraber gitmeyi teklif ederim."</span></p>

  <p><span class="font2" style="font-style:italic;">Hayır, etmeyeceksin,</span> <span class="font2">diye düşündü Ben sandalyesinde doğrularak.</span> <span class="font2" style="font-style:italic;">Ne var o benden uzunsa? Eğer o önemsemiyorsa, ben de önemsemem. O bu okuldaki en iyi, en zeki, en&nbsp;güzel kız... ve o beni istiyor.</span></p>

  <p><span class="font2">Bu Ben'i sevmiştim. Parlak ve iyi niyetli gözüküyordu. Belki de Angela gibi bir kıza layıktı.</span></p>

  <p><span class="font2">Bayan Goff sınıfı selamlarken, sıranın altından Emmett'e doğru başparmağımı kaldırdım.</span></p>

  <p><span class="font2" style="font-style:italic;">Tamam, itiraf etmeliyim - bu biraz eğlenceliydi.</span> <span class="font2">diye düşündü.</span></p>

  <p><span class="font2">Bir aşk hikayesini mutlu sona bağlamaktan memnun olarak kendi kendime gülümsedim. Ben'in takip edeceğinden ve bu imzasız hediyemin Angela'ya&nbsp;ulaşacağından emindim.</span></p>

  <p><span class="font2">Bu insanlar altı inç uzunluğun mutluluklarını etkilemesine izin vererek ne kadar da aptalca davranıyorlardı...</span></p>

  <p><span class="font2">Başarım beni iyi bir ruh haline soktu. Yerime yerleşir ve eğlenmeye hazırlanırken tekrar gülümsedim. Sonuçta, Bella'nın öğle yemeğinde söylediği gibi,&nbsp;onu Beden dersinde hiç görmemiştim.</span></p>

  <p><span class="font2">Mike'ın düşünceleri spor salonunun etrafındaki çağıltıda bulunması en kolay olanıydı. Son birkaç haftada zihni tanıdıklaşmıştı. İç çekerek kendimi onu dinlemeye&nbsp;verdim. En azından dikkatini Bella'ya vereceğinden emin olabilirdim.</span></p>

  <p><span class="font2">Tam ona badminton eşi olmayı önerirken yetiştim; bunu söylerken diğer ortaklıkları kafasından geçti. Gülümsemem soldu, dişlerim birbirine kenetlendi ve&nbsp;kendime Mike Newton'ı öldürmenin hoşgörülebilir bir seçenek olmadığını&nbsp;hatırlatmam gerekti.</span></p>

  <p><span class="font2">"Teşekkürler Mike - bunu yapmak zorunda değilsin, biliyorsun."</span></p>

  <p><span class="font2">"Endişelenme, yolundan uzak tutarım."</span></p>

  <p><span class="font2">Birbirlerine sırıttılar ve sayısız kazalar - her zaman bir şekilde Bella'ya bağlı -Mike'ın kafasında belirdi.</span></p>

  <p><span class="font2">Bella raketini sanki bir çeşit silahmış gibi temkinle tutar ve kortun gerisinde duraklarken Mike başta tek başına oynadı. Sonra Koç Clapp oraya geldi ve Mike'a&nbsp;Bella'nın oynamasına izin vermesini söyledi.</span></p>

  <p><span class="font2" style="font-style:italic;">Eyvah,</span> <span class="font2">diye düşündü Mike, Bella iç çekip raketini garip bir açıyla tutarak ileri yürüdüğünde.</span></p>

  <p><span class="font2">Jennifer Ford kuşu düşünceleri kendini beğenmiş hale gelirken direkt olarak Bella'ya gönderdi. Mike Bella'nın raketini hedefinin çok uzağında sallayarak&nbsp;sendelediğini gördü ve atışı kazanmak için atıldı.</span></p>

  <p><span class="font2">Bella'nın raketinin yörüngesini korkuyla izledim. Elbette, gergin fileye çarptı ve tekrar ona doğru gelip alnına indi, ardından çınlayan bir</span> <span class="font2" style="font-style:italic;">küt</span> <span class="font2">sesiyle Mike'ın&nbsp;koluna çarptı.</span></p>

  <p><span class="font2" style="font-style:italic;">Of. Of. Ah. Bu iz bırakacak.</span></p>

  <p><span class="font2">Bella alnını ovuyordu. İncindiğini bile bile oturduğum yerde kalmak zordu; ama ne yapabilirdim, eğer orada olsaydım? Ve ciddi gibi görünmüyordu... İzleyerek&nbsp;durakladım. Eğer tekrar denemeye çalışma gibi bir niyeti varsa, onu dersten&nbsp;çıkarmak için bir bahane bulmam gerekecekti.</span></p>

  <p><span class="font2">Koç güldü. "Kusura bakma Newton."</span> <span class="font2" style="font-style:italic;">Bu kız gördüğüm en uğursuz kişi. Diğerlerinin başına sarmamak...</span></p>

  <p><span class="font2">Bella eski izleyici rolüne geri dönebilsin diye kasten arkasını döndü ve başka bir oyun izlemeye gitti.</span></p>

  <p><span class="font2" style="font-style:italic;">Of,</span> <span class="font2">diye düşündü Mike tekrar kolunu ovarak. Bella'ya döndü. "İyi misin?"</span></p>

  <p><span class="font2">"Evet, sen?" dedi mehcup bir şekilde kızararak.</span></p>

  <p><span class="font2">"Sanırım sorun yok."</span> <span class="font2" style="font-style:italic;">Mızmız gibi görünmek istemiyorum; ama acıyor!</span></p>

  <p><span class="font2">Mike kolunu döndürdü ve irkildi.</span></p>

  <p><span class="font2">"Ben burada bekleyeceğim." dedi Bella yüzünde acıdan çok utanç ve üzüntüyle. Belki en kötüsü Mike'a olmuştu. Kesinlike durumun bu olmasını&nbsp;</span><span class="font2" style="font-style:italic;">umuyordum.</span> <span class="font2">En azından Bella artık oynamıyordu. Raketini arkasında çok dikkatle&nbsp;tutuyordu, gözleri vicdan azabıyla büyümüştü. Kahkahamı öksürükle gizlemek&nbsp;zorunda kaldım.</span></p>

  <p><span class="font2" style="font-style:italic;">Bu kadar komik olan ne?</span> <span class="font2">Emmett öğrenmek istedi.</span></p>

  <p><span class="font2">"Sonra anlatırım." diye mırıldandım.</span></p>

  <p><span class="font2">Bella tekrar oyuna girmedi. Koç onu görmezden geldi ve Mike'ın tek başına oynamasına izin verdi.</span></p>

  <p><span class="font2">Sınavı dersin sonunda çabucak bitirdim ve Bayan Goff erken çıkmama izin verdi. Kampuste yürürken Mike'ı dikkatle dinliyordum. Bella'yla benimle ilgili&nbsp;konuşmaya karar vermişti.</span></p>

  <p><span class="font2" style="font-style:italic;">Jessica çıktıklarına yemin ediyor. Niye? Niye Bella'yı seçmek zorundaydı?</span></p>

  <p><span class="font2">Mike buradaki asıl olağanüstülüğü anlamamıştı - onun</span> <span class="font2" style="font-style:italic;">beni</span> <span class="font2">seçtiğini.</span></p>

  <p><span class="font2" style="font-style:italic;">“Ee."</span></p>

  <p><span class="font2" style="font-style:italic;">“Ne ee'si?"</span></p>

  <p><span class="font2" style="font-style:italic;">“Sen ve Cullen, ha?" Sen ve ucube. Sanırım, eğer zengin biri senin için bu kadar önemliyse...</span></p>

  <p><span class="font2">Aşağılayıcı sanısına dişlerimi gıcırdattım.</span></p>

  <p><span class="font2" style="font-style:italic;">“Seni ilgilendirmez Mike."</span></p>

  <p><span class="font2" style="font-style:italic;">Savunmacı. O zaman doğru. Kahretsin. “Bundan hoşlanmıyorum."</span></p>

  <p><span class="font2" style="font-style:italic;">“Hoşlanmak zorunda değilsin."</span> <span class="font2">diye çıkıştı.</span></p>

  <p><span class="font2" style="font-style:italic;">Niye onun nasıl bir sirk şovu olduğunu göremiyor? Diğerleri gibi. Ona bakışı. İzlerken beni ürpertiyor. “Sana sanki... sanki yiyecek bir şeymişsin gibi bakıyor."</span></p>

  <p><span class="font2">Korkuyla sinerek cevabını bekledim.</span></p>

  <p><span class="font2">Yüzü parlak kırmızıya dönüştü ve dudaklarını nefesini tutuyormuş gibi birbirine bastırdı. Sonra aniden, dudaklarının arasından bir gülüş çıktı.</span></p>

  <p><span class="font2" style="font-style:italic;">Şimdi de bana gülüyor. Harika.</span></p>

  <p><span class="font2">Mike döndü, düşünceleri aksi şekilde üzerini değişmek için soyunma odasına</span></p>

  <p><span class="font2">girdi.</span></p>

  <p><span class="font2">Spor salonunun duvarına yaslandım ve kendimi toparlamaya çalıştım.</span></p>

  <p><span class="font2">Nasıl olurdu da Mike'ın suçlamasına gülebilirdi - tam isabetti, öyle ki, Forks'un her şeyin farkına varmaya başladığını düşünmüştüm... Niye onu&nbsp;öldürebileceğim fikrine gülmüştü, bunun tamamen doğru olduğunu bile bile?&nbsp;Burada mizah neredeydi?</span></p>

  <p><span class="font2">Onun</span> <span class="font2" style="font-style:italic;">sorunu</span> <span class="font2">neydi?</span></p>

  <p><span class="font2">Hastalıklı bir mizah anlayışı mı vardı? Bu karakteriyle uyuşmuyordu; ama nasıl emin olabilirdim? Ya da belki uçarı melekle ilgili hayalim bir açıdan doğruydu,&nbsp;hiç korku hissi olmaması konusunda. Cesur - kelime buydu. Başkaları aptal&nbsp;diyebilirdi; ama ben onun ne kadar zeki olduğunu biliyordum. Ancak sebebi her ne&nbsp;olursa olsun, bu korkusuzluk ya da çarpık mizah anlayışı onun için iyi değildi. Onu&nbsp;daima tehlikeye atan bu garip yoksunluk muydu? Belki de bana burada her zaman&nbsp;ihtiyacı olurdu.</span></p>

  <p><span class="font2">Ruh halim düzelmeye başlamıştı.</span></p>

  <p><span class="font2">Eğer kendimi disipline sokabilir, güvenli hale getirebilirsem, o zaman belki de onunla kalmam doğru olurdu.</span></p>

  <p><span class="font2">Spor salonunun kapılarından yürüdüğünde, omuzları katıydı ve alt dudağı yine dişlerinin arasındaydı - bir sıkıntı işareti. Ancak gözleri benimkilerle buluştuğu&nbsp;anda, katı omuzları rahatladı ve geniş bir gülümseme yüzüne yayıldı. Bu garip</span></p>

  <p><span class="font2">şekilde huzurlu bir ifadeydi. Tereddüt etmeden yanıma geldi, vücudunun sıcaklığı bana bir medcezir dalgası gibi çarpana kadar durmadı.</span></p>

  <p><span class="font2">"Selam." diye fısıldadı.</span></p>

  <p><span class="font2">O anda hissettiğim mutluluk, yine, eşsizdi.</span></p>

  <p><span class="font2">"Merhaba." dedim ve sonra - çünkü ruh halim aniden öyle düzelmişti ki onunla alay etmemeye direnemedim - ekledim, "Beden dersi nasıldı?"</span></p>

  <p><span class="font2">Gülümsemesi bocaladı. "İyi."</span></p>

  <p><span class="font2">Kötü bir yalancıydı.</span></p>

  <p><span class="font2">"Gerçekten mi?" diye sordum, üzerine gitmek üzereydim - başıyla ilgili hala endişeliydim; acı çekiyor muydu? - ama Mike Newton'ın düşünceleri o kadar&nbsp;yüksek sesliydi ki konsantrasyonumu bozdu.</span></p>

  <p><span class="font2" style="font-style:italic;">Ondan</span> <span class="font2">nefret</span> <span class="font2" style="font-style:italic;">ediyorum. Keşke ölse. Umarım o gösterişli arabasını bir uçurumdan aşağı sürer. Niye onu yalnız bırakamıyor? Kendi türüyle ilgilensin - ucubelerle.</span></p>

  <p><span class="font2">"Ne?" diye sordu Bella.</span></p>

  <p><span class="font2">Gözlerim tekrar yüzüne odaklandı. Mike'ın geri giden sırtına ve sonra tekrar bana baktı.</span></p>

  <p><span class="font2">"Newton sinirlerimi bozuyor." diyerek itiraf ettim.</span></p>

  <p><span class="font2">Ağzı açıldı ve gülümsemesi yok oldu. Belalı son saatini izleme gücümün olduğunu unutmuş ya da kullanmadığımı ummuş olmalıydı. "Tekrar&nbsp;dinlemiyordun?"</span></p>

  <p><span class="font2">"Başın nasıl?"</span></p>

  <p><span class="font2">"İnanılmazsın!" dedi dişlerinin arasından ve sonra arkasını dönüp sinirle park yerine doğru ilerledi. Teni koyu kırmızı renge büründü - utanmıştı.</span></p>

  <p><span class="font2">Sinirinin çabuk geçeceğini umarak adımlarımı ona uydurdum. Genellikle beni çabuk affederdi.</span></p>

  <p><span class="font2">"Seni Beden'de daha önce hiç görmediğimden bahseden sendin." diye açıkladım. "Meraklandım."</span></p>

  <p><span class="font2">Cevap vermedi; kaşları birleşti.</span></p>

  <p><span class="font2">Arabama giden yolun erkek öğrencilerden oluşan bir kalabalık tarafından kesildiğini görünce aniden durdu.</span></p>

  <p><span class="font2" style="font-style:italic;">Acaba bu şeyle ne kadar hızlandılar...</span></p>

  <p><span class="font2" style="font-style:italic;">Şu SMG vites pedallarına bak. Bunları dergiler dışında hiç görmemiştim...</span></p>

  <p><span class="font2" style="font-style:italic;">Güzel ızgaralar...</span></p>

  <p><span class="font2" style="font-style:italic;">Keşke öylece duran altmış bin dolarım olsa...</span></p>

  <p><span class="font2">İşte bu Rosalie'nin arabasını sadece kasaba dışında kullanmasının daha iyi olmasının nedeniydi.</span></p>

  <p><span class="font2">Kalabalık ve hevesli oğlanların arasından arabama doğru yol açtım; bir saniye tereddüt ettikten sonra Bella beni takip etti.</span></p>

  <p><span class="font2">"Gösterişli." diye mırıldandım içeri girerken.</span></p>

  <p><span class="font2">"Ne tür bir araba bu?"</span></p>

  <p><span class="font2">"Bir M3"</span></p>

  <p><span class="font2">Suratını astı. "Arabala dilinden anlamıyorum."</span></p>

  <p><span class="font2">"Bir BMW" Gözlerimi devirdim ve sonra birilerini ezmeden çıkmaya odaklandım. Yolumdan çıkmak istemeyen birkaç çocukla göz göze gelmek zorunda&nbsp;kaldım. Bakşımla yarım saniyelik buluşma onları ikna etmeye yetmiş gibi göründü.</span></p>

  <p><span class="font2">"Hala sinirli misin?" diye sordum ona. Hoşnutsuzluk bildiren bakışı rahatlamıştı.</span></p>

  <p><span class="font2">"Kesinlikle," dedi sertçe.</span></p>

  <p><span class="font2">İç çektim. Belki konuyu hiç açmamalıydım. Ah peki. Sanırım özür dilemeyi deneyebilirdim. "Eğer özür dilersem beni affeder misin?"</span></p>

  <p><span class="font2">Bir süre düşündü. "Belki... eğer gerçekten kastedersen," diye karar verdi. "Ve bir daha yapmamaya söz verirsen."</span></p>

  <p><span class="font2">Ona yalan söylemeyecektim ve</span> <span class="font2" style="font-style:italic;">bunu</span> <span class="font2">kabul etmemin imkanı yoktu. Belki ona başka bir değiş tokuş önerirsem.</span></p>

  <p><span class="font2">"Peki ya kastedersem ve bu cumartesi senin sürmene izin verirsem?" Bu düşünceye içimden irkildim.</span></p>

  <p><span class="font2">Kaşlarının arasındaki kıvrım yeni pazarlığı kafasında tartarken tekrar geri geldi. "Anlaştık." dedi bir süre düşündükten sonra.</span></p>

  <p><span class="font2">Özrüme gelince. Daha önce Bella'yı özellikle büyülemeyi hiç</span> <span class="font2" style="font-style:italic;">denememiştim;</span> <span class="font2">ama şimdi iyi bir zaman gibi görünüyordu. Doğru yapıp yapmadığımı merak ederek&nbsp;gözlerine derin derin baktım. En inandırıcı tonumu kullandım.</span></p>

  <p><span class="font2">"O zaman, seni üzdüğüm için çok üzgünüm."</span></p>

  <p><span class="font2">Kalp atışının sesi yükseldi ve ritmi aniden kesik kesik hale geldi. Gözleri büyüdü, biraz sersemlemiş göründü.</span></p>

  <p><span class="font2">Yarım gülümsedim. Doğru yapmışım gibi gözüküyordu. Tabii ki, ben de onun gözlerinden uzağa bakmakta zorluk yaşıyordum. Eşit büyülenme. Yolu ezbere&nbsp;bilmem iyi bir şeydi.</span></p>

  <p><span class="font2">"Ve cumartesi sabahı erkenden kapında olacağım." diye ekledim.</span></p>

  <p><span class="font2">Gözlerini hızla kırpıştırdı, kafasını sanki boşaltmak istermiş gibi salladı. "Iı," dedi, "eğer yolda açıklanamaz bir Volvo belirirse Charlie konusunda yardımcı&nbsp;olmaz."</span></p>

  <p><span class="font2">Ah, beni hala ne kadar az tanıyordu. "Arabayla gelmeye niyetim yok."</span></p>

  <p><span class="font2">"Nasıl-" diye sormaya başladı.</span></p>

  <p><span class="font2">Onu böldüm. Cevaplamak kanıt olmadan zor olacaktı ve şimdi zamanı değildi. "Merak etme. Orada olacağım, arabasız."</span></p>

  <p><span class="font2">Başını yana eğdi, bir saniyeliğine cevap için bastıracak gibi gözüktü; ama sonra fikrini değiştirmiş göründü.</span></p>

  <p><span class="font2">"'Sonra' oldu mu?" diye sordu bugün kafetaryadaki bitmemiş diyalogumuzu hatırlatarak; zor bir soruyu sadece daha da zoru için bırakmıştı.</span></p>

  <p><span class="font2">"Sanırım oldu." diye kabul ettim isteksizce.</span></p>

  <p><span class="font2">Evinin önüne park ettim, nasıl açıklayacağımı düşünürken gerildim. canavar yanımı çok belli etmeden, onu tekrar korkutmadan. Yoksa bu yanlış mıydı?&nbsp;Karanlığımı az göstermek?</span></p>

  <p><span class="font2">Öğle yemeğinde takındığı kibarca ilgili maskeyle bekledi. Eğer daha az gergin olsaydım, mantıksız sakinliği beni güldürürdü.</span></p>

  <p><span class="font2">"Hala niye beni avlanırken göremeceğini mi merak ediyorsun?" diye sordum.</span></p>

  <p><span class="font2">"Eh, çoğunlukla tepkini merak ediyordum." dedi.</span></p>

  <p><span class="font2">"Seni korkuttum mu?" diye sordum yalanlayacağından emin olarak.</span></p>

  <p><span class="font2">"Hayır."</span></p>

  <p><span class="font2">Gülmemeye çalıştım ve başaramadım. "Seni korkuttuğum için özür dilerim." Sonra gülümsemem silindi. "Sadece senin orada olman fikri... biz avlanırken."</span></p>

  <p><span class="font2">"Kötü mü olur?"</span></p>

  <p><span class="font2">İç görüntü çok fazlaydı - Bella, boş karanlıkta çok savunmasız; ben, kontrolden çıkmış halde. Kafamdan atmaya çalıştım. "Fazlasıyla."</span></p>

  <p><span class="font2">"Çünkü.?"</span></p>

  <p><span class="font2">Derin bir nefes alıp bir anlığına yakıcı susuzluğa odaklandım. Onu hissettim, idare ettim, üzerindeki hakimiyetimi kanıtladım. Beni bir daha asla kontrol&nbsp;edemeyecekti - bunun doğru olmasını istedim. Onun için güvenli</span> <span class="font2" style="font-style:italic;">olacaktım.</span> <span class="font2">Onun&nbsp;kokusuyla karşılaştığımda kararlılığımın bir fark yaratacağına inanmayı dileyerek&nbsp;görmeksizin gelen bulutlara baktım.</span></p>

  <p><span class="font2">"Avlanırken. kendimizi duyularımıza veririz." dedim ona her sözcük üzerine düşünerek. "Mantığımızı daha az kullanırız. Özellikle koku duyumuza. Eğer&nbsp;sen, kontrolümü kaybettiğimde yakınlarda olursan."</span></p>

  <p><span class="font2">O zaman şüphesiz olacakların -</span> <span class="font2" style="font-style:italic;">olabileceklerin</span> <span class="font2">değil,</span> <span class="font2" style="font-style:italic;">olacakların</span> <span class="font2">- düşüncesinin ıstırabıyla kafamı salladım.</span></p>

  <p><span class="font2">Kalp atışındaki zıplamayı dinledim ve sonra huzursuzca gözlerini okumak için döndüm.</span></p>

  <p><span class="font2">Bella'nın yüzü sakin, gözleri ciddiydi. Dudakları endişe olduğunu tahmin ettiğim bir duyguyla büzülmüştü; ama neyin endişesi? Kendi güvenliği? Yoksa&nbsp;benim ıstırabım? Belirsiz ifadesini kesin bir şekilde anlayabilmek için ona bakmaya&nbsp;devam ettim.</span></p>

  <p><span class="font2">O da bana baktı. Bir süre sonra gözleri büyüdü ve ışık değişmediği halde gözbebekleri genişledi.</span></p>

  <p><span class="font2">Nefes alıp verişim hızlandı, sessiz araba aniden vızıldıyor gibiydi, tıpkı bu öğleden sonra karanlık Biyoloji sınıfında olduğu gibi. Nabız gibi atan akım yine&nbsp;aramızda yarıştı ve kısa bir süre için, ona dokunma arzum susuzluğumun&nbsp;isteklerinden bile daha güçlüydü.</span></p>

  <p><span class="font2">Çarpan elektrik tekrar bir nabzım varmış gibi hissetmemi sağladı.</span></p>

  <p><span class="font2">Vücudumun onunla şakıyordu. Sanki insanmışım gibi. Dünyadaki her şeyden çok, dudaklarının sıcaklığını benimkilerde hissetmek istedim. Bir saniyeliğine o gücü, o&nbsp;kontrolü bulabilmek için çaresizce çabaladım, ağzımı onun tenine o kadar&nbsp;yaklaştırabilmek için.</span></p>

  <p><span class="font2">Düzensizce bir nefes aldı ve ancak o zaman daha hızlı soluk almaya başladığımı ve onun nefes almayı tamamen kestiğini fark ettim.</span></p>

  <p><span class="font2">Aramızdaki bağı koparmaya çalışarak gözlerimi kapattım.</span></p>

  <p><span class="font2">Daha fazla hata yok.</span></p>

  <p><span class="font2">Bella'nın varlığı binlerce narin dengeleli kimyasal işleme bağlıydı, hepsi çok kolay bozulabilirdi. Akciğerlerinin ritmik çalışması, oksijen akışı onun için hayat ya&nbsp;da ölümdü. Narin kalbinin titrek temposu durdurulabilirdi, pek çok aptal kaza ya da&nbsp;hastalık ya da... benim tarafımdan.</span></p>

  <p><span class="font2">Ailemin hiçbir ferdinin bir geri dönüş şansı önerildiğinde tereddüt edeceğine inanmıyordum - eğer ölümsüzlüğü tekrar ölümlülüğe değişebilirse. Hepimiz bunun&nbsp;için ateşin içinde dururduk. Gerekirse günlerce ya da yüzyıllarca yanardık.</span></p>

  <p><span class="font2">Türümüzün çoğu ölümsüzlüğü her şeyin ötesinde bir hediye olarak görürdü. Bunun için yalvaran insanlar bile vardı, onlara hediyelerin en karanlığını verebilecek&nbsp;kişileri bulmak için karanlık yerleri arayanlar.</span></p>

  <p><span class="font2">Biz değil. Benim ailem değil. Biz insan olabilmek için her şeyi verirdik.</span></p>

  <p><span class="font2">Ama hiçbirimiz bir geri dönüş yolu için şu anda benim olduğum kadar çaresiz olmamıştı.</span></p>

  <p><span class="font2">Ön camdaki mikroskobik oyuklara baktım, sanki camın içinde saklı bir çözüm varmış gibi. Elektrik gitmemişti ve ellerimi direksiyonda tutmak için odaklanmam&nbsp;gerekiyordu</span></p>

  <p><span class="font2">Elim ona dokunduğum yerden tekrar acısız olarak iğnelenmeye başladı.</span></p>

  <p><span class="font2">"Bella, bence artık içeri girmelisin."</span></p>

  <p><span class="font2">Yorum yapmadan uydu, arabandan çıktı ve arkasından kapıyı kapattı. Felaket potansiyelini benim hissettiğim netlikle hissetmiş miydi?</span></p>

  <p><span class="font2">Gitmek onu incitmiş miydi, gitmesine izin vermenin beni incittiği kadar? Tek avuntum onu kısa zaman içinde tekrar görecek olmamdı. Onun beni göreceğinden&nbsp;daha kısa süre içinde. Gülümsedim ve onunla bir kere daha konuşmak için pencereyi&nbsp;indirdim - vücudunun sıcaklığı arabanın dışındayken daha güvenliydi.</span></p>

  <p><span class="font2">Ne istediğimi görmek için döndü, meraklıydı.</span></p>

  <p><span class="font2">Hala meraklıydı, bugün çok fazla soru sormuş olmasına rağmen. Kendi merakım hiçbir şekilde tatmin olmamıştı; sorularını cevaplamak sadece benim&nbsp;sırlarımı ele vermişti - tahminlerim dışında ondan çok az şey almıştım. Bu adil&nbsp;değildi.</span></p>

  <p><span class="font2">"Ah, Bella?"</span></p>

  <p><span class="font2">"Evet?"</span></p>

  <p><span class="font2">"Yarın sıra bende."</span></p>

  <p><span class="font2">Alnı kırıştı. "Ne sırası?"</span></p>

  <p><span class="font2">"Soruları sorma sırası." Yarın, görgü tanıklarıyla dolu, daha güvenli bir yerdeyken kendi cevaplarımı alacaktım. Arabanın dışında bile elektriğin yansıması&nbsp;havada vınladı. Ben de dışarı çıkmak istedim, yanında durabilmek için bir bahane&nbsp;olarak onu kapıya kadar geçirmek.</span></p>

  <p><span class="font2">Daha fazla hata yapmak yok. Gaza bastım ve arkamda kaybolduğunda iç çektim. Her zaman ya Bella'ya doğru ya da Bella'dan uzağa kaçıyor gibi&nbsp;görünüyordum, hiçbir zaman olduğum yerde kalmıyordum. Eğer biraz huzur&nbsp;bulacaksak kendimi yerde tutmanın bir yolunu bulmak zorundaydım.</span></p>
</body>
</html>
