<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span class="font2">"Okula geri dönemez miyim?"</span></p>

  <p><span class="font2">"Belki de bugün ağırdan almalısın." diye önerdi Carlisle.</span></p>

  <p><span class="font2">Gözleri bana kaydı. "O okula gidecek mi?"</span></p>

  <p><span class="font2">Normal davran, yumuşat... gözlerime baktığında nasıl hissettirdiğini önemseme...</span></p>

  <p><span class="font2">"Birilerinin iyi haberleri yayması gerekli." dedim.</span></p>

  <p><span class="font2">"Aslında," diye düzeltti Carlisle, "okulun çoğunluğu bekleme odasında gibi görünüyor."</span></p>

  <p><span class="font2">Bu sefer tepkisini tahmin ettim - ilgiden hoşlanmayacağını. Beni hayal kırıklığına uğratmadı.</span></p>

  <p><span class="font2">"Ah, hayır." diye inledi ve yüzünü elleriyle kapattı.</span></p>

  <p><span class="font2">Sonunda doğru tahmin etmekten hoşlandım. Onu anlamaya başlıyordum.</span></p>

  <p><span class="font2">"Kalmak mı istersin?" dedi Carlisle.</span></p>

  <p><span class="font2">"Hayır, hayır!" dedi hızlıca, bacaklarını yatakta döndürüp ayakları yere değene kadar kayarak. Dengesini kaybedip öne, Carlisle'ın kollarına doğru&nbsp;sendeledi. Carlisle onu yakaladı ve dengesini sağlamasına yardım etti.</span></p>

  <p><span class="font2">Yine, imrenme duygusu beni sardı.</span></p>

  <p><span class="font2">"İyiyim." dedi, kızararak, o yorum yapamadan önce.</span></p>

  <p><span class="font2">Tabii ki bu Carlisle'ı rahatsız etmezdi. Dengede olduğundan emin olduktan sonra kollarını indirdi.</span></p>

  <p><span class="font2">"Ağrı için biraz Tylenol al." dedi.</span></p>

  <p><span class="font2">"O kadar acımıyor."</span></p>

  <p><span class="font2">Carlisle çizelgesini imzalarken gülümsedi. "Çok şanslıymışsın gibi görünüyor."</span></p>

  <p><span class="font2">Bana sertçe bakmak için başını hafifçe döndürdü. "Edward'ın yanımda duruyor olması büyük şanstı."</span></p>

  <p><span class="font2">"Ah, tabii, evet." diye katıldı Carlisle çabucak, sesinde benim duyduğumu duyarak. Şüphelerini hayal gücüne yormamıştı. Henüz değil.</span></p>

  <p><span class="font2" style="font-style:italic;">Tamamen senin,</span> <span class="font2">diye düşündü Carlisle.</span> <span class="font2" style="font-style:italic;">En iyi olduğunu düşündüğün şekilde</span></p>

  <p><span class="font2" style="font-style:italic;">hallet.</span></p>

  <p><span class="font2">"Çok teşekkürler." diye fısıldadım hızlıca ve sessizce. İki insan da duymadı. Carlisle'ın dudakları Tyler'a dönerken alayım üzerine hafifçe yukarı doğru kıvrıldı.&nbsp;"Korkarım</span> <span class="font2" style="font-style:italic;">sen</span> <span class="font2">bizimle biraz daha uzun süre kalmak zorundasın." dedi kırılmış ön&nbsp;cam çiziklerini incelerken.</span></p>

  <p><span class="font2">Pekala, bütün bunlara ben sebep olmuştum, o yüzden ben çözecektim.</span></p>

  <p><span class="font2">Bella kasıtlı olarak bana doğru yürüdü, rahatsız edici derecede yakına gelene kadar durmadı. Bütün o kargaşadan önce, bana yaklaşmasını ne kadar çok&nbsp;umduğumu hatırladım... Bu sanki o dileğe bir alay gibiydi.</span></p>

  <p><span class="font2">"Seninle bir dakika konuşabilir miyim?" dedi tıslayarak.</span></p>

  <p><span class="font2">Sıcak soluğu yüzüme dokundu ve sendeleyerek bir adım geri gitmek zorunda kaldım. Çekiciliği biraz bile azalmamıştı. Yakınımda olduğu her an, en kötü, en&nbsp;ısrarcı içgüdülerimi tetikliyordu. Zehir ağzımı doldurdu ve vücudum uzanmayı&nbsp;arzuladı - onu kollarıma alıp dişlerimi boğazına geçirmem için.</span></p>

  <p><span class="font2">Aklım vücudumdan daha güçlüydü; ama sadece biraz.</span></p>

  <p><span class="font2">"Baban seni bekliyor." diye hatırlattım ona, çenem kenetli halde.</span></p>

  <p><span class="font2">Carlisle ve Tyler'a baktı. Tyler bize hiç dikkat etmiyordu; ama Carlisle her nefesimi izliyordu.</span></p>

  <p><span class="font2" style="font-style:italic;">Dikkatle, Edward.</span></p>

  <p><span class="font2">"Bir sakıncası yoksa seninle yalnız konuşmak istiyorum." diye ısrar etti alçak bir sesle.</span></p>

  <p><span class="font2">Ona çok sakıncası olacağını söylemek istedim; ama bunu önünde sonunda yapmam gerekeceğini biliyordum. Atlatmak en iyisiydi.</span></p>

  <p><span class="font2">Odadan çıkar, arkamda bana yetişmeye çalışıp sendeleyen ayak seslerini dinlerken çok fazla çelişen duyguyla doluydum.</span></p>

  <p><span class="font2">Şimdi oynamam gereken bir gösteri vardı. Rolümü biliyordum - kötü karakter ben olacaktım. Yalan söyleyecektim, alay edecektim ve zalim olacaktım.</span></p>

  <p><span class="font2">Bu tüm iyi hislerime karşıydı - bütün bu yıllar boyunca sarıldığım insan hislerine. Hiçbir zaman bu andan, bütün ihtimali yok etmek zorundayken, daha fazla&nbsp;güven hak etmek istememiştim.</span></p>

  <p><span class="font2">Benimle ilgili son anısı olacağını bilmek durumu daha kötü hale getiriyordu. Bu, benim veda sahnemdi.</span></p>

  <p><span class="font2">Ona döndüm.</span></p>

  <p><span class="font2">"Ne istiyorsun?" diye sordum soğukça.</span></p>

  <p><span class="font2">Düşmanlığımdan hafifçe geri çekildi. Gözleri sersemledi, yüzünde aklımdan çıkmayan o ifade belirdi.</span></p>

  <p><span class="font2">"Bana bir açıklama borçlusun." dedi alçak sesle; fildişi rengi teni soluklaştı.</span></p>

  <p><span class="font2">Sesimi kaba tutmak çok zordu. "Hayatını kurtardım - sana hiçbir şey borçlu değilim."</span></p>

  <p><span class="font2">Ürktü - sözlerimin onu incittiğini izlemek asit gibi yaktı.</span></p>

  <p><span class="font2">"Söz verdin." diye fısıldadı.</span></p>

  <p><span class="font2">"Bella, başını çarptın, ne hakkında konuştuğunu bilmiyorsun."</span></p>

  <p><span class="font2">Çenesini kaldırdı. "Başımda hiçbir sorun yok."</span></p>

  <p><span class="font2">Şimdi sinirliydi, bu durumu benim için kolaylaştırdı. Öfkeli bakışıyla buluştum, yüzümü daha da düşmanca hale getirdim.</span></p>

  <p><span class="font2">"Benden ne istiyorsun Bella?"</span></p>

  <p><span class="font2">"Gerçeği öğrenmek istiyorum. Senin için niye yalan söylediğimi bilmek istiyorum."</span></p>

  <p><span class="font2">İstediği şey tamamen adildi - inkar etmek zorunda olmak beni sinirlendirdi.</span></p>

  <p><span class="font2">"Sen ne olduğunu</span> <span class="font2" style="font-style:italic;">sanıyorsun?"</span> <span class="font2">Ona neredeyse homurdandım.</span></p>

  <p><span class="font2">Kelimeler hızla çıktı. "Bütün bildiğim benim yakınlarımda bir yerlerde olmadığın - Tyler da seni görmemiş, o yüzden bana başımı çok sert çarptığımı&nbsp;söyleme. O minibüs ikimizi de ezecekti - ama ezmedi ve ellerin yanında göçükler&nbsp;bıraktı - ve diğer arabada da göçük bıraktın; ama hiçbir şekilde incinmedin - ayrıca&nbsp;minibüs bacaklarımı ezecekti; ama sen onu kaldırdın..." Aniden dişlerini birbirine&nbsp;kenetledi, gözleri dökülmemiş yaşlarla parlıyordu.</span></p>

  <p><span class="font2">Yüz ifadem alaycı şekilde ona baktım; ama asıl hissettiğim korkuydu; her şeyi görmüştü.</span></p>

  <p><span class="font2">"Senin üzerinden bir minibüs kaldırdığımı mı düşünüyorsun?" diye sordum</span></p>

  <p><span class="font2">alayla.</span></p>

  <p><span class="font2">Başını bir kez sallayarak cevap verdi.</span></p>

  <p><span class="font2">Sesim daha da eğlenir hale geldi. "Buna kimse inanmaz biliyorsun."</span></p>

  <p><span class="font2">Öfkesini kontrol edebilmek için çabaladı. Cevap verdiğinde, her kelimeyi yavaşça ve vurgulayarak söyledi. "Kimseye söylemeyeceğim."</span></p>

  <p><span class="font2">Bunu kastetmişti - gözlerinde görebiliyordum. Öfkeli ve ihanete uğramış olsa da, sırrımı tutacaktı.</span></p>

  <p><span class="font2" style="font-style:italic;">Niye?</span></p>

  <p><span class="font2">Şok dikkatle tasarlanmış ifademi yarım saniyeliğine mahvetti, sonra kendimi tekrar toparladım.</span></p>

  <p><span class="font2">"O zaman ne önemi var?" diye sordum sesimi sert tutmaya çalışarak.</span></p>

  <p><span class="font2">"Benim için önemli." dedi sertçe. "Yalan söylemekten hoşlanmam - o yüzden bunu yapmam için iyi bir neden olması gerekli."</span></p>

  <p><span class="font2">Ona güvenmemi istiyordu. Tıpkı benim onun bana güvenmesini istediğim gibi; ama bu aşamayacağım bir çizgiydi.</span></p>

  <p><span class="font2">Sesim duygusuz kaldı. "Sadece teşekkür edip burada bırakamaz mısın?"</span></p>

  <p><span class="font2">"Teşekkürler." dedi ve sonra sessizce burnundan soluyup bekledi.</span></p>

  <p><span class="font2">"Peşini bırakmayacaksın değil mi?"</span></p>

  <p><span class="font2">"Hayır."</span></p>

  <p><span class="font2">"O zaman." İstesem de ona gerçeği söyleyemezdim. ve</span> <span class="font2" style="font-style:italic;">istemiyordum.</span> <span class="font2">Ne olduğumu bilmesi yerine kendi hikayesini yaratmasını tercih ederdim, çünkü hiçbir&nbsp;şey gerçekten daha kötü olmazdı - ben direkt olarak bir korku romanının&nbsp;sayfalarından gelen, yaşayan bir kabustum. "Umarım hayal kırıklığına uğramaktan&nbsp;keyif alıyorsundur."</span></p>

  <p><span class="font2">Birbirimize sinirle baktık. Öfkesinin bu kadar sevimli olması garipti. Tıpkı sinirli bir yavru kedi gibi, yumuşak ve zararsız, ve kendi savunmasızlığından&nbsp;habersiz.</span></p>

  <p><span class="font2">Kızardı ve tekrar dişlerini gıcırdattı. "Niye zahmet ettin ki?"</span></p>

  <p><span class="font2">Sorusu beklediğim ya da cevaplamaya hazır olduğum soru değildi. Oynadığım rolde hakimiyetimi kaybettim. Maskenin yüzümden kaydığını hissettim&nbsp;ve ona - bu sefer - doğruyu söyledim.</span></p>

  <p><span class="font2">"Bilmiyorum."</span></p>

  <p><span class="font2">Yüzünü son bir kez belledim - hala öfkeliydi, kan yanaklarından çekilmemişti - ve dönüp ondan uzaklaştım.</span></p>

  <h1 id="sigil_toc_id_2"><a id="bookmark0"></a><span class="font4" style="font-weight:bold;">4.</span> <span class="font4" style="font-weight:bold;font-style:italic;">Çelecek</span> <span class="font4" style="font-weight:bold;">Görüşleri</span></h1>

  <p><span class="font2">Okula geri döndüm. Yapılması doğru olan şey buydu, en az göze çarpacak davranış.</span></p>

  <p><span class="font2">Günün sonuna doğru, neredeyse diğer bütün öğrenciler de sınıflarına dönmüşlerdi. Sadece Tyler, Bella ve - muhtemelen kazayı okulu asmak için bir&nbsp;bahane olarak kullanan - birkaç kişi daha yoktu.</span></p>

  <p><span class="font2">Doğru olanı yapmak benim için bu kadar zor olmamalıydı; ama bütün öğleden sonra boyunca - gidip tekrar kızı bulmak için - okulu asma dürtüsüne karşı&nbsp;dişlerimi gıcırdatmıştım.</span></p>

  <p><span class="font2">Bir takipçi gibi. Saplantılı bir takipçi gibi. Saplantılı, vampir bir takipçi gibi.</span></p>

  <p><span class="font2">Bugün okul - bir şekilde, inanılmaz halde - geçen haftakinden daha da sıkıcı geliyordu. Koma gibi. Sanki tuğlalardan, ağaçlardan, gökyüzünden, etrafımdaki&nbsp;yüzlerden renk çekilmiş gibiydi... Duvarlardaki çatlakları izledim.</span></p>

  <p><span class="font2">Yapmam gereken başka bir doğru şey daha vardı. yapmadığım. Tabii ki, aynı zamanda yanlış bir şeydi. Tamamen hangi bakış açısından bakıldığına bağlıydı.</span></p>

  <p><span class="font2">Bir Cullen'ın perspektifinden - sadece bir vampir değil, bir</span> <span class="font2" style="font-style:italic;">Cullen'ın,</span> <span class="font2">bizim dünyamızda çok ender bir durum olarak bir aileye ait olan birinin - doğru olan&nbsp;bunun gibi bir şey yapmaktı:</span></p>

  <p><span class="font2" style="font-style:italic;">“Seni sınıfta gördüğüme şaşırdım Edward. Bu sabahki feci kazaya karıştığını duymuştum</span></p>

  <p><span class="font2" style="font-style:italic;">“Evet Bay Banner; ama ben şanslı olandım." Arkadaşça bir gülümseme. “Hiçbir zarar görmedim... Keşke aynısını Tyler ve Bella için de söyleyebilsem."</span></p>

  <p><span class="font2" style="font-style:italic;">“Durumları nasıl?"</span></p>

  <p><span class="font2" style="font-style:italic;">“Sanırım Tyler iyi... sadece araba camları yüzünden olan önemsiz çizikler. Bella'dan emin değilim ama." Endişeli bir bakış. “Sarsıntı geçirmiş olabilir. Bir süre oldukça tutarsız&nbsp;olduğunu duydum - hatta bazı şeyler gördüğünü. Doktorların endişelendiğini biliyorum..."</span></p>

  <p><span class="font2">Olması gereken buydu. Aileme borçlu olduğum buydu.</span></p>

  <p><span class="font2">"Seni sınıfta gördüğüme şaşırdım Edward. Bu sabahki feci kazaya karıştığını duymuştum."</span></p>

  <p><span class="font2">"Yaralanmadım." Gülümseme yok.</span></p>

  <p><span class="font2">Bay Banner rahatsız olarak ağırlığını diğer ayağına verdi.</span></p>

  <p><span class="font2">"Tyler Crowley ve Bella Swan'ın nasıl olduğunu biliyor musun? Yaraları olduğunu duydum. "</span></p>

  <p><span class="font2">Omuz silktim. "Bilmiyorum."</span></p>

  <p><span class="font2">Bay Banner boğazını temizledi. "Ee, doğru." dedi, soğuk bakışım sesinin kulağa zoraki gelmesine neden oldu.</span></p>

  <p><span class="font2">Hızla sınıfın önüne yürüdü ve derse başladı.</span></p>

  <p><span class="font2">Bu yapılması yanlış olan şeydi. Eğer buna daha anlaşılmaz bir bakış açısından bakılmazsa.</span></p>

  <p><span class="font2">Sadece kıza arkasından iftira atmak çok... çok adice gelmişti, özellikle o bana hayal edebileceğimden daha güvenilir biri olduğunu kanıtlarken. İyi bir sebebi&nbsp;olmasına rağmen bana ihanet edecek hiçbir şey söylememişti. O sırrımı korumaktan&nbsp;başka hiçbir şey yapmamışken ben ona ihanet edebilir miydim?</span></p>

  <p><span class="font2">Neredeyse aynı diyalogu Bayan Goff'la da yaşadım - sadece İngilizce yerine İspanyolca olarak - ve Emmett bana bir bakış attı.</span></p>

  <p><span class="font2" style="font-style:italic;">Umarım bugün olanlar için iyi bir açıklaman vardır. Rose kavgaya hazır.</span></p>

  <p><span class="font2">Ona bakmadan gözlerimi devirdim.</span></p>

  <p><span class="font2">Aslında kulağa kusursuz gelen bir açıklama bulmuştum. Minibüsün kıza çarpmasını engellemek için hiçbir şey</span> <span class="font2" style="font-style:italic;">yapmadığımı</span> <span class="font2">düşünerek. Bu düşünceden&nbsp;irkildim; ama eğer araç ona çarpsaydı, eğer ezilseydi ve kanamaya başlasaydı,&nbsp;kırmızı sıvı dökülseydi, asfalta doğru boşa aksaydı, taze kan kokusu havada&nbsp;yayılsaydı...</span></p>

  <p><span class="font2">Tekrar titredim ama sadece dehşetle değil. Bir parçam arzuyla titredi. Hayır, onun kanamasını hepimizi çok daha şok edici ve göze batacak halde teşhir etmeden&nbsp;izleyemezdim.</span></p>

  <p><span class="font2">Bu kulağa kusursuz gelen bir mazeretti. ama kullanmayacaktım. Çok utanç vericiydi.</span></p>

  <p><span class="font2">Ve ne olursa olsun, olaydan uzun süre sonrasına kadar da aklıma gelmemişti.</span></p>

  <p><span class="font2" style="font-style:italic;">Jasper'a dikkat et,</span> <span class="font2">diye devam etti Emmett, dalgınlığımın farkında olmadan.</span> <span class="font2" style="font-style:italic;">O kadar sinirli değil... ama daha kararlı.</span></p>

  <p><span class="font2">Neyi kastettiğini gördüm ve oda bir süre etrafımda döndü. Öfkem o kadar yakıcıydı ki, kırmızı bir sis görüşümü bulutlandırdı. Boğulacağımı sandım.</span></p>

  <p><span class="font2" style="font-style:italic;">TANRI AŞKINA EDWARD! SAKİN OL!</span> <span class="font2">diye bağırdı Emmett kafasının içinde. Elini omuzlarımın üzerine koyup ayaklarımın üzerine zıplamadan önce beni orada&nbsp;tuttu. Tüm gücünü çok ender kullanırdı - nadiren gerek olurdu, çünkü&nbsp;karşılaştığımız bütün vampirlerden daha güçlüydü - ama şimdi kullanıyordu. Beni&nbsp;aşağı itmek yerine kolumu kavradı. Eğer itiyor olsaydı, altımdaki sandalye çökerdi.</span></p>

  <p><span class="font2" style="font-style:italic;">SAKİN!</span> <span class="font2">diye emretti.</span></p>

  <p><span class="font2">Kendimi sakinleştirmeye çalıştım; ama zordu. Öfke kafamın içinde yanıyordu.</span></p>

  <p><span class="font2" style="font-style:italic;">Jasper biz konuşana kadar hiçbir şey yapmayacak. Sadece yöneldiği yolu bilmen gerektiğini düşündüm.</span></p>

  <p><span class="font2">Rahatlamaya odaklandım ve Emmett'in elinin gevşediğini hissettim.</span></p>

  <p><span class="font2">Daha fazla</span> <span class="font2" style="font-style:italic;">acayip davranmamaya çalış. Şu anki durumda başın yeterince belada.</span></p>

  <p><span class="font2">Derin bir nefes aldım ve Emmett beni bıraktı.</span></p>

  <p><span class="font2">Odayı rutin olarak taradım; ama tartışmamız o kadar kısa ve sessiz olmuştu ki sadece Emmett'in arkasında oturan birkaç kişi fark etmişti. Hiçbiri ne anlam&nbsp;çıkaracağını bilemedi ve boş verdiler. Cullen'lar ucubeydi - bunu herkes zaten&nbsp;biliyordu.</span></p>

  <p><span class="font2" style="font-style:italic;">Kahretsin çocuk, feci durumdasın.</span> <span class="font2">diye ekledi Emmett, tonunda anlayışla.</span></p>

  <p><span class="font2">"</span><span class="font2" style="font-weight:bold;">Isır beni</span><span class="font2">," diye mırıldandım fısıltıyla ve alçak sesli kıkırdamasını duydum.</span></p>

  <p><span class="font2">Emmett kin tutmazdı ve muhtemelen onun basit doğasına daha çok minnettarlık duymalıydım; ama Jasper'ın planlarının Emmett<sup>7</sup> a mantıklı geldiğini,&nbsp;bunun yapılacak en iyi şey olabileceğini düşündüğünü biliyordum.</span></p>

  <p><span class="font2">Öfke patlamak üzereydi, zorlukla kontrol altında tutabiliyordum. Evet, Emmett benden güçlüydü; ama beni bilek güreşinde yenememişti. Bunun hile&nbsp;yaptığım için olduğunu öne sürmüştü; ama düşüncelerini duymak benim bir&nbsp;parçamdı, müthiş gücü nasıl onun bir parçasıysa. Bir kavgada eşittik.</span></p>

  <p><span class="font2">Bir kavga? Yöneldiğim yer bu muydu? Zar zor tanıdığım bir insan için</span> <span class="font2" style="font-style:italic;">ailemle</span> <span class="font2">savaşacak mıydım?</span></p>

  <p><span class="font2">Bir an düşündüm, kızın vücudunun kollarımdaki kırılgan hissiyle, Jasper, Rose ve Emmett'i - olağanüstü derecede güçlü ve hızlı, doğal ölüm makineleri - yan&nbsp;yana koydum...</span></p>

  <p><span class="font2">Evet, onun için savaşırdım. Aileme karşı. Titredim.</span></p>

  <p><span class="font2">Ama onu tehlikeye sokan benken, savunmasız bırakmak adil değildi.</span></p>

  <p><span class="font2">Tek başıma kazanamazdım gerçi, üçüne karşı değil. Müttefiklerimin kimler olacağını merak ettim.</span></p>

  <p><span class="font2">Carlisle, kesinlikle. Kimseyle kavga etmezdi; ama Rose ile Jasper'ın planlarına tamamen karşı olurdu. Bütün ihtiyacım olan bu olabilirdi. Görecektim.</span></p>

  <p><span class="font2">Esme, şüpheli. Bana karşı olmazdı ve Carlisle'a katılmamaktan nefret ederdi; ama ailesini tam tutacak her plana katılırdı. Eğer Carlisle ailemizin ruhuysa, Esme de&nbsp;kalbiydi. Carlisle bize takip edilmeyi hak eden bir lider vermişti; Esme bu takibi bir&nbsp;sevgi hareketi haline getirmişti. Hepimiz birbirimizi seviyorduk - şu anda Jasper ve&nbsp;Rose'a hissettiğim öfke altında bile, kızı kurtarmak için onlarla kavga etmeyi&nbsp;planlarken bile, onları sevdiğimi biliyordum.</span></p>

  <p><span class="font2">Alice. Hiçbir fikrim yoktu. Muhtemelen neyin geldiğini gördüğüne göre değişirdi. Kazanan tarafın yanında yer alırdı, diye hayal ettim.</span></p>

  <p><span class="font2">O zaman bunu yardım olmadan yapmak zorunda kalacaktım. Tek başıma onların eşi değildim; ama kızın benim yüzümden incinmesine izin vermeyecektim.&nbsp;Bu kaçma anlamına gelebilirdi.</span></p>

  <p><span class="font2">Öfkem, ani kara mizahla biraz söndü. Kızın onu kaçırmama nasıl tepki verebileceğini hayal edebiliyordum. Tabii, tepkilerini çok ender doğru tahmin&nbsp;ediyordum - ama dehşet dışında başka ne hissedebilirdi?</span></p>

  <p><span class="font2">Bunu nasıl yapabileceğimden emin değildim gerçi - onu kaçırmayı. Yanında uzun süre kalamazdım. Muhtemelen onu sadece annesine geri götürürdüm. Bu&nbsp;kadarı bile tehlike doluydu. Onun için.</span></p>

  <p><span class="font2">Ve aynı zamanda benim için de olduğunu anladım, aniden. Eğer onu kazayla öldürürsem. bunun bana tam olarak ne kadar acı vereceğinden emin değildim; ama&nbsp;yoğun ve şiddetli olacağını biliyordum.</span></p>

  <p><span class="font2">Önümdeki karışıklıklar hakkında düşünürken zaman çabuk geçti. Evde beni bekleyen tartışma, ailemle olan çatışma, daha sonra gitmek zorunda kalabileceğim&nbsp;uzaklıklar.</span></p>

  <p><span class="font2">Eh, artık bu okulun</span> <span class="font2" style="font-style:italic;">dışındaki</span> <span class="font2">hayatın monoton olduğundan şikayet edemezdim. Kız bu kadarını değiştirmişti.</span></p>

  <p><span class="font2">Emmett ve ben zil çaldığında sessizce arabaya yürüdük. Benim için endişeleniyordu ve Rosalie için. Bir kavgada kimin yanında olmak zorunda&nbsp;olduğunu biliyordu ve bu onu rahatsız ediyordu.</span></p>

  <p><span class="font2">Diğerleri de bizi arabada sessiz bir şekilde bekliyordu. Çok sessiz bir gruptuk. Sadece bağırışı duyabiliyordum.</span></p>

  <p><span class="font2" style="font-style:italic;">Geri zekalı! Deli! Aptal! Budala! Bencil, sorumsuz salak!</span> <span class="font2">Rosalie iç sesinin avazı çıktığı kadar bağırarak durmaksızın hakaret etti. Bu diğerlerini duymayı&nbsp;zorlaştırıyordu; ama onu mümkün olduğunca duymazdan geldim.</span></p>

  <p><span class="font2">Emmett, Jasper konusunda haklıydı. Kararından emindi.</span></p>

  <p><span class="font2">Alice sıkıntılıydı, Jasper için endişeleniyor, gelecekle ilgili görüntüleri gözden geçiriyordu. Jasper kıza hangi yönden gelirse gelsin, Alice beni her zaman orada, onu&nbsp;engellerken görüyordu. İlginç... Rosalie de, Emmett de o görüşlerde onunla değildi.&nbsp;O zaman Jasper yalnız çalışmayı planlıyordu. Bu işleri eşitlerdi.</span></p>

  <p><span class="font2">Jasper en iyiydi, kesinlikle aramızdaki en deneyimli savaşçıydı. Benim tek avantajım hamlelerini onları yapmadan duyabiliyor olmamdı.</span></p>

  <p><span class="font2">Emmett'la ya da Jasper'la hiçbir zaman şaka dışında kavga etmemiştim -sadece vakit öldürmek için. Gerçekten Jasper'ı incitmeye çalışma fikri üzerine hasta hissettim.</span></p>

  <p><span class="font2">Hayır böyle olmayacaktı. Sadece onu engelleyecektim. O kadar.</span></p>

  <p><span class="font2">Alice'e odaklanıp Jasper'ın değişik saldırı yollarını ezberlemeye başladım.</span></p>

  <p><span class="font2">Bunu yaptığım sırada görüşleri değişti, Swan'ların evinden çok uzağa gitti. Onu daha erken engelliyordum.</span></p>

  <p><span class="font2" style="font-style:italic;">Kes şunu Edward! Böyle olamaz. İzin vermem.</span></p>

  <p><span class="font2">Ona cevap vermedim, sadece izlemeye devam ettim.</span></p>

  <p><span class="font2">Daha ilerisini araştırıyordu, sisli, kesin olmayan uzak ihtimalleri. Her şey belirsiz ve anlaşılmazdı.</span></p>

  <p><span class="font2">Eve gidiş yolu boyunca tartışmalı sessizlik kalkmadı. Evden uzakta olan büyük garaja park ettik; Carlisle'ın Mercedes'i oradaydı, Emmett'in büyük cipi,&nbsp;Rose'un M3'ü ve benim Vanquish'imin yanındaydı. Carlisle'ın evde olmasına&nbsp;sevinmiştim - sessizlik patlamayla bitecekti ve bu gerçekleştiğinde onun orada&nbsp;olmasını istiyordum.</span></p>

  <p><span class="font2">Direkt olarak yemek odasına gittik.</span></p>

  <p><span class="font2">Bu oda, tabii ki, hiçbir zaman tasarlandığı amaca hizmet etmezdi; ama sandalyelerle çevrilmiş maun renkli uzun bir masayla döşenmişti - bütün sahne&nbsp;malzemelerini doğru yerleştirmek konusunda titizdik. Carlisle burayı konferans&nbsp;odası olarak kullanmayı seviyordu. Böyle güçlü ve bambaşka kişiliklerden oluşan bir&nbsp;grupta, bazen işleri sakin, oturmuş davranışlarla tartışmak gerekiyordu.</span></p>

  <p><span class="font2">İçimde yerin çok yardımcı olmayacağına dair bir his vardı.</span></p>

  <p><span class="font2">Carlisle odanın doğu tarafındaki alışılmış yerinde oturdu. Esme de onun yanına - masanın üzerine el ele tutuştular.</span></p>

  <p><span class="font2">Eşme'nin gözleri benim üzerimdeydi, altın rengi derinlikleri endişeyle doluydu.</span></p>

  <p><span class="font2" style="font-style:italic;">Kal.</span> <span class="font2">Tek düşüncesi buydu.</span></p>

  <p><span class="font2">Benim için gerçekten bir anne olan kadına gülümşeyebilmeyi dilerdim; ama şu anda ona verebileceğim hiçbir güvence yoktu.</span></p>

  <p><span class="font2">Carlisle'ın diğer yanına oturdum. Esme onun etrafından uzandı ve serbest elini omzuma koydu. Neyin başlamak üzere olduğuna dair hiçbir fikri yoktu; sadece&nbsp;benim için endişeleniyordu.</span></p>

  <p><span class="font2">Carlisle'ın bununla ilgili daha iyi bir sezisi vardı. Dudakları sıkıca birbirine bastırılmıştı ve alnı kırışmıştı. İfadesi genç yüzüne göre çok yaşlı görünüyordu.</span></p>

  <p><span class="font2">Herkes otururken, çizgilerin çekildiğini görebiliyordum.</span></p>

  <p><span class="font2">Rosalie uzun masanın diğer ucuna, Carlisle'ın karşısına oturdu. Gözlerini hiç kaçırmadan bana öfkeyle baktı.</span></p>

  <p><span class="font2">Emmett onun yanına oturdu, hem yüzü hem de düşünceleri endişeliydi.</span></p>

  <p><span class="font2">Jasper durakladı ve sonra Rosalie'nin arkasındaki duvarın önünde durdu. Kararlıydı, bu tartışmanın sonucuna aldırışsızdı. Dişlerim birbirine kenetlendi.</span></p>

  <p><span class="font2">Alice içeri giren son kişiydi ve gözleri uzaktaki bir şeye odaklıydı - hala bir anlam çıkarabilmesi için çok bulanık olan geleceğe. Hakkında düşünmüş gibi&nbsp;görünmeden Esme'nin yanına oturdu. Sanki baş ağrısı çekiyormuş gibi alnını&nbsp;ovuşturdu. Jasper zorla kıpırdandı ve ona katılmayı düşündü; ama yerinde kaldı.</span></p>

  <p><span class="font2">Derin bir nefes aldım. Bunu ben başlatmıştım - ilk ben konuşmalıydım.</span></p>

  <p><span class="font2">"Özür dilerim." dedim önce Rose'a, ardından Jasper'a ve sonra Emmett'e bakarak. "Hiçbirinizi riske atmak istememiştim. Bu düşüncesizdi ve acele&nbsp;davranışımın sorumluluğunu tamamen üstleniyorum."</span></p>

  <p><span class="font2">Rosalie bana meşum bir şekilde öfkeyle baktı. "Ne demek istiyorsun 'sorumluluğu tamamen üstleniyorum' derken? Düzeltecek misin?"</span></p>

  <p><span class="font2">"Senin kastettiğin şekilde değil." dedim sesimi normal ve alçak tutmaya çalışarak. "Eğer işleri daha iyi hale getirecekse şimdi gitmek istiyorum."</span> <span class="font2" style="font-style:italic;">Eğer kızın&nbsp;güvende olacağına, hiçbirinizin ona dokunmayacağına inanırsam,</span> <span class="font2">diye düzelttim kafamın&nbsp;içinde.</span></p>

  <p><span class="font2">"Hayır." diye mırıldandı Esme. "Hayır Edward."</span></p>

  <p><span class="font2">Elini okşadım. "Sadece birkaç yıl."</span></p>

  <p><span class="font2">"Esme haklı ama." dedi Emmett. "Şimdi hiçbir yere gidemezsin. Bu</span> <span class="font2" style="font-style:italic;">kesinlikle</span> <span class="font2">yardımcı olmaz. İnsanların ne düşündüğünü her zamankinden fazla bilmemiz&nbsp;gerekiyor."</span></p>

  <p><span class="font2">"Alice büyük herhangi bir şeyi yakalar." diye karşı çıktım.</span></p>

  <p><span class="font2">Carlisle kafasını salladı. "Sanırım Emmett haklı Edward. Eğer sen ortadan kaybolursan kızın konuşma ihtimali artar. Ya hepimiz gitmeliyiz, ya da hiçbirimiz."</span></p>

  <p><span class="font2">"Hiçbir şey söylemeyecek." diye ısrar ettim çabucak. Rosalie patlamak üzereydi ve öncelikle bu gerçeğin ortada olmasını istedim.</span></p>

  <p><span class="font2">"Onun zihnini bilmiyorsun." dedi Carlisle.</span></p>

  <p><span class="font2">"Bu kadarını biliyorum. Alice, bana arka çık."</span></p>

  <p><span class="font2">Alice bana bezgin bir ifadeyle baktı. "Bunu görmezden gelirsek ne olacağını göremem." Rose ile Jasper'a baktı.</span></p>

  <p><span class="font2">Hayır, o geleceği göremiyordu - Rose ve Jasper bu olayı görmezden gelmemeye bu kadar kararlıyken değil.</span></p>

  <p><span class="font2">Rosalie'nin avucu masaya gürültüyle indi. "O insana bir şey söyleme şansı veremeyiz. Carlisle bunu görmek</span> <span class="font2" style="font-style:italic;">zorundasın.</span> <span class="font2">Hepimiz kaybolmaya karar versek bile&nbsp;arkamızda hikayeler bırakmak güvenli değil. Türümüzün kalanından çok farklı&nbsp;yaşıyoruz - bizi suçlamaya bayılacak olanları biliyorsun. Herkesten daha dikkatli&nbsp;olmalıyız."</span></p>

  <p><span class="font2">"Arkamızda daha önce de söylentiler bıraktık." diye hatırlattım ona.</span></p>

  <p><span class="font2">"Sadece söylentiler ve şüpheler Edward. Görgü tanıkları ve deliller değil!"</span></p>

  <p><span class="font2">"Delil!" dedim küçümseyerek.</span></p>

  <p><span class="font2">Ama Jasper başını sallıyordu, gözleri sertti.</span></p>

  <p><span class="font2">"Rose-" diye başladı Carlisle.</span></p>

  <p><span class="font2">"Bitirmeme izin ver Carlisle. Büyük bir şey olmasına gerek yok. Kız bugün kafasını vurdu. O zaman, belki de o yaralanmanın göründüğünden daha ciddi&nbsp;olduğu ortaya çıkar." Rosalie omuz silkti. "Her ölümlü uyanmama ihtimaliyle yatar.&nbsp;Diğerleri bizim arkamızı toplamamızı bekleyecektir. Teknik olarak bu Edward'ın işi;&nbsp;ama belli ki bu onun ötesinde. Kontrol sahibi olduğumu biliyorsun. Arkamda hiç&nbsp;kanıt bırakmam."</span></p>

  <p><span class="font2">"Evet Rosalie, hepimiz ne kadar usta bir katil olduğunu biliyoruz." diye söylendim.</span></p>

  <p><span class="font2">Sinirle bana tısladı.</span></p>

  <p><span class="font2">"Edward, lütfen." dedi Carlisle. Sonra Rosalie'ye döndü. "Rosalie, Rochester'daki olaya başka türlü baktım çünkü adaletini sağlamanın hakkın&nbsp;olduğunu düşündüm. Öldürdüğün adamlar sana canavarca davranmışlardı. Bu aynı&nbsp;durum değil. Swan kızı masum biri."</span></p>

  <p><span class="font2">"Bu kişisel değil Carlisle." dedi Rosalie dişlerinin arasından. "Bizi korumak</span></p>

  <p><span class="font2">için"</span></p>

  <p><span class="font2">Carlisle cevabını düşünürken kısa bir sessizlik oldu. Başını salladığında Rosalie'nin gözleri aydınlandı. Daha iyi bilmeliydi. Düşüncelerini okuyabiliyor&nbsp;olmasaydım bile, sonraki sözlerini beklerdim. Carlisle hiçbir zaman ödün vermezdi.</span></p>

  <p><span class="font2">"İyilik kastettiğini biliyorum Rosalie; ama... ailemizin korunmaya</span> <span class="font2" style="font-style:italic;">değer</span> <span class="font2">olmasını tercih ederim. Ara sıra meydana gelen. kazalar ya da kontrol hataları&nbsp;olduğumuz şeyin üzücü bir kısmı." O hiçbir zaman hata yapmadığı halde kendini de&nbsp;eklemişti. "Suçsuz bir çocuğu soğukkanlılıkla öldürmek tamamen başka bir şey.&nbsp;Konuşsun ya da konuşmasın sunduğu riske inanıyorum; fakat bu, en büyük riskin&nbsp;yanında hiçbir şey. Eğer kendimizi korumak için istisnalar yaparsak, çok daha&nbsp;önemli bir şeyi tehlikeye atarız. Özümüzü kaybetme riskine gireriz."</span></p>

  <p><span class="font2">Yüz ifademi çok dikkatle kontrol ettim. Sırıtmamak ya da alkışlamamak için, ki bunu yapabilmeyi dilerdim.</span></p>

  <p><span class="font2">Rosalie suratını astı. "Bu sadece sorumlu olmak."</span></p>

  <p><span class="font2">"Bu duygusuz olmak." diye düzeltti Carlisle nazikçe. "Her hayat değerlidir."</span></p>

  <p><span class="font2">Rosalie iç çekti de alt dudağını büzdü. Emmett onun omzunu okşadı. "İyi olacak Rosalie." diye destekledi alçak bir sesle.</span></p>

  <p><span class="font2">"Soru," diye devam etti Carlisle "taşınmalı mıyız, taşınmamalı mıyız?"</span></p>

  <p><span class="font2">"Hayır." diye inledi Rosalie. "Daha yeni yerleştik. Liseye tekrar baştan başlamak istemiyorum!"</span></p>

  <p><span class="font2">"Şu anki yaşını koruyabilirsin." dedi Carlisle.</span></p>

  <p><span class="font2">"Ve sonra çok daha erken taşınmak zorunda mı kalalım?"</span></p>

  <p><span class="font2">Carlisle omuz silkti.</span></p>

  <p><span class="font2">"Burayı</span> <span class="font2" style="font-style:italic;">seviyorum.</span> <span class="font2">Çok az güneş var, neredeyse</span> <span class="font2" style="font-style:italic;">normal</span> <span class="font2">olabiliyoruz."</span></p>

  <p><span class="font2">"Pekala, buna kesin olarak şimdi karar vermemiz gerekmiyor. Bekleyebilir ve gerekli olup olmadığını görebiliriz. Edward Swan kızının sessizliğinden emin&nbsp;görünüyor."</span></p>

  <p><span class="font2">Rosalie homurdandı.</span></p>

  <p><span class="font2">Ama artık Rose hakkında endişeli değildim. Bana ne kadar sinirli olursa olsun Carlisle'ın kararına uyacağını biliyordum. Konuşmaları önemsiz detaylara geçmişti.</span></p>

  <p><span class="font2">Jasper hareketsiz kaldı.</span></p>

  <p><span class="font2">Sebebini anlıyordum. Alice ve o tanışmadan önce, bir çarpışma alanında yaşamıştı, insafsız bir savaş alanında. Kuralları küçümsemenin sonuçlarını biliyordu&nbsp;- korkunç akıbeti kendi gözleriyle görmüştü.</span></p>

  <p><span class="font2">Rosalie'yi ekstra yetenekleriyle sakinleştirmeye çalışmamıştı ya da şimdi onu coşturmayı denemiyordu. Kendini bu tartışmanın dışında tutuyordu.</span></p>

  <p><span class="font2">"Jasper," dedim.</span></p>

  <p><span class="font2">Bakışlarını bana çevirdi, yüzü ifadesizdi.</span></p>

  <p><span class="font2">"Benim hatamı o ödemeyecek. Buna izin vermeyeceğim."</span></p>

  <p><span class="font2">"Bundan kar mı sağlayacak o zaman? Bugün ölmeliydi Edward. Ben sadece işleri doğru hale sokacağım."</span></p>

  <p><span class="font2">Her kelimeyi vurgulayarak tekrarlardım. "Buna izin vermeyeceğim."</span></p>

  <p><span class="font2">Kaşları kalktı. Bunu beklemiyordu - onu durdurmaya çalışacağımı hiç düşünmemişti.</span></p>

  <p><span class="font2">Kafasını salladı. "Alice'in tehlike içinde yaşamasına izin vermem, en ufak bir tehlike içinde bile. Ona hissettiğim şeyleri kimseye hissetmedin Edward ve&nbsp;anılarımda görsen de yaşadıklarımı yaşamadın. Anlamıyorsun."</span></p>

  <p><span class="font2">"Bunu tartışmıyorum Jasper; ama sana şimdi söylüyorum, Isabella Swan'ı incitmene izin vermeyeceğim."</span></p>

  <p><span class="font2">Birbirimize baktık - öfkeyle değil; ama karşıtlığı tartarak. Kararlığımı test etmek için ruh halimi ölçtüğünü hissettim.</span></p>

  <p><span class="font2">"Jazz," dedi Alice bizi bölerek.</span></p>

  <p><span class="font2">Bana bir an daha baktı ve sonra ona döndü. "Kendini koruyabileceğini söylemeye zahmet etme Alice. Bunu zaten biliyorum. Yine de-"</span></p>

  <p><span class="font2">"Söyleyeceğim şey bu değil." diyerek lafını kesti Alice. "Senden bir iyilik isteyecektim."</span></p>

  <p><span class="font2">Aklında ne olduğunu gördüm ve ağzım duyulabilir bir solukla açıldı. Şok içinde ona baktım, Alice ve Jasper dışında herkesin ihtiyatla bana baktığının hayal&nbsp;meyal farkındaydım.</span></p>

  <p><span class="font2">"Beni sevdiğini biliyorum. Teşekkürler; ama eğer Bella'yı öldürmeyi denemezsen sana gerçekten minnettar kalacağım. Öncelikle Edward ciddi ve ikinizin&nbsp;kavga etmesini istemiyorum. İkincisi, o benim arkadaşım. En azından,</span> <span class="font2" style="font-style:italic;">olacak."</span></p>

  <p><span class="font2">Bu kafasında cam gibi netti: Alice, buz gibi ve beyaz kolunu kızın sıcak, narin omuzlarına atmış, gülümsüyor ve Bella da kolunu Alice'in beline dolamış,&nbsp;gülümsüyordu.</span></p>

  <p><span class="font2">Görüntü somuttu; sadece zaman kesin değildi.</span></p>

  <p><span class="font2">"Ama... Alice..." dedi Jasper zorlukla nefes alarak. İfadesini görmek için kafamı çeviremedim. Alice'in kafasındaki görüntüden kendimi alamıyordum.</span></p>

  <p><span class="font2">"Onu bir gün seveceğim Jazz. Eğer arkadaşım olmasına izin vermezsen sana gerçekten çok sinirlenirim."</span></p>

  <p><span class="font2">Hala Alice'in düşüncelerine kilitliydim. Jasper'ın çözümü onun beklenmedik isteğiyle bocaladığında geleceğin yumuşak bir şekilde titrediğini gördüm.</span></p>

  <p><span class="font2">"Ah," dedi iç çekerek - Jasper'ın kararsızlığı yeni geleceği netleştirmişti. "Gördünüz mü? Bella hiçbir şey söylemeyecek. Endişelenecek bir şey yok."</span></p>

  <p><span class="font2">Kızın ismini söyleyişi. sanki şimdiden sırdaşlarmış gibi.</span></p>

  <p><span class="font2">"Alice," dedim tıkanarak. "Bunu. ne yapıyor.?"</span></p>

  <p><span class="font2">"Bir değişikliğin geliyor olduğunu söylemiştim. Bilmiyorum Edward." ama çenesini kilitledi ve daha çok şey olduğunu anladım. Hakkında düşünmemeye&nbsp;çalışıyordu; Jasper karar vermek için çok şaşırmış olmasına rağmen, aniden Jasper'a&nbsp;odaklanmıştı.</span></p>

  <p><span class="font2">Bunu bazen benden bir şey saklamaya çalıştığında yapardı.</span></p>

  <p><span class="font2">"Ne Alice? Ne saklıyorsun?"</span></p>

  <p><span class="font2">Emmett'in homurdandığını duydum. Alice ve ben bu çeşit diyaloglara girdiğimizde rahatsız olurdu.</span></p>

  <p><span class="font2">Beni içeri almamaya çalışarak kafasını salladı.</span></p>

  <p><span class="font2">"Kızla mı ilgili?" diye sordum. "Bella'yla mı ilgili?"</span></p>

  <p><span class="font2">Konsantrasyon içinde dişlerini birbirine kenetlemişti; ama Bella'nın adını söylediğimde hata yaptı. Bu, bir saniyenin en ufak parçası kadar sürdü; ama&nbsp;yeterince uzundu.</span></p>

  <p><span class="font2">"HAYIR!" diye bağırdım. Sandalyemin yere düşme sesini duydum ve ancak o zaman ayaklarımın üzerinde olduğumu anladım.</span></p>

  <p><span class="font2">"Edward!" Carlisle de ayaktaydı, eli omzumdaydı. Onun varlığının hayal meyal farkındaydım.</span></p>

  <p><span class="font2">"Somutlaşıyor," diye fısıldadı Alice. "Daha kararlı olduğun her dakika. Onun için gerçekten sadece iki yol kaldı. Birinden biri Edward."</span></p>

  <p><span class="font2">Gördüğünü görebiliyordum. ama bunu kabul edemezdim.</span></p>

  <p><span class="font2">"Hayır," dedim tekrar, sesimin kuvveti yoktu. Ayaklarım boş hissediyordu ve masadan destek almak zorunda kaldım.</span></p>

  <p><span class="font2">"Biri lütfen kalanımızı da bilgilendirebilir mi?" diye şikayet etti Emmett.</span></p>

  <p><span class="font2">Onu duymazdan gelerek "Gitmek zorundayım," diye fısıldadım Alice'e.</span></p>

  <p><span class="font2">"Hiçbir yere gittiğini görmüyorum Edward," dedi Alice. "Artık</span> <span class="font2" style="font-style:italic;">gidebileceğinden</span> <span class="font2">emin değilim."</span> <span class="font2" style="font-style:italic;">Düşün,</span> <span class="font2">dedi içinden.</span> <span class="font2" style="font-style:italic;">Gitmeyi düşün.</span></p>

  <p><span class="font2">Ne kastettiğini anlamıştım. Evet, kızı bir daha hiç görmeme fikri... acı vericiydi; ama aynı zamanda gerekliydi. Onu mahkum ettiğim iki geleceği de kabul&nbsp;edemezdim.</span></p>

  <p><span class="font2" style="font-style:italic;">Jasper'dan tam olarak emin değilim Edward,</span> <span class="font2">diye devam etti.</span> <span class="font2" style="font-style:italic;">Eğer gidersen, eğer onun bizim için bir tehlike olduğunu düşünürse...</span></p>

  <p><span class="font2">"Bunu duymadım," diyerek inkar ettim, hala dinleyicilerimizin yarı farkındaydım. Jasper tereddüt ediyordu. Alice'i incitecek bir şey yapmazdı.</span></p>

  <p><span class="font2" style="font-style:italic;">Tam olarak şu anda değil. Onun hayatını riske atar, korunmasız bırakır mısın?</span></p>

  <p><span class="font2">"Bana bunu niye yapıyorsun?" diye inledim. Başım ellerime düştü.</span></p>

  <p><span class="font2">Ben Bella'nın koruyucusu değildim. Olamazdım. Alice'in bölünmüş geleceği bunu kanıtlamak için yeterli değil miydi?</span></p>

  <p><span class="font2" style="font-style:italic;">Onu ben de seviyorum. Ya da seveceğim. Aynı şekilde değil; ama bunun için onun yanında olmak isteyeceğim</span><span class="font2">.</span></p>

  <p><span class="font2">"Sen</span> <span class="font2" style="font-style:italic;">de</span> <span class="font2">mi seviyorsun?" diye fısıldadım kuşkuyla.</span></p>

  <p><span class="font2">İç çekti.</span> <span class="font2" style="font-style:italic;">Çok körsün Edward. Nereye yöneldiğini göremiyor musun? Şimdiden nerede olduğunu göremiyor musun? Bu güneşin doğudan doğmasından daha kaçınılmaz. Ne&nbsp;gördüğüme bak...</span></p>

  <p><span class="font2">Dehşetle kafamı salladım. "Hayır." Bana gösterdiği görüntüleri kapamaya çalıştım. "Bu gidişatı takip etmek zorunda değilim. Gideceğim. Geleceği&nbsp;</span><span class="font2" style="font-style:italic;">değiştireceğim."</span></p>

  <p><span class="font2">"Deneyebilirsin," dedi, sesi şüpheliydi.</span></p>

  <p><span class="font2">"Ah,</span> <span class="font2" style="font-style:italic;">hadi ama</span><span class="font2">!" diye bağırdı Emmett.</span></p>

  <p><span class="font2">"Dikkat et," diye tısladı Rose ona alayla. "Alice onun bir</span> <span class="font2" style="font-style:italic;">insana</span> <span class="font2">aşık olacağını görüyor. Ne kadar klasik Edward!" Öğürme sesi çıkardı.</span></p>

  <p><span class="font2">Onu zorlukla duyabildim.</span></p>

  <p><span class="font2">"Ne?" dedi Emmett şaşırarak. Sonra gümbürdeyen kahkahası odada yankılandı. "Olan bu muydu?" Tekrar güldü. "Geçmiş olsun Edward."</span></p>

  <p><span class="font2">Elini omzumda hissettim ama anında sallayıp ittim. Ona dikkatimi veremezdim.</span></p>

  <p><span class="font2">"Bir insana aşık mı olacak?" diye tekrarladı Esme hayrete düşmüş bir sesle. "Bugün kurtardığı kıza? Ona</span> <span class="font2" style="font-style:italic;">aşık</span> <span class="font2">mı olacak?"</span></p>

  <p><span class="font2">"Ne görüyorsun Alice? Tam olarak." diye sordu Jasper.</span></p>

  <p><span class="font2">Ona döndü ve ben yüzünün yanına uyuşmuş şekilde bakmaya devam ettim.</span></p>

  <p><span class="font2">"Yeterince güçlü olup olmadığına bağlı. Ya onu kendi öldürecek" - öfkeyle bakarak tekrar bana döndü - "ki bu beni</span> <span class="font2" style="font-style:italic;">gerçekten</span> <span class="font2">sinirlendirir,</span> <span class="font2" style="font-style:italic;">sana</span> <span class="font2">ne&nbsp;yapacağından bahsetmeye gerek yok-" tekrar Jasper'a döndü, "ya da bir gün bizden&nbsp;biri olacak."</span></p>

  <p><span class="font2">"Bu gerçekleşmeyecek!" Yine bağırıyordum. "İkisi de!"</span></p>

  <p><span class="font2">Alice beni duymuş gibi gözükmüyordu. "Hepsi bağlı," diye tekrarladı. "Onu öldürmeyecek kadar güçlü olabilir - ama yakın olacak. İnanılmaz büyüklükte bir&nbsp;kontrol gerektirecek. Carlisle'ın sahip olduğundan da fazla. Yalnızca yeterince güçlü&nbsp;olabilir... Yapmak için yeterince güçlü olamayacağı tek şey ondan uzak durmak. Bu&nbsp;kaybedilmiş bir dava."</span></p>

  <p><span class="font2">Sesimi bulamıyordum. Herkes benimle aynı durumda gibi görünüyordu. Oda hareketsizdi.</span></p>

  <p><span class="font2">Alice'e baktım ve diğer herkes bana baktı. Dehşete düşmüş ifademi beş farklı bakış açısından görebiliyordum.</span></p>

  <p><span class="font2">Uzun süre sonra, Carlisle iç çekti.</span></p>

  <p><span class="font2">"Pekala, bu. işleri karmaşıklaştırır."</span></p>

  <p><span class="font2">Emmett katıldı. Sesi hala kahkahaya yakındı. Hayatımın yıkımında şaka bulması için Emmett'e güvenilebilirdi.</span></p>

  <p><span class="font2">"Sanırım planlar aynen kalıyor," dedi Carlisle düşünceli bir halde. "Kalacağız ve izleyececeğiz. Kimse. kızı incitmeyecek."</span></p>

  <p><span class="font2">Katılaştım.</span></p>

  <p><span class="font2">"Hayır," dedi Jasper sessizce. "Bunu kabul edebilirim. Eğer Alice sadece iki yol görüyorsa-"</span></p>

  <p><span class="font2">"Hayır!" Sesim bir bağırış ya da homurtu ya da çaresizlik haykırışı değildi; ama üçünün bir karışımıydı. "Hayır!"</span></p>

  <p><span class="font2">Gitmek zorundaydım, düşüncelerinden uzaklaşmak zorundaydım -Rosalie'nin iğrenişi, Emmett'ın mizahı, Carlisle'ın hiç bitmeyen sabrı.</span></p>

  <p><span class="font2">Daha kötüsü: Alice'in güveni. Jasper'ın onun güvenine olan güveni.</span></p>

  <p><span class="font2">En kötüsü: Esme'nin.</span> <span class="font2" style="font-style:italic;">mutluluğu.</span></p>

  <p><span class="font2">Odadan dışarı çıktım. Esme ben geçerken koluma dokundu; ama hareketine karşılık vermedim.</span></p>

  <p><span class="font2">Evden çıkmadan önce koşuyordum. Nehri bir seferde geçtim ve ormana doğru yarıştım. Yağmur tekrar yağıyordu, o kadar yoğundu ki kısa süre içinde&nbsp;sırılsıklam olmuştum. Kalın su tabakasından hoşlanmıştım - benimle dünyanın geri&nbsp;kalanı arasında bir duvar örüyordu. Yalnız kalmamı sağlıyordu.</span></p>

  <p><span class="font2">Doğruca doğuya koştum, Seattle'ın ışıklarını görene kadar dağları rotamı değiştirmeden geçtim. İnsan yerleşkesinin yakınına yanaşmadan durdum.</span></p>

  <p><span class="font2">Yağmurla kapanmış, tamamen yalnız halde, sonunda yaptığım şeye baktım -geleceği nasıl böldüğüme.</span></p>

  <p><span class="font2">İlki, Alice ve kızın kol kola olduğu görüştü - güven ve arkadaşlık o kadar açıktı ki görüntüden bağırıyordu. Bella'nın büyük çikolata renkli gözleri sersemlemiş&nbsp;değildi; ama hala sırlarla doluydu - o anda, mutlu sırlar gibi görünüyorlardı. Alice'in&nbsp;soğuk kolundan çekinmiyordu.</span></p>

  <p><span class="font2">Bu ne demekti? Ne kadar biliyordu? Gelecekten hala canlı olan bu anda,</span> <span class="font2" style="font-style:italic;">benim</span> <span class="font2">hakkımda ne düşünüyordu?</span></p>

  <p><span class="font2">Diğer görüntü, çok benzerdi; ama şimdi dehşetle boyanmıştı. Alice ve Bella hala güvenilir arkadaşlıkla kol kolalardı; ama şimdi bu kolların arasında farklılık</span></p>

  <p><span class="font2">yoktu - ikisi de beyaz, mermer kadar düz, çelik kadar sertti. Bella'nın gözleri artık çikolata rengi değildi. İrisleri şok edici, canlı bir kırmızıydı. İçlerindeki sırlar&nbsp;anlaşılmazdı - kabul ediş ya da perişanlık? Söylemek imkansızdı. Yüzü soğuk ve&nbsp;ölümsüzdü.</span></p>

  <p><span class="font2">Titredim. Benzer; ama farklı soruları bastıramadım: Bu ne demekti - nasıl ortaya çıkmıştı? Ve şimdi benim hakkımda ne düşünüyordu?</span></p>

  <p><span class="font2">Sonuncusuna cevap verebilirdim. Eğer onu zayıflığım ve bencilliğimle bu boş yarı-hayata sürüklersem, şüphesiz benden nefret ederdi.</span></p>

  <p><span class="font2">Ama dehşet verici bir görüntü daha vardı - kafamın içinde tuttuğum her görüntüden daha kötü bir tane.</span></p>

  <p><span class="font2">Benim kendi gözlerim, insan kanıyla koyu kırmızı, bir canavarın gözleri. Kollarımda Bella'nın zarar görmüş bedeni, kül beyazı, kuru, cansız. Bu çok somuttu,&nbsp;çok net.</span></p>

  <p><span class="font2">Bunu görmeye dayanamıyordum. Katlanamıyordum. Aklımdan silmeye çalıştım, başka bir şey görmeye çabaladım, herhangi bir şey. Varlığımın son&nbsp;bölümünde görüşümü engellemiş olan, yaşayan ifadesini tekrar görmeye çalıştım.</span></p>

  <p><span class="font2">Alice'in soğuk görüşü zihnimi doldurdu ve sebep olduğu ac ıyla kıvrandım. Aynı zamanda, içimdeki canavar keyifle, başarısının imkanına sevinerek uçuyordu.&nbsp;Bu beni hasta etti.</span></p>

  <p><span class="font2">İzin veremezdim. Geleceği alt etmenin bir yolu olmalıydı. Alice'in görüşlerinin beni yönlendirmesine izin vermeyecektim. Başka bir yol seçecektim. Her&nbsp;zaman bir seçenek vardı.</span></p>

  <p><span class="font2">Olmak zorundaydı.</span></p>

  <h1 id="sigil_toc_id_3"><a id="bookmark1"></a><span class="font4" style="font-weight:bold;">S. Davetler</span></h1>

  <p><span class="font2">Lise. Artık Araf değildi, şimdi tamamen cehennemdi. İşkence ve ateş... evet ikisi de vardı.</span></p>

  <p><span class="font2">Artık her şeyi doğru yapıyordum. Her 'i' noktalı, her 't' çizgili. Kimse sorumluluklarımdan kaytardığımdan şikayet edemezdi.</span></p>

  <p><span class="font2">Eşme'yi memnun etmek ve diğerlerini korumak için Forks'ta kaldım. Eski çizelgeleme döndüm. Kalanından daha fazla avlanmadım. Her gün, liseye gittim ve&nbsp;insanı oynadım. Her gün, Cullen'larla ilgili yeni bir şey olup olmadığını kontrol&nbsp;etmek için dikkatle dinledim - hiçbir şey yoktu. Kız şüpheleriyle ilgili tek kelime&nbsp;etmemişti. Sadece aynı hikayeyi tekrarlayıp durmuştu - onun yanında duruyordum&nbsp;ve onu yoldan çekmiştim - istekli dinleyicileri sıkılıp daha fazla ayrıntı için sorular&nbsp;sormayı kesene kadar. Tehlike yoktu. Acele davranışım nedeniyle kimse&nbsp;incinmemişti.</span></p>

  <p><span class="font2">Benden başka kimse.</span></p>

  <p><span class="font2">Geleceği değiştirmeye kararlıydım. Birini sınamak için en kolay görev değildi; ama birlikte yaşayabileceğim başka bir seçenek yoktu.</span></p>

  <p><span class="font2">Alice kızdan uzak duracak kadar güçlü olamayacağımı söylemişti. Ona yanıldığını kanıtlayacaktım.</span></p>

  <p><span class="font2">İlk günün en zoru olacağını düşünmüştüm. Sonuna doğru, durumun bu olduğundan</span> <span class="font2" style="font-style:italic;">emindim;</span> <span class="font2">ama yanılıyordum.</span></p>

  <p><span class="font2">Kızı inciteceğimi bilmek beni için için yakıyordu. Kendimi, acısının benimkiyle karşılaştırıldığında bir iğne batmasından fazla olmayacağı gerçeğiyle&nbsp;rahatlatıyordum. Bella insandı ve benim başka bir şey, yanlış bir şey, korkunç bir şey&nbsp;olduğumu biliyordu. Muhtemelen ona sırtımı dönüp, yokmuş gibi davrandığımda&nbsp;yaralanmak yerine rahatlardı.</span></p>

  <p><span class="font2">"Merhaba Edward." diye selamladı beni ilk gün Biyolojide. Sesi hoş, arkadaş canlısıydı, onunla son konuştuğum zamanki halinden yüz seksen derece dönüktü.</span></p>

  <p><span class="font2">Niye? Bu değişiklik ne anlama geliyordu? Unutmuş muydu? Hepsini hayal ettiğine mi karar vermişti? Gerçekten sözümü tutmamamı affetmiş olabilir miydi?</span></p>

  <p><span class="font2">Bu sorular her nefes alışımda bana saldıran susuzluk gibi yaktı.</span></p>

  <p><span class="font2">Sadece bir an gözlerine baksam, sadece cevapları orada okuyup okuyamayacağımı görsem.</span></p>

  <p><span class="font2">Hayır. Eğer geleceği değiştireceksem, kendime bunun için bile izin veremezdim.</span></p>

  <p><span class="font2">Odanın önünden gözlerimi ayırmadan çenemi ona doğru çevirdim. Bir kere başımı eğdim ve sonra yüzümü direkt öne çevirdim.</span></p>

  <p><span class="font2">Bir daha benimle konuşmadı.</span></p>

  <p><span class="font2">O öğleden sonra, okul bittiği, rolüm oynandığı anda önceki gün yaptığım gibi Seattle'a koştum. Yerin üzerinde uçar, etrafımdaki her şey yeşil bir bulanıklığa&nbsp;dönüşürken acıyla başa çıkmak biraz daha kolay gibi geliyordu.</span></p>

  <p><span class="font2">Bu koşu günlük alışkanlığım haline geldi.</span></p>

  <p><span class="font2">Onu seviyor muydum? Sanmıyordum. Henüz değil. Alice'in o gelecekle ilgili görüşlerine takılmıştım ama, ve Bella'yla aşka düşmenin ne kadar kolay olacağını&nbsp;görebiliyordum. Tıpkı düşmek gibi olacaktı: zahmetsiz. Kendime ona aşık olma izni&nbsp;vermemek ise düşmenin tam tersiydi - ellerimle kendimi uçurumun yüzünde&nbsp;tutmaktı, bu görev bir ölümlü gücünden fazlasına sahip değilmişim gibi perişan&nbsp;ediciydi.</span></p>

  <p><span class="font2">Bir aydan uzun süre geçti ve her gün zorlaştı. Bu mantıklı değildi - atlatmayı bekliyordum, kolaylaşmasını. Alice'in kızdan uzak duramayacağımı söylerken&nbsp;kastettiği bu olmalıydı. Acının artışını görmüştü; ama ben acıyla başa çıkabilirdim.</span></p>

  <p><span class="font2">Bella'nın geleceğini yok etmeyecektim. Eğer kaderimde onu sevmek varsa, yapabileceğim en iyi şey ondan uzak durmak değil miydi?</span></p>

  <p><span class="font2">Uzak durmak katlanabileceğimin limitindeydi ama. Görmezden geliyormuş gibi davranıp ona hiç bakmayabilirdim. Beni hiç ilgilendirmiyormuş gibi&nbsp;davranabilirdim; ama bu dış görünüşteydi, sadece roldü ve gerçek değildi.</span></p>

  <p><span class="font2">Hala aldığı her nefese, söylediği her söze bağlıydım.</span></p>

  <p><span class="font2">İşkencelerimi dört kategoriye ayırmıştım.</span></p>

  <p><span class="font2">İlk ikisi tanıdıktı. Kokusu ve sessizliği. Ya da daha doğrusu - sorumluluğu ait olduğu yere, kendime alırsam - susuzluğum ve merakım.</span></p>

  <p><span class="font2">Susuzluk işkencelerimin en başlıcasıydı. Artık Biyoloji'de nefes almamak alışkanlık olmuştu. Tabii ki, her zaman istisnalar oluyordu - bir soru cevaplamak&nbsp;zorunda kaldığımda konuşmak için nefes almaya ihtiyacım oluyordu. Kızın&nbsp;çevresindeki havayı tattığım her sefer, ilk günle aynıydı - ateş ve ihtiyaç ve dışarı&nbsp;çıkmak için çaresiz olan zalim şiddet. Tıpkı ilk günüm gibi, içimdeki canavar&nbsp;kükrüyordu, yüzeye çok yakındı...</span></p>

  <p><span class="font2">Merak, işkencelerimin en daimi olanıydı. "Şu anda ne düşünüyor?" sorusu aklımdan hiç çıkmıyordu. Sessizce içini çektiğini duyduğumda, parmaklarıyla&nbsp;saçındaki bir bukleyi büktüğünde, kitaplarını masaya her zamankinden daha sert&nbsp;attığında, sınıfa geç kaldığında, ayaklarını yerde sabırsızca vurduğunda. Çevresel&nbsp;görüşümde yakaladığım her hareketi çileden çıkarıcı birer gizemdi. Diğer insan&nbsp;öğrencilerle konuştuğunda, her kelimesini ve tonunu analiz ediyordum.&nbsp;Düşüncelerini mi söylüyordu? Genelde dinleyicisinin beklediğini söylüyor gibi&nbsp;geliyordu ve bu bana ailemi, bizim aldatıcı günlük yaşamımızı hatırlatıyordu -bunda ondan daha iyiydik. Eğer yanılmıyor, sadece hayal etmiyorsam. Neden rol&nbsp;yapmak zorunda olsundu ki? Onlardan biriydi - genç bir insan.</span></p>

  <p><span class="font2">Mike Newton, işkencelerimin en şaşırtıcı olanıydı. Kim böyle genel, sıkıcı bir ölümlünün bu kadar sinir bozucu olabileceğini hayal ederdi ki? Adil olmak&nbsp;gerekirse, bu rahatsız edici çocuğa şükran duymalıydım; kızı diğerlerinden daha&nbsp;fazla konuşturduğu için. Bu diyaloglar sırasında onun hakkında çok şey</span></p>

  <p><span class="font2">öğrenmiştim - hala listemi derliyordum - ama aksine, Mike'ın bu projedeki yardımı beni sadece daha çok kızdırıyordu. Mike'ın onun sırlarının kilitlerini açan kişi&nbsp;olmasını istemiyordum. Bunu ben yapmak istiyordum.</span></p>

  <p><span class="font2">Açığa çıkardığı küçük şeyleri hiç fark etmemesi yardımcı oluyordu. Onun hakkında hiçbir şey bilmiyordu. Kafasında aslında var olmayan bir Bella yaratmıştı -kendisi kadar genel bir kız. Onu diğer insanlardan ayıran cesaretini ve fedakarlığını&nbsp;görmemişti, ona söylediği düşüncelerindeki olağandışı olgunluğu duymamıştı.&nbsp;Annesi hakkında konuştuğunda, çocuğu hakkında konuşan bir ebeveyn gibi&nbsp;gözüktüğünü algılamamıştı - sevgi dolu, hoşgörülü, belli belirsiz eğlenmiş ve&nbsp;kuvvetli bir şekilde koruyucu. Saçma sapan hikayeleriyle ilgileniyormuş gibi&nbsp;yaparken sesindeki sabrı duymamıştı ve bu sabrın altındaki iyiliği tahmin&nbsp;edememişti.</span></p>

  <p><span class="font2">Mike ile olan diyaloglarından, listeme en önemli özelliğini ekleyebilmiştim, en önemli olanı ve nadir olduğu kadar basit de olanı. Bella</span> <span class="font2" style="font-style:italic;">iyiydi.</span> <span class="font2">Listeye eklediğim&nbsp;bütün o özelliklerin yanında - nezaketi ve fedakarlığı ve özverisi ve şefkati ve&nbsp;cesareti gibi - baştan sona iyiydi.</span></p>

  <p><span class="font2">Bu yardımcı keşifler beni o çocuğa ısıtmıyordu ama. Bella'yı sahiplenişi -sanki kazanılacak bir eşyaymış gibi - beni onunla ilgili kaba fantezileri kadar sinirlendiriyordu. Zaman geçtikçe kendine daha da güveniyordu, Bella rakiplerine&nbsp;karşı -Tyler Crowley, Eric Yorkie ve arada sırada ben - onu seçmiş gibi gözüktüğü&nbsp;için. Alışkanlık olarak ders başlamadan önce her zaman sıramıza oturup onunla&nbsp;konuşuyor, gülümsemeleriyle cesaretleniyordu. Sadece nazik gülümsemeler, dedim&nbsp;kendi kendime. Yine de, sık sık elimin tersiyle onu odanın diğer ucuna, uzak duvara&nbsp;fırlatışımı hayal ederek eğleniyordum... Bu muhtemelen onu ölümcül derece&nbsp;yaralamazdı...</span></p>

  <p><span class="font2">Mike beni genelde rakip olarak düşünmüyordu. Kazadan sonra, Bella ve benim paylaştığımız deneyim nedeniyle birbirimize bağlanacağımızdan&nbsp;endişelenmişti; ama açık ki, tam tersi olmuştu. Ondan önce, hala Bella'ya diğer&nbsp;öğrencilerden daha çok ilgi gösterdiğim için rahatsızdı; ama şimdi onu da diğerleri&nbsp;gibi görmezden geliyordum ve Mike halinden gittikçe daha çok memnun kalıyordu.</span></p>

  <p><span class="font2">Şimdi ne düşünüyordu? Onun ilgisini hoş karşılıyor muydu?</span></p>

  <p><span class="font2">Ve son olarak, işkencelerimin sonuncusu, en acı verici olanı: Bella'nın kayıtsızlığı. Benim onu görmezden geldiğim gibi, o da beni görmezden geliyordu.&nbsp;Benimde konuşmayı bir daha asla denemedi. Bildiğim kadarıyla, beni bir daha asla&nbsp;düşünmedi.</span></p>

  <p><span class="font2">Beni beni delirtebilirdi - ya da geleceği değiştirmek için olan çözümümü bozmama yol açabilirdi - eğer bana bazen eskisi gibi bakıyor olmasaydı. Bunu&nbsp;kendim göremiyordum, ona bakmak için kendime izin veremiyordum; ama Alice o&nbsp;bakmak üzereyken bizi uyarıyordu; diğerleri hala kızın sorun çıkarabilecek&nbsp;bilgilerinden endişeliydi.</span></p>

  <p><span class="font2">Bana arada sırada uzaktan bakıyor oluşu, acımı biraz hafifletiyordu. Tabii, sadece ne tür bir ucube olduğumu merak ediyor da olabilirdi.</span></p>

  <p><span class="font2">"Bella bir dakika içinde Edward'a bakacak. Normal görünün." dedi Alice mart ayında bir Salı günü.</span></p>

  <p><span class="font2">Bana ne kadar sık baktığına dikkat ediyordum. Zaman geçtikçe bu sıklığın azalmaması, etmemesi gerekmesine rağmen, beni memnun ediyordu. Ne anlama&nbsp;geldiğini bilmiyordum; ama daha iyi hissetmemi sağlıyordu.</span></p>

  <p><span class="font2">Alice iç çekti.</span> <span class="font2" style="font-style:italic;">Keşke...</span></p>

  <p><span class="font2">"Bu işten uzak dur Alice." dedim. "Böyle bir şey olmayacak."</span></p>

  <p><span class="font2">Suratını astı. Alice öngördüğü, Bella ile olan arkadaşlığı için heyecanlıydı. Garip bir şekilde, tanımadığı bir kızı özlüyordu.</span></p>

  <p><span class="font2" style="font-style:italic;">İtiraf etmeliyim, düşündüğümden daha iyisin. Geleceği yine karmaşık, mantıksız bir hale getirdin. Umarım mutlusundur.</span></p>

  <p><span class="font2">"Bana gayet mantıklı geliyor."</span></p>

  <p><span class="font2">Homurdandı.</span></p>

  <p><span class="font2">Sesini kesmeye çalıştım. Pek iyi bir ruh halinde değildim - onlara gösterdiğimden daha gergindim. Sadece Jasper ne kadar incindiğimin farkındaydı,&nbsp;ekstra yeteneğiyle yaşadığım stresi hissedebiliyordu. Bu duyguların altındaki&nbsp;sebepleri anlamıyordu gerçi ve - son zamanlarda daima kötü durumda olduğum için&nbsp;- önemsemiyordu.</span></p>

  <p><span class="font2">Bugün zor olacaktı. Önceki günden daha zor.</span></p>

  <p><span class="font2">Mike Newton, beni rakip olarak görmesine izin vermediğim iğrenç çocuk, Bella'ya çıkma teklif edecekti.</span></p>

  <p><span class="font2">Kızların teklif ettiği dans en yakın ufuktu ve Bella'nın ona sormasını umuyordu, ki sormamıştı ve bu onun güvenini kırmıştı. Şimdi rahatsız bir&nbsp;durumdaydı - onun rahatsızlığından, almam gerektiğinden çok daha fazla keyif&nbsp;aldım - çünkü Jessica Stanley ona dansa beraber gitmeyi teklif etmişti. "Evet" demek&nbsp;istememişti, hala Bella'nın ona soracağını ümit ediyordu(ve rakiplerine karşı&nbsp;kazandığını kanıtlayacağını); ama "hayır" da deyip dansa gitme şansını tamamen&nbsp;kaybetmek de istememişti. Jessica onun tereddüdünden incinmişti. Sebebin Bella&nbsp;olduğunu düşünüyordu ve ona öfkeliydi. Yine, Jessica'nın kızgın düşünceleri ile&nbsp;Bella'nın arasına kendimi atma içgüdüsünü hissettim. Şimdi bunu daha iyi&nbsp;anlıyordum; ama harekete geçemeyince bu sadece durumu daha da sinir bozucu hale&nbsp;getiriyordu.</span></p>

  <p><span class="font2">Duruma bak! Daha önce aşağıladığım, önemsiz lise dramlarına takmıştım.</span></p>

  <p><span class="font2">Mike Bella'yla Biyoloji'ye yürürken cesaretini toplamaya çalışıyordu. Gelmelerini beklerken çabalarını dinledim. Çocuk acizdi. Hayranlığını o kendini&nbsp;tercih etmeden önce göstermeye korkup, teklif beklemişti. Reddedilmeye açık hale&nbsp;gelmek istememiş, ilk adımı onun atmasını beklemişti.</span></p>

  <p><span class="font2">Ödlek.</span></p>

  <p><span class="font2">Yakınlığıyla rahat bir şekilde tekrar masamıza oturdu ve ben vücudu karşıdaki duvara kemiklerinin çoğu kırılacak şekilde çarptığında çıkacak sesi hayal&nbsp;ettim.</span></p>

  <p><span class="font2">"Ee" dedi kıza, gözleri yerdeyken. "Jessica bana bahar dansına beraber gitmeyi teklif etti."</span></p>

  <p><span class="font2">"Bu harika." dedi Bella anında hevesle. Ses tonu Mike'ı çökertirken gülümsememek çok zordu. Mike onun üzülmesini ummuştu. "Jessica'yla çok&nbsp;eğleneceksiniz."</span></p>

  <p><span class="font2">Doğru cevap için güçlük çekti. "Ee..." tereddüt etti ve neredeyse korktu.</span></p>

  <p><span class="font2">Sonra toparlandı. "Ona düşünmem gerektiğini söyledim."</span></p>

  <p><span class="font2">"Niye böyle bir şey yapasın ki?" diye sordu. Sesi onaylamaz bir tondaydı; ama hafif bir rahatlama da vardı.</span></p>

  <p><span class="font2" style="font-style:italic;">Bu</span> <span class="font2">ne demekti? Beklenmedik bir öfke ellerimi yumruk yapmama neden oldu.</span></p>

  <p><span class="font2">Mike rahatlığı duymuş gibi gözükmüyordu. Yüzü kanla kırmızıydı - aniden hissettiğim öfkeyle, bu bir davet gibi gözüktü - ve konuşurken yine yere baktı.</span></p>

  <p><span class="font2">"Merak ediyordum da. acaba sen. belki bana sormayı düşünüyorsundur?"</span></p>

  <p><span class="font2">Bella durakladı.</span></p>

  <p><span class="font2">Durakladığı anda, Alice'in hiç görmediği netlikte geleceği gördüm.</span></p>

  <p><span class="font2">Kız Mike'ın sorusuna şimdi evet diyebilirdi ya da demeyebilirdi; ama her halükarda, yakın bir zamanda birine evet diyecekti. Güzel ve ilgi çekiciydi ve insan&nbsp;erkekler bu gerçeğin farkındaydı. Bu kalabalıktan birini seçse de, Forks'tan ayrılana&nbsp;kadar beklese de, o gün gelecekti ve evet diyecekti.</span></p>

  <p><span class="font2">Daha önceki gibi onun hayatını gördüm - üniversite, kariyer. aşk, evlilik. Onu yine babasının kolunda, beyazlar içinde, yüzü mutluluktan kızararak,</span></p>

  <p><span class="font2">Wagner'ın marşı eşliğinde yürürken gördüm.</span></p>

  <p><span class="font2">Acı, daha önce hissettiğim her şeyden daha fazlaydı. Bir insan bu acıyı hissetmek için ölüm eşiğinde olmalıydı - bir insan bundan sağ kurtulamazdı.</span></p>

  <p><span class="font2">Ve sadece acı değil, düpedüz</span> <span class="font2" style="font-style:italic;">hiddet.</span></p>

  <p><span class="font2">Bu önemsiz, hak etmeyen çocuk, Bella'nın evet diyeceği kişi olmayabilecekse de, kafatasını ellerimle parçalamayı arzuladım, o kişi kim olursa, yaşanacakların bir&nbsp;temsili olarak.</span></p>

  <p><span class="font2">Bu duyguyu anlayamadım - acı ve hiddet ve arzu ve umutsuzluğun bir karışımıydı.</span></p>

  <p><span class="font2">Daha önce hiç böyle hissetmemiştim; bir isim koyamıyordum.</span></p>

  <p><span class="font2">"Mike, bence ona evet demelisin." dedi Bella nazik bir sesle.</span></p>

  <p><span class="font2">Mike'ın umutları kırıldı. Başka şartlar altında keyif alabilirdim; ama acının şokuyla kendimi kaybetmiştim - ve bu acı ile hiddettin bana ne yaptığının&nbsp;pişmanlığıyla.</span></p>

  <p><span class="font2">Alice haklıydı. Yeterince güçlü değildim.</span></p>

  <p><span class="font2">Şu anda, geleceğin dönüp değişmesini, tekrar bozulmasını izliyor olmalıydı. Memnun olur muydu?</span></p>

  <p><span class="font2">"Birine mi sordun?" dedi Mike aksi bir şekilde. Haftalardır ilk defa şüpheyle bana baktı.</span> <span class="font2" style="font-weight:bold;">İlgime</span> <span class="font2">ihanet ettiğimi fark ettim; başım Bella'ya doğru eğilmişti.</span></p>

  <p><span class="font2">Düşüncelerindeki vahşi haset - kızın ona tercih ettiği her kimse ona hissettiği haset - aniden isimsiz duygularıma ad verdi.</span></p>

  <p><span class="font2">Kıskanıyordum.</span></p>

  <p><span class="font2">"Hayır." dedi kız sesinde alttan alıcı bir tonla. "Dansa gitmeyeceğim."</span></p>

  <p><span class="font2">Bütün o pişmanlık ve öfkeye rağmen, bu kelimeleriyle rahatladım. Birdenbire</span> <span class="font2" style="font-style:italic;">kendi</span> <span class="font2">rakiplerimi düşünüyordum.</span></p>

  <p><span class="font2">"Niye?" diye sordu Mike sesi neredeyse kaba bir şekilde. Onunla konuşurken bu tonu kullanması beni kızdırdı. Bir hırlamayı geri yuttum.</span></p>

  <p><span class="font2">"O cumartesi Seattle'a gidiyorum." diye cevapladı.</span></p>

  <p><span class="font2">Merak daha önce olacağı kadar şiddetli değildi - artık her şeyin cevabını bulmaya tamamen niyetliydim. Nerede ve neden sorularına cevapları yeterince kısa&nbsp;zamanda bulacaktım.</span></p>

  <p><span class="font2">Mike'ın tonu rahatsız edici bir şekilde yaltakçı hale geldi. "Başka bir hafta sonu gidemez misin?"</span></p>

  <p><span class="font2">"Kusura bakma, hayır." Bella'nın sesi şimdi sertti. "O yüzden Jess'i daha fazla bekletmemelisin - bu kabalık olur."</span></p>

  <p><span class="font2">Jessica'nın duygularına olan alakası kıskançlığımı alevlendirdi. Bu Seattle yolculuğu belli ki hayır demek için bir bahaneydi - arkadaşına olan sadakati için mi&nbsp;reddetmişti? Bunun için gerekenden fazla özveriliydi. Gerçekten evet diyebilecek&nbsp;olmayı diler miydi? Ya da iki tahmin de yanlış mıydı? Başka biriyle mi ilgileniyordu?</span></p>

  <p><span class="font2">"Evet, haklısın." diye mırıldandı Mike. O kadar morali bozuldu ki neredeyse ona acıyacaktım. Neredeyse.</span></p>

  <p><span class="font2">Gözlerini kızdan uzaklaştırdı, düşüncelerinde onun yüzünü görmemi engelledi.</span></p>

  <p><span class="font2">Buna tolerans göstermeyecektim.</span></p>

  <p><span class="font2">Bir aydan uzun zamandır ilk defa yüzünü kendim okuyabilmek için ona döndüm. Kendime bunun için izin vermek büyük bir rahatlıktı, uzun süredir su&nbsp;altında olan insan akciğerlerinin nefes alması gibi.</span></p>

  <p><span class="font2">Gözleri kapalıydı ve elleri yüzünün iki yanındaydı. Omuzları savunma amaçlı içe doğru dönmüştü. Başını, zihninden bazı düşünceleri itmek istiyormuşçasına çok&nbsp;hafifçe salladı.</span></p>

  <p><span class="font2">Sinir bozucu. Büyüleyici.</span></p>

  <p><span class="font2">Bay Banner'ın sesi onu dalgınlığından çıkardı ve gözleri yavaşça açıldı. Muhtemelen bakışımı hissederek, gözlerime, uzun süredir aklımdan çıkmayan o&nbsp;sersemlemiş ifadeyle baktı.</span></p>

  <p><span class="font2">O saniyede suçluluk, pişmanlık ya da hiddet hissetmedim. Geri geleceklerini ve kısa zaman içinde geri geleceklerini biliyordum; ama o anda garip, şiddetli bir&nbsp;sarhoşluk hissettim, sanki kaybetmekten ziyade, zafer kazanmış gibi.</span></p>

  <p><span class="font2">Berrak kahverengi gözlerinden düşüncelerini okumaya çalışırken, ona uygunsuz bir şiddetle bakmama rağmen, gözlerini kaçırmadı. Cevaplardan çok,&nbsp;sorularla dolulardı.</span></p>

  <p><span class="font2">Kendi gözlerimin yansımasını ve susuzluktan simsiyah olduklarını da görebiliyordum. Son avlanmamdan beri neredeyse iki hafta olmuştu; bu irademin&nbsp;yıkılması için en güvenli gün değildi; ama siyahlık onu korkutmuş gibi</span></p>

  <p><span class="font2">gözükmüyordu. Hala gözlerini kaçırmıyordu ve yumuşak, mahvedici derecede çekici bir pembe tenini renklendirmeye başladı.</span></p>

  <p><span class="font2" style="font-style:italic;">Şimdi ne düşünüyordu?</span></p>

  <p><span class="font2">Neredeyse soruyu sesli soracaktım; ama o anda Bay Banner bana seslendi. Onun tarafına doğru kısa bir bakış atıp, aklından cevabı okudum.</span></p>

  <p><span class="font2">Hızlı bir soluk aldım. "Krebs Döngüsü."</span></p>

  <p><span class="font2">Susuzluk boğazımı yaktı - kaslarımı gerginleştirip, ağzımı zehirle doldurdu -ve gözlerimi kapayıp içimde büyüyen, kanına duyduğum arzuya karşı odaklanmaya çalıştım.</span></p>

  <p><span class="font2">Canavar öncekinden güçlüydü. Canavar keyifliydi. Kendisine şiddetle arzuladığı şey için eşit şans veren geleceği benimsedi. Dağılan irademle - o kadar şey&nbsp;arasında genel kıskançlıkla yok olan - üçüncü, titrek geleceği inşa etmeye çalışıyordu&nbsp;ve amacına çok daha yakındı.</span></p>

  <p><span class="font2">Pişmanlık ve suçluluk, susuzlukla beraber yaktı ve eğer gözyaşı üretebilseydim, o anda gözlerimi doldurmuş olurlardı.</span></p>

  <p><span class="font2">Ne yapmıştım?</span></p>

  <p><span class="font2">Savaşın çoktan kaybedildiğini bildiğime göre, istediğim şeye direnmenin bir sebebi yoktu; döndüm ve tekrar kıza gözlerimi diktim.</span></p>

  <p><span class="font2">Saçının arkasına saklanmıştı; ama aralardan yanaklarının koyu kırmızı olduğunu görebiliyordum.</span></p>

  <p><span class="font2">Canavar bundan hoşlandı.</span></p>

  <p><span class="font2">Bakışımla tekrar buluşmadı; ama koyu saçının bir buklesini parmaklarıyla gergin bir biçimde büktü. İnce parmaklarıyla, kırılgan bileğiyle - çok narinlerdi,&nbsp;sanki sadece nefesim onları kırabilirmiş gibi.</span></p>

  <p><span class="font2">Hayır, hayır, hayır. Bunu yapamazdım. O çok narindi, çok iyiydi, bu kaderi hak etmek için çok değerliydi. Hayatımın onunkiyle çatışıp, onu yok etmesine izin&nbsp;veremezdim.</span></p>

  <p><span class="font2">Ama ondan uzak da duramazdım. Alice bu konuda haklıydı.</span></p>

  <p><span class="font2">Ben tereddüt ederken içimdeki canavar sinirle tısladı.</span></p>

  <p><span class="font2">Bir saat çok çabuk geçti. Zil çaldığında bana bakmadan eşyalarını toplamaya başladı. Bu beni hayal kırıklığına uğrattı; ama başka türlüsünü bekleyemezdim.&nbsp;Kazadan beri ona olan davranışlarım affedilemezdi.</span></p>

  <p><span class="font2">"Bella?" dedim kendimi durduramayarak. İradem çoktan toz halindeydi.</span></p>

  <p><span class="font2">Bana bakmadan önce durakladı; döndüğünde ifadesi ihtiyatlı, güvensizdi.</span></p>

  <p><span class="font2">Güvenmemesi için her türlü hakkı olduğunu hatırlattım kendime. Güvenmemesi gerektiğini.</span></p>

  <p><span class="font2">Devam etmemi bekledi; ama sadece yüzünü okuyarak onu izledim. Susuzluğumla savaşarak sıradan aralıklarla sığ nefesler aldım.</span></p>

  <p><span class="font2">"Ne?" dedi sonunda. "Benimle tekrar mı konuşuyorsun?" Sesindeki dargınlığı, siniri gibi, sevimliydi. Gülümsemek istememe neden oldu.</span></p>

  <p><span class="font2">Sorusuna nasıl cevap vereceğimden emin değildim. Onunla konuşuyor muydum, kastettiği şekilde?</span></p>

  <p><span class="font2">Hayır. Eğer başarabilirsem hayır. Başarabilmeyi deneyecektim.</span></p>

  <p><span class="font2">"Hayır, tam olarak değil." dedim ona.</span></p>

  <p><span class="font2">Gözlerini kapadı, ki bu beni rahatsız etti. Duygularına ulaşmamın en iyi yolunu kesmişti. Onları açmadan uzun, yavaş bir nefes aldı. Çenesi kenetliydi.</span></p>

  <p><span class="font2">Hala gözleri kapalıyken, konuştu. Bu diyalog kurmak için normal bir insan yolu değildi. Niye böyle yapmıştı?</span></p>

  <p><span class="font2">"O zaman ne istiyorsun Edward?"</span></p>

  <p><span class="font2">Dudaklarındaki ismimin sesi, vücuduma değişik şeyler yaptı. Eğer kalp atışım olsaydı, hızlanırdı.</span></p>

  <p><span class="font2">Ama ona nasıl cevap verecektim?</span></p>

  <p><span class="font2">Gerçeği söylemeye karar verdim. Bundan sonra ona karşı mümkün olduğunca dürüst olacaktım. Güvensizliğini hak etmek istemiyordum, güvenini kazanmak&nbsp;imkansız olsa bile.</span></p>

  <p><span class="font2">"Özür dilerim," dedim ona. Bu bilebileceğinden daha doğruydu. Maalesef, güvenle sadece özür dileyebilirdim. "Çok kaba davranıyorum, biliyorum; ama&nbsp;böylesi daha iyi, gerçekten."</span></p>

  <p><span class="font2">Eğer bunu devam ettirebilir, kaba olmaya devam edersem onun için daha iyi olacaktı. Yapabilir miydim?</span></p>

  <p><span class="font2">Gözleri açıldı, ifadesi hala ihtiyatlıydı.</span></p>

  <p><span class="font2">"Neden bahsettiğini anlamıyorum."</span></p>

  <p><span class="font2">Onu iznim olduğu kadar uyarmaya çalıştım. "Eğer arkadaş olmazsak daha iyi." Şüphesiz, bu kadarını hissedebilirdi. Zeki bir kızdı. "Bana güven."</span></p>

  <p><span class="font2">Gözleri kısıldı ve bu kelimeleri ona daha önce söylediğimi hatırladım - tam da bir sözü bozmadan önce. Dişlerini birbirine kenetlediğinde irkildim - belli ki o da&nbsp;hatırlamıştı.</span></p>

  <p><span class="font2">"Bunu daha önce anlayamamış olman çok kötü." dedi sinirle. "Kendini bütün bu pişmanlıktan kurtarabilirdin."</span></p>

  <p><span class="font2">Ona şok içinde baktım. Pişmanlıklarımla ilgili ne biliyordu?</span></p>

  <p><span class="font2">"Pişmanlık mı? Neyin pişmanlığı?"</span></p>

  <p><span class="font2">"O aptal minibüsün beni ezmesine izin vermemenin pişmanlığı!" diye çıkıştı.</span></p>

  <p><span class="font2">Afallayıp donakaldım.</span></p>

  <p><span class="font2" style="font-style:italic;">Bunu</span> <span class="font2">nasıl düşünüyor olabilirdi? Hayatını kurtarmak onunla tanıştığımdan beri yaptığım, kabul edilebilir tek şeydi. Utanmadığım tek şey. Var olduğum için&nbsp;beni sevindiren tek şey. Kokusunu yakaladığımdan beri onu hayatta tutmak için&nbsp;savaşıyordum. Benimle ilgili bunu nasıl düşünebilirdi? Bütün bu karmaşa içinde&nbsp;yaptığım tek iyi şeyi sorgulamaya nasıl kalkışabilirdi?</span></p>

  <p><span class="font2">"Hayatını kurtardığım için pişman olduğumu mu sanıyorsun?"</span></p>

  <p><span class="font2">"Olduğunu</span> <span class="font2" style="font-style:italic;">biliyorum."</span></p>

  <p><span class="font2">Amaçlarımı değerlendirişi beni öfkelendirdi. "Hiçbir şey bilmiyorsun."</span></p>

  <p><span class="font2">Zihninin çalışması ne kadar kafa karıştırıcı ve anlaşılmazdı! Diğer insanlar gibi düşünmüyor olmalıydı. İç sessizliğinin sebebi bu olmalıydı. Tamamen farklıydı.</span></p>

  <p><span class="font2">Dişlerini gıcırdatarak yüzünü çevirdi. Yanakları bu sefer öfkeyle kızarmıştı. Kitaplarını sertçe topladı, kollarına aldı ve bakışımla buluşmadan kapıdan dışarı&nbsp;yöneldi.</span></p>

  <p><span class="font2">Sinirli olsam da, öfkesini biraz eğlendirici bulmamak imkansızdı.</span></p>

  <p><span class="font2">Nereye gittiğine bakmadan katı şekilde yürüdü ve ayağı kapının eşiğine takıldı. Sendeledi, elindekiler yere düştü. Onları almaya eğilmek yerine aşağı bile&nbsp;bakmadan dimdik durdu, sanki toplanmaya değip değmediklerinden emin değilmiş&nbsp;gibi.</span></p>

  <p><span class="font2">Gülmemeyi başarabildim.</span></p>

  <p><span class="font2">Beni izleyen kimse yoktu; onun yanına uçtum, bakmadan önce kitaplarını topladım.</span></p>

  <p><span class="font2">Eğildiğinde beni gördü ve donakaldı. Kitaplarını, buz tenimin onunkine değmemesine dikkat ederek ona uzattım.</span></p>

  <p><span class="font2">"Teşekkürler." dedi soğuk, sert bir sesle.</span></p>

  <p><span class="font2">Tonu rahatsızlığımı geri getirdi.</span></p>

  <p><span class="font2">"Bir şey değil." dedim aynı soğuklukla.</span></p>

  <p><span class="font2">Kalktı ve ayaklarını vurarak bir sonraki sınıfına ilerledi.</span></p>

  <p><span class="font2">Sinirli figürünü gözden kaybolana kadar izledim.</span></p>

  <p><span class="font2">İspanyolca bir bulanıklık içinde geçti. Bayan Goff dalgınlığımı hiç sorgulamadı - benim İspanyolca'mın onunkinden iyi olduğunu biliyordu ve bana&nbsp;rahatlık tanıdı - düşünmek için beni özgür bıraktı.</span></p>

  <p><span class="font2">Yani, kızı görmezden gelemezdim.Çok açıktı; ama bu onu yok etmekten başka hiçbir şansım olmadığı anlamına mı geliyordu? Tek mümkün gelecek bu</span> <span class="font2" style="font-style:italic;">olamazdı.&nbsp;</span><span class="font2">Başka bir seçenek olmak zorundaydı, narin bir denge. Bir yol düşünmeliydim...</span></p>

  <p><span class="font2">Saat neredeyse bitene kadar Emmett'a dikkat etmemiştim. Meraklıydı -Emmett karşısındakilerin ruh hallerine karşı pek hassas değildi; ama bendeki açık değişikliği görebiliyordu. Yüzümden hiç gevşemeyen öfkeli bakışı neyin kaldırdığını&nbsp;merak ediyordu. Değişikliği tanımlamak için çabaladı ve sonunda</span> <span class="font2" style="font-style:italic;">umutlu&nbsp;</span><span class="font2">göründüğüme karar verdi.</span></p>

  <p><span class="font2">Umutlu? Dışarıdan böyle mi görünüyordum?</span></p>

  <p><span class="font2">Volvo'ya yürürken umut üzerine düşündüm, tam olarak</span> <span class="font2" style="font-style:italic;">ne için</span> <span class="font2">umutlanmam gerektiğini merak ederek.</span></p>

  <p><span class="font2">Ama düşünmek için çok vaktim olmadı. Kızla ilgili düşüncelere çok hassas olduğum için, benim. benim rakiplerimin - sanırım itiraf etmeliydim -kafalarındaki Bella'nın ismi dikkatimi çekti. Eric ve Tyler, Mike'ın başarısızlığını -büyük bir tatminle - duymuşlardı ve kendi hamlelerini yapmaya hazırlanıyorlardı.</span></p>

  <p><span class="font2">Eric şimdiden Bella'nın ondan kaçamayacağı yerindeydi, kamyonetinin yanında bekliyordu. Tyler'ın sınıfı bir ödev teslimi için geç bırakılmıştı ve Bella'yı&nbsp;kaçmadan önce yakalamak için çaresiz bir acele içindeydi.</span></p>

  <p><span class="font2">Bunu görmek zorundaydım.</span></p>

  <p><span class="font2">"Diğerlerini burada bekle, tamam mı?" diye mırıldandım Emmett'a.</span></p>

  <p><span class="font2">Beni şüpheyle süzdü; ama sonra omuzlarını silkip başını salladı.</span></p>

  <p><span class="font2" style="font-style:italic;">Çocuk aklını yitirdi,</span> <span class="font2">diye düşündü, garip isteğimle eğlenerek.</span></p>

  <p><span class="font2">Bella'nın spor salonundan çıktığını gördüm, beni göremeyeceği bir yerde bekledim. Eric'in pusuda beklediği kamyonetine yaklaştığında ileri yürüdüm,&nbsp;adımlarımı doğru anda geçmek için ayarladım.</span></p>

  <p><span class="font2">Onu bekleyen oğlanı gördüğünde vücudunun katılaştığını gördüm. Bir an donakaldı, sonra rahatladı ve ilerledi.</span></p>

  <p><span class="font2">"Selam Eric." diye seslendiğini duydum dostça bir sesle.</span></p>

  <p><span class="font2">Birdenbire ve beklenmedik şekilde gerildim. Ya sağlıksız bir cilde sahip bu uzun çocuk ona bir şekilde hoş geliyorsa?</span></p>

  <p><span class="font2">Eric yüksek sesle yutkundu. "Selam Bella."</span></p>

  <p><span class="font2">Oğlanın gerginliğinin farkında değil gibi görünüyordu.</span></p>

  <p><span class="font2">"N'aber?" diye sordu Bella, karşısındakinin korkmuş yüz ifadesine bakmadan kamyonetinin kilidini açarak.</span></p>

  <p><span class="font2">"Iı, sadece acaba... benimle bahar dansına gelmek ister misin?" Sesi çatladı.</span></p>

  <p><span class="font2">Sonunda yukarı baktı. Şaşırmış mıydı yoksa memnun mu kalmıştı? Eric onun bakışıyla buluşamadı, o yüzden yüzünü zihninde göremedim.</span></p>

  <p><span class="font2">"Kızların teklif ettiğini sanıyordum." dedi.</span></p>

  <p><span class="font2">"Evet." diye katıldı perişan halde.</span></p>

  <p><span class="font2">Bu zavallı çocuk beni Mike Newton kadar sinirlendirmedi; ama Bella nazik bir sesle cevap verene kadar ona acıyamadım.</span></p>

  <p><span class="font2">"Sorduğun için teşekkürler; ama o gün Seattle'da olacağım."</span></p>

  <p><span class="font2">"Ah," diye mırıldandı zorlukla gözlerini onun burun hizasına kaldırarak. "Belki bir dahaki sefere."</span></p>

  <p><span class="font2">"Tabii." diye katıldı. Sonra sanki açık kapı bırakmaktan pişman olmuş gibi dudağını ısırdı. Bundan hoşlandım.</span></p>

  <p><span class="font2">Eric öne doğru çöktü ve uzaklaştı, yanlış yöne gidiyordu. Tek düşüncesi kaçmaktı.</span></p>

  <p><span class="font2">Tam o anda yanından geçtim ve rahatlıkla iç çektiğini duydum. Güldüm.</span></p>

  <p><span class="font2">Sese doğru döndü; ama ben direkt önüme bakıp dudaklarımın keyifle kıvrılmasını engellemeye çalıştım.</span></p>

  <p><span class="font2">Tyler arkamdaydı, Bella uzaklaşmadan önce onu yakalayabilmek için neredeyse koşuyordu. Diğerlerinden daha cesur ve kendine güvenliydi; Bella'ya&nbsp;yaklaşmak için bu kadar uzun beklemesinin tek sebebi Mike'ın hakkına saygı&nbsp;duymasıydı.</span></p>

  <p><span class="font2">Onu yakalamada başarılı olmasını iki sebepten istiyordu. Eğer -şüphelendiğim gibi - bütün bu ilgi Bella'yı rahatsız ediyorsa, tepkisini izleyerek eğlenmek istiyordum; ama eğer değilse - eğer Tyler'ın davetini ümit ediyorsa- bunu&nbsp;da bilmek istiyordum.</span></p>

  <p><span class="font2">Tyler Crowley'yi rakip olarak görüyordum, bunun yanlış bir şey olduğunu bile bile. Bana tamamen sıradan görünüyordu; ama Bella'nın tercihleriyle ilgili ne&nbsp;biliyordum ki? Belki de sıradan erkeklerden hoşlanıyordu.</span></p>

  <p><span class="font2">Bu düşünceden ürktüm. Asla sıradan bir erkek olamazdım. Kendimi onunla ilgilenenlere rakip olarak görmek çok aptalcaydı. Nasıl, her bakış açısından bir&nbsp;canavar olan birinden hoşlanabilirdi ki?</span></p>

  <p><span class="font2">Bir canavar için çok iyiydi.</span></p>

  <p><span class="font2">Kaçmasına izin vermeliydim; ama bağışlanamaz merakım beni doğru olanı yapmaktan alıkoydu. Yine. Ancak Tyler şimdi şansını kaçırırsa, benim sonucu&nbsp;öğrenemeyeceğim bir zaman onunla iletişime geçecekti. Volvo'mu dar yola koyarak&nbsp;yolunu tıkadım.</span></p>

  <p><span class="font2">Emmett ve diğerleri arabaya doğru ilerliyorlardı; ama o, garip davranışımı diğerlerine açıklamıştı ve şimdi beni izleyerek, ne yaptığımı anlayamaya çalışarak&nbsp;yavaş yavaş yürüyorlardı.</span></p>

  <p><span class="font2">Kızı dikiz aynamdan izledim. Bakışımla buluşmadan arabamın arkasına öfkeyle baktı, paslanmış bir Chevy yerine tank sürüyor olmayı diliyor gibi&nbsp;görünüyordu.</span></p>

  <p><span class="font2">Tyler aceleyle arabasına gitti ve anlaşılmaz davranışıma minnettar kalarak onun arkasındaki sıraya girdi. Ona el salladı; ama Bella fark etmedi. Bir an bekledi,&nbsp;sonra arabasını bırakıp kamyonetin penceresine doğru gitti. Camı tıklattı.</span></p>

  <p><span class="font2">Bella olduğu yerde zıpladı ve sonra kafası karışarak ona baktı. Bir saniye sonra zorlanarak pencereyi indirdi.</span></p>

  <p><span class="font2">"Özür dilerim Tyler," dedi sinirli bir sesle. "Cullen'ın arkasında takıldım."</span></p>

  <p><span class="font2">Soyadımı sert bir sesle söylemişti - bana hala öfkeliydi.</span></p>

  <p><span class="font2">"Ah, biliyorum." dedi Tyler, onun rahatsızlığı üzerine yılmayarak. "Sadece hazır burada sıkışmışken sana bir şey sormak istedim."</span></p>

  <p><span class="font2">Sırıtışı kendinden emindi.</span></p>

  <p><span class="font2">Açık niyeti üzerine kızın teninin beyazlaşmasından memnun kaldım.</span></p>

  <p><span class="font2">"Bana bahar dansı teklifi eder misin?" diye sordu, aklında reddedilme fikri olmadan.</span></p>

  <p><span class="font2">"Şehir dışında olacağım Tyler." Sesinde sinir hala belliydi.</span></p>

  <p><span class="font2">"Evet, Mike söyledi."</span></p>

  <p><span class="font2">"O zaman niye-?"</span></p>

  <p><span class="font2">Omuz silkti. "Sadece onu reddetmek için bir bahane olduğunu umuyordum."</span></p>

  <p><span class="font2">Gözlerinde şimşekler çaktı, sonra soğudu. "Üzgünüm Tyler." dedi, sesi hiçbir şekilde üzgün değildi. "Gerçekten şehir dışında olacağım."</span></p>

  <p><span class="font2">Bu bahaneyi kabul etti, kendine güveni hala sağlamdı. "Sorun değil. Önümüzde balo var."</span></p>

  <p><span class="font2">Arabasına geri döndü.</span></p>

  <p><span class="font2">Bunu beklemekte haklıydım.</span></p>

  <p><span class="font2">Yüzündeki dehşete düşmüş ifadeye paha biçilemezdi. Bana bilmek için bu kadar çaresiz olmamam gereken şeyi söylüyordu - onunla ilgilenen insan erkeklere&nbsp;karşı hiçbir şey hissetmediğini.</span></p>

  <p><span class="font2">Ayrıca, ifadesi muhtemelen gördüğüm en komik şeydi.</span></p>

  <p><span class="font2">Ailem, görüş alanındaki her şeye kaşlarımı çatarak öfkeyle bakmak yerine, kahkahayla sarsılıyor olmama şaşırarak arabaya vardı.</span></p>

  <p><span class="font2" style="font-style:italic;">Bu kadar komik olan ne?</span> <span class="font2">Emmett öğrenmek istiyordu.</span></p>

  <p><span class="font2">Bella öfkeyle gürültülü motoru hızlandırdığında yine kahkahalara boğulurken sadece kafamı salladım. Yine bir tank diliyor gibi görünüyordu.</span></p>

  <p><span class="font2">"Gidelim!" diye tısladı Rosalie sabırsızlıkla. "Geri zekalılık yapmayı kes. Eğer</span> <span class="font2" style="font-style:italic;">başarabilirsen."</span></p>

  <p><span class="font2">Sözleri beni sinirlendirmedi - çok eğleniyordum. Ancak istediğini yaptım.</span></p>

  <p><span class="font2">Eve giderken kimse benimle konuşmadı. Bella'nın yüzünü düşünerek gülmeye devam ettim.</span></p>

  <p><span class="font2">Artık görgü tanığı olmadığı için hızlanarak yola döndüğümde Alice ruh halimi mahvetti.</span></p>

  <p><span class="font2">"Yani, artık Bella'yla konuşabilecek miyim?" diye sordu aniden, söyleyeceklerini düşünüp bana uyarı vermeden.</span></p>

  <p><span class="font2">"Hayır." diye çıkıştım.</span></p>

  <p><span class="font2">"Bu hiç adil değil! Neyi bekliyorum?"</span></p>

  <p><span class="font2">"Henüz hiçbir şeye karar verdim Alice."</span></p>

  <p><span class="font2">"Her neyse Edward."</span></p>

  <p><span class="font2">Kafasında, Bella'nın iki kaderi yine netti.</span></p>

  <p><span class="font2">"Onu tanımanın anlamı ne," dedim, aniden suratsızlaşarak. "eğer onu öldüreceksem?"</span></p>

  <p><span class="font2">Alice bir saniyeliğine durakladı. "Haklısın." diye itiraf etti.</span></p>

  <p><span class="font2">Son köşeyi saatte doksan mille döndüm ve garajın arka duvarına bir santim kala durdum.</span></p>

  <p><span class="font2">"İyi koşular." dedi Rosalie kendini beğenmiş bir tavırla, ben kendimi arabadan atarken.</span></p>

  <p><span class="font2">Ama bugün koşmaya gitmedim. Onun yerine, avlanmaya gittim.</span></p>

  <p><span class="font2">Diğerleri yarın avlanacaklardı; ama şimdi susuz olmayı göze alamazdım. Yine abarttım, gerekenden daha fazla içip kendimi şişirdim - küçük bir grup geyik ve&nbsp;yılın erken zamanında karşılaştığım için şanslı olduğum siyah bir ayı. O kadar&nbsp;doluydum ki rahatsız ediciydi. Bu niye yeterli olamıyordu? Niye kokusu her şeyden&nbsp;daha güçlü olmak zorundaydı?</span></p>

  <p><span class="font2">Ertesi güne hazırlık için avlanmıştım; ama daha fazla avlanamayacak duruma geldiğimde ve güneşin doğmasına daha saatler olduğunu gördüğümde, ertesi günün&nbsp;yeterince yakın olmadığını fark ettim.</span></p>

  <p><span class="font2">Gidip kızı bulacağımı anladığımda öfke beni tekrar sardı.</span></p>

  <p><span class="font2">Forks'a dönerken kendimle tartıştım; ama daha az asil olan taraf kazandı ve affedilemez planıma uydum. Canavar huzursuzdu; ama iyi bağlanmıştı. Onunla&nbsp;aramda güvenli bir mesafe bırakacağımı biliyordum. Sadece nerede olduğunu&nbsp;bilmek istiyordum. Sadece yüzünü görmek.</span></p>

  <p><span class="font2">Gece yarısını geçmişti, Bella'nın evi karanlık ve sessizdi. Kamyoneti kaldırımın kenarına park edilmişti, babasının polis arabası yoldaydı. Mahallede</span></p>

  <p><span class="font2">hiçbir yerde uyanık düşünceler yoktu. Evi, doğusundaki ormanın karanlığında bir süre izledim. Ön kapı büyük ihtimalle kilitli olurdu - problem değildi; ama arkamda&nbsp;kanıt olarak kırık bir kapı bırakmak istemiyordum. Öncelikle yukarı kat penceresini&nbsp;denemeye karar verdim. Oraya kilit takmaya uğraşan pek olmazdı.</span></p>

  <p><span class="font2">Açıklığı geçtim ve evin önüne yarım saniyede tırmandım. Pencerenin üzerine tutunup sarkarken, camdan içeri baktım ve soluğum kesildi.</span></p>

  <p><span class="font2">Bu onun odasıydı. Onu küçük bir yatakta görebiliyordum, örtüleri yerdeydi ve çarşafı bacaklarının etrafında kıvrılmıştı. Ben izlerken, huzursuzca döndü ve bir&nbsp;kolunu başının üzerine attı. Sesli uyumuyordu, en azından bu gece. Yakınındaki&nbsp;tehlikeyi hissetmiş miydi?</span></p>

  <p><span class="font2">Tekrar dönüşünü izlerken kendimi geriye ittim. Hastalıklı bir röntgenci adamdan nasıl daha iyi olabilirdim? Daha iyi değildim. Çok, çok daha kötüydüm.</span></p>

  <p><span class="font2">Kendimi bırakmak üzere parmaklarımı gevşettim; ama önce yüzüne uzunca baktım.</span></p>

  <p><span class="font2">Huzurlu değildi. Kaşlarının arasındaki o kıvrım oradaydı ve ağzının kenarları aşağıya doğru inmişti. Dudakları titredi ve sonra ayrıldı.</span></p>

  <p><span class="font2">"Tamam anne." diye mırıldandı.</span></p>

  <p><span class="font2">Bella uykusunda konuşuyordu.</span></p>

  <p><span class="font2">Merak alevlendi ve kendime olan nefretimi yendi. Korunmasız, bilinçsiz söylenen düşüncelerin cazibesi inanılmaz derecede çekiciydi.</span></p>

  <p><span class="font2">Pencereyi denedim. Sıkışmış olmasına rağmen, kilitli değildi. Metal çerçeveden çıkan her sesle sinerek, yavaşça yukarı doğru ittim. Bir sonraki sefer için&nbsp;yağ bulmam gerekliydi...</span></p>

  <p><span class="font2">Bir sonraki sefer? Tekrar kendimden iğrenerek başımı salladım.</span></p>

  <p><span class="font2">Yavaşça yarı açık pencereden içeri sıyrıldım.</span></p>

  <p><span class="font2">Odası küçüktü - dağınık; ama temiz. Yatağının yanında, yerde toplanmış kitaplar vardı. Kapakları bana dönük değildi ve ucuz CD çalarının yanına CD'ler&nbsp;yerleştirilmişti - en üstteki sadece açık bir mücevher kutusuydu. Kağıt kümeleri eski&nbsp;teknolojiler müzesine bağışlanmışa benzeyen bir bilgisayarı çevreliyordu.</span></p>

  <p><span class="font2">CD'lerinin ve kitaplarının başlıklarını okumayı çok istedim; ama mesafeyi koruyacağıma dair kendime söz vermiştim; onun yerine gidip odanın uzak&nbsp;köşesindeki eski sallanan sandalyeye oturdum.</span></p>

  <p><span class="font2">Gerçekten, önceden onun sıradan görünümlü olduğunu düşünmüş müydüm? O ilk günü ve onunla anında ilgilenen oğlanlardan tiksindiğimi düşündüm; ama&nbsp;şimdi zihinlerindeki yüzünü hatırladığımda, onu neden hemen güzel bulmadığımı&nbsp;anlayamıyordum. Bu çok açık gözüküyordu.</span></p>

  <p><span class="font2">Şu anda - beyaz tenli yüzünü karışık ve dağınık bir halde saran koyu renkli saçlarıyla, deliklerle dolu eski püskü tişörtü ve pejmürde eşofman altıyla,&nbsp;bilinçsizlikle rahatlamış yüz hatları ve hafifçe aralanmış dudaklarıyla - nefesimi&nbsp;kesiyordu. Ya da keserdi, diye düşündüm alayla, eğer nefes alıyor olsaydım.</span></p>

  <p><span class="font2">Konuşmadı. Belki de rüyası sona ermişti.</span></p>

  <p><span class="font2">Yüzüne baktım ve geleceği katlanılabilir hale getirmek için bir yol düşünmeye çalıştım.</span></p>

  <p><span class="font2">Onu incitmek katlanılamazdı. Bu tek seçeneğimin onu tekrar bırakmak olduğu anlamına mı geliyordu?</span></p>

  <p><span class="font2">Diğerleri artık benimle tartışamazlardı. Yokluğum kimseyi tehlikeye sokmazdı. Şüphe olmazdı, insanların düşüncelerini o kazaya bağlayacak hiçbir şey&nbsp;yoktu.</span></p>

  <p><span class="font2">Bu öğleden sonraki gibi bocaladım ve hiçbir şey mümkün gözükmedi.</span></p>

  <p><span class="font2">Bazı insan erkekler onu cezbetse ya da cezbetmese bile ben onlara rakip olmayı umamazdım. Ben bir canavardım. Beni nasıl başka bir şey olarak görebilirdi?&nbsp;Eğer benimle ilgili gerçeği bilseydi, bu onu korkutup kaçırırdı. Bir korku filmindeki&nbsp;kurban gibi korkuyla çığlık atarak kaçardı.</span></p>

  <p><span class="font2">Biyoloji'deki ilk gününü hatırladım... bunun vereceği en doğru tepki olduğunu biliyordum.</span></p>

  <p><span class="font2">Eğer o salak dansa onu davet eden ben olsaydım, aceleyle yapılmış planlarını iptal edip benimle beraber gitmeyi kabul edeceğini hayal etmek aptallıktı.</span></p>

  <p><span class="font2">Kaderindeki evet diyeceği kişi ben değildim. Başka biriydi, insan olan ve sıcak olan biri. Ve ben - bir gün, o evet dendiğinde - kendime gidip onu öldürmek için&nbsp;izin veremeyecektim, çünkü o her kimse, Bella onu hak ediyor olacaktı. Seçtiği&nbsp;kişiyle mutluluğu ve aşkı hak ediyordu.</span></p>

  <p><span class="font2">Doğru şeyi yapmayı ona borçluydum; artık, bu kıza aşık olmanın sadece</span> <span class="font2" style="font-style:italic;">tehlikesindeymişim</span> <span class="font2">gibi davranamazdım.</span></p>

  <p><span class="font2">Sonuçta, gidersem pek bir şey fark etmeyecekti çünkü Bella beni, dilediğim şekilde asla göremezdi. Beni asla sevmeye değecek biri olarak göremezdi.</span></p>

  <p><span class="font2">Asla.</span></p>

  <p><span class="font2">Ölü, donmuş bir kalp kırılabilir miydi? Benimki kırılacak gibi hissediyordum.</span></p>

  <p><span class="font2">"Edward." dedi Bella.</span></p>

  <p><span class="font2">Kapalı gözlerine bakarak donakaldım.</span></p>

  <p><span class="font2">Uyanıp beni burada yakalamış mıydı? Uyuyor gibi gözüküyordu, yine de sesi çok berraktı.</span></p>

  <p><span class="font2">Sessizce içini çekti ve sonra huzursuzca döndü - hala uyuyordu ve rüya görüyordu.</span></p>

  <p><span class="font2">"Edward." diye mırıldandı yavaşça.</span></p>

  <p><span class="font2">Beni düşlüyordu.</span></p>

  <p><span class="font2">Ölü, donmuş bir kalp tekrar atabilir miydi? Benimki atmak üzereymiş gibi hissediyordum.</span></p>

  <p><span class="font2">"Kal." diye içini çekti. "Gitme. Lütfen. gitme."</span></p>

  <p><span class="font2">Rüyasında beni görüyordu ve bu kabus bile değildi. Onunla kalmamı istiyordu.</span></p>

  <p><span class="font2">Beni saran duygulara isim vermek için uğraştım; ama onları anlatabilecek kadar güçlü kelimeler yoktu. Uzun bir süre, içlerinde boğuldum.</span></p>

  <p><span class="font2">Yüzeye çıktığımda, önceden olduğum adam değildim.</span></p>

  <p><span class="font2">Hayatım bitmeyen, değişmeyen bir geceydi. Benim için, gereksinim olarak, her zaman gece olmalıydı. O zaman şu anda, gecemin yarısında, güneşin doğuyor&nbsp;olması nasıl mümkün olabilirdi?</span></p>

  <p><span class="font2">Vampire dönüştüğüm zaman, o dönüşümün kavurucu acısında, ruhumu ve ölümlülüğümü, ölümsüzlüğe takas ederken, tamamen donmuştum. Vücudum etten&nbsp;çok kayaya benzeyen bir şeye dönüşmüştü, değişmez ve dayanıklı.</span> <span class="font2" style="font-style:italic;">Ben</span> <span class="font2">de&nbsp;donmuştum - kişiliğim, sevdiğim ve sevmediğim şeyler, ruh hallerim ve arzularım;&nbsp;hepsi oldukları yerde kalmışlardı.</span></p>

  <p><span class="font2">Geri kalanı için de aynıydı. Hepimiz donmuştuk. Yaşayan taşlar.</span></p>

  <p><span class="font2">Değişim birimize geldiğinde, bu nadir ve kalıcı bir şeydi. Bunun Carlisle'ın ve bir on yıl sonra Rosalie'nin başına geldiğini görmüştüm. Aşk onları sonsuz ve asla&nbsp;solmayan bir şekilde değiştirmişti. Carlisle Esme'yi bulalı seksen yıldan fazla&nbsp;olmuştu; ama yine de ona hala ilk aşkın inanılmaz gözleriyle bakıyordu. Onlar için&nbsp;her zaman öyleydi.</span></p>

  <p><span class="font2">Benim için de her zaman böyle olacaktı. Limitsiz var oluşum boyunca, her zaman bu kırılgan kızı sevecektim.</span></p>

  <p><span class="font2">Bu aşkı vücudumun her zerresinde hissederek bilinçsiz yüzünü izledim.</span></p>

  <p><span class="font2">Şimdi daha huzurlu uyuyordu, dudaklarında hafif bir gülümseme vardı.</span></p>

  <p><span class="font2">Onu seviyordum ve o yüzden onu bırakmak için yeterince güçlü olmaya çalışacaktım. Şimdi o kadar güçlü olmadığımı biliyordum. Bunun üzerinde&nbsp;çalışacaktım; ama belki, geleceği başka bir şekilde alt edebilirdim.</span></p>

  <p><span class="font2">Alice Bella için sadece iki gelecek görmüştü ve şimdi ikisini de anlıyordum. Eğer kendime hata yapma izni verirsem, onu sevmek beni onu öldürmekten&nbsp;alıkoymayacaktı.</span></p>

  <p><span class="font2">Yine de, şimdi canavarı hissedemiyordum, onu içimde hiçbir yerde bulamıyordum. Belki de, aşk onu sonsuza dek susturmuştu. Eğer onu şimdi&nbsp;öldürürsem, bu kasıtlı olmayacaktı, sadece feci bir kaza olacaktı.</span></p>

  <p><span class="font2">Aşırı derecede dikkatli olmam gerekecekti. Asla gardımı düşüremeyecektim. Her nefesimi kontrol etmem gerekecekti. Her zaman ihtiyatlı bir mesafe bırakmam&nbsp;gerekecekti.</span></p>

  <p><span class="font2">Sonunda ikinci geleceği anlamıştım. O görüş beni şaşırtmıştı - Bella'yı bu ölümsüz yarı-yaşama tutsak edecek ne olabilirdi ki? Şimdi - bu kıza olan arzumda&nbsp;mahvolmuşken - babamdan, affedilemez bir bencillikle, bu iyiliği nasıl&nbsp;isteyebileceğimi anlayabiliyordum. Onu sonsuza dek tutabilmek için babamdan,&nbsp;hayatını ve ruhunu elinden almasını isteyebileceğimi.</span></p>

  <p><span class="font2">Daha iyisini hak ediyordu.</span></p>

  <p><span class="font2">Ama başka bir gelecek daha görüyordum, eğer dengemi sağlayabilirsem üzerinde yürüyebileceğim ince bir ip.</span></p>

  <p><span class="font2">Bunu yapabilir miydim? Onunla birlikte olup, onu insan bırakabilir miydim?</span></p>

  <p><span class="font2">Kasten, derin bir nefes aldım, ve sonra başka bir soluk. Kokusunun beni ateş gibi yakıp geçmesine izin verdim. Oda onun kokusuyla doluydu; her yüzeye&nbsp;yayılmıştı. Başım döndü; ama bununla savaştım. Eğer onunla herhangi bir ilişki</span></p>

  <p><span class="font2">denemesi yapacaksam, buna alışmak zorundaydım. Başka bir yakıcı nefes daha aldım.</span></p>

  <p><span class="font2">Doğudaki bulutlardan güneş doğmaya başlayana kadar, plan kurup soluk alarak uyuyuşunu izledim.</span></p>

  <p><span class="font2">Eve diğerleri okul için çıktıktan hemen sonra vardım. Esme'nin sorgulayan gözlerini görmezden gelerek üzerimi hızlıca değiştirdim. Yüzümdeki heyecanlı ışığı&nbsp;görmüştü ve hem endişe, hem de rahatlık hissetmişti. Uzun bunalımım acı&nbsp;çekmesine neden olmuştu. Şimdi bitmiş gibi gözükmesine sevinmişti.</span></p>

  <p><span class="font2">Okula koştum ve kardeşlerimden birkaç saniye sonra okula vardım. En azından Alice burada asfaltı çevreleyen ağaçların arasında olduğumu bilmesine&nbsp;rağmen hiçbiri dönmedi. Kimse bakmayana kadar bekledim ve sonra ağaçlardan&nbsp;park yerine doğru yürüdüm.</span></p>

  <p><span class="font2">Bella'nın kamyonetinin gürültüsünü köşede duydum ve bir Suburban'ın arkasında, görünmeden izleyebileceğim bir yerde durdum.</span></p>

  <p><span class="font2">Suratı asık halde park yerine girdi, en uzak yerlerden birine park etmeden önce uzun süre Volvo'ma öfkeyle baktı.</span></p>

  <p><span class="font2">Muhtemelen hala bana sinirli olduğunu - ve iyi bir sebeple - hatırlamak garipti.</span></p>

  <p><span class="font2">Kendime gülmek istedim - ya da kendimi tekmelemek. Eğer benden hoşlanmıyorsa bütün planlarım tartışılabilirdi değil mi? Rüyası tamamen rastgele bir&nbsp;şeyle ilgili de olabilirdi. Kendini beğenmiş aptalın tekiydim.</span></p>

  <p><span class="font2">Eh, eğer benimle ilgilenmiyorsa onun için çok daha iyi olurdu. Bu benim onun peşinden koşmayı bırakmamı sağlamazdı; ama bu sırada ona eşit olarak uyarı da&nbsp;verecektim. Bunu ona borçluydum.</span></p>

  <p><span class="font2">Yavaşça ilerledim, en iyi şekilde nasıl yaklaşabileceğimi düşünerek.</span></p>

  <p><span class="font2">İşimi kolaylaştırdı. Çıkarken kamyonetinin anahtarları parmaklarından kaydı ve derin bir su birikintisine düştü.</span></p>

  <p><span class="font2">Eğildi; ama ben daha önce ulaştım ve elini soğuk suya sokmak zorunda kalmadan önce aldım.</span></p>

  <p><span class="font2">Şaşırıp dikelirken kamyonetine yaslandım.</span></p>

  <p><span class="font2">"Bunu nasıl yapıyorsun?" diye sordu.</span></p>

  <p><span class="font2">Evet, hala kızgındı.</span></p>

  <p><span class="font2">Anahtarı uzattım. "Neyi?"</span></p>

  <p><span class="font2">Elini uzattı ve anahtarı avucuna bıraktım. Kokusunu içime çekerek derin bir nefes aldım.</span></p>

  <p><span class="font2">"Aniden ortaya çıkmayı." diye açıkladı.</span></p>

  <p><span class="font2">"Bella, eğer sen dikkatli değilsen bu benim hatam değil." Sözler alaycı, neredeyse şakaydı. Görmediği başka bir şey var mıydı?</span></p>

  <p><span class="font2">Sesimin onun ismini nasıl okşadığını duymuş muydu?</span></p>

  <p><span class="font2">Espri anlayışımı beğenmeyerek öfkeyle bana baktı. Kalp atışı hızlandı -öfkeden mi? Korkudan mı? Bir süre sonra aşağıya baktı.</span></p>

  <p><span class="font2">"Dünkü trafik sıkışıklığı nedendi?" diye sordu gözlerime bakmayarak. "Ben yokmuşum gibi davranacağını sanıyordum, beni sinirden öldürmeye çalışacağını&nbsp;değil."</span></p>

  <p><span class="font2">Hala çok sinirliydi. Onunla işleri düzeltmek için biraz uğraşmam gerekecekti. Dürüst davranma çözümümü hatırladım...</span></p>

  <p><span class="font2">"O Tyler'ın iyiliği içindi, kendim için değil. Ona bu şansı vermeliydim." Ve sonra güldüm. Dünkü yüz ifadesini düşününce kendime engel olamadım.</span></p>

  <p><span class="font2">"Sen-" diye soludu ve sonra lafını kesti, bitirmek için çok sinirli gözüküyordu.</span></p>

  <p><span class="font2">İşte - aynı ifade vardı yüzünde. Başka bir kahkahayı yuttum. Şimdiden</span></p>

  <p><span class="font2">yeterince öfkeliydi.</span></p>

  <p><span class="font2">"Ve sen yokmuşsun gibi de davranmıyorum." diye bitirdim. Bunu sıradan, alaycı tutmak en doğrusuydu. Eğer gerçekte ne hissettiğimi görmesine izin verirsem,&nbsp;anlamazdı. Onu korkuturdu. Duygularımı kontrol altında tutmam gerekliydi.</span></p>

  <p><span class="font2">"O zaman beni sinirden öldürmek mi istiyorsun? Tyler'ın minibüsü işi halletmediğine göre?"</span></p>

  <p><span class="font2">Ani bir öfke beni çarptı. Buna gerçekten inanabilir miydi?</span></p>

  <p><span class="font2">Bu kadar gücenmem mantıksızdı - dün gece geçirdiğim değişimi bilmiyordu; ama yine de öfkeliydim.</span></p>

  <p><span class="font2">"Bella gerçekten abes davranıyorsun."</span></p>

  <p><span class="font2">Yüzü kızardı ve bana arkasını döndü. Uzaklaşmaya başladı.</span></p>

  <p><span class="font2">Vicdan azabı. Öfkelenmeye hakkım yoktu.</span></p>

  <p><span class="font2">"Bekle." diye rica ettim.</span></p>

  <p><span class="font2">Durmadı o yüzden onu takip ettim.</span></p>

  <p><span class="font2">"Özür dilerim, bu kabaydı. Gerçek değil demiyorum" - ona zarar herhangi bir şekilde zarar vermek istediğimi hayal etmek saçmaydı - "ama yine de bunu&nbsp;söylemek kabalıktı."</span></p>

  <p><span class="font2">"Niye beni yalnız bırakmıyorsun?"</span></p>

  <p><span class="font2" style="font-style:italic;">İnan bana,</span> <span class="font2">demek istedim.</span> <span class="font2" style="font-style:italic;">Denedim.</span></p>

  <p><span class="font2" style="font-style:italic;">Ah, ayrıca sana perişan bir şekilde aşığım.</span></p>

  <p><span class="font2">Umursamaz tut.</span></p>

  <p><span class="font2">"Sana bir şey sormak istiyordum; ama konuyu değiştirdin."</span></p>

  <p><span class="font2">"Senin çift kişilik problemin mi var?" diye sordu.</span></p>

  <p><span class="font2">Mutlaka öyle gözüküyor olmalıydı. Ruh halim değişkendi, çok fazla yeni duyguyla tanışıyordum.</span></p>

  <p><span class="font2">"Yine aynı şeyi yapıyorsun."</span></p>

  <p><span class="font2">İç çekti. "İyi o zaman. Ne sormak istiyorsun?"</span></p>

  <p><span class="font2">"Merak ediyordum da, haftaya cumartesi." Yüzünden şok geçtiğini gördüm ve başka bir kahkahayı daha geri yuttum. "Biliyorsun, bahar dansı günü-"</span></p>

  <p><span class="font2">Sonunda gözlerini benimkilere çevirip sözümü kesti.</span> <span class="font2" style="font-style:italic;">"Komik</span> <span class="font2">olmaya mı çalışıyorsun?"</span></p>

  <p><span class="font2">Evet. "Bitirmeme izin verir misin?"</span></p>

  <p><span class="font2">Dişlerini yumuşak alt dudağına bastırarak sessizce bekledi.</span></p>

  <p><span class="font2">Bu görüntü bir saniyeliğine dikkatimi dağıttı. Garip, yabancı reaksiyonlar, unutulmuş insan özümü hareketlendirdi. Rolümü oynayabilmek için onlardan&nbsp;kurtulmaya çalıştım.</span></p>

  <p><span class="font2">"O gün Seattle'a gideceğini duydum ve birinin seni bırakmasını isteyip istemeyeceğini merak ediyordum." Fark etmiştim ki, planlarını paylaşmak, onu&nbsp;bunlarla ilgili sorguya çekmekten daha iyiydi.</span></p>

  <p><span class="font2">Bana boş bir yüz ifadesiyle baktı. "Ne?</span></p>

  <p><span class="font2">"Seni Seattle'a birinin bırakmasını ister misin?" Bir arabada onunla yalnız olmak -fikri boğazımı yaktı. Derin bir nefes aldım.</span> <span class="font2" style="font-style:italic;">Buna alış.</span></p>

  <p><span class="font2">"Kimin?" diye sordu, gözleri yine büyümüştü ve şaşkındı.</span></p>

  <p><span class="font2">"Benim tabii ki." dedim yavaşça.</span></p>

  <p><span class="font2">"Niye?"</span></p>

  <p><span class="font2">Ona eşlik etmeyi istemem gerçekten o kadar büyük bir şok muydu? Önceki davranışlarıma mutlaka en kötü anlamı yüklemiş olmalıydı.</span></p>

  <p><span class="font2">"Eh," dedim mümkün olduğunca sıradan bir sesle, "Önümüzdeki haftalarda ben de Seattle'a gitmek istiyordum ve dürüst olmak gerekirse kamyonetinin bunu&nbsp;başarabileceğinden emin değilim." Onunla alay etmek, kendime ciddi olma izni&nbsp;vermekten daha güvenli görünüyordu.</span></p>

  <p><span class="font2">"Kamyonetim gayet iyi durumda, yine de ilgin için teşekkürler." dedi aynı şaşırmış sesle. Tekrar yürümeye başladı. Adımlarımı ona uydurdum.</span></p>

  <p><span class="font2">Gerçekten hayır dememişti, o yüzden bu avantajı zorladım.</span></p>

  <p><span class="font2">Hayır der miydi? Eğer derse ben ne yapardım?</span></p>

  <p><span class="font2">"Ama kamyonetin bir depo benzinle oraya gidebilecek mi?"</span></p>

  <p><span class="font2">"Bunun seni niye ilgilendirdiğini anlayamıyorum." diye homurdandı.</span></p>

  <p><span class="font2">Bu da hayır değildi ve kalp atışı ile soluk alıp verişi hızlanmıştı.</span></p>

  <p><span class="font2">"Kısıtlı kaynakların boşuna harcanması herkesi ilgilendirir."</span></p>

  <p><span class="font2">"Açıkçası Edward, seni anlayamıyorum. Arkadaşım olmak istemediğini sanıyordum."</span></p>

  <p><span class="font2">İsmimi söylediğinde bir heyecan dalgası beni çarptı.</span></p>

  <p><span class="font2">Aynı anda nasıl hem normal hem de dürüst olabilirdim? Dürüst olmak daha önemliydi. Özellikle bu noktada.</span></p>

  <p><span class="font2">"Arkadaş olmazsak daha iyi olur dedim, istemediğimden değil."</span></p>

  <p><span class="font2">"Ah, teşekkürler. Şimdi</span> <span class="font2" style="font-style:italic;">her şey</span> <span class="font2">açığa çıktı." dedi alayla.</span></p>

  <p><span class="font2">Kafeteryan çatısının altında durakladı ve gözleri tekrar benimkilerle buluştu. Kalp atışları tekledi. Korkmuş muydu.</span></p>

  <p><span class="font2">Kelimelerimi dikkatle seçtim. Hayır, ben onu bırakamazdım; ama belki o çok geç olmadan beri bırakmaya yetecek kadar akıllı davranırdı.</span></p>

  <p><span class="font2">"Arkadaşım olmaman senin için daha...</span> <span class="font2" style="font-style:italic;">iyi</span> <span class="font2">olur." Gözlerinin erimiş çikolata rengi derinliklerine bakarken, umursamaz davranma becerimi kaybettim. "Ama</span></p>

  <p><span class="font2">senden uzak durmaya çalışmaktan yoruldum Bella." Kelimeler çok, çok hararetle çıktı.</span></p>

  <p><span class="font2">Nefes alıp verişi durdu ve tekrar başlaması için geçen bir saniyede bu beni endişelendirdi. Onu ne kadar korkutmuştum? Eh, öğrenecektim.</span></p>

  <p><span class="font2">"Benimle Seattle'a gelir misin?" diye sordum.</span></p>

  <p><span class="font2">Kalbi yüksek sesle atarak başını salladı.</span></p>

  <p><span class="font2" style="font-style:italic;">Evet.</span> <span class="font2">O</span> <span class="font2" style="font-style:italic;">bana</span> <span class="font2">evet demişti.</span></p>

  <p><span class="font2">Ama sonra bilincim beni tokatladı. Bu ona neye mal olacaktı?</span></p>

  <p><span class="font2">"Gerçekten benden uzak durmalısın." diye uyardım onu. Beni duymuş muydu? Onu tehdit ettiğim gelecekten kaçar mıydı? Onu</span> <span class="font2" style="font-style:italic;">kendimden</span> <span class="font2">kurtarmak için&nbsp;hiçbir şey yapamaz mıydım?</span></p>

  <p><span class="font2" style="font-style:italic;">Umursamaz davran,</span> <span class="font2">diye bağırdım kendime. "Sınıfta görüşürüz."</span></p>

  <p><span class="font2">Oradan kaçarken, kendimi koşmaktan alıkoymak için odaklanmam gerekti.</span></p>

  <p><span class="font2">Bütün gün kendi etrafımdakilerin hayal meyal farkında, başkalarının gözlerinden onu izledim.</span></p>

  <p><span class="font2">Mike Newton'ın gözlerinden değil, çünkü onun iğrenç fantezilerine daha fazla katlanamıyordum, Jessica'nınkilerden de değil, çünkü Bella'ya olan gücenikliği, beni&nbsp;bu adi kız için güvenli olmayacak şekilde sinirlendiriyordu. Angela Weber, gözleri&nbsp;uygun olduğunda iyi bir seçimdi; nazikti - zihni içinde bulunulması kolay bir yerdi.&nbsp;Bazen de en iyi görüşü öğretmenler sağlıyordu.</span></p>

  <p><span class="font2">Bütün gün sendelemesini - kaldırımdaki çatlaklara, kitaplara, en çok da kendi ayağına takılmasını - izleyip, dinlediğim kişilerin Bella'nın</span> <span class="font2" style="font-style:italic;">sakar</span> <span class="font2">olduğunu&nbsp;düşündüklerini duyduğumda şaşırmıştım.</span></p>

  <p><span class="font2">Düşündüm. Düz durma konusunda sorun yaşadığı doğruydu. O ilk gün sıraya doğru tökezleyişini, kazadan önce buzda kayışını, dün kapının eşiğine&nbsp;takılışını hatırladım... Ne garip, haklılardı.</span> <span class="font2" style="font-style:italic;">Gerçekten</span> <span class="font2">sakardı.</span></p>

  <p><span class="font2">Bana niye bu kadar komik geldiğini bilmiyordum; ama Amerikan Tarihi'nden İngilizce'ye yürürken sesli güldüm ve birkaç kişi bana sakıngan bakışlar attı. Bunu&nbsp;daha önce nasıl fark etmemiştim? Muhtemelen hareketsizliğinde çok zarif bir şey&nbsp;olduğu içindi, başını tutuşu, boynunun kavisi.</span></p>

  <p><span class="font2">Şu anda hiçbir şekilde zarif değildi. Bay Varner botunun ucunu döşemeye takıp gerçekten sandalyesine düşerken onu izledi.</span></p>

  <p><span class="font2">Tekrar güldüm.</span></p>

  <p><span class="font2">Onu kendi gözlerimle görme şansını yakalamak için beklerken zaman inanılmaz bir yavaşlıkla geçti. Sonunda zil çaldı. Yerimi tutmak için hızla kafeteryaya&nbsp;yürüdüm. İlk varanlardan biriydim. Genellikle boş olan bir masayı seçtim, ben&nbsp;burada otururken de öyle kalacağı kesindi.</span></p>

  <p><span class="font2">Ailem içeri girip yeni bir yerde tek başıma oturduğumu görünce şaşırmadı. Alice onları uyarmış olmalıydı.</span></p>

  <p><span class="font2">Rosalie yanımdan hiç bakmadan geçti.</span></p>

  <p><span class="font2" style="font-style:italic;">Geri zekalı.</span></p>

  <p><span class="font2">Rosalie ile ilişkim hiçbir zaman kolay olmamıştı - onu konuştuğumu duyduğu ilk anda gücendirmiştim ve buradan meyilliydi - ama son birkaç gündür&nbsp;normalden de daha aksi görünüyordu. İç çektim. Rosalie her şeyi kendiyle ilgili&nbsp;yapıyordu.</span></p>

  <p><span class="font2">Jasper yürürken bana yarım gülümsedi.</span></p>

  <p><span class="font2" style="font-style:italic;">İyi şanslar,</span> <span class="font2">diye düşündü şüpheyle.</span></p>

  <p><span class="font2">Emmett gözlerini devirdi ve kafasını salladı.</span></p>

  <p><span class="font2" style="font-style:italic;">Aklını yitirdi, zavallı çocuk.</span></p>

  <p><span class="font2">Alice'in yüzü ışıldıyor, dişleri parlıyordu.</span></p>

  <p><span class="font2" style="font-style:italic;">Şimdi Bella'yla konuşabilir miyim??</span></p>

  <p><span class="font2">"Bu işten uzak dur." diye fısıldadım.</span></p>

  <p><span class="font2" style="font-style:italic;">İyi. İnatçı ol. Sadece an meselesi.</span></p>

  <p><span class="font2">Tekrar iç çektim.</span></p>

  <p><span class="font2" style="font-style:italic;">Bugünün Biyoloji çalışmasını unutma,</span> <span class="font2">diye hatırlattı bana.</span></p>

  <p><span class="font2">Başımı salladım. Hayır, bunu unutmamıştım.</span></p>

  <p><span class="font2">Bella'nın gelmesini beklerken, onu Jessica ile kafeteryaya yürürken arkalarından gelen bir birinci sınıfın gözlerinden takip ettim. Jessica dansla ilgili lak&nbsp;lak ediyordu; ama Bella cevap olarak hiçbir şey söylemedi. Jessica ona pek şans&nbsp;vermediğinden değil.</span></p>

  <p><span class="font2">Kapıdan içeri girdiği anda gözleri kardeşlerimin oturduğu masaya kaydı. Bir an baktı, sonra alnı kırıştı ve gözlerini yere indirdi. Beni burada fark etmemişti.</span></p>

  <p><span class="font2">Çok...</span> <span class="font2" style="font-style:italic;">üzgün</span> <span class="font2">görünüyordu. Yanına gidip onu bir şekilde rahatlatmak için çok güçlü bir arzu hissettim, sadece neyi rahatlatıcı bulacağını bilmiyordum. Böyle&nbsp;görünmesine neyin sebep olduğu hakkında hiçbir fikrim yoktu. Jessica dans&nbsp;hakkında konuşmaya devam ediyordu. Bella kaçıracağı için mi üzgündü? Bu pek&nbsp;olası gelmiyordu.</span></p>

  <p><span class="font2">Ama buna çözüm bulunabilirdi, eğer isteseydi.</span></p>

  <p><span class="font2">Öğle yemeği için sadece bir içecek aldı. Bu doğru muydu? Bundan daha fazla besine ihtiyacı yok muydu? Bir insanın beslenme düzenine daha önce hiç dikkat&nbsp;etmemiştim.</span></p>

  <p><span class="font2">İnsanlar çileden çıkarıcı derecede kırılgandı! Endişelenecek milyonlarca farklı şey vardı.</span></p>

  <p><span class="font2">"Edward Cullen yine sana bakıyor." dediğini duydum Jessica'nın. "Acaba bugün niye yalnız oturuyor?"</span></p>

  <p><span class="font2">Jessica'ya minnettardım - şimdi daha da dargın olmasına rağmen - çünkü Bella başını kaldırdı ve gözleri benimkiyle buluşana kadar etrafı taradı.</span></p>

  <p><span class="font2">Şimdi yüzünde hiç üzüntü izi yoktu. Kendime, okuldan erken ayrıldığımı düşündüğü için üzüldüğüne dair ümitlenme izni verdim ve bu umut beni&nbsp;gülümsetti.</span></p>

  <p><span class="font2">Parmağımla bana katılmasını işaret ettim. O kadar şaşkın görünüyordu ki onunla tekrar alay etmek istedim.</span></p>

  <p><span class="font2">Göz kırptım ve ağzı, yine şaşkınlıkla açıldı.</span></p>

  <p><span class="font2">"</span><span class="font2" style="font-style:italic;">Seni</span> <span class="font2">mi kastetti?" diye sordu Jessica kaba bir şekilde.</span></p>

  <p><span class="font2">"Belki Biyoloji ödeviyle ilgili yardıma ihtiyacı vardır." dedi alçak, emin olmayan bir sesle. "En iyisi gidip ne istediğine bakayım."</span></p>

  <p><span class="font2">Bu başka bir evetti.</span></p>

  <p><span class="font2">Tamamen düz döşemeden başka hiçbir şey olmamasına rağmen bana doğru gelirken iki kere sendeledi. Gerçekten bunu daha önce nasıl</span> <span class="font2" style="font-style:italic;">kaçırmıştım?</span> <span class="font2">Sanırım&nbsp;sessiz düşüncelerine daha çok dikkat ediyordum. Başka ne kaçırmıştım?</span></p>

  <p><span class="font2" style="font-style:italic;">Dürüst ol, umursamaz ol</span><span class="font2">, dedim tekrar tekrar kendime.</span></p>

  <p><span class="font2">Karşımdaki sandalyenin arkasında durdu, tereddüt etti. Derin bir nefes aldım, bu sefer ağzımdan değil burnumdan.</span></p>

  <p><span class="font2" style="font-style:italic;">Yanmayı hisset,</span> <span class="font2">diye düşündüm.</span></p>

  <p><span class="font2">"Bugün niye benimle oturmuyorsun?" diye sordum ona.</span></p>

  <p><span class="font2">Bana bakarak sandalyeyi çekti ve oturdu. Gergin görünüyordu; ama fiziksel kabulü başka bir evetti.</span></p>

  <p><span class="font2">Konuşmasını bekledim.</span></p>

  <p><span class="font2">Sonunda "Bu tuhaf." dedi.</span></p>

  <p><span class="font2">"Pekala..." Durakladım. "Cehenneme gidiyor olduğuma göre, en azından bunu doğru düzgün yapabileceğime karar verdim."</span></p>

  <p><span class="font2">Bunu bana ne söyletmişti? En azından dürüsttü ve belki de sözlerimin içerdiği açık uyarıyı duymuştu. Belki kalkıp yürüyebileceği en hızlı şekilde yürüyerek&nbsp;buradan uzaklaşması gerektiğini anlardı.</span></p>

  <p><span class="font2">Kalkmadı. Bana bakarak bekledi, sanki cümlemi yarım bırakmışım gibi.</span></p>

  <p><span class="font2">"Ne demek istediğin hakkında hiçbir fikrim yok." dedi ben devam etmeyince.</span></p>

  <p><span class="font2">Rahatladım ve gülümsedim.</span></p>

  <p><span class="font2">"Biliyorum."</span></p>

  <p><span class="font2">Arkasından doğru bana bağıran düşünceleri duymazdan gelmek zordu - ve zaten konuyu değiştirmek istiyordum.</span></p>

  <p><span class="font2">"Sanırım arkadaşların seni çaldığım için bana kızgınlar."</span></p>

  <p><span class="font2">Bu onu endişelendirmiş gibi gözükmedi. "Atlatırlar."</span></p>

  <p><span class="font2">"Seni geri vermeyebilirim ama." Dürüst olmaya mı, yoksa dalga geçmeye mi çalıştığımı bilmiyordum bile. Onun yakınında olunca düşüncelerime anlam&nbsp;veremiyordum.</span></p>

  <p><span class="font2">Bella yüksek sesle yutkundu.</span></p>

  <p><span class="font2">Yüz ifadesine güldüm. "Kaygılı görünüyorsun." Bu gerçekten komik</span> <span class="font2" style="font-style:italic;">olmamalıydı</span><span class="font2">... Kaygılanmalıydı.</span></p>

  <p><span class="font2">"Hayır." Kötü bir yalancıydı; sesinin çatlaması da yardımcı olmadı. "Şaşkınım aslında. Tüm bunların sebebi ne?"</span></p>

  <p><span class="font2">"Sana söyledim," diye hatırlattım. "Senden uzak durmaya çalışmaktan yoruldum. O yüzden pes ettim." Biraz çabayla gülümsememi yerinde tuttum. Bu iyi&nbsp;gitmiyordu - aynı anda hem dürüst hem de normal davranmak.</span></p>

  <p><span class="font2">"Pes mi ettin?" diye tekrarladı şaşırarak.</span></p>

  <p><span class="font2">"Evet - iyi olmaya çalışmaktan vazgeçtim." Ve görüşüne göre, normal olmaya çalışmaktan da vazgeçmiştim. "Artık yapmak istediğimi yapacağım ve işleri kendi&nbsp;haline bırakacağım." Bu yeterince dürüsttü. Bencilliğimi görmesine izin ver. Bunun&nbsp;onu uyarmasına da.</span></p>
</body>
</html>
