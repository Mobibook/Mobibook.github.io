<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>zayi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="sagbaslik" id="calibre_toc_13"> "Kendilerini, kendilerine örtü yapanların..." </h1>

  <p class="normal">Dünya sürekli yazılan bir defterdi. Bitmiyordu sayfaları. Herkes yazıyor, çiziyor, karalıyor, kusuyor, yırtıyordu ama bitmiyordu. Hiç kıpırdamıyordu erdemler. Kıpırdasa yerle gök birbirine sarılacak sıkı sıkı, sımsıkı bir yumak gibi yuvarlanacaktı binalar, sözler ve insanlar...</p>

  <p class="normal">Defter kapanacak, söz bitecekti...</p>

  <p class="normal">Çıkmaz sokak bütün bu olan bitenin dışındaydı. Dışarıda olmayı seçenlerin sokağıydı. Huzur da huzursuzluk da, burada, kendi sakinlerinin içindeydi. Sessizlik, eve dönüş yolu gibiydi. Yol hiçbir yere ait olmamayı seçmiş, sadece kendi olmayı, "seç"enek diye sunulanları seçmemiş insanların yoluydu. Susmayı ama kendi kendine konuşmayı seçmiş insanların sokağıydı. Büyüyüp küçülen yüzlerin, içlerindeki erdemler kaybolmasın diye kendilerini, kendilerine örtü yapanların sokağıydı.</p>

  <p class="normal">Fanilere göre garip ve hatta "bi acayip" insanların sokağı...</p>

  <p class="normal">İşte şu iğrenç ve de korkunç metruk binanın karşı sırasında yaşayanların sokağı...</p>

  <p class="normal">Varlar mı, yoklar mı? Ne isyanları var, ne yaşama tutunma güçleri, ne de istekleri... Geçmişten kalma hepsi. Ağzı kokan, başı ağrıyan ve bugüne; yaşama ayılamayan, sürekli kusan ama kustuğu da içine içine biriken insanlar... Anlaşılmayı beklemeyen, yaşamı ve kader dediklerini Tanrı'ya bile şikâyet edip yakarmayı unutmuş bir avuç insan... Tarihin ve zamanın avuçlarında kalıp kurumuş, kimlerden, hangi dine, ırka, kime, neye ait oldukları belli olmayan gayrimüslim, gayrimeşru ya da illâ ki diğerlerinden <span class="ideitalik">ayrı gayrı</span> olanların sokağı...</p>

  <p class="normal">Hele şu Lerna Hanım yok mu? Ne istiyor geçmişinden bir bilse faniler... Ama yok, onun varlığından haberdar bile değiller. Varsa yoksa deli güzel Ayhan. İşlek caddeye ve böylelikle fanilere en yakın olan o Ayhan ki, yabancı kim girse dükkânına "Niye geldin" der gibi bakıyor, ne isteseler "yok" diyor. Yok çünkü. Ayhan'da hiçbir şey kalmadı. Hiçbir şey yoksa bu dükkân niye var der gibi bakıyor faniler ters ters. Dükkân olmasa nasıl var olacak Ayhan?</p>

  <p class="normal">Hele ki faniler o tezgâhın arkasındaki tabutu bir görseler nasıl kopar kızılca kıyamet. Nasıl da anlatırlar birbirlerine korka korka ve güle güle ve denizin dalgalarıyla yarışa yarışa... Gülmekten karınları ağrır, yanakları acır... Onlar korkarken gülebilir de aynı zamanda. Aynı zamanda her şey olabilir insan ama korktuğu şeye nasıl güler diye düşünüyor Emine. Lerna Hanım'a sorsa yine kikirdeme tutar pembe yüzünü, yine bir buhran yine bir başka masal, hikâye ve en güzel oyun... Ahh Lerna Hanım... Kim, bir metruk binaya bakıp insana ve hatta kendine benzetir ki? Deli olmak lazım, akıl dediklerini kenara kurtlanmaya bırakmak lazım. İnlettikleri İstanbul'a "Ah bir dili olsa da konuşsa," diyenler, bir günden bir güne de metruk binaya bakıp "Dili olsa da konuşsa," demez. Oysa onların güzel İstanbul'u, ta Adalar'a kadar en çok oradan görünür. Hem dili olsa ne yazar metruk binanın? Yüzyıllar öncesinin ağıtlı ölülerinin tepesinde bir kırık metruk binadır o; terk edilmiş, unutulmuş, bırakılmış.</p>

  <p class="normal">İşte o metruk binanın etrafında ölülerden kalma iki servi ağacı, her gün iki Kuzgun'u konuşturuyor dallarında. Ve o ağıtlı ölülerin, metruk binanın karşısında birkaç sıra kısa, dökük, eski evler. İnsansız, dilsiz, kulaksız, gözsüz kalmış bir avuç topraktan daha koyu insanlar... Geçmişleri kurtlu, artık filizsiz... Yalnızlıkları gübre gibi bereketli, yağmurları kendi özsuları. Ne bir defter düşünüyorlar ne telaşla koşuyorlar. Duruyorlar, sadece duruyorlar. Kimse durmuyor, kimse duymuyor ama onlar durup korkuyla izliyorlar dünyayı.</p>

  <p class="normal1">Durmak mı? Durmak ama nerede? Bir cümlenin başında, sonunda, denizin ortasında...</p>

  <p class="normal1">Odamda durmak, pencerenin önünde durmak, aynanın karşısında durmak... Dedemin mezarı, annemin dizleri, babamın gözleri karşısında durmak... Hiç konuşmadan, hiç duymadan, görmeden durabilseydim keşke... Durdum... Ben durdum. Siz ve diğerleri hiç durmadınız oysa...</p>

  <p class="normal1">Ben durdum, ama benim dışımda olanların hiçbiri durmadı. Kirpiklerimde asılı kalanlar hiç durmadı. Babaannemin dudakları, babamın yasaklı kitap sayfaları, ajans haberlerini okuyan adamlar, meydanlardaki çocuklar, yumruklu kadınlar, silahlı postallar, deklanşör sesleri hiç durmadı. Küçük evimizin karşısındaki metruk binanın bahçesindeki ağaçların yaprakları bile durmadı. Onlar da bazen hava sarardığı zaman ağıt yakan nineler gibi sağa sola gittiler. Yaslanacakları hiç kimseleri yoktu. Rüzgâra yaslanmak istediler belki ama rüzgâr sağdan esti, yaprakları sola gitti. Rüzgâr soldan esti, yaprakları sağa gitti.</p>

  <p class="normal"><span class="ideitalik">Dursun istediğim yaprakları izlediğim bir sabah, sokağın başında babaannemin</span> şoförlü <span class="ideitalik">otomobilini gördüm. Soylarına yakışır bir şekilde büyütüleceğim büyük eve götürmeye gelmişti. Annem, babaannemin beni götürmesine izin vermedi. Onu ilk defa babaanneme bağırırken görmüştüm. Çok güçlü görünüyordu. Aynı dedemin babamı evden kovması gibi annem de babaannemi evimizden kovmuştu.</span></p>

  <p class="normal1">Aynı günün akşamı annemle babamın işi çıktı, trene binip Ankara'ya gittik. Dedem gibi önemli adamların karşısına geçip duracaktık. Beni arkadaşlarının annesi Hasibe teyzeye bıraktılar ve iki gün gelmediler. Geri döndüklerinde zafer sarhoşluğuyla dolmuştu gözleri. Seslerini duyurduklarını söylüyorlardı. Bense ilgilenmiyordum artık onların sesleriyle.</p>

  <p class="normal1">Sevmemiştim o kenti. Oradayken güvende değildik sanki. Tedirgindi her bir sokağının başı. Soğuktu, taş gibiydi... Gökyüzü yoktu sanki. Bağ, bahçe, toprak yoktu. Deniz yok, balık yoktu.</p>

  <p class="normal1">Kimse gülmüyor, kimse uyumuyordu sanki.</p>

  <p class="normal1">Evlerin kapıları sevinçli açılmıyordu. Umuda gebe değildi pencere pervazları. Betondu, taştı, mermerdi. Soğuktu, ölüydü kuşları. Dolaştığımız sokaklar beklemiş ama kurumamış kan kokuyordu sanki. Çocuktum. Nereden bilecektim ben kurumayan kan kokusunu?</p>

  <p class="normal1">Ben nereden bilecektim ölü kuşları, tedirgin uykuları... Çocuk değil miydim ben? Ama biliyordum işte, gökyüzü yoktu o kentte... Yeryüzüyle gökyüzü yer değiştirmişti. Yürüdüğümüz yollar aslında gökyüzüydü. Çocuktum ama biliyordum o adımları... Adımladım gökyüzünü.</p>

  <p class="normal1">Yere bakmak için kaldırdım başımı yukarı; helikopter gördüm. Güldüm ve adımladım gökyüzünü...</p>

  <p class="normal1">İstanbul'a döndüğümüzün ertesi günü annem zaferlerini kutlamak için beni balık ekmek yemeye götürdü. Ama sonradan öğrendim ki asıl amacımız örgüt üyesine haber götürmekmiş. Bir şeyler oluyordu yine. Benim gibi eli kanlı bir faşiste yakışmıyordu böyle örgüttü, haber götürmekti ama yapacak bir şey yoktu. Yine değişmişti rolüm. Yürüdük kalabalık içinde.</p>

  <p class="normal">"Gel önce balık ekmek yiyelim," dedi Rüstem, güvercinlere yem atan şaşkın çocukları izleyen Çilem'e. Uzun zamandır gelmemişti Eminönü'ye. Eski fotoğraf makinesi yanındaydı. Balık ekmek satan teknelerin yanına geldiklerinde Çilem, "Soğansız olsun!" diye bağırdı.</p>

  <p class="normal">"Ağzının tadını bilmiyorsun, soğansız balık ekmek olur mu? Koy sen kaptan, bol soğan koy."</p>

  <p class="normal">Çilem, küçük tabureye oturmuş, yarım ekmek arasına girmiş sumaklı ve soğanlı fileto palamutun tadını çıkarırken, "Ne kadar kalabalık, iğne atsan yere düşmez," diye mırıldandı.</p>

  <p class="normal">Rüstem, "Sen bir de gece gel buraya, bu kalabalığın dörtte birini bile bulmazsın. İstanbul'un en güzel bölgesidir burası ama gördüğün gibi buranın da içine ettik..." diyerek ekmeğinin kulağını kâğıdın içine sarıp yanında duran çöp tenekesine attı, fotoğraf makinesini çantasından çıkarıp boynuna astı. Çilem ekmeğinin yarısını onu bekleyen kedilerin önüne koydu, "Hadi tamam ben doydum, karşıya geçip çarşıyı gezelim."</p>

  <p class="normal"><span class="ideitalik">Önce Beyazıt'taki bir kitapçıya, ardından da yürüyerek Eminönü'ne gittik. Biraz alışveriş yapıp ardından balık ekmek satan teknelerin orada annemi bekleyen ve kod adı Ulaş olan</span> ağbi<span class="ideitalik">yle buluştuk. Ulaş</span> ağbi <span class="ideitalik">balıkçı kılığına girmişti. Niye balık ekmek yediğimizi anlamıştım. Komikti. Yine garip bir şeyler oluyordu. Ulaş</span> ağbi <span class="ideitalik">sabah erkenden ortalıktan kaybolacaktı, annem "Ankara'da işler yolunda, sen bir süre ortadan kaybol, faşistler rahat durmayacaklar, yukardan seni aradıkları haberi geldi," demişti. İçimden, "Bizimkiler rahat durmuyormuş demek," diye düşündüm. Kendimi faşist sanan ben, kendi kendimle deliresiye bir oyun oynuyordum. Bu benim oyunumdu, istediğim zaman istediğim tarafta olabilirdim. Annemle babam benim gibilerine "dönek" diyordu. Umursamıyor, kendi oyunumda dahi olan biteni var gücümle anlamamaya devam ediyordum. Ulaş</span> ağbi<span class="ideitalik">nin yanından ayrıldıktan sonra kalabalığı yararak yürüdük.</span></p>

  <p class="normal">Kalabalıktı. Kalabalık değil, başka bir şey... Bütün bedenler, suratlar, saçlar, ayaklar birbirine girip ayrılıyordu. Hayalet gibi, herkes birbirinin içinden geçiyordu.</p>

  <p class="normal">Ve sesler... O kadar çok ses vardı ki Selvi artık sesleri değil birbirine karışan, birbirinin içine girip çıkan suratlara bakıp duymaya çalışıyordu.</p>

  <p class="normal">Lerna Hanım, Selvi'nin koluna girdi: "Sen gelmeseydin katiyen ben bir başıma gelemezdim. Şu insanlara bir bak, hepsi üstümüzden geçip gidecek, kimse kimseyi görmüyor, saygısızlar..."</p>

  <p class="normal">Lerna Hanım ile Selvi'nin Eminönü'ye geldiğinden haberi yoktu Rüstem'le Çilem'in.</p>

  <p class="normal">Kalabalıktan sıyrılıp Şark Kahvesi'ne girmişlerdi. Duvarlar ve tavanlar daha az yük taşıyordu artık. Çilem'in arnavut taşlarıyla döşenmiş yere bakarken dalmıştı gözleri.</p>

  <p class="normal">"Ne oldu, ne düşünüyorsun?" diye sordu Rüstem.</p>

  <p class="normal">Çilem duymamıştı, Rüstem elini yüzüne yaklaştırdı:</p>

  <p class="normal">"Ne oldu çocuk? Nereye daldın?"</p>

  <p class="normal">Çilem, sağ gözünü ovuşturarak, "Konuşamamak nasıl bir şeydir?" diye sordu.</p>

  <p class="normal">"Korktuğun zaman korkuyorum diyemezsin ve korkun ikiye katlanır. Bu kadar korkunç bir şeydir..." dedi Rüstem.</p>

  <p class="normal">Lerna Hanım'sa bütün korkularına inat, Selvi'nin kolunda korkmuyor, kendini güvende hissediyordu. Ağır ağır adımladıkları çarşının içindeki koku ona eski albümleri ve naftalin kokulu nevresimleri hatırlatıyordu. Selvi, Şark Kahvesi'ni gösterdi eliyle.</p>

  <p class="normal">"İyi olur, bir soluklanalım..." diyerek kahveye ilerledi yorgun adımlarla Lerna Hanım. Küçük masaların altında duran küçük taburelerden birini çekip usulca oturdu. Alışveriş poşetlerine eğilmiş bakarken omzunda korkak bir el hissetti ve kaldırdı başını.</p>

  <p class="normal">"Çileem kızım! Aaa Rüstem oğlum..."</p>

  <p class="normal">"Sizin ne işiniz var burada?" diye sordu Çilem heyecanlı sesiyle. Şaşırmıştı. Çünkü Lerna Hanım yıllardır sokağın dışına tek başına çıkmamıştı, "Bir başıma anca tabutla çıkarım bu sokaktan, dışarısı çok tehlikeli, her yer insan dolu..." demişti.</p>

  <p class="normal">"Yalnız çıkmadım, bak Selvi de yanımda," dedi ve boş tabureyi gösterdi.</p>

  <p class="normal">Yoktu. Selvi yoktu. Yine mi yok olmuştu?</p>

  <p class="normal">Çilem'e dönüp telaşla, "Buradaydı cancağızım, nereye kayboldu?" diyerek tedirgin gözlerle "Ahh. Ah... Kaybettim yavrucağı," diye dövünmeye başladı.</p>

  <p class="normal1">Sürekli birileri kayboluyor, sürekli birileri ölüyordu. Önce kayboluyor, sonra ölüyorlardı. Annemle babamın kurtarmaya çalıştığı sevgili ülkemiz büyük çıkmazlar içindeydi. Garların, rıhtımların, sokakların, meydanların yakasını bırakmıyordu ayak sesleri. İnsanlar bir araya toplanıp sert adımlarla yürüyordu. Her adımda daha sertleşiyorlardı, her adımda daha çok korkuyordu kumrular...</p>

  <p class="normal1">Anneme göre, ölenleri yukarıdakiler kaybediyordu. Balıkçı kılığına giren Ulaş ağbi de kaybolmuştu. Kaybolmak demek ölmek demekti biliyordum. Onlarsa ölüm diyemiyorlardı yanımda, korkarım diye. Oysa ben çok iyi biliyordum korkuyu ve ölümü. Mesela kuşlar hiç ölmezdi. Gerçekten kaybolurlardı. Yerden gökyüzüne doğru havalanır, sonra da gözden kaybolurlardı. Kaybolmak güzeldi. Kaybolup, geri dönmeyense ölürdü...</p>

  <p class="normal1">Cami merdivenlerinde kuşlara yem verdiğimiz bir gün, "Kuşlar hiç ölmez gibi gelir bana," demişti annem. Bu onun çocuk hallerinden biriydi. Hiç ölü kuş görmemişti, ben de görmemiştim. Hem kuşlar niye ölsün ki?</p>

  <p class="normal1">Onlar bizden çok uzakta yaşıyorlar. Harpsiz ve darpsız...</p>

  <p class="normal1">"Gel kuş olalım anne! Lütfen bir kerecik birlikte kuş olalım..."</p>

  <p class="normal">Lerna Hanım ürkekçe: "Biz birlikte geldik, kuşları yemledik, bak kuru kayısı aldık hoşaf için, kiliseye gittik, türbeye gittik, limonata içtik. Yanımdaydı Selvi, kahveye o gelmek istedi... Ay yavrum, Çilem, iyi bakın yer bilmez yurt bilmez, başına bir işler gelmesin kızcağızın."</p>

  <p class="normal">Çilem, Rüstem ve Lerna Hanım tüm gün Selvi'yi aramış ama bulamamıştı. Aslında Lerna Hanım bunamış olduğu için bir an Selvi'nin onunla olmadığını, Lerna Hanım'ın öyle sandığını düşünmüşlerdi. Selvi belki hiç evden çıkmamıştı ama Lerna Hanım'ın tek başına sokağın dışına çıkması da imkânsızdı. Yine de bütün gün onu aradılar. Akşam olmak üzereydi. Caddeler, sokaklar ve büyük meydanlar iç içe geçmişti. Kapalı Çarşı'dan çıktıklarında Lerna Hanım hâlâ söyleniyordu: "Birlikte çıktık, kuşları yemledik, kuru kayısı aldık hoşaf için, kiliseye gittik, limonata içtik. Yanımdaydı Selvi..."</p>

  <p class="normal">Çilem, Lerna Hanım'ın koluna girerek, "Belki birini görmüştür onun yanına gitmiştir. Eve dönünce gider bakarız, sorarız..." dedi.</p>

  <p class="normal">"Kimi görecek, onun kimsesi yoktur. Ne soracaksın? Konuşur mu sanıyorsun? Arnavut inadı var onda..."</p>

  <p class="normal">Rüstem, "Nerden biliyorsunuz, siz onu tanıyor musunuz ki?" diye sorduğunda Lerna Hanım cevap verememiş, titreyen dudaklarını o iz...li suskunluğa teslim etmişti çoktan.</p>

  <p class="normal1">(Adalet:</p>

  <p class="normal1">Sokaklar... Sokaklar diyorum Lerna...</p>

  <p class="normal1">İnsanlar... İnsanlar diyorum Selvi...</p>

  <p class="normal1">Ölüm, kıyım ve ağza alınmayacak tonlarca yük var üstümde... Ve sen niye hâlâ susuyorsun Selvi?)</p>

  <p class="normal1">Oysa ben kimseyi duymak bile istemiyordum. Çünkü evimizin pencerelerinden sokağa sızan gizli bakışlar ve kapı zilimize bastırılan her parmak, salonda aynı endişeli bakışları ağırlıyordu. Annemle babam sürekli olanlar ve olacaklar için endişeleniyordu. Dediklerine göre memleket hâlâ büyük çıkmazlar içindeydi. Devlet katildi. Katil devletti. Peki, devlet kimdi? Saçma, her şey saçma geliyordu. Memleket neden çıkmazlar içindeydi? Kim sokmuştu, ne olmuştu? Devlet mi? Kim?</p>

  <p class="normal1">Öyle şeyler oluyordu ki anlayamadıkça daha çok zor geliyordu her şey...</p>

  <p class="normal"><span class="ideitalik">İki hafta geçmişti yıkanmamıştım, saçlarımın arasında bir ağırlık vardı ve memleket hâlâ büyük çıkmazlar içindeydi. Hal böyleyken sanki ben yokmuşum aynı evde değilmişim gibi yaşıyorlardı. Memleket çıkmazlar içindeydi, devlet katil olmuştu ve annemle babam beni unutmuştu. Evet, evet basbayağı unutmuşlardı beni. Tırnaklarımla kafa derimi her kaşıdığımda tırnaklarımın içi siyah oluyordu. Göbek deliğimle, ayak parmaklarımın arası pamuklanmıştı. Mutfağımız elma kabuğu, banyomuz</span> çiş<span class="ideitalik">, annem ter, babam küflenmiş peynir gibi kokuyordu. İnsanlar geliyor, insanlar gidiyordu. Babam bazen onlarla gider, annem ben olduğum için gidemezdi. Bir akşam "</span>İşimiz var<span class="ideitalik">," diyerek beni yan taraftaki komşu kadına bıraktılar.</span></p>

  <p class="normal1">Onu hatırlamıştım. Hiç evden çıkmadığı için o geceye dek onu görmemiştim. Her ayın yedisinde dostlarına yemek veren kadındı. İsmi bataklıktan gelen bunak Lerna...</p>

  <p class="normal1">Yıllardır gözlerinde ateşle parlayıp kararmış iki güvercin taşıyan, Musa Ağacı'nı özleyen ve ağaç olmayı düşleyen deli Lerna... Adalet teyzemin komşusu Lerna Hanım...</p>

  <p class="normal1">Adalet teyzeme ait çok tanıdık bir izdi benim için ama yine de boğuluyordum o evde. Sürekli fotoğrafları gösteriyor, limonata içiriyor, korkunç korkunç kikirdiyor, kâhke yediriyordu. Adalet teyzemi özlemiştim, beni görmeye gelmeyeli iki haftayı geçmişti. Bunu iyi hatırlıyorum çünkü beni en son o yıkamıştı.</p>

  <p class="normal1">Dayanamadım ve o gece, Lerna Hanım koltukta uyuyakaldığında sessizce evden çıktım. Yokuştan aşağı indim. Caddeye vardığımda kendimi koşturan erkekler ve kadınlarla, patlayan silahlar arasında buldum. Koşuyorlardı, onlar koşarken arkalarından başkaları koşturuyordu. Savaş vardı. Dedemin dediği iç savaş mıydı bu? Bilmiyordum. İnsanlar dışarıdaydı.</p>

  <p class="normal1">İç savaş dışa taşmış olabilir miydi? Ben yine bilmiyordum.</p>

  <p class="normal1">Herkes içeriden dışarıya, dışarıdan içerilere doğru koşarken ben duruyordum. Silah sesleri gecenin içinden geçiyordu. İnsanların bazıları yere yığılıyor, bazı yerler alev alev yanıyordu.</p>

  <p class="normal1">Dünya korkulacak bir yerdi ve ben o dünyanın tam ortasında bir yerde Adalet teyzemi arıyordum.</p>

  <p class="normal1">İşte ben öyle dururken ve insanlar hiç durmadan koşarken genç, ağır bakışlı polis beni kucakladı. Kimin kızı olduğumu, nerede oturduğumuzu sordu. Annemle babamın ismini herkese söylememek konusunda defalarca uyarılmıştım. Komşunun adını ve sokağı söyledim. Beni komşunun evine götürdüler. Kadın kapıyı açtığında hemen beni kucakladı, polislere yeğeni ve haylaz bir kız olduğumu söyleyip yalandan iki tane popoma patlattı. Sözde annem yeni doğum yapmış, hastanedeymiş, babam askermiş ve bana o bakıyormuş ama uyuyakalmış, ben de annemi özlediğimden ve kardeşimi kıskandığım için onu bulmaya gitmişim. Çocuk aklıymış işte... Bak sen, komşu kadın da bizim oyunumuza dahil oluvermişti kolayca...</p>

  <p class="normal1">Tuhaftı o da. Bazen çok komik, bazen çok mutsuz görünüyordu. Polisi yolladıktan sonra beni kucağına aldı ve saçlarımı okşayarak bana kötülükle ilgili bir masal anlattı.</p>

  <p class="normal1">İnsanlar ya kötülükten ya da kötülüğe doğru koşuyordu anlattığı masalda.</p>

  <p class="normal1">Ortada bir kötülük vardı.</p>

  <p class="normal1">Korkuyordum...</p>

  <p class="normal">Emine üvey annesi hayatına girdiğinde tanışmıştı korku denen iki memeli canavarla. Kadınlardan korkuyordu Emine. Annesi kanserden ölünce babasının evlendiği yaşlı ve çirkin kadından ölesiye korkuyordu. Yaşlandıkça ona benzemekten, onun elinde büyüdüğü için huylarının ona geçmiş olmasından korkuyordu. Daha çocukken üveyliğinin kesik süt kokan nefesiyle büyümüştü. Dayakla, yalanla, ağız burun kırıklığıyla, tacizle, aşağılanmalarla, çürük bir ağızla büyüyüvermişti Emine. Korku büyütmüştü onu. Büyüdükçe korkuları da onunla yarışırcasına büyüyordu. O iki memeli korkuyu düşüne düşüne yokuşu çıkmıştı, memeleri sızlıyordu.</p>

  <p class="normal">Akşam olmak üzereydi. Yokuşu bitirip sokağın başına geldiğinde arkasından çalan klakson sesiyle irkilip kaldırıma çıktı. Rüstem, Çilem ve Lerna Hanım, Şükran'ın içinden el sallıyordu. Sokağın sonuna park ettiklerinde Çilem hızlı adımlarla Selvi'nin kapısına vardı. Zili çaldı. Bir daha, bir daha... Yetmedi vurdu küçük yumruğunu ahşap kapıya.</p>

  <p class="normal">Emine merakla Çilem'in yanına gelip sordu: "Hayırdır? Ne alacaklı gibi çalıyorsun kızın kapısını?"</p>

  <p class="normal">"Lerna Hanım Eminönü'ye geldi, yanında Selvi'nin olduğunu söyledi."</p>

  <p class="normal">"Eeee?"</p>

  <p class="normal">"Selvi abla yoktu. Hem o Selvi'nin kimsesi yok gibi bir şeyler söyledi. O tanıyor bence Selvi ablayı."</p>

  <p class="normal">Lerna Hanım sessizce kendi evinin kapısını açıp içeri girdi. Rüstem, Selvi'nin kapısına geldiğinde herkes birbirinin yüzüne bakıyordu.</p>

  <p class="normal">Emine: "Lerna Hanım ihtiyar kadın, ne dediği belli olmuyor, unutuyor, karıştırıyor işte. Bilmiyorsun sanki. Boş verin şimdi, yeter bu kadar macera! Size taze fasulye, cacık, pilav yaptım sabahtan. Hadi eve, evee!"</p>

  <p class="normal">Çilem hâlâ şüpheliydi ama yapacak bir şey yoktu. Kapının önünden ayrılıp kendi evlerine girdiklerinde, Selvi sokağın başında göründü.</p>

  <p class="normal">Geliyordu işte sokağı dilsizliğiyle dillendiren suskun Selvi. Bir kaybolup iki kaybeden, gözleriyle dillendiren tarihi ve sindirmeye çalışan kimsesizliğini... Bekleyen Selvi. Gitmelerin ardından ağır kalışlarının inadına bekleyen Selvi. Deli güzel Ayhan gibi Selvi. Lerna Hanım, Rüstem gibi Selvi. Ağır adımlarla ilerliyor elinde poşetler, poşetlerin içinde; iki saksı sardunya, yarım kilo kuru kayısı, mahleple ağır ağır adımlıyor geçmişini.</p>

  <p class="normal">O böyle kendine ağır gelen kendiyle yürürken çıkmaz sokağa doğru, metruk binanın Küçük Kuzgun'u, Büyük Kuzgun'a <span class="ideitalik">"Adalet'i mi bekliyor?"</span> diye soruyor.</p>

  <p class="normal">Susuyor Büyük Kuzgun, susuyor servilerin yaprakları. Susuyor dünya, susuyor Selvi.</p>

  <p class="normal">Susmasa kopar mı kıyamet Selvi'nin dudaklarında?</p>

  <p class="normal">Harlanır mı nefesi, arınır mı kurtlu geçmişi insanların? Esiyor rüzgâr, değiştiriyor bulutlar yerlerini, şaşırıyor yine kumrular. Büyük Kuzgun Selvi'nin dimdik duran cılız bedenine doğru kanat çırpıp başının etrafında dönüyor: "Gelmeyecek Selvi, Adalet gelmeyecek bekleme..." Kanıyor Adalet'in ayakları sanki. Öyle çıplak, öyle yaralı sarı ayakları...</p>

  <p class="normal1">Geldi işte. Geldi Adalet teyze. Hem de hemen geldi güneşle birlikte bir sabah vakti. Lerna teyze o uyurken evden kaçtığımı söylediğinde hiç kızmadı bana. Sadece yalnız başıma sokağa çıkmamın tehlikeli olabileceğini söyledi. Ona gördüklerimi anlattığımda gözleri doldu. "Dünya bu Selvi," dedi. Umursamadım, gelmişti ya...</p>

  <p class="normal1">Biraz oturduktan sonra evimize gittik. Önce su ısıttı ve beni bir güzel yıkayıp, keseledi. Öğle uykusundan uyandığımda bütün ev arapsabunu kokuyordu. Adalet teyze evimizi temizlemişti. Annem ve babamdan haber yoktu. "İşleri çıkmıştır, yoksa seni bırakıp gitmezler, hem ben artık temelli geldim, büyük evden ayrıldım," dediğinde çok mutlu olmuştum.</p>

  <p class="normal1">Basit bir ev sevinciyle taze fasulyelerin başlarını kopardık beraber. Hikâyeler anlattı yeniden. Taşları, pirinç tanelerinden ayırdık. Güldük bazen hikâyelere... Akşamüzeri annem ve babam eve döndü. Yorgun görünüyorlardı. Hiç konuşmadan yemek yediler. Korkak bakıyorlardı yüzüme. Elleri ürkek, sesleri titrekti. Annemin başında, babamın dudağında yaralar vardı.</p>

  <p class="normal1">Yemekten sonra annem yukarı çıkıp uzun müddet orada kaldı. Babam beni kucağına alıp, "Biz bir süre burada olmayacağız. Yarın sabaha karşı gideceğiz," dedi.</p>

  <p class="normal1">"Nereye gidiyorsunuz?"</p>

  <p class="normal1">"Gitmemiz gerek. Adalet teyzen yanında olacak, onu üzmeyeceğini biliyorum."</p>

  <p class="normal1">"Nereye gidiyorsunuz?"</p>

  <p class="normal1">"Gitmemiz gerek."</p>

  <p class="normal1">"Neden?"</p>

  <p class="normal1">Kocaman, ağız dolusu bir çığlıktı benimki ama cevap vermedi babam o lacivert "Neden?" sorusuna. Lacivert bir "neden"di dudaklarımdan dökülen. Yanıt yoktu.</p>

  <p class="normal1">Benimki kadar lacivert olan sessizliğin dışında...</p>

  <p class="normal1">Yine gitmişlerdi, yine kalmıştım.</p>

  <p class="normal1">O gidişlere üzülmemeyi de yavaş yavaş öğreniyordum.</p>

  <p class="normal1">Hem nasılsa artık sevgili Adalet teyzem, benim biricik arkadaşım gelmişti. Beni hiç bırakmayacaktı. O hayatımdaki diğer insanlar gibi olmamıştı. Hikâyelerden bir kundakla saracaktı beni; sıkı, sımsıkı. Uykularım tedirgin, adımlarım hızlı ve korkak olmayacaktı. Sorduğum soruların yanıtı olacak, o hain lacivert boşluk olmayacaktı. Birbirimize yaslanacaktık bir ağacın gövdesine yaslanır gibi. Kırmızı deri bavulla gitmeyecekti hayatımdan, belirsizlik olmayacaktı gecelerimizde. Yine şiir okuyacak, yine limonata içecek, yine vapurlara binecek, hatta Burgazada'ya bile gidecektik balıklara göz kırpa kırpa.</p>

  <p class="normal1">Evet, o gece annemle babam yine o kırmızı deri bavulla gittiklerinde içimde ufacık bir üzüntü bile yoktu, babamın sessizliğine inat öfkemin dışında.</p>

  <p class="normal1">Kırmızı deri bavulla hayatımdan defolup gitmelerini dilemiştim.</p>

  <p class="normal1">Bir not, bir mektup bile bırakmadan bir kuş gibi kaybolmalarını diledim kahverengi ahşap kapı kapandığında...</p>

  <p class="normal">Aylardır yüzünü çevirmediği kırmızı bavulu açıp en üstte duran yazılı kâğıtları mor kadife eteğinin sardığı dizlerine döktü. Buruşmuş zarflardan birini açtı.</p>

  <p class="normal1">"Selvi, kızım,</p>

  <p class="normal1">Sorularına yanıt vermek zihnimi her an zorlamıştı, ama bu sefer yaşadığım zorluğu tahayyül edemezsin. Seni bir gün bu düzensiz dünyada bir başına bırakmak zorunda kalmak düşüncesi beni inanamayacağın kederlere sürüklüyor. Adalet Hanım'a güvenim sonsuz. Benden daha çok sana annelik yaptığını ve benden çok onu sevdiğini de biliyorum. Bana zaman zaman öfkeyle bakan gözlerindeki bakışın nedeni ben olmak istemezdim inan. Ama inan ki ben senin için..."</p>

  <p class="normal">Mektubun devamını okumadan yavaşça katlayıp buruşuk zarfa koydu ve aşağı salona inip pencerenin önüne oturdu. Metruk binanın üzerine çöken karanlığı çıkmaz sokağın tek sokak lambasının titrek ışığı cılızdan aydınlatıyordu. Hafif akşam rüzgârıyla hareketlenen servi ağaçlarının dalları binanın pencerelerine dokundurup geri çekiyordu yapraklarını.</p>

  <p class="normal">İki kuzgun, ağaçlardan birinin dalına konduğunda, kapı sesini duyup pencereden uzattı başını. Çilem gelmişti. Kapıyı açtı. Çilem salona geçtiğinde, masanın üzerinde duran poşetinden çıkmamış kuru kayısıları gördü. Selvi'nin yüzü metruk binaya ve servi ağaçlarına dönüktü.</p>

  <p class="normal">"Dün niye Lerna Hanım'ı bırakıp gittin?"</p>

  <p class="normal">Selvi, yüzünü Çilem'e çevirdi.</p>

  <p class="normal">Selvi'nin yüzüne bakamıyordu Çilem. Bir şey vardı onun yüzünde. Yarım yamalak kan gibi bir şey oturmuş kalkmıyordu.</p>

  <p class="normal">Selvi, Çilem'in yanına oturup ellerini tuttu.</p>

  <p class="normal">Metruk binanın duvarlarını bir elbise gibi sarmalamıştı karanlık. Hafif akşam rüzgârı sertelmiş, servi ağaçlarının dallarını metruk binanın pencerelerine çarpıyordu.</p>

  <p class="normal">Küsmüş akılların, s'us'kun kadınların, uslu adamların, giz...li, iz...li ve puslu kentinin içinden çıkılmayan hikâyeleri vardı. Hikâyelerin kahramanları olan fanilerin nefes borularını; hırsları, arsız hâlleri, anlamama-anlayamama-anlatamama ve durmak nedir bilmeyen arzularının telvesi tıkamıştı. Nefes alamıyorlar ama yine de içiyor, içiriyorlardı.</p>

  <p class="normal1">Gitmişlerdi... Dedem ölmüştü, babaannem artık hayatımızda değildi ama gitmişlerdi... Onları evden kovan kimse olmamıştı, yüzlerine kimse kapı çarpmamıştı ama gitmişlerdi... Onlar gitmişti, ben yine kalmıştım.</p>

  <p class="normal1">Onlar gidince, ben hep kalırdım. Onların gitmesi için birilerinin onları kovması gerekmiyordu; bunu anlamıştım. Belki dedemi boşu boşuna öldürmüştüm. Boşuna eli kanlı faşist olmuştum. Yine de gitmişlerdi.</p>

  <p class="normal1">Kaldıkça kalıyor, durdukça duruyordum. Suçlularımın sayısı gittikçe artıyordu. Dedemle babamın, uğurlarına kendilerini ve düşüncelerini bileyip birbirleri üzerine yürüdükleri topraklar gibiydim. Üstümde tükürükler saça saça bağırıyorlar, sert adımlarla yürüyorlar, tarihlerini tarihime karıştırıyorlardı. Sorularımın tek nedeni öfkemdi.</p>

  <p class="normal1">"Nereye gittiler?"</p>

  <p class="normal1">"Geri dönecekler Selvi, üzülme bu kadar."</p>

  <p class="normal1">"Neden gittiler?"</p>

  <p class="normal1">"Dönecekler Selvi, üzülme bu kadar."</p>

  <p class="normal1">Üzülmedim sonra. Üzülmemiş gibi sorular sormak, üzülmemiş gibi yemek yemek, üzülmemiş gibi ‘günaydın' demek zordu. Akşam yemek yerken acaba onlar da yemek yiyor mu diye düşünüyordum. Ya yokuşun aşağısındaki o gece gibi onlar da patlayan silahlar arasında koşuyor kaçıyorlarsa? Ya vururlarsa annemi bembeyaz sinesinden?</p>

  <p class="normal1">Ya babamın önünden yürüdüğü kahveye bir alev topu düşerse?</p>

  <p class="normal1">"Niye savaş var Adalet teyze?"</p>

  <p class="normal1">"..."</p>

  <p class="normal"><span class="ideitalik">Susuyordu işte bazen böyle. O bile susuyorsa kim bilir ne de korkunçtu sokaklar. Sorularım</span>ın o korkunç ağırlığına <span class="ideitalik">dayanamadığı zamanlarda babamın çatı katına sakladığı pastane paketleriyle kaplanmış kitaplarını çıkarıyordu. "Oku, o zaman," diyordu. Bazen benden yorulduğunu hissediyordum. Ama onu yoran dünyaydı. Çaresizdi, dünya tuhaftı çünkü. Ama ben o kitapları okumak istemiyordum, sadece geri dönmelerini istiyordum. Birkaç günüm böyle sorulu, cevapsız geçerken komşumuz Lerna teyze bize geliyor, korkunç hikâyeler anlatmaya devam ediyordu. Ağaç olmayı istiyor, evimizin karşısındaki metruk binanın arkasındaki mezarlardaki ölülerin canlandığını söylüyor ve bir gün bizi affetmeyeceklerini söylüyordu.</span></p>

  <p class="normal1">"Kim bizi affetmeyecek Lerna teyze?"</p>

  <p class="normal1">"Güvercinler, ağaçlar, dağlar..."</p>

  <p class="normal1">"Ben hiçbir şey yapmadım ki..."</p>

  <p class="normal1">"Büyüyeceksin, sen de diğerleri gibi olacaksın, insanlar gibi..."</p>

  <p class="normal1">"Sen insan değil misin?"</p>

  <p class="normal1">"Ben o zamana kadar ağaç olacağım, az kaldı Selvi, görürsün bak."</p>

  <p class="normal1">Deli saçmasıydı söyledikleri. Annemle babam gittiğinden beri ona tahammül edemiyordum. İnsandan ağaç olur mu hiç? Hem öyle olsa, ağaçlar da insan mı olacak yani?</p>

  <p class="normal1">"İnsandan ağaç olur mu Adalet teyze?"</p>

  <p class="normal1">"Olur Selvi."</p>

  <p class="normal1">"..."</p>
</body>
</html>
