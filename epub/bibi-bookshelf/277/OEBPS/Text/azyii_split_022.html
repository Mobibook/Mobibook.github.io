<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>zayi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="sagbaslik" id="calibre_toc_17"> "Kendi kendine çarpıyor bir annenin bağrını yumruklaması gibi." </h1>

  <p class="normal">Gecenin adını "geç" koymuştu faniler. Geceye varınca zaman, hep "geç" olurdu.</p>

  <p class="normal">Gece, gün içine gelmekte hiç gecikmezdi ama yine de hep "geç" denirdi geceye. Gündüz külahlıları, gece gelince tam vaktinde silahlanırdı. Silah; bir el, bir ustura, bir tükürük, bir göz süzmesi, kötü bir cinin nefesi olurdu.</p>

  <p class="normal">İniltiler, yakarmalar, çığlıklar, yeminler, yalanlı itiraflar, dolanlı doğrular ağırlardı gecenin silahlılarını.</p>

  <p class="normal">Gece denizdi. Kendine; geceye dönünce kararan, bulanık olan, sırlara ağ atan... Sahili, varış noktası; sabah olan. Gecenin sahili, kıyısı; sabah idi. Varılınca; karanlıkta, ağlarda bıraktıkları "sır" olan.</p>

  <p class="normal">Ve uzun dilliydi gece. Sırlı dilini bir yılanın kıvraklığıyla uzatıp geri çekerdi. Kendi kendine, kendi kendiyle yaralanıyordu sokağın insanları. Fanilerin gecesini izliyor, dinliyor, görüyor, durdukları yerde duruyor ve devam ediyorlardı metruk binaya bakmaya...</p>

  <p class="normal">Fanilerin korktuğu, cinler periler, cinayetler uydurdukları metruk bina aslında tam da kendilerini anlatıyordu ötekilere...</p>

  <p class="normal">Öteki kadınların, öteki yarılarının, öteki uykularını...</p>

  <p class="normal">Öteki adamların, öteki kadınlarla, öteki uykusuzluk-larını...</p>

  <p class="normal">Kadın ve adam olma hallerini; öteki olmaya, olup durmaya, durup susmaya, susup dinlemeye, dinleyip dinlenmeye, yaşlanıp kendine yaslananların kefareti gibi; öteki...</p>

  <p class="normal">"Var"ın az ötesinde , "yok"a göre öteki...</p>

  <p class="normal">"Yok"un az gerisinde, "var"a göre öteki...</p>

  <p class="normal">Ortada öteki! İşte büyük semtin, mahallelerin, sokakların tam ortasında şahlanırken vurulup donmuş bir masal atı gibi duruyor. Duruyor ve gölgeliyor dibinde kalan ölülerini ve bir ana bağrı gibi bastırıyor servi ağaçlarını metruk bina. Kapısı penceresi kırık, çocukların sidik kokan muşambalarının ağlayışı oluyor rüzgârda birbirine çarpan pencere kanatları. Kendi kendine çarpıyor bir annenin bağrını yumruklaması gibi; öyle ağıtlı, öyle yalnız. Küsmüş akılların, s'us'kun kadınların, us'anmış adamların kentinde korkunun yüzü hiç eksik olmuyor.</p>

  <p class="normal">Öldü işte Sofie'yle Suphi. Dünya kurtuldu erkek bedenine karışmış kadın ruhundan. Selvi'nin saksılarına şiirler bırakmayacak, Emine'ye ağlamayacak, Rüstem'e bakmayacak, Rızvan Efendi'den çekinmeyecek, Ayhan'la Çilem'e gülümsemeyecekti. Ağdası yeni yapılmış pürüzsüz sırtından vurdular Sofie'yi. Uzandı Afrodit gibi çıkmaz sokağa bedeni. Sürmeli gözleri son kez metruk binaya baktı ve kapanmadı da... Gözleri açık, gözleri korkudan kocaman öldü Sofie. Korktu ama hiç acımadı Sofie'nin bedeni. Yoktu sanki bedeni, hiç olmamıştı. Boşluğun içinden geçti tetikle fırlayan kurşun... Sırtı hâlâ pürüzsüz Sofie'nin ve bedeni yok hâlâ Suphi'nin. Mutlu öldü Sofie. En sevdiği perşembe günü, dostlarının yanı başında metruk binaya baka baka öldü Sofie. Derin bir ohh çekti Suphi... Dünya kurtulmuştu işte ondan. Hem de bir perşembe, dünyanın en güzel perşembesinde...</p>

  <div class="calibre1" id="calibre_pb_24"></div>
</body>
</html>
