<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>zayi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="sagbaslik" id="calibre_toc_16"> "Kendi kanına yatırılmış tavşan gibi ölüydü kadın." </h1>

  <p class="normal">Selvi, penceresi önünde duran yeşil kadife koltukta uyuyakalmıştı. Rüzgârla beraber metruk binanın birbirine çarpan pencerelerinin sesleriyle uyanıp binayı izlemeye başlamıştı. Sanki metruk bina Selvi'yi uyandırmıştı bir anda. Bu sırada sokağın başında iki kişi göründü. Kim olduklarını seçemedi Selvi. Perdeleri ve ışıkları kapadı, korkuyordu.</p>

  <p class="normal1">Günlerden perşembeydi...</p>

  <p class="normal">Fanilerin gelmesinden, onu buradan alıp kendi saraylarına kaçırmalarından korkuyordu. Ceviz konsolun çekmecesinde duran tabancayı aldı ve şakağına dayadı...</p>

  <p class="normal">Buz gibiydi demir, buz gibiydi geçmiş, buzun altında kaynıyordu yaralı ruhların korkuları. Kendi kaynar yaralarında öleceklerdi çaresiz. Boğulmaktan değil, acıdan değil, sıcaktan soğuktan değil; kimsesizlikten, anlatamamışlıklarından...</p>

  <p class="normal">Günlerden perşembeydi... Evet, günlerden perşembeydi...</p>

  <p class="normal">Rüzgâr servi ağaçlarının dallarını kimsesiz metruk binanın pencere kanatlarına çarpıyor, iki Kuzgun metruk binanın etrafında dönüp duruyordu. Selvi'nin şakağı soğumuş, gözleri yumulmuş, sol elinin yumruğu sıkılmıştı.</p>

  <p class="normal1">Günlerden perşembeydi...</p>

  <p class="normal">İçi kaynıyordu Selvi'nin. Harlanmıştı anıları, yakıyordu içini ama acımıyordu Selvi'nin canı.</p>

  <p class="normal">Kim üzülecekti? Önemli miydi ölünün ardından birinin üzülmesi?</p>

  <p class="normal">Lerna Hanım üzülür ve bu sefer kesin yitirirdi aklını. Rızvan Efendi vicdan kanserine yakalanırdı. Emine ağlardı, Çilem umudunu kaybederdi. Ayhan yine anlamaz her gün mezarına gidip "Selvi biraz zayıflamış. Size de selam söyledi," derdi. Sofie konuşmazdı yine. Rüstem bunu da sindirirdi.</p>

  <p class="normal">Parmağını tetiğe dayadı Selvi. <span class="ideitalik">Günlerden perşembe...</span></p>

  <p class="normal">İki Kuzgun metruk binanın etrafında uçmaya devam ediyor, tuhaf sesler çıkarıyorlardı.</p>

  <p class="normal">Sokak yabancı bir ayak sesini ağırlıyordu. Topuğu sert, bıyığı burulmuş, dokunuşu mide bulandırıcı, nefesi ölü...</p>

  <p class="normal"><span class="ideitalik">Günlerden perşembeydi.</span> Şehir karışıyordu... Önce bir çığlık duyuldu... Şehir kararıyordu...</p>

  <p class="normal">Ardından silah sesi... <span class="ideitalik">Günlerden perşembeydi...</span> Derin, ölümlü bir rüzgâr sokağın bütün tozunu kaldırmıştı ve...</p>

  <p class="normal">Serviler yapraklarını döktü ölülerin toprağına ve fısıldadı <span class="ideitalik">kadının</span> ismini. İki Kuzgun az önce uçup gittikleri dala yeniden kondu. Gecenin karanlığı bir hortum gibiydi. <span class="ideitalik">Günlerden perşembeydi...</span> Lerna Hanım ve Çilem perdelerinin arkasından gözlediler sokağı korkuyla.</p>

  <p class="normal">Karanlıktı, bir şey görünmüyordu. Rüstem hızlı adımlarla sokağa çıktı. Çıkmaz sokağa uzanmış bedene yaklaştıkça adımları daha hızlandı. <span class="ideitalik">Günlerden perşembeydi...</span></p>

  <p class="normal">Koştu... <span class="ideitalik">Kendi kanına yatırılmış tavşan gibi ölüydü</span> kadın. Rüstem omzundan tutup çevirdi kadının gövdesini gecenin karanlığına. Ayhan ve Rızvan Efendi yaklaştı kendi kanına yatırılmış kadına.</p>

  <p class="normal1">Marika'nın anlattığına göre onun büyükannesi ve akrabaları bağlarını bahçelerini bırakıp adadan göç etmek zorunda kalmıştı. Marika ve annesi gitmemiş fakat bir korku hastalığına yakalanmıştı. Zavallı Marika bir sabah silah sesiyle uyanmış, annesinin ölü bedenini evin avlusunda bulmuştu. Büyük bir acı içinde isyan etmiş ama yine de gitmemişti. Burada doğmuştu, burada ölecekti. İnsan doğduğu yerde ölmeliydi.</p>

  <p class="normal1">Onun gibi gitmeyip adada kalanları her gördüğümde gidip de arada bir gelenlerden ayırabiliyordum ve onlara hep "gitmemişler" diyordum.</p>

  <p class="normal1">Gitmemişlerin bazıları çok neşeli, bazılarıysa yüzlerine oturmuş hüzünle yaşıyorlardı. İkisinin ortası yoktu. Adalet annemin İstanbul'daki komşusu Lerna teyze gibiydiler.</p>

  <p class="normal1">Tedirgin, ağlamaklı, susmuş ve oldukları yerde durmuş.</p>

  <p class="normal1">Onlar gitmemişken biz bir şeylerden gitmiş, kaçmış bu gitmemişlerin yanına sığınmıştık. Aslında babaannemin yapmamı istemediği her şeyi teker teker yapıyor ve yaşıyordum. Ama yine de ayrılmıyordu korkunun korkunç yüzü ensemden. Korktukça daha çok korkuyordum. Korkularım, korkutuyordu büyüyen, yaşları deviren çocukluğumu. Marika'nın annesi gibi korku hastalığına yakalanmaktan ve bu yüzden Payidar dayım gibi aklımı yitirmekten korkuyordum. Adalet annemden başka kimsem yoktu.</p>

  <p class="normal">"Kimsesi yok mu?" diye sordu polis memuru.</p>

  <p class="normal">Gözlerinde öfke, ellerinde korku olan Rüstem: "Yok herhalde, bilmiyorum, kimse gelip gitmezdi, yalnız yaşıyordu..."</p>

  <p class="normal">Ağlamaktan sesi çatallaşmış Emine, "Bi biz vardık, bizi de bırakıp gitti işte..." dedi ve sandalyeye yığıldı.</p>

  <p class="normal">Polis memuru: "Kimsesiz yani?.." diye sordu.</p>

  <p class="normal">Rüstem titrek sesiyle, "Cenazesini kaldırırız," dedi.</p>

  <p class="normal1">"Ben kimsesiz miyim Adalet anne?"</p>

  <p class="normal1">"Olur mu öyle şey... Sen kimsesiz değilsin, nereden çıktı şimdi bu?"</p>

  <p class="normal1">Kim olduğumu, kime dönüştüğümü bilmiyordum. Hayatım "kim" oluşlarımla üçe ayrılmıştı. Büyük evde yaşayan ben, Adalet annemin evinde yaşayan ben ve adaya gelen ben.</p>

  <p class="normal1">Ben, kim?</p>

  <p class="normal1">Ben kimsin?</p>

  <p class="normal1">Kim, benden daha çok kaçtı kim olmalardan?</p>

  <p class="normal1">Ben hangisiyim, hangisi olacağım?</p>

  <p class="normal1">Ve önemli mi kim olduğum?</p>

  <p class="normal1">Biliyor muydum bu kimsesizliğin çıkmazına döneceğimi? Kimseyi kaybetmemiştim henüz. Hangi yüz benimdi bilmiyordum. Silip silip aynı şeyi yazmıyordum o zamanlar. Dünyanın en güzel yalanlarıyla büyütüyordu dünya beni. Payidar dayımın rakı kadehine düşen sineğin alkolik olma ihtimalini düşünüyordum. Saçma! Ama yine de çocuktum işte.</p>

  <p class="normal1">Tutup tutup öpüyordu ihtiyar kadınlar beni. Her sabah yanağımdan makas alıyordu Marika. Adalet annemse koynunda uyutuyordu huzuru kardeş edinmiş ellerini saçlarımda dolaştırarak... Bir gün bir cam bilye içine hapsolacağımı ve yıllar boyu geçmişin attığı fiskelerle yuvarlanacağımı bilemezdim.</p>

  <p class="normal1">"Ben kimsesiz değilim yani..."</p>

  <p class="normal1">"Değilsin tabii Selvi, annen var, baban var, ben varım. Bak Payidar'la Marika da var artık. İnsan büyüdükçe küçülür kimsesizliği..."</p>

  <p class="normal">Ertesi gün öğle namazından sonra toprağa iade ettiler onu. Mezar taşı yoktu. Onu öldüren yoktu. Sadece çıkmaz sokağın sakinleri katılmıştı cenazeye. Ailesi varsa bile nerede yaşıyorlar kimse bilmiyordu. Rüstem ve Lerna Hanım, Emine'yi yatıştırmaya çalışıyorlardı.</p>

  <p class="normal">Çilem hiç konuşmadan sadece gözyaşı döküyordu.</p>

  <p class="normal">Ölmüştü işte Sofie. Kurtulmuştu dünya kadın Sofie'den. Kurtulmuştu erkek Suphi kadın Sofie'den... Faniler olan biteni çoktan duymuştu. Herkes bir Suphi'yi bir de Sofie'yi konuşuyordu:</p>

  <p class="normal">"Aşağıdaki izbe sokakta oturan travestiyi âşığı vur-muş... "</p>

  <p class="normal">"Şu çıkmaz sokakta oturan dönmeyi mıhlamışlar, te-mizlenemedi gitti buralar..."</p>

  <p class="normal">Ne travesti, ne dönmeydi oysa Sofie. Âşığı da yoktu. Onlar ölünün ardından böyle konuşurken çıkmaz sokağın sakinlerini mırıltılı bir sessizlik almıştı.</p>

  <p class="normal">Bedenini toprağa iade ettikten sonra herkes, duvarlarında onlarca intihar mektubunun asılı olduğu ama artık Sofie'nin olmadığı evinde toplandı. Emine helva kavurdu. Çilem, Sofie'nin ayakkabılarını evinin kapısının önüne koydu, Rüstem çiçeklerini suladı, Lerna Hanım herkese kolonya tuttu. Rızvan ve Ayhan evlerinden birer tencere yemek getirdi.</p>

  <p class="normal">Küçük,</p>

  <p class="normal">sessiz,</p>

  <p class="normal">ağıtsız,</p>

  <p class="normal">duasız bir cenaze eviydi.</p>

  <p class="normal">Herkes birbirine "Başın sağ olsun," diyordu. Sürekli kolonyalar tutuluyor, helvalar tabaklara konuyor, tencere tencere yemek yapılıyordu. Sofie'nin evi yaşıyordu. Bergen kasetleri; Hümeyra posterleri; perukları, tıraş bıçağı, ölümün izinden giden dizeleri ve etleri ve kemikleriyle yaşıyordu sanki o kimsesizliği sessizlikle örtünmüş evde.</p>

  <p class="normal">Selvi olan biteni izlerken herkesin yanına tek tek oturuyor, ellerini tutuyor, gözyaşlarına bakıyor ve teselli ediyordu kekremsi sessizliğiyle.</p>

  <p class="normal1">Kimseyi teselli etmemiştim oysa. Zaten kimseyi kaybetmemiştim sanki. Kimse ölmemiş ve ardında sırlı dudaklar bırakmamıştı. Oysa hayatımdaki insanların neredeyse hepsini kaybetmiştim. Şimdi burada, bu sokakta ve bu ölü evinde istediği yaşam değil de ölüm olan Sofie için bakıyordum hepsinin yüzüne teker teker...</p>

  <p class="normal1">Teselli etmek için bakmıyordum oysa.</p>

  <p class="normal1">Bakıp bakıp yüzüme görsünler diye...</p>

  <p class="normal1">Gördüler ve geç de olsa oynamaya devam ettiler oyunlarını.</p>
</body>
</html>
