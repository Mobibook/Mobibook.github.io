<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>zayi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="sagbaslik" id="calibre_toc_8"> "Konuşmuyordu Selvi tüm o eşya gibi." </h1>

  <p class="normal">Rüstem piyangodan çıkan paranın bir kısmıyla kırmızı bir minibüs almış, klaksonu çala çala çıkmaz sokağa girmişti. İki kuzgun Selvi'nin evinin penceresinden havalanıp, Rüstem'in yamuk park ettiği minibüsün üstüne kondu. Rüstem'in gözlerinden heyecan dolu çığlıklar yükseliyordu. Emine yaşlı yüzünü yasladığı camdan minibüsü görüp dışarı çıktığında, "İşte huzurlarınızda Şükran!" diye haykırdı Rüstem.</p>

  <p class="normal">Rızvan Efendi bu arada meymenetsiz yüzünü buruşturmuş perdenin arkasından izliyor, Ayhan Kumru bakkalın önünden el sallayarak, "Artık bu minibüsle annemin mezarına hep beraber gideriz, her gittiğimde sizi de çağırıyor," diye bağırıyordu çıkmaz sokağın sonuna...</p>

  <p class="normal">"Antika ya bu, buna bir de para mı verdin?" diye sordu Emine küçük kahkahalarla.</p>

  <p class="normal">"Verdim tabii ama değdi. Yaşı olsa da hiç göstermiyor. Kaportası ve lastiklerini yeni değiştirdim. 1600 cc motoru var, aküsü de garantili..."</p>

  <p class="normal">Emine'nin ilk şaşkınlığının yerini heyecan almıştı, minibüsün içini incelemeye başladı.</p>

  <p class="normal">"Koltuklarına uyacak küçük minderler var evde. İçini temizleriz, Çilem yardım eder. Aaa ocak bile var burada..."</p>

  <p class="normal">Koca bedeniyle koşa koşa gelmişti Ayhan.</p>

  <p class="normal">"Anneme de gideriz değil mi? Rüstem, gider miyiz anneme? Çok sevinir bak, bu minibüsle gidersek. Benimmiş gibi yaparız hem, olur mu?"</p>

  <p class="normal">"Ayıp ettin be Ayhan, ne zaman istersen gideriz," dedi Rüstem ve Emine'ye dönüp bir anda kolları arasına aldı o korkak kadın bedenini.</p>

  <p class="normal">"Yarın Pazar! Hep beraber Rumeli Kavağı'na gidelim. Lerna Hanım'a, Rızvan Efendi'ye, Sofie'ye haber verelim. Orada eskiden beri bildiğim bir balık lokantası var. Bir midye tavası var Emine'm, lokumm, lokumm!"</p>

  <p class="normal">Rüstem'in annesini ilk kez bu kadar heyecanla kucakladığını sokağın başında gören Çilem adımlarını hızlandırdı.</p>

  <p class="normal">"Bu nerden çıktı?"</p>

  <p class="normal">Ayhan heyecanla, "Bak Çilem annemin mezarına bu minibüs benimmiş gibi gidicez, tamam mı?" dediğinde Emine araya girdi alaycı sesiyle, "Bak kızım bu gördüğün külüstür Rüstem'in yeni aşkı; Şükran. Yaşı varmış ama genç gösteriyormuş. Kaportası ve lastikleri yeni değişmiş. 1600 motoru varmış. Ha bir de aküsü var bunun, o neyse artık..."</p>

  <p class="normal">Rüstem, Emine'ye aldırmadan, "Çilem, sen şimdi git Lerna Hanım'a, Rızvan Efendi'ye ve Sofie'ye haber ver, yarın Rumeli Kavağı'na balık yemeye gidiyoruz. Herkes davetlim," dedi.</p>

  <p class="normal">Çilem, önce minibüsün üstündeki iki kuzguna ardından da Selvi'nin penceresine baktı. Orada değildi ama penceresinden külrengi sokağa müzik sesi yayılıyordu.</p>

  <p class="normal">Rüzgârla yer değiştiren yaprak hışırtısının ardından yağmur çiselemeye başlamış, Selvi'nin penceresinden bir el uzanmıştı yağmura. Çilem yavaşça yeşil, cumbalı eve yaklaştı ve kapının tokmağını vurdu. Kapı açıldı.</p>

  <p class="normal">"Ben hemen yanda oturuyorum... Annem Emine, benim adım Çilem," diyerek elini uzattı ve "Siz duyabiliyorsunuz değil mi?" diye sordu tedirgin tedirgin.</p>

  <p class="normal">Selvi yağmurlu eliyle tokalaştı, başını hafifçe öne eğip salonu gösterdi. Tekli yeşil kadife koltuğa oturan Çilem, "Bizim Rüstem ağbi var, üst katımızda oturuyor. O yarın bizi Rumeli Kavağı'na götürecek. Ona piyangodan para çıktı, o da kendine Şükran diye minibüs almış. Lerna Hanım var, şu sol tarafta oturuyor, hani şu camekânlı balkon var ya... O da gelecek, daha doğrusu ben daha ona söylemedim. İlk size söylüyorum. Siz de gelir misiniz?"</p>

  <p class="normal">Selvi, masanın üzerinde duran gümüş işlemeli, şekerleme dolu kâsenin kapağını açtı ve genç konuğuna uzattı. Çilem hem tedirgin, hem çok heyecanlıydı. İçinde tuhaf bir hisle Selvi'nin boynuna atılmak ve sıkıca ona sarılmak istiyordu.</p>

  <p class="normal">"Teşekkür ederim. Böğürtlenlisini çok severim... İşte bizim Rüstem ağbi çok komiktir. Minibüsün adını Şükran koymuş, yaşına göre çok genç gösteriyormuş. İşte ona piyangodan para çıktı ama o gitmiş Şükran diye minibüs almış..." dedi ve bir an duraksayıp devam etti:<br class="chapter" />
  "Çok iyidir Rüstem ağbi, gazeteciymiş eskiden, biraz sıkıcıdır ama iyidir... İşte o dedi illa ‘Selvi Hanımı da çağır,' diye, ‘hem tanışmış oluruz' dedi. Bizim burada komşuluklar iyidir, yani aile gibiyiz. Lerna Hanım biraz yaşlıdır karıştırır, unutur her şeyi. Sofie var, şair o da. Ayhan ağbi bizim bakkal, çok gevezedir. Rızvan Efendi var bir de, asık suratlıdır ama iyidir o da... Duyuyorsunuz, anlıyorsunuz değil mi siz şimdi beni?"</p>

  <p class="normal">Selvi, heyecandan ne diyeceğini bilemeyen ve cümlelerini şaşkın bir kız çocuğu gibi deviren Çilem'e gülümseyerek pencerenin önüne geçti, kırmızı minibüse baktı. Ayhan hâlâ Rüstem'e "Anneme gidicez ama minibüs benimmiş gibi tamam mı Rüstem?" diye soruyor, Emine de minibüsün camlarını siliyordu. Selvi, sokağa gelen yeni konuk Şükran'ı izlerken Çilem de evin içini inceliyordu meraklı gözlerle.</p>

  <p class="normal">Küsmüş, susmuş evde bütün eşya çok eski, kırık dökük ama yine de çok güzeldi. Selvi de sanki o eski, kırık dökük eşyadan herhangi biri gibiydi. Rengi beje dönmüş, kadifesi eskimiş o koltuk yahut büfenin içinde duran ağzı kırık kristal karaf gibi... Ve konuşmuyordu Selvi de tüm o eşya gibi. Dilsizdi, susmuştu. Ama sevmişti Çilem Selvi'yi. Sanki ilk defa karşılaşmamışlar gibi, sanki birbirlerini tanıyorlarmış gibi aynı evde, aynı odada karşılıklı oturuyorlardı işte.</p>

  <p class="normal">"Sevindim buraya taşınmanıza," dedi, "ben kendimi bildim bileli bu sokaktayım. Bu evi de hep merak ederdim, yıllardır taşınmadı kimse buraya. Boştu hep burası, içerde eşya olduğunu bile bilmiyordum. Lerna teyze arada bu evle ilgili hikâyeler anlatırdı ama onun da aklı hep gidip gelir... Bir arkadaşı Hristamos'u anlatır, bir Seyit'i, bir Musa Ağacı'nı, bir Suna'yla Cevher'i. Hani bir keresinde kamyon dolusu insanlar gelmiş ya, en çok da onu anlatır. Zaten o olaydan sonra bir haller olmuş galiba Lerna teyzeye. Rüstem ağbi de çok anlatır. Ama onun derdi başka işte. Onlar küsmüşler. Lerna teyze hiç çıkmaz sokağın dışına tek başına biliyor musun? Bir de şu karşıdaki metruk bina var ya. İşte orası eskiden mezarlıkmış da oradakilerin ruhları geceleri bizim sokakta dolaşırmış... Yaşlı olduğundan uyduruyor herhalde... Ben alıştım ama hepsine..."</p>

  <p class="normal">Selvi, Çilem'in yüzüne bakıyor ve sanki Selvi anlatıyordu Çilem'in dudaklarından. Çilem çenesinin çok düştüğünü fark edip bir süre salonda gezindi ve ekru renkli koltuğun karşısındaki duvara yöneldi. Siyah beyaz fotoğraflarla dolu olan çerçevelerin camları tozlanmıştı. Taşmıştı insanların yüzleri fotoğraflardan soğuk duvara. Soluksuzlukları kaynamıştı sanki taşduvara.</p>

  <p class="normal">"Bu fotoğraftaki kız çocuğu siz misiniz?" diye sordu heyecanla.</p>

  <p class="normal">Selvi başını öne eğdi.</p>

  <p class="normal">"Yanınızdakiler annenizle babanız o zaman..."</p>

  <p class="normal">Selvi tekrar başını öne eğdi.</p>

  <p class="normal">"Hayattalar inşallah?"</p>

  <p class="normal"><span class="ideitalik">Dedemin babamı kovduğu gecenin sabahı halam Yurdanur yeni yıkanmış saçlarımı tararken, annem kırmızı deri bir bavulla odamın kapısını yavaşça açıp içeri girdi...</span></p>

  <p class="normal"><span class="ideitalik">Yüzü yarım yamalak bakıyordu, tedirgindi... Ayrılıkların yan yana durduğu bir şehirdeki mahşer kalabalığı vardı yüzünde... Düdüğünü bir kere çalıp sidik kokan iskelesinden ayrılan bir vapur gibiydi omuz başları... İri gözleri sanki kırmızı bir keder çemberi içine hapsolmuş, çıkamıyordu.</span></p>

  <p class="normal"><span class="ideitalik">Alfabenin dışındaki harflerle "</span>Gitmek zorundayım Selvi..." <span class="ideitalik">dedi.</span></p>

  <p class="normal"><span class="ideitalik">Dedem ve babaannem artık onları büyük evde istemiyordu, onlar vatan hainiydi. Dedemle babaannem ise benim hainim. Rollerimiz bölüşülmüştü çoktan. Sormadım, gitme diyemedim. Deseydim yine giderdi; ben de kalırdım. Ve zaten o da; sarıldı, öptü, ağladı ve gitti.</span></p>

  <p class="normal"><span class="ideitalik">Bu kadardı: Kalmıştım...</span></p>

  <p class="normal"><span class="ideitalik">Yine de her şeye rağmen güzel bir kalıştı benimkisi. Halam Yurdanur ve Adalet teyzem vardı. Adalet teyzem kaldığımı hiç hissettirmemişti bana. Herkes gider ben kalırdım ama o gitmezdi ve ben de aslında kalmazdım. Anneme "kal" diyememiştim. Kalacak olan bendim nasılsa, o benim payıma düşendi.</span></p>

  <p class="normal"><span class="ideitalik">Ne ben, ne hikâyelerimiz asla kalmayacaktık kendimizle baş başa, diş dişe, tırnak tırnağa ve evet saç saça... Ama o gün, annem odamın beyaz kapısından kırmızı deri bavuluyla giderken kalmıştım sanki. Alfabenin dışındaki o harflerle kalmıştım hem de...</span></p>

  <p class="normal"><span class="ideitalik">Ne ayakları yerde, ne başı göğe yakın bir kalıştı benimkisi. Babam gitmişti, annem kalmıştı. Annem gidince de şimdi ben kalmıştım. Birileri gidince, diğer birileri kalırdı hep.</span></p>

  <p class="normal"><span class="ideitalik">Evet, basbayağı ben de kalmıştım işte.</span></p>

  <p class="normal"><span class="ideitalik">Gitmese kalır mıydım? Kalmazdım. Neden kalayım?</span></p>

  <p class="normal"><span class="ideitalik">"Ölümün tek nedeni vardır," derdi Adalet teyze.</span></p>

  <p class="normal"><span class="ideitalik">"Yaşam..."</span></p>

  <p class="normal"><span class="ideitalik">Çocuktum, anlamama oyununun içindeydim. Söylenenleri, gitmeleri, kalmaları, savaşları, soruları, yasakları ve öğütleri anlamıyordum. Ve tüm anlamadıklarımı saklamış, biriktirmiştim.</span></p>

  <p class="normal"><span class="ideitalik">Ve o gitmişti, ben kalmıştım. Ve o gitmese ben kalmazdım zaten.</span></p>

  <p class="normal"><span class="ideitalik">"Gitmeselerdi kalır mıydım Adalet teyze?"</span></p>

  <p class="normal"><span class="ideitalik">"Kalırdın Selvi. Ama ben varım... Geri dönmelerini beklemek için kalmamız gerekmez mi hem?"</span></p>

  <p class="normal"><span class="ideitalik">"Kalmak demek, beklemek demek mi?"</span></p>

  <p class="normal"><span class="ideitalik">"Evet Selvi, şimdi bu hikâyede kalmak beklemek demek."</span></p>

  <p class="normal"><span class="ideitalik">Bekledim ben de... Annemi, babamı ve Adalet'i hep bekledim.</span></p>

  <p class="normal"><span class="ideitalik">Az sonra vapurdan inecek, kapıyı açacak, yüzüme gülümseyeceklermiş gibi bekledim.</span></p>

  <p class="normal"><span class="ideitalik">Hem de saate, takvime, yola bakmadan, yeni doğan günleri, geceleri saymadan...</span></p>
</body>
</html>
