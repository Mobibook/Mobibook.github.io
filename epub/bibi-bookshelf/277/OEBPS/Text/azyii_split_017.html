<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>zayi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="sagbaslik" id="calibre_toc_12"> "Musa Dağı'nın öyle büyük acıları varmış ki." </h1>

  <p class="normal">... Atlamadı tabii Lerna Hanım metruk binanın damından. Onun hayali bir hasta yatağıydı. Hasta döşeğinde ölecekti söyleyeceği son sözle birlikte. Rızvan Efendi onu öyle metruk binanın damında görünce indirmişti aşağı, söylene söylene. Eve girdiklerinde hiç konuşmadan kahvelerini içip camekânlı balkondan metruk binayı izlediler, kuzgunları gözlediler. Uzun bir sessizlikten sonra, "Bana müsaade, ziyade olsun, bir daha çıkma şu lanetli evin damına," deyip sandalyeden kalktı Lerna Hanım. Yine sallanmıştı aklı, yine karışmıştı elleri birbirine.</p>

  <p class="normal1">(Adalet: Ahh Lerna Hanım...)</p>

  <p class="normal">"Yahu ben senin evine geldim, sen çıktın o lanetli metruk binanın damına, asıl bana müsaade. Sen nereye?" diyerek güldü Rızvan Efendi.</p>

  <p class="normal">Lerna Hanım durdu, bir süre etrafına baktı, Rızvan Efendi'ye dönüp, "Git o zaman sen, Seyit gelir. Bak akşam çöktü. Sabah çıkarken tulumba tatlısı istemiştim, unutmaz inşallah..." dedi.</p>

  <p class="normal">Alışmıştı artık Rızvan Efendi. Şaşırmamaya da alışmıştı. "Unutmaz merak etme..." diyerek açık kapıdan dışarı çıktı, ardında bıraktığı enkazı düşünerek.</p>

  <p class="normal">Hoop gitti yine Lerna Hanım'ın aklı, hafızası. Karıştı, yırtıldı tarihinin sayfaları. Kustu Lerna Hanım terkli sayfalara, dağıldı mürekkep; okuyamıyor geçmişini ama unutamıyor da.</p>

  <p class="normal">Lerna Hanım'ın başı beşiğine gömülü, başı duvara, başı tavana, başı fotoğraf albümüne, başı yalanlarına gömülü. Gerçeğiyle yalanı yine yer değiştirdi, Lerna Hanım ortada kaldı işte. Seyit'in ailesiyle kendi ailesinin ortasında kalışı gibi yine ortada Lerna Hanım.</p>

  <p class="normal">Elit semtle, köhne çıkmaz sokağın ortasında kalan metruk bina gibi Lerna Hanım.</p>

  <p class="normal">Ortada; terk edilmiş, eskimiş, yüz çevrilen, adına hain masallar uydurulan. Bataklıktan bir göl Lerna. Koynunda bir ejderha, üstünde kılıçların çekildiği Lerna.</p>

  <p class="normal">Tarihinin yollarındaki ölülerin üstüne basa basa, tarihini reddede reddede kaldı ortada.</p>

  <p class="normal">"Selviii! Selviii!" diye haykırdı defalarca Lerna Hanım. Sanki bekliyormuşçasına salonunun penceresinden duyar duymaz adını, koştu Selvi.</p>

  <p class="normal">Sokakta karşılaştığı Rızvan Efendi'nin yüzüne bakmadan Lerna Hanım'ın evinden içeri daldı soluk soluğa. Lerna Hanım ellerini sıkı sıkı tuttu Selvi'nin. "Buradaydılar, bizi almaya gelmişlerdi. Hepimizi diri diri kimsesizler mezarlığına gömeceklerdi."</p>

  <p class="normal">Selvi, tüm dinginliğiyle gülümseyerek koluna girdi Lerna Hanım'ın, oturttu usulca aynanın karşısına. Lerna Hanım kendi nefesini dinledi bir süre, sakinleşmişti, güvendeydi artık.</p>

  <p class="normal">Kendi yüzüne baktı aynada; gözlerine, "İnsan unutur mu hiç..." diye sordu kendine.</p>

  <p class="normal">Biraz daha yaklaştı dudaklarına ve konuştu aynaya:</p>

  <p class="normal">"Söylediği yalanları unutur mu hiç..."</p>

  <p class="normal">Geri çekti yüzünü aynadan, güldü. Selvi dudaklarını kıpırdatmadan başında duruyor, kendine ve aynadaki Lerna Hanım'a bakıyordu.</p>

  <p class="normal">Aynayla konuşmuyordu Lerna Hanım, aynadaki kendiyle konuşuyordu... "Anlat," dedi aynaya. Selvi güldü aynadan:</p>

  <p class="normal1">Bir zamanlar Lerna adında çok güzel bir kız varmış. O kadar güzelmiş ki Musa Dağı'nın eteklerindeki tüm ağaçlar benim de gövdeme yaslansın, güzelliği güzelliğime, güzelliğim güzelliğine geçsin dermiş. Ama ağaçların köklendiği Musa Dağı'nın öyle büyük acıları varmış ki... Tepeden tırnağa ağlamaklıymış aslında bütün ağaçları, yolları ve rüzgârı. Yine de dünya bu işte. Musa Dağı'nın esen rüzgârı dillendirmezmiş arıları, kuşları, bir de küsüp susmuş akılları. İşte orada, o rüzgârla, o susmuşlukla yaşayan kız, bir gün dillendirmiş aşkını Musa Dağı'nın sabahlarına. Koşmuş gitmiş Musa Ağacı'nın gölgesine öpmüş sevdalısını. Ama bilmiyormuş bu güzel kız sevdalısı Seyit'in bir gün...</p>

  <p class="normal">Beğenmişti hikâyeyi, hatırlamıştı kendini yeniden. "İnsan olmak ne korkunç Selvi, ne zahmetli. Ağaç... Ağaç olabilir miyiz Selvi?" diye soruyordu aynadaki Lerna, aynada gördüğü Selvi'ye...</p>

  <p class="normal">Sustu ayna, sustu duvar, sustu Selvi'nin iri gözleri. Kahverengi lekeli ellerden çekti beyaz ince ellerini. Gecenin karanlığı çökene kadar yan yana oturdular aynanın karşısında. Ayrılabilirdi insanlar birbirinden. Ayrılabilirdi annelerle çocuklar, hayatlar, isimler, hikâyeler, topraklar.</p>

  <p class="normal">Yan yana durdu Selvi ile Lerna. Aynada kendilerinden ayrılıp yan yana duran kendilerine baka baka... Tırnaklarını birbirlerine geçire geçire, dişlerini sıka sıka durdular <span class="ideitalik">yan yana,</span> kendileriyle <span class="ideitalik">karşı karşıya...</span></p>

  <p class="normal"><span class="ideitalik">Benimle yan yana duran bir Adalet teyze vardı. O zaten tüm dünyayla yan yanaydı sanki. O kadar hikâyeyi nasıl biriktirmiş, o kadar insanı nasıl tanımış hiç bilmiyordum. Sanki bu dünya varolduğundan beri vardı Adalet teyze. Ben yorgun bir kız çocuğuyken bana anlattığı hikâyelerin kahramanlarıyla rüyalarım dışında karşılaşacağımı, onları dinleyeceğimi, hikâyelerine konuk olacağım</span>ı <span class="ideitalik">ve belki de onlar gibi bir hikâye olacağımı tahayyül bile edemezdim.</span></p>

  <p class="normal"><span class="ideitalik">Adalet teyze yazardı, her gün, üç öğün yazardı. Uyumazdı da sanki. Benim onun hikâyeleriyle uykulara daldığım gecelerde bir sonraki gece için hikâyeler dinlerdi tüm</span> âdemoğlundan<span class="ideitalik">... Soğuk bir kış gecesinin yalnızlığında ya da sıcak bir sofranın sıcaklığında. Ortası yoktu bunun.</span></p>

  <p class="normal1">"Bu kadar hikâyeyi kimden dinledin Adalet teyze?"</p>

  <p class="normal1">"Dünya burası Selvi. Bak dünyaya, hepsini görebilirsin. Ama acele etme, büyüyünce senin de bu kadar çok hikâyen olacak..."</p>

  <p class="normal1">"Benim de bir hikâyem var mı? İlerde başka bir çocuğa benim hikâyemi anlatacak mısın?"</p>

  <p class="normal1">"Senden sonrası olmayacak, büyüdüğünü, meslek sahibi olduğunu, evlendiğini bile göreceğim. Hem belki senin çocuğunu da ben büyüteceğim ve ona birlikte anlatacağız hikâyelerimizi..."</p>

  <p class="normal1">Bense alfabenin dışındaki o harflerle yazıyordum hikâye-lerimi. Kalemden kâğıda düşseler kafası gözü paramparça, sürülmüş, ölgün yüzlü, çürümüş kulakları olacaktı hikâyelerimin. Hiç kâğıda, deftere yazamamıştım şimdiye dek. Kâğıda değil de içime yazıyordum. Öyle birikmiş, yığılmış havasız kalmışlardı ki içim kokuyor, içim çürüyordu. Kurtlu kurtluydu içim. Dudaklarımı birbirinden ayırsam hepsi içimden dışıma kan, ceset, gözyaşı olarak çıkacaktı. Dünya kokacak, dünya boka bulanacak, insanlar kaçışacaktı sanki kendileri çok temizmiş, sanki kendileri hiç yaşamamış gibi...</p>

  <p class="normal1">Buraya, bu sokağa gelmeden önce yazmamıştım hiç. Korkmuştum yazmaktan ve yazarken ölmekten. Evet, kendimi öldürebilirdim. İnançsızlıktan ölebilirdim eğer yazsaydım. Kaybetmiştim çoktan inancımı. Dünyaya değil; kendime.</p>

  <p class="normal1">Bunu mu öğretmişti Adalet teyzem bana? O hep yazardı oysa. İsimler, tarihler, şehirler, ağaçlar, köyler... Yazardı Adalet teyze. Gözleriyle dilsiz dilsiz yazardı. Beyaz bir karanlık üzerinde yazardı. Dünyayı izlerken öyle oturduğu herhangi bir ağacın altındayken yazardı. Kimse görmezdi yazdıklarını. Hiç kimse görmedi de ve hatta ben bile görmedim çoğu zaman. Gözlerinden okuyordum yazdıklarını.</p>

  <p class="normal1">"Dünya burası Selvi. Bak dünyaya hepsini görebilirsin..." demişti bir keresinde. Baktım dünyaya...</p>
</body>
</html>
