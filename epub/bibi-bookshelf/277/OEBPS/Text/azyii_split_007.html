<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>zayi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="sagbaslik" id="calibre_toc_4"> "Seslerle ülkesiz, topraksız bir harita çizmişti zaman." </h1>

  <p class="normal">Ötekiler için İstanbul çıkmaz bir sokaktı. İçinden çıkılmayan hikâyeleri vardı.</p>

  <p class="normal">Faniler surat asıyor, bağırıyordu ölüme ama programlanmış bir makine gibi öldürmekten geri kalmıyorlardı. Dar sokaklar, büyük meydanlar, avlular, geniş caddeler anılıyordu ajans haberlerinde. Koşuyor, kaçıyorlardı.</p>

  <p class="normal">Soluk alamıyordu faniler. Nefes borularını anlatamamışlıklarının, nefretlerinin ve durduramadıkları şiddet duygularının telvesi tıkamıştı. Kentin meydanlarında, avlularında, dar sokaklarında kusuyorlardı. Kustukça ölüyor, öldürüyor, öldürülüyorlardı.</p>

  <p class="normal">Ölüler, fanilerin bu hallerini başlarına köklenmiş servi ağaçlarından ve konuşmamayı seçmiş ötekilerden öğreniyordu. Serviler nerede bir kusmuk görse, nerede koşan-kaçan-yakalayan fani görse yapraklarını salıveriyordu ölülerin toprağına.</p>

  <p class="normal">Servi dallarının gökle konuştuğu bir akşamüzeri, dimdik yokuşu adımlamaktan memeleri sızlayan deli güzel Ayhan, giriş katın camekânlı balkonunda kahvesini yudumlayarak servi ağaçlarını izleyen Lerna Hanım'ın siyah balkon parmaklıklarına yaslandı: "Eğer bir cehennem varsa inan o aşağıdaki caddedir. Annemin mezarına gittim yürüyerek, çok yoruldum. Çok özlemiş beni annem, sana da selam söyledi. Zayıflamış ama biraz..."</p>

  <p class="normal">Ayhan tuhaf bir adamdı. Ağbi Aydın'ın ölümünden sonra annesi, annesinin ölümünden sonra da Ayhan döküvermişti aklını. Her sabah ayna karşısına geçip "Annesinin kuzusu Ayhan! Gün, aydın olsun sana," der, babasından kalma Kumru bakkalı açar, akşama kadar müşteri beklerdi. Sokağın sakinlerinden başka tek tük insan gelir ama genelde de boş çıkardı. Her gün annesinin mezarına giden Ayhan, ağbi Aydın'ın ölümüne dayanamayışının hesabını sorardı annesinin mevtasına. Lerna Hanım ölü annesinin zayıflamış olmasına ya da ona mezarından selam yollamasına şaşırmıyordu artık.</p>

  <p class="normal">"Bir daha gittiğinde sen de benden selam söyle annene. Gel kahve içelim."</p>

  <p class="normal">"Likör var mı likör?"</p>

  <p class="normal">"Var ya olmaz mı, hadi gel..."</p>

  <p class="normal">Ellerinde poşetlerle sokağın başında ağır ve korkulu adımlarla ilerleyen Sofie'yle Emine, pencereleri açık camekânlı balkonda Lerna Hanım ve Ayhan'ı gördüklerinde el sallayıp açık kapıdan içeri girdiler. Sofie heyecanla Lerna Hanım'ın tüylü yanağına bir öpücük kondurdu:</p>

  <p class="normal">"Size Eminönü'nden taze çekilmiş kahve aldık, biraz da kuşburnu."</p>

  <p class="normal">Lerna Hanım, "Sağ olun, var olun," diyebildi hep mahcup sesiyle.</p>

  <p class="normal">Mutfakta duvarlara asılı eskimiş çerçevelere bakarken ocağa taşırdığı kahveyi temizlemeden balkona gelen Emine, sabırsızlıkla likörden bir yudum aldı ve "Biliyor musunuz, yeşil cumbalı eve taşınan kadın dilsizmiş..." dedi, bir solukta.</p>

  <p class="normal">Ayhan iki elini dizlerine vurarak, "Vah vah! Eee, sonra?"</p>

  <p class="normal">"Ne sonra Ayhan? Oturduk saatlerce sohbet ettik sanki... Kadın dilsizmiş diyorum, sen bana, ee sonra diyorsun. Ömürsün yani..." diyerek tatlısert karşılık verdi Emine. Lerna Hanım likör şişesinin kapağını titreyen elleriyle kapamaya çalışıyordu. Derin çizgilerin karaladığı ihtiyar yüzüne gülümseme ile gülümsememe arasında bir kararsızlık oturmuş kalkmıyordu.</p>

  <p class="normal">"Kimlerdenmiş?" diye sordu.</p>

  <p class="normal"><span class="ideitalik">(Adalet: Hiç değişmemiş Lerna Hanım...)</span></p>

  <p class="normal">Çünkü çıkmaz olmuştu "kim"in, "kimler"den olduğu Lerna Hanım için. Fanilerin savaşlarının bitmediği yılların herhangi birinde gelmişti dünyaya. Çocukluğunda, kanlı yolları aşan anneciğinden savaş dolu, göç dolu masallar, ağıtlı türküler dinlemiş, ergenliğe adım atınca da İstanbul'a kaçmıştı.</p>

  <p class="normal">Antakya Samandağı'nda eski bir Ermeni köyü olan Hıdırbey'den; çocukluğunda yaslanıp soluklandığı, dilekler tuttuğu, Hz. Musa'nın asasını sapladığı topraktan can alıp asırları deviren Musa Ağacı'na veda edip kaçmıştı herkesi küstürerek. Gecenin karanlığını yırtarcasına ve arkasına bakmadan aşmıştı dağları; çatık kaşlardan, masalara inen yumruklardan, yüzüne kapanan kapılardan kaçmıştı, yanında Seyit'le... Seyit; Lerna'nın biricik aşkı, aşiretin en küçük torunu. Yasaklananı, kalleşi, yüz karası, dölü batasıca uğursuzu.</p>

  <p class="normal">Lerna ve Seyit, anne babalarının tarihine olan kızgın-lığını reddedip kaçmıştı. Hiç düşünmemişlerdi kimlerden olduklarını, kanlarını, soylarını, toprakları ve savaşları. Bir kez olsun düşünmeden, bir kez olsun tarihlerine kızmadan tutuşmuşlardı el ele. En sevdikleri yer olmuştu sadece kendi tarihlerine, anılarına sallanan beşikleri. Her gece uykularında birbirlerinin hatırasının mezarlığına iniyorlardı. Hatıralarının kolları bacakları kesilmişti; ne yol alabiliyorlardı bacaksızlıklarıyla, ne birbirlerine sarılabiliyorlardı kolsuzluklarıyla.</p>

  <p class="normal">Yormuştu dünya Lerna Hanım'ı. Yorgun ve şaşkındı. Karşı kaldırımdaki metruk binanın çatısından başlayıp toprağa doğru inen oluktan akan yağmur suyu gibi şaşkındı. Yağmak varken sadece akabilmişti bir oluğa, tutsak. Yıllar geçmişti yalnızlığının veremine yakalanalı, her sabah kendi tarihinin attığı çimdiğin lâl renkli sızısıyla uyanıyordu. Körpe değildi artık omuz başları, seslerle doluydu kahverengi lekeli elleri. Seslerle ülkesiz, topraksız bir harita çizmişti zaman dedikleri Lerna Hanım'ın ellerine. Ve o sınırlarla ayırmıştı tarihleri birbirinden.</p>

  <p class="normal">Seyit ölmüştü. Biricik aşkı, ailesinin dölü batasıca, uğursuzu Seyit'i ölüvermişti. Kızmadı Lerna Hanım Seyit'in ölümüne ve bir daha dönmedi Musa Ağacı'nın gölgesine. Fakat yıllarca, denizlerin dibine gömülesi tarihi tekrarlatıp durdu Lerna Hanım'a o soruyu:<br class="chapter" />
  "Kim... ler... den... sin? Kökün neresi?"</p>

  <p class="normal">Niyetsizdir aslında Lerna Hanım bu soruları sorarken. Cevabı da merak etmez, aynı soru kendi yorgun yüzüne bakılıp sorulsun ister. Ama aslında Lerna Hanım bir ağaç olmak ister sadece. Öyle bıkmıştır bölünmekten, ayrılmaktan ve parçalanmaktan. Ağaç olmak ister Lerna Hanım. Sadece bir ağaç... Musa Ağacı gibi mesela ya da büyük köşkün bahçesinde yalnız bir kız çocuğunu bağrına basan çınar ağacı gibi... Korkar Lerna Hanım, ağaç dışında bir şey olmaktan. En çok da insan olmaktan...</p>

  <p class="normal"><span class="ideitalik">Evet, onu hatırlıyorum...</span></p>

  <p class="normal"><span class="ideitalik">O zamanlar daha genç olmasına rağmen saçları yine böyle bembeyazdı. İlk karşılaşmamızda kim olduğunu anlattı. Aslında sormamıştım ama anlattı. Onun için de önemli değildi kim...lerden olduğu ya da kim...lerden olduğum ama korkuyordu.</span></p>

  <p class="normal"><span class="ideitalik">Onu seviyordum. Kimlerden olduğu önemli değildi. Ortak özlemlerimiz vardı. O, Musa Ağacı'nı özlerdi, ben büyük evimizin bahçesindeki çınar ağacımı. O bana Hıdırbey köyünü anlatırdı, ben büyük evi... O bana kavgaları anlatırdı, ben büyük evin çarpan kapılarını... O bana Seyit'i anlatırdı, ben Adalet teyzemi...</span></p>

  <p class="normal"><span class="ideitalik">Susardık sonra. Onun Seyit'i anlatması demek uzun bir suskunluk demekti. Adalet teyze çok severdi onu. Haftada bir gün mutlaka ziyarete gider, eskimiş ama hâlâ aynı taze acıyla kavrulan dertlerini dinler, sonra da gelir anlattığı hikâyelere kahraman yapardı ağaç olmak isteyen kadını.</span></p>

  <p class="normal"><span class="ideitalik">Onun en büyük korkusu birinin ona "Kimsin?", "Kimlerdensin?" ve en önemlisi "Kökün ne?" diye sormasıydı. Biliyordum, "kim"li soruları sormadan önce o da benim gibi çocuktu, sonra büyüdü ve "kim" olduğunun hesabı soruldu, kan döktü tarih.</span></p>

  <p class="normal"><span class="ideitalik">Ayırdı insanları birbirinden ve en önemlisi de erdemlerinden, vicdanlarından ve en muazzam sevgilerden... Sevmemeyi, nefretle bakmayı, yüzlerine tükürmeyi, birbirlerinin üstlerinde yürümeyi öğretiyordu birileri insanlara.<br class="chapter" />
  İşte bu yüzden korkuyordu ağaç olmak isteyen kadın. Adından bile korkuyordu bazı zamanlar. "Kim" demek, korku demek...</span> Çünkü eğer <span class="ideitalik">"diğer kim...in kim...inden" değilsen başlayacak "diğer kim" oluşunun korkusu...</span></p>

  <p class="normal"><span class="ideitalik">Ama biz hiç korkmadık birbirimizden. Ben sanki onun Musa Ağacı, o da benim çınar ağacımdı...</span></p>

  <p class="normal"><span class="ideitalik">Bir ağacın gövdesine yaslanır gibi yaslandı ruhlarımız birbirine... Ve önemli değildi kimlerden olduğumuz...</span></p>

  <p class="normal">"Kimlerden olduğunu bilmiyorum. Zaten konuşamıyor," diye yanıt verdi Emine.</p>

  <p class="normal">Ayhan meraklıca, "Ben hiç görmedim birinin taşındığını. O ev ne zamandır boş? Komisyoncu da gelmedi hiç. Kim tutar ki o evi? Sahibi mi acaba?" diye sorduğunda, Lerna Hanım, "Tamam canım, komşu gelmiş hoş gelmiş. Kimse kim..." diye söylenirken, metruk binanın bahçesindeki iki servi ağacının dallarına konan iki kuzgunu gördü Ayhan:</p>

  <p class="normal">"Aaa Emine bak, kargalar benim halime gülmeye geldi."</p>

  <p class="normal">Lerna Hanım gözlüğünü takıp, servilerin dallarına dikkat kesildi:</p>

  <p class="normal">"Karga değil, kuzgun onlar..."</p>

  <p class="normal">Sofie, "Kuzgun demek ölüm demektir. Ölü çıkacak sokaktan," dedi.</p>

  <p class="normal">Emine belli etmese de telaşlanmış ve tedirgin olmuştu. Sofie ne zaman ölüm dese, Emine'nin içi alevlenir ve hep kötü bir şey olacağını düşünür, geceler boyu Sofie'nin kapısını dinlerdi. Daktilo sesi, çığlık, böğürtü, yırtılan kâğıt, erkek ağlaması, kadın hıçkırığı, şangırtı... Hepsi ama hepsi bir gecede çıkabilirdi Sofie'nin evinden ve Sofie'nin ta kendisinden.</p>

  <p class="normal">Lerna Hanım, "Rızvan Efendi biliyor mu o eve birinin taşındığını?" diye sordu kikirdeyerek.</p>

  <p class="normal">"Yok, bilmiyor herhalde," dedi Emine, Lerna Hanım'ın kikirdemesine anlam verememişti.</p>

  <p class="normal">"Hem Rızvan Efendi bilse ne olacak ki? O evin sahiplerini tanıyor mu?"</p>

  <p class="normal">Yanıt vermedi Lerna Hanım.</p>

  <p class="normal">Sokağa en son taşınan Sofie'ydi ve üzerinden neredeyse yedi yıl geçmişti. O kadar semt, o kadar sokak, ev varken bula bula bizim sokağı mı buldu diye düşündü Emine.</p>

  <p class="normal">Ayhan'sa annesine anlatacak yeni bir şeyi olduğu için heyecanlıydı.</p>

  <p class="normal">Emine Sofie'yi, Ayhan ve Lerna Hanım Selvi'yi, Sofie ise kuzgunları düşünürken Ayhan, Emine'ye, "Dilsiz kadının adı neymiş?" diye sordu.</p>

  <p class="normal">Emine, "Selvi," diye yanıt verdiğinde, Lerna Hanım, "Serin... Ve serin serviler altında yatan kabrinde..." diye mırıldandı metruk binanın bahçesine bakarak.</p>

  <p class="normal">Ayhan gülerek, "Takıldı yine ağaçlara... Servi değil, Selvi, Selvi!" diye tekrarladı.</p>

  <p class="normal">Emine, Lerna Hanım'ın aklının yine gittiğini düşündü, bu arada da Sofie'nin kuzgunlarla ölümü bir tutması onu iyiden iyiye korkutmuştu. Lerna Hanım'a dönüp "Sakın şu mezarlardan birinin sahibi olmasın," dedi korkuyla.</p>

  <p class="normal">Ayhan'la Sofie'nin tebessümü sorulu bir bakışa dönüşüvermişti.</p>

  <p class="normal">"Lerna Hanım bahsediyordu ya, geceleri mezarlardan çıkıyormuş ruhlar. Bu Selvi'yi benden başka kimse gördü mü?"</p>

  <p class="normal">Lerna Hanım kikirderken Sofie ve Ayhan görmedik dercesine başlarını salladılar.</p>

  <p class="normal">Lerna Hanım, yaşlı bacaklarına rağmen kendinden beklenmeyecek bir hızla ayağa kalktı ve gülümseyerek, "Ben gördüm," dedi. Masadaki herkes rahatlamıştı.</p>

  <p class="normal">"Neymiş kızın adı?" diye tekrar sordu.</p>

  <p class="normal">Üçü de aynı anda "Selvi," dedi.</p>

  <p class="normal">Uçtu kuzgunlar servilerin dallarından...</p>
</body>
</html>
