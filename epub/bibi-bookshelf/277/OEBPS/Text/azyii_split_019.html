<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>zayi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="sagbaslik" id="calibre_toc_14"> "Bir Gayya kuyusuydu Sofie ile Suphi." </h1>

  <p class="normal">Çıkmaz sokak her zaman olduğu gibi bu akşam da çok sessiz. Lerna Hanım camekânlı balkonunda oturup metruk binayı izliyor. Emine pencere önünde bir yandan sokağa, bir yandan aynada kendine bakıyor. Rüstem cam kenarına kurduğu rakı masasında kitabını okuyor. Rızvan Efendi gül suyu şişesinin kapağını arıyor. Ayhan hâlâ bakkal dükkânında müşteri bekliyor, Sofie'nin pencere önünden daktilo tuşlarının sesi geliyor.</p>

  <p class="normal">Sessiz ve boğuk gri bir nefes yol alıyor evlerin arasından servi ağaçlarına. İşte yine iki Kuzgun metruk binanın kırık pencere kanatlarına yaslanan dallardan birine kondu. Buldan bezinden elbiseleriyle bulutların altında dans ederek sahil parklarında koşturan kız çocuklarının babaları çoktan oturdu akşam yemeği için sofralara. Yukarı sokakların birinin bodrum kat penceresinden taze fasulye kokusu geliyor. Üst katın mutfak penceresinin önünde yoğurt kabında açmış karanfiller yaslanmış komşusu sardunyaya.</p>

  <p class="normal">Fanilerin işlek caddesinden klakson, kahkaha, ambulans ve otomobillerin içinden dışarı taşan müzik sesi geliyor. Sahil semtlerinin birinde, ünlü bir tavernanın girişinde, ünlü bir adam yanındaki ünlü kadını tokatlıyor. Gazeteciler üşüşmüş ağlayan kadının başına. Faniler dövüşüyor, ünleniyor...</p>

  <p class="normal">Ve başka bir semt... Kül olmuş bir belediye otobüsü ve iki otomobil. Kanlanmış kaldırım taşlarında boş kovanlar dizilmiş. Kapılar kapalı, mitil yorganlar pencerelere siper edilmiş. Faniler savaşıyor, öldürüyor... Çıkmaz sokağın kuzgunlarından Büyük Kuzgun, kentin kargaşasını izle-yen Küçük Kuzgun'a uzakları göstererek, <span class="ideitalik">"Ne görüyorsun?"</span> diye sordu: <span class="ideitalik">"Gayya..."</span> diye yanıtladı Küçük Kuzgun "Gayya..."</p>

  <p class="normal">Bir Gayya kuyusu yine gecenin karanlığında dişlerini göstere göstere kahkaha atan, süzen, öldüren, doğurtan, ağlatan şehir. Bu sırada Sofie'nin daktilosunun tuşlarından gelen ses sustu, sıra ölüme geldi. Ölümünü düşünüyordu Sofie. Öldürülmeden öldürmek istiyordu kendini, hem de sabaha varmadan gecenin tam orta yerinde. Tozlu teypte bir şarkı çalıyor:</p>

  <p class="indentmetin">"Tutkulardan intihar</p>

  <p class="indentmetin">günlerden çarşamba</p>

  <p class="indentmetin">ve ölmekten bir sayfa</p>

  <p class="indentmetin">sayfa..."</p>

  <p class="normal">Artık sayamadığı bilmem kaçıncı intihar mektubunu yazmaya başladı çarpık el yazısıyla:</p>

  <p class="normal">"Hadi gel Suphi, hadi gel Sofie ölelim beraber...</p>

  <p class="normal">Kadınlığımızın peşinden gelsin erkekliğimiz ve geçmişin gecelerinden taze sabahlarımıza, salına salına yürüyelim aynaya doğru. Ama önce makyajımızı temizleyelim, arınalım ve yatıralım geceye Suphi'yi. Akıtsın kurtlu geçmişini kasıklarının arasından.</p>

  <p class="normal">Hadi gel Sofie yapalım ağdamızı, keseleyelim bacaklarımızı, leylak kokuları sarmalasın etlerimizi... Hadi gel Suphi, bak sana keseler yaptı Sofie. Belki temizlenmem sanıyorsun ama dokun saten keselere, kokla sabunları. Sür yüzünü, Sofie'nin yüzüne.</p>

  <p class="normal">Omuz başlarım bekliyor seni Suphi... Dizlerim bekliyor seni Sofie...</p>

  <p class="normal">Hadi ölelim omuz omuza, diz dize ve iç içe..."</p>

  <p class="normal">Koydu üç noktayı astı mektubu aynaya. Sıkılmıştı kendinden. İnsan kendinden sıkılır mıydı hiç? Sofie sıkılırdı. Ne kadın, ne erkekti. Gizlediği bedeni erkek, görünüşü kadındı. Yoksa tersi mi? Gerçeği kadın; görüneni erkek? Eline aldığı tıraş bıçağını sakal kadar sert bacak ve kol kıllarına sürmeye başladı. Tertemiz ölmeliydi, bir kadın gibi... Yüzünü pudraladı, kirpiklerini rimelledi, gözlerini sürmeledi...</p>

  <p class="normal">Geçmedi erkek bakışı, geçmedi bir erkeğin bir kadından beklediği güzellik arayışı. Kendi gibi bir erkeğin beğenebileceği kadar güzel görünmek istiyordu. Eğer erkek kalabilseydi yüzüne bakıp "Ne kadar da güzel ve büyüleyici..." diyebileceği bir kadın yüzü olsun istiyordu.</p>

  <p class="normal">Kendi <span class="ideitalik">erkek hayalindeki kadın</span> olmak istiyordu. Aynanın karşısında ağlamaya başladığında önce <span class="ideitalik">Sofie</span> oldu sonra da kadınını yatıştırmaya çalışan <span class="ideitalik">Suphi</span>. Jiletin kenarını kırıp sağ koluna yaklaştırdığında ne Suphi'ydi ne de Sofie.</p>

  <p class="indentmetin">"yarınlardan perşembe</p>

  <p class="indentmetin">tutkulardan intihar</p>

  <p class="indentmetin">ve ölmekten bir gün daha</p>

  <p class="indentmetin">vardı önünde</p>

  <p class="indentmetin">vardı önünde</p>

  <p class="indentmetin">vardı..."</p>
</body>
</html>
