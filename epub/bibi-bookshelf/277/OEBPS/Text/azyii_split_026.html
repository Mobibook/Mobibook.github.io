<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>zayi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="sagbaslik" id="calibre_toc_20"> "Devlet başa Kuzgun leşe." </h1>

  <p class="normal">"Anlatmıştım ya ben sana... Ocağımıza soktular anarşist köpekleri. Hepsi devlete baş kaldırıyorlardı. Olacak şey mi? Benim oğlum da onlar gibiler yüzünden düşmüştü kodeslere. Gözüm gibi baktım ben oğluma, büyüttüm, okuttum. Canı vatana helal olsun ama o anarşistlerle ahbap olunca girdiler aslanımın kanına... Ben de gittim devletin kapısına, verdim isimlerini alıp götürsünler, alıp götürsünler ki; oğlum kodesten çıktığında onu buraya yanıma alayım, kafasını karıştırmasın anarşistler, yine durmasın devletin karşısında. İstemedim onları yalan değil. Hem kim ister ki anarşistlerle dip dibe yaşamayı? Devlete karşı duranla yan yana durulur mu Ayhan?"</p>

  <p class="normal">Emine bakkal dükkânın küçük kapısının ardından duymuştu Rızvan Efendi'nin Ayhan'a söylediklerini. Hızlı adımlarla geldiği yoldan çıkmaz sokağın sonuna doğru ilerlediğinde Selvi'yi metruk binanın bahçesinde servi ağaçlarından birinin gövdesine yaslanmış otururken gördü. Sırtını servi ağacına yaslamış etrafındaki çiçeklerin yapraklarına dokunuyordu. Yanına gidip oturduğunda Selvi sanki onu görmemiş gibi istifini bozmadan yapraklara dokunan ellerine bakmaya devam etti.</p>

  <p class="normal">"Bu bahçede ağlarken Lerna Hanım duymuş, haber vermişti burada bir çocuk olduğunu," dedi Emine. Selvi devam ediyordu toprağın can verdiği yapraklarla konuşmaya. Emine hiç şaşırmıyordu artık Selvi'nin umursamazlığına. Umursamazlık değil başka bir şeydi zaten onunki. Her şeyden haberi varmış gibi, <span class="ideitalik">hepinizin ciğerini biliyorum ben, bana anlatmayın bu hikâyeleri</span> der gibi bakıyor, duymuyordu. Kapalıydı Selvi'nin kulakları, elleri, gözleri... <span class="ideitalik">(Savaşı insanların gözleri, kulakları, dudakları çıkarıyor demişti annem...)</span></p>

  <p class="normal">"Sonra büyüdü işte... Kocaman kız oldu. Kimliği yok. Okula yazdıramadım, Rüstem öğretti her şeyi. Devletin böyle bir insanın yaşadığından haberi bile yok... Kimse de gelip sormadı. O da sormadı hiç biliyor musun?"</p>

  <p class="normal">Kuzgunların sesleriyle irkildi Emine. Korkuyordu Kuzgunlardan ve Selvi'nin korkunç sessizliğinden. Aslında bazen boğazına yapışmak geçiyordu içinden. Oysa konuşsa daha çok korkacaktı, biliyordu ama yine de içinde bir yer, Selvi'nin sessizliğiyle Emine'yi acıtıyordu. Selvi, Emine onun gözlerinin içine bakarken yavaşça kalkıp metruk binanın bahçesinden dışarı çıktı. Emine az önce Rızvan Efendi'nin anlattıklarını söyleyebilirdi, onu acıtabilirdi ama sustu. Kendi acısını duysun istiyordu. "Niye bir şeyler söylemiyorsun, niye konuşmuyorsun Selvi!" diye bağırdı. İki Kuzgun Emine'nin bağırmasıyla birlikte Selvi'nin başında dönerek uçmaya başladı. Selvi durdu, Emine'ye döndü. Gözleri dolmuştu Emine'nin.</p>

  <p class="normal">Selvi hiçbir şey söylemeden o ölümcül bakışıyla Emine'nin yüzüne bakıp arkasını dönüp kuzgunlarıyla birlikte bahçeden dışarı çıkarken kalıverdi Emine metruk binanın bahçesinde o ağlayan kız çocuğu Çilem gibi. Gelip onu da biri alsaydı ya şimdi. Ama yok kimse almadı onu. Doğrulup kalktığında, Rızvan Efendi Ayhan'ın dükkânından çıkmış ağır ağır yürüyen Selvi'nin peşinden hızlı adımlarla ilerliyordu. İki Kuzgun Rızvan'ın gelişiyle dallarına uçtu.</p>

  <p class="normal">Rızvan Efendi vardığında Selvi'nin ağır adımına; tuttu kolundan, çevirdi kendine.</p>

  <p class="normal">Selvi bakamıyordu Rızvan Efendi'nin yüzüne...</p>

  <p class="normal1">Onu hatırlıyorum. O zaman kırmızı yüzünden daha kırmızı bir burnu, haşmetli bir cüssesi ve pos bıyıkları vardı. Sorulu kızgın bakar ve balık kokardı. Kendi ülkesinden kovulmuş, bizden az zaman önce gelmişti ülkemizin topraklarına. Dedeme benziyordu. Konuşmazdık hiç onunla. Oğlu varmış, terk etmiş yıllar önce. Dedemin babamı kovuşu gibi kovmuştu belki o da oğlunu. Kırmızı bir kamyoneti vardı. Eşya taşıyordu. Adalet annem onun için üzülürdü. Deniz üstünde yol alan balıkçı teknesinden asfaltın kalabalığından biri olan kamyonete talim etmişti kendini. İyi insan, derdi. Zaten Adalet anneme göre herkes iyi ama eksikti.</p>

  <p class="normal1">Tanımadığım, hiç görmediğim onlarca insan vardı hayatımızda. Tıkış tıkış, tıka basa insandık. Kentin sokaklarının, caddelerinin, bahçelerinin, avlularının, sokak başlarının her biri mezar, her biri tıka basa insandı. Ağlayan gülen, susan konuşan lanetli yüzler akıyordu şehirler boyunca sınırın çizdiği toprakların altında. Tarihleri birbirlerine kaldırdıkları elleriyle, yumruklarıyla, silahlarıyla yazıyorlardı... İnsanların eksik yanlarıyla küçülüyordu dünya ve biz zavallı faniler paylaşamıyorduk onu...</p>

  <p class="normal">Birbirlerinin yüzlerine hiç bakmamışlardı. Rızvan Efendi, Selvi'nin kolunda yeşil cumbalı eve girmiş, ekru renkli koltuğun karşısındaki yeşil kadife koltuğa oturmuştu. Selvi eve girdiği gibi mutfağa yöneldi ve bir süre sonra elindeki tepsiyle içeri girdi. Rızvan Efendi teşekkür etti ve höpürdeterek ilk yudumunu aldı bol şekerli kahveden. Selvi hâlâ bakamıyordu Rızvan Efendi'nin yüzüne. Yorgun bir pişmanlık derin çukurlar örmüştü. Bakınca, o çukura düşüp "gel gel" diyecek gibiydi sanki. Kor gibi yakacaktı Selvi'nin gözleri eğer bakabilseydi. Dedesinin kalbine attığı çimdiği düşünüyordu Selvi. Pişman değildi.</p>

  <p class="normal">Metruk binaya gözleri dalmış Rızvan Efendi ise "Öldü mü hepsi?" diye sordu. Yüzü buz kesildi Selvi'nin... Dudaklarını ısırıyor, ısırıyor, ısırıyordu... Dedesiyle çınar ağacının altındaki son anları geldi aklına... Kedi, Kuzgun, çınar ağacı, dedesinin elini göğsüne götürüp ölüme titreye titreye gitmesi... Hainliği, çocukluğu, babası, annesi... Rızvan Efendi o kendinden çok emin, sert gözleriyle Selvi'den çıkacak en ufak çıt sesine bile razıydı. Selvi'nin gürül gürül akan sessizliği karşısında boğuluyor, çöküyor, haşmetli cüssesi gitgide küçülüyordu.</p>

  <p class="normal">Gözleri birbirlerine kilitlenmişken açık kalmış kapıdan içeri giren Çilem, Rızvan Efendi'yle Selvi'nin karşı karşıya oturduğunu görünce şaşırdı.</p>

  <p class="normal">"Ne yapıyorsunuz?"</p>

  <p class="normal">Rızvan Efendi mahçup bir telaşla "Sofie..." dedi, "Polis yakalamış vuranı. Rüstem polisler peşine düşmez sandı ama ben biliyordum, peşini bırakır mı adalet katillerin? Kanundan, devletten kaçılır mı? Adalete verecek can almanın hesabını..."</p>

  <p class="normal">Rızvan Efendi "adalet" dediğinde Selvi'nin gözleri bir anda boşalttı yüklerini. Yüzünün hiçbir kıvrımında tek bir hareket yoktu. Gözlerinden akan yaşlardan başka bedeninin hiçbir noktası hareket etmiyordu... Rızvan Efendi "Hadi bana müsaade," deyip açık kapıdan dışarı çıkmak üzereyken durdu: "Sofie'yi vuran pişmanım demiş..."</p>

  <p class="normal">Pişman olan Rızvan Efendi'ydi oysa... Şimdi Selvi çağırmadan kendi atlamıştı pişmanlık çukuruna. Orada adalet vardı... Cayır cayır yanıyordu Rızvan Efendi'nin dudakları...</p>

  <p class="normal">Gülümsedi Selvi. Acı, alaycı, yakıcı bir gülümsemeydi.</p>

  <p class="normal">Hızla oturduğu yerden kalkıp Rızvan Efendi'nin ardından kapattı kapıyı sertçe.</p>

  <p class="normal">Çilem'i kolundan tutup merdivenlerden üst kata çıkardı hızla.</p>

  <p class="normal">Çocuk odasının kapısını açtığında Çilem şaşırmıştı:</p>

  <p class="normal">"Kimin odası burası?"</p>

  <p class="normal1">Odam... Büyük evdeki odam benim sığınağımdı. Buradaki odamsa sadece uykumundu. Uyku odasıydı benim için. Cezalandırılıp kapatılmam gerekmedi hiç. Cevdet ve Cemil amcamın anlattığına göre halam Yurdanur kendini odasının tavanına asmıştı ve onu o halde gören babaannem yine onun odasında kalbinin onun kötülüklerine kızmasıyla durmuştu.</p>

  <p class="normal1">Büyük evdeki bütün odaların duvarları sırlılarına acıyan duvarlardı sanki. Dedemin kalbine attığım çimdiği sadece bahçedeki çınar ağacım gördü. O büyük evin hiçbir odasının duvarına sırrımı bırakmadım ben. Adalet annem sırlarımızı bir yere bırakmamamız gerektiğini söylerdi hep. "Sırlarımız sadece bizimdir ve bizim gibi, bizi anlayacak, bizi anladığında biz gibi düşünecek, yeri geldiğinde kendini bırakıp biz olacak diğer bizlere anlatabiliriz," derdi.</p>

  <p class="normal1">O zamanlar yaşadığımız yerde esen rüzgâr sesine karışan sırlı ayak sesleri çok sevdiğim yaprakların hışırtılı seslerini örtüyordu. Pencerelerimizin önünde duran sardunyaların hepsini arka bahçeye taşımıştık. Perdelerimiz aralanmıyor, kapımız açılmıyordu.</p>

  <p class="normal1">Ya Lerna teyze arka bahçeden bizim ülkemiz geçiyordu ya da biz onun ülkesine.</p>

  <p class="normal1">Onu sevmeye başlamıştım, onun da sırları vardı.</p>

  <p class="normal1">Biraz Adalet anneme, biraz bana benziyordu. Türk değildi. Babaannemin sevmediklerindendi.</p>

  <p class="normal1">Bu arada Adalet annem sık sık dışarıda insanların nefeslerinin ve seslerinin birbiriyle çarpıştıklarını söylüyordu. Sokağa çıkmamız sakıncalıydı ama ben yine de kendimi özgür hissediyordum. Ne büyük evde yaşadığım zamanlardaki gibi yasaklı, ne annemle babamın olduğu zamanlarki gibi tedirgindim. Bir akşam kapımızın tokmağı sessizce vuruldu ama biz duyduk.</p>

  <p class="indentmetinitalik">Sessizliğe çok alışıktık.</p>

  <p class="indentmetinitalik">Kapıyı Adalet annem açtı.</p>

  <p class="indentmetinitalik">Annem ve babam geri dönmüştü.</p>
</body>
</html>
