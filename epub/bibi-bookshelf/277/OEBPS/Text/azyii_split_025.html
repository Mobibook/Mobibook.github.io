<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>zayi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="sagbaslik" id="calibre_toc_19"> "Sırlar sırlılarda kalır Ayhan." </h1>

  <p class="normal">Sokaklar affetmemişti fanileri. Kimilerine sığınak, kimilerine mezar olmuştu. Çıkmazdı işte çıkılmıyordu. Çıkmak istemiyordu ceviz tabutundan, öğle uykusuna yatan Lerna Hanım, çıkmak istemiyordu Rüstem, çıkamazdı Ayhan. Bir sabah tezgâhın arkasında birasını içerken küçük mavi kapıdan içeri giren Selvi'yi görünce boğazında asit yakıcılığında bir acı hissetti. Korktu, titredi, "Hoş geldin Selvi. Ne lazımdı? Sabun, pirinç, çay, sünger? Hiçbiri yok. Bira var, makarna var, son paket bulguru Emine aldı sabah, kısır yapacakmış. Sana da getirir kesin; nar ekşisi bol..."</p>

  <p class="normal">Selvi dükkânın boş raflarına bakarken tezgâhın arkasında duran tabutu gördü ve tezgâhın arkasına geçip tabutun kapağını açtı. Fotoğraflar, kolonya şişesi, tarak, kadın elbiseleri, naylon çoraplar, tutam tutam saç, kirli beyaz bir yastık ve Feride Hanım'ın ölü kokusu...</p>

  <p class="normal">Ayhan başını öne eğdi ve kızgınlıkla "Sana ne lazımdı?" diye sordu tekrar.</p>

  <p class="normal">Selvi'nin delici bakışları Ayhan'ın tüysüz yanaklarında dolaşıyor, dudaklarına ustura keskinliğinde çizikler atıyordu. Çocuk kaygıları büyüyeli çok olmuştu. Uçmuştu Ayhan'ın aklı çoktan. Bir deli güzellik kalmıştı aklının kalan parçalarından. İstese daha da delirir ya da belki daha da aklar paklardı aklını ama istemiyordu ki. Dünya zaten kötüydü.</p>

  <p class="normal">"Rızvan Efendi var ya o aslında... O aslında..." diye başladı ama durdu aklı, sustu hainliği. Devam etseydi, kendi acısını yüzüne vuran Selvi'ye patlatacak sandı geçmişin tokadını. Ama sustu Ayhan, susturdu Selvi'nin hareketsiz dudakları aklı eksik, korkak, sevgisiz Ayhan'ı.</p>

  <p class="normal1">"Sus Ayhan sus. Çıkmadı zaten sırların benden ama sen sus yine. Çıkmasın sırlar o deli güzel dudaklarından. Anlatma bana hainliği. Hem öğretmedi mi annen sana sırlar sırlılarda kalır diye... Uykusuzum ben o sırları öğrendiğimden beri ama bak vermedim sırları. Geri dönmeyecek nasılsa..."</p>

  <p class="normal">Sustu Ayhan'ın sırları bir anda. Oturdu sırlı dudakları az önce kalkmaya yeltendiği yere. "Şimdi sen tabuta bakıp bana deli diyeceksin değil mi? Eskiden bu dükkân mal doluydu. Lerna Hanım'ın mahlebi, Rızvan Efendi'nin peyniri bendendi. Benden alırlardı basbayağı. Şimdi de alıyorlar ama ne varsa. Eğer istedikleri yoksa ben caddedeki Laz Seyfullah'tan alıp onlara getiriyorum."</p>

  <p class="normal">Selvi gülümsedi, elindeki kâğıdı Ayhan'a uzattı.</p>

  <p class="normal">Ayhan heyecanla, "Kırmızı mercimek, pirinç, zeytinyağı, taze fasulye, domates salçası, yoğurt, nane..." diye mırıldandı ve hızla dükkândan çıkıp fanilerin işlek caddesindeki Laz Seyfullah'a doğru yol aldı. Ayhan'ın ardından dükkândan eve doğru yürüyen Selvi, metruk binanın önünden geçerken Lerna Hanım'ın onu çağırdığını duydu.</p>

  <p class="normal">"Selvii kızım gel, gel bak hayat veriyorum..."</p>

  <p class="normal">Lerna Hanım elinde küçük bir kürekle toprağı kazmaya çalışıyordu. Yanına diz çöktü Selvi ve zayıf ellerini geçirdi toprağa. İkisinin de tırnak araları simsiyah, çıplak diz kapakları kıpkırmızı olmuştu. Kazıyorlar, kokluyor, dokunuyorlardı toprağa. Kızmıştı Selvi toprağa. Arıyor arıyor ama bulamıyordu. Lerna Hanım nefesinin sesinin kızgınlığını duyduğu Selvi'nin toprakla dolmuş sıkılmış yumruğunu tuttu:</p>

  <p class="normal">"Yaşam burada başlar ve burada biter kızım..."</p>

  <p class="normal">Selvi avucundaki toprağı yüzüne doğru götürdü. Saatlerdir servi ağacının dalından Lerna Hanım'ı izleyen Kuzgunlardan küçük olanı hızla aşağı doğru indi ve Selvi'nin yanına kondu. Lerna Hanım Kuzgun'a dönerek "Hoş geldin," dedi.</p>

  <p class="normal">Selvi, korku ve endişeyle Lerna Hanım'ın gözlerine baktı. Lerna Hanım, "Ne oldu? Korktun mu?" dedi ve sonrasında hiç beklenmedik kısa bir kahkaha attı. "Korkma delirmedim. Seninle de konuşuyorum, sen cevap veriyor musun? Ha sen, ha bu Kuzgun. Hem o da konuşuyor bilmiyorum mu sanıyorsun? Sen beni iyice deli belledin herhalde..."</p>

  <p class="normal">Selvi'nin şaşkınlığı sürerken Kuzgunlardan büyük olanı da indi toprağa. Lerna Hanım toprağa kavuşmayı bekleyen köklü çiçekleri çıkarıp ekmeye başladı.</p>

  <p class="normal">"Bunları ekme mevsimi biraz geçti ama olsun. Her sabah ben gelir bu çocukları sularım, birkaç haftaya bunlar daha da canlanır. Sen de gel e mi? Konuşmak lazım, dokunmak lazım. Sen konuşursun bu güzellerle. Bizim köydeki evin bahçesine de ekerdik bunlardan. Annem çiçeksiz yaşayamazdı, çiçek gibi de öldü."</p>

  <p class="normal">Lerna Hanım'ın annesi çiçek gibi kuruyup ölmüştü kızının kahrından. Çiçek gibi yaşamış çiçek gibi ölmüştü işte. Önce bahçesindeki çiçekler sonra da kendi solmuş, çürümüş toprağa dönmüştü. Aradan yıllar geçse de geçmemişti Lerna Hanım'ın vicdanının yakıcı azabı. Yaşamındaki herkes tarihinin sayfalarında birer birer ölüyordu bir fotoğraf bile bırakmadan. Her gün baktığı fotoğraf albümündeki yüzlerin, ellerin, omuzların hiç-birini tanımıyordu aslında Lerna Hanım. Albümdeki tüm fotoğrafların sahipleri de ölmüştü herhalde. Eski komşusu Adalet onu ziyarete giderken eskicilerden, sahaflardan toplardı fotoğrafları. Sonra bu kutsal görevi farkında olmadan Rızvan Efendi almıştı, vicdanının azabını bir nebze azaltabilmek için. Vermemişti hiçbir sırrını kimse, birbirine. Sırlar sadece sırlılarda kalıyordu.</p>

  <p class="normal">Lerna Hanım metruk binanın bahçesinin eski mezar halinin hatırına her bahar çiçekler ekiyor, toprağı temizliyordu. Onlarca yıl önce göçmüş hiç tanımadığı ölüleri kendi ölüleri bilmişti. Annesi, babası, Seyit, Leda, Hristamos burada yatıyordu. Dualarla, anılar ve acılarla ekiyordu çiçekleri. İlk defa yalnız değildi dualarını mırıldanırken ve deliliğiyle bir yandan da kikirderken. Yaşlı ellerindeki toprağı silkeleyip ektiği çiçeklere baktı ve "Hoş geldiniz," dedi.</p>

  <p class="normal">Selvi'ye dönüp korkunç yüzüne baktı, "Sen gittikçe annene benziyorsun ama Suna'ya değil Adalet'e... Ahh ne güzeldi Adaletciğimin sardunyaları, ıtırları..."</p>

  <p class="normal">Selvi'nin korkunç yüzü duyduğu kekremsi acıyla daha kararsa da zoraki bir gülümsemeyle yumuşadı. İki Kuzgun bu iki kadını yalnız bırakıp dallarına konmuştu çoktan.</p>

  <p class="normal">Lerna Hanım kuzgunlara doğru kaldırdı başını; "Sizin çiçeğiniz Selvi bana, bizim çiçeklerimiz size emanet çocuklarım," dedi ve Selvi'nin koluna girerek metruk binanın demir kapısından ağır adımlarla ilerledi. Bahçenin çıkışında Selvi durup kafasını Kuzgunlara çevirdi.</p>

  <p class="normal">Küçük Kuzgun: "<span class="ideitalik">Geri döndüğün için gerçekten mutlu musun?"</span> diye sordu.</p>

  <p class="normal">Selvi başını hafifçe öne eğdi.</p>

  <p class="normal1">Evet, mutluydum. Halam Yurdanur'un ölümüne rağmen mutluydum. Adalet annemle evimizde, kendi ülkemizdeydik nihayet. Hiç dışarı çıkmıyorduk. Dışarısı çok sesli ayakların, nefesi kokmuş ağızların ve toprağı unutup silahların demirine sarılmış ellerindi.</p>

  <p class="normal1">Evimizse sadece bizimdi. Bizim sarayımız, bizim toprağımız, bizim ülkemiz...</p>

  <p class="normal1">Evimizin ve sokağımızın dışında kalan her yer bir savaş alanı gibiydi.</p>

  <p class="normal1">Camekânlı balkonda oturan Lerna teyze dışarıda olan bitene dair, "Sizin sağcılarla solcular çarpışıyor yine..." demişti bir keresinde.</p>

  <p class="normal1">"Sağcı ne demek Adalet annem?"</p>

  <p class="normal1">"..."</p>

  <p class="normal1">"Solcu ne demek?"</p>

  <p class="normal1">"..."</p>

  <p class="normal1">Biliyordum, ellerimden biliyordum. Sağ elim dedem, sol elim babam.</p>

  <p class="normal1">Sağ ayağım babaannem, sol ayağım annem.</p>

  <p class="normal1">"Sağ ve sol elimin avuç içleri birbiriyle hızla ve sürekli çarpışınca ne olur Adalet annem?"</p>

  <p class="normal1">"Alkış."</p>

  <p class="normal1">Yukarıdakiler, yani bu savaşı çıkaranlar alkışlıyorlardı; zevkle, şehvetle, ağızlarından tükürükler saça saça, , daha hızlı daha hızlı... Yetmiyordu alkışlamaları. O kadar hızlı alkışlıyorlardı ki kan akıyordu birbiriyle çarpışan ellerinden. Sonra o kanlı sokaklarda ayaklarıyla da rap rap, rap rap yürüyorlardı.</p>

  <p class="normal1">Sağ sol, sağ sol!</p>

  <p class="normal1">Rap rap, rap rap, rap rap!</p>

  <p class="normal1">Alkışşş! Sokağa çıkmak yasak! Rap rap!</p>

  <p class="normal1">Evimiz ülkemizdi; dışarısı düşman ülke. Artık bizim de düşmanımız vardı.</p>

  <p class="normal"><span class="ideitalik">Çok yaşasın kendi ülkemiz! Komşu ülkemizdeki Lerna teyze de dışarıdaki düşman ülkeyi sevmiyordu. Arada ülkemizin arka bahçesinden onun ülkesine giriş yapardık. Taş gibi k</span>â<span class="ideitalik">hkeleri süte batırır dost ülkemiz içinde gezer, incik cıncık eşyayı karıştırırdım. Komşu ülkenin sahibi Lerna teyze sürekli ölen kocasından bahsederdi. Gençti ama yaşlılar gibi ağlanıyor, sürekli unutuyor, bazen dalıp gidiyordu. Biraz Payidar dayıma benziyordu. Onun da aklını iç ve dış olan kötü savaşlar götürmüştü. Dayım kadar kötü durumda değildi ama arada beni "Serin," diye çağırıyor, adımın Selvi olduğunu söyleyince "Ve serin serviler yatan kabrinde..." diye mırıldanıyordu.</span></p>

  <p class="normal1">Evet, mutluydum... Sokağa çıkmak yasak, rap rap!</p>

  <p class="normal1">Bizim ülkemizde savaş yok, komşu ülkeyle dostuz, alkış yok, rap rap yok, tokatlaşma yok sağlı sollu. Yaşasın ülkemiz, yaşasın komşu ülke!</p>

  <p class="normal1">Yine de geçmiş bırakmıyordu peşimi. Bazı geceler uykularımdan dedemin kalbine attığım çimdikle uyanıyordum. Şimdi bu tokatlaşmaları görse Yurdanur halamın cesedinin kokusunu duysa, babaannemin musalla taşına uzanmış soluksuzluğuna akan kaynar suların sesini işitse, annemle babamın kaçışını öğrense kim bilir ne kadar üzülürdü...</p>

  <p class="normal1">Sahi üzülür müydü? Pişman olur muydu?</p>

  <p class="normal1">Olmazdı tabii. Ben de o yüzden öldürdüm onu. Ülkemi, ülkelerimizi korumak zorundaydım. Adalet annemi, komşu ülkenin sahibi Lerna teyzeyi korumak zorundaydım.</p>

  <p class="normal1">Ya annemle babam? İç savaşın içindelerdi hâlâ. Alkış, rap rap ve tokat delisi olmuşlardı. Onları koruyamamıştım. Onların davasının altında ezilip kalmıştım. Büyük evde yaşadığımız zamanlarda dedemle babaannem, büyük evden ayrıldıktan sonra annemle babam beni Adalet anneme teslim etmişti. Hayatlarında verdikleri en adaletli karardı bu. Ama onu da çalacaktı benden dedemin hayaleti. Hem de kendi oğlunu yolundan döndürmek, temizlemek, aklamak pahasına... Dedem ve babam gibiydi onlar da. Öldürdüğüm dedemin hayaleti onun bedeninde gelip girdi hayatımıza...</p>
</body>
</html>
