<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><br /></p>

  <h1 class="calibre2" style="text-align: center;">1</h1>

  <p class="calibre2">Deri.</p>

  <p class="calibre2">İnsan organlarının en büyüğü, aynı zamanda en fazla gözden kaçanıdır. Vücut kütlesinin sekizde birini oluşturduğu düşünülecek olursa, ortalama bir yetişkinin derisinin kapladığı alan aşağı yukarı iki metre karedir. Yapısı bakımından deri bir sanat eseridir. İç içe geçmiş kılcallar, bezler ve sinirlerden oluşur ve hem dengeleyici hem de koruyucu bir organdır. Dış dünya ile olan duyusal arayüzümüzdür, bireyselliğimizin <span class="calibre3">-kendimizin-</span> sınırını belirleyen bariyerdir.</p>

  <p class="calibre2">Ve ölümde bile o bireysellikten bir şeyler kalır.</p>

  <p class="calibre2">Beden öldüğünde, hayatın denetim altında tuttuğu enzimler zincirlerini koparır. Hücre duvarlarını hızla yiyerek içlerindeki sıvıların dışarı akmasına sebep olurlar. Sıvı yüzeye çıkar, deri tabakalarının altında toplanarak çözülmelerine yol açar. O âna dek bir bütünün ayrılmaz iki parçası olan deri ve beden ayrılmaya başlar. Kabarcıklar oluşur. Vücudu bandaj gibi saran bütün deri, sıcak bir yaz günü çıkarılmak istenen bir ceket gibi soyulup atılır.</p>

  <p class="calibre2">Fakat ölü ve atık olsa da, deride eski halinden izler kalır. Hâlâ anlatacak bir öyküsü ve sakladığı sırları vardır.</p>

  <p class="calibre2">Bakmasını biliyorsanız tabii.</p>

  <p class="calibre2">Earl Bateman sırtüstü yatıyordu, yüzü güneşe dönüktü. Başının üstünde, mavi Tennesse göğünde kuşlar daireler çiziyordu. Hava bulutsuzdu, sadece bir jetin yavaş yavaş dağılan duman izi görülüyordu. Earl güneşi hep sevmişti. Güneşin altında balık av<span style="text-indent: 1.5em; font-size: 1em; line-height: 1.2;">ladığı uzun bir günün ardından derisinin biber gibi yanmasından, parlak güneşin değdiği her şeye yeni bir görünüm vermesinden her zaman haz almıştı. Tennessee’de güneş hiç eksik olmazdı, ama Earl aslen Chicagoluydu ve oradayken geçirdiği soğuk kışlar kemiklerinde kalıcı bir üşüme hissi bırakmıştı.</span></p>

  <p class="calibre2">Yetmişli yıllarda Tennessee’nin Memphis kentine taşındığında karşılaştığı bataklık nemi, kendi şehrinin rüzgarlı sokaklarından çok daha fazla hoşuna gitmişti. Bakması gereken genç bir karısı ve iki küçük çocuğu olan ve küçük bir klinikte çalışan bir diş hekimi olarak, elbette istediği kadar dışarıda zaman geçiremiyordu, ama yine de nemli hava oradaydı işte. Hattâ esen rüzgarın insanın tenini kavurucu bir giysi gibi sardığı Tennessee yazlarının bunaltıcı sıcağı dahi hoşuna gidiyordu. Karısı Kate ve iki oğullarıyla paylaştıkları daracık dairelerinde bunalarak ve terleyerek geçirdikleri akşamlar bile.</p>

  <p class="calibre2">O zamandan bu yana işler değişmişti. Klinik büyümüştü ve o dairenin yerini uzun zamandır daha büyük ve daha iyi evler almaktaydı. İki yıl önce de iyi bir muhitte beş yatak odalı bir eve taşınmışlardı. Sayılan git gide artan torunlarının güvenle oyun oynayabilecekleri geniş, yemyeşil bir çimenliği vardı. Sabahın erken vakitlerinde güneşin ışınları fıskiyenin incecik püskürttüğü sulara çarpıp kırılarak minyatür gökkuşakları oluştururdu.</p>

  <p class="calibre2">Kalp krizini de çimenlikte, büyük, yaşlı bir sarısalkımın ölü bir dalını kesmeye çalışırken terleyip küfürler ettiği sırada geçirdi. Testereyi dala saplı halde bırakıp eve doğru birkaç titrek adım atmayı ancak başardı ve ardından göğsündeki ağrıyla yere yığıldı.</p>

  <p class="calibre2">Yüzüne takılı oksijen maskesiyle ambulansta yatarken Kate’in elini sıkıca tuttu ve ona moral vermek için gülümsemeye çalıştı. Her zamanki gibi, hastanenin sağlık personeli ritmik bir ivedilikle koşuşturdu, hummalı bir şekilde iğneler ambalajlarından çıkartıldı, makinelerin çılgınca biplemeleri işitildi. Nihayet sesler sustuğunda bir rahatlama yaşandı. Kısa süre sonra da, doğduğumuz andan itibaren her birimize eşlik eden kaçınılmaz bürokrasi gereğince bir takım formların imzalanmasının ardından Earl taburcu edildi.</p>

  <p class="calibre2">Şimdi bahar güneşinin altında boylu boyunca uzanıyordu. Çıplaktı; çimenlerle yaprakların bir halı gibi örttüğü topraktan biraz yüksekte kalan tahta bir platformun üzerindeydi. Bir haftadan fazladır oradaydı; etleri eriyip dağılmış, mumyalaşmış derisinin altından kemikler ve kıkırdaklar açığa çıkmıştı. Kafasının arkasında hâlâ birkaç tutam saç duruyordu, boş göz çukurları masmavi göğe bakıyordu.</p>

  <p class="calibre2">Ölçü alma işini bitirdikten sonra, dış hekiminin cesedini kuşlar ve kemirgenlerden korumak için yerleştirilmiş tel kafesten çıktım. Alnımdaki teri sildim. İkindi vaktiydi ve mevsim yeni başladığı halde hava çok sıcaktı. Bu yıl bahar gelmekte gönülsüz davranıyordu, tomurcuklar şişkin ve ağırdı. Bir iki hafta içinde manzara muhteşem olacaktı, ama Tennessee ormanlarındaki huş ağaçları ve akçaağaçlar yeni sürgünlerini, sanki bırakmak istemiyorlarmış gibi hâlâ koyunlarmda tutuyorlardı.</p>

  <p class="calibre2">Bulunduğum yamaç sıradandı. Güzel görünmekle birlikte, uzaklarda yükselen Smoky Dağları’nm heybetli silsileleri kadar çarpıcı değildi. Ne var ki burada, ziyaret eden herkesin etkilendiği, doğanın bambaşka bir yanı sergileniyordu. Dört bir yanda, çeşitli çürüme evrelerindeki insan bedenleri vardı. Ağaç altlarındaki çalılıklarda, güneşin alnında ve gölgede yatan sayısız ceset. Daha yeni olanlar çürümeyle oluşan gazlardan ötürü şişmiş, daha eski olanlarsa kösele gibi kurumuştu. Bazıları görünürde değildi, ağaç diplerindeki çalılıklara gömülmüştü ya da araba bagajlarındaydı. Az önce ölçümünü yaptığım ceset gibi, bir kafes veya bakla zincirli paravan içinde tutulan diğerleriyse tüyler ürpertici bir enstalasyon sanatı sergisindeki parçalara benziyorlardı. Fakat buranın amacı çok daha ciddiydi. Ve çok daha halka kapalı.</p>

  <p class="calibre2">Malzemelerimi ve bloknotumu tekrar çantama koydum, elimdeki katılığı gidermek için esnetme hareketleri yaptım. Avucumda boylu boyunca ilerleyen beyaz çizgi, etimin kemiğe kadar kesilmesinden kalan izdi. Hayat çizgisini tam ortadan ikiye bölüyordu ki, geçen yıl beni az kalsın öldürecek olan bıçağın hayatımı değiştirdiği düşünülürse gayet uygundu.</p>

  <p class="calibre2">Çantamı omuzuma asıp doğruldum. Ağırlığı yüklenirken karnımda yalnızca çok hafif bir sancıma oldu. Kaburgalarımın altındaki yara tamamen iyileşmişti ve dokuz aydır aralıksız devam ettiğim antibiyotik tedavisini birkaç hafta içinde sonlandırabilecektim. Hayatımın geri kalanı boyunca enfeksiyona yatkın olacaktım, ama sadece dalağımı ve bağırsaklarımın bir parçasını kaybettiğim için kendimi şanslı sayıyordum.</p>

  <p class="calibre2">Kaybettiğimi kabullenmekte güçlük çektiğim şey başkaydı.</p>

  <p class="calibre2">Diş hekimini yavaş ilerleyen çürüme süreciyle baş başa bıraktım ve çalılıkların kısmen gizlediği kararıp şişmiş bir cesedin yanından geçtikten sonra, ağaçlar arasında kıvrılarak ilerleyen dar toprak yolu takip ettim. Gri ameliyat önlüğü ve pantolon giymiş genç, siyahi bir kadın, devrilmiş bir ağaç gövdesinin gölgesinde yatan, kısmen gizlenmiş haldeki bir cesedin yanma çömelmişti. Kıvranan kurtçukları cesetten bir cımbızla alıp her birini ayrı bir kavanoza koyuyordu.</p>

  <p class="calibre2">“Merhaba Alana,” dedim.</p>

  <p class="calibre2">Kafasını kaldırıp gülümsedi, cımbızı tutan eli havadaydı. “Merhaba David.”</p>

  <p class="calibre2">“Tom buralarda mı?”</p>

  <p class="calibre2">“Son gördüğümde aşağıda setlerin oradaydı,” dedikten sonra arkamdan seslendi: “Bastığın yere de dikkat et. “İlerideki çimenlikte bir savcı var.”</p>

  <p class="calibre2">Yoluma devam ederken, anladım dercesine elimi kaldırdım. Yola paralel ilerleyen, yaklaşık bir dönüm orman alanını çevreleyen bakla zincirli yüksek bir çit vardı. Çitin üzerine jiletli tel döşenmiş ve önüne de ikinci bir tahta çit çekilmişti. Giriş çıkış yapılabilecek tek nokta geniş çit kapısıydı. Üzerindeki tabelada düz siyah harflerle <span class="calibre3">Antropoloji Araştırma Tesisi</span> yazılıydı, ama resmî olmayan ve daha çok bilinen başka bir adı vardı.</p>

  <p class="calibre2"><span style="text-indent: 1.5em; font-size: 1em; line-height: 1.2;">İnsanların çoğu buraya sadece Ceset Çiftliği derdi.</span><br /></p>

  <p class="calibre2">Önceki hafta Londra’daki evimde, hazırladığım çantaları ayağımın dibine bırakmış, karo döşeli koridorda dururken, solgun bahar şafağından kuşların tatlı şakımaları geliyordu. Yapılması gereken her şeyi yapmıştım, ama yine de zihnimde son bir kez kontrolden geçirdim. Pencereleri kapattım, posta servisine bana gelen mektuplan eve yollamaması talimatını verdim, şofbeni kapattım. Gergin ve huzursuz hissediyordum. Sık sık yolculuğa çıksam da bu defaki farklıydı.</p>

  <p class="calibre2">Bu yolculuktan geri döndüğümde beni bekleyen birisi olmayacaktı.</p>

  <p class="calibre2">Taksi geç kalmıştı, ama uçağa yetişmek için bol bol vaktim vardı. Yine de kendimi ikide birde saatime bakarken buldum. Durduğum yerden yaklaşık bir metre ilerideki siyah-beyaz <span class="calibre3">Victorian</span> yer karolarına gözüm takıldı. Başka tarafa baktıysam da iş işten geçmişti, o baklava desenini görmek her zaman olduğu gibi hafızamı tetiklemişti. Ön kapının yanındaki zemin ve birleştiği duvar kandan temizleneli çok olmuştu. Hastanede yattığım sırada bütün koridor boyanmıştı. Geçen yıl burada yaşanan olayı hatırlatacak hiçbir fiziksel belirti kalmamıştı.</p>

  <p class="calibre2">Fakat aniden klostrofobi hissine kapıldım. Karnıma fazla yüklenmemeye dikkat ederek çantalarımı dışarıya taşıdım. Ön kapıyı kapattığımda taksi de gelip yanaştı. Kapıyı arkamdan kapattığımda çıkan tok ses, son sözü söyledi. Arkama hiç dönüp bakmadan uzaklaştım ve dizel dumanları çıkararak motoru çalışır halde bekleyen taksiye doğru yürüdüm.</p>

  <p class="calibre2">En yakın metro durağında taksiden indim ve Piccadilly-Heathrow hattında çalışan bir trene yetiştim. Sabah koşuşturmacası için henüz çok erken olmasına rağmen vagonda yolcular vardı, Londralıların içgüdüsel kayıtsızlığıyla birbirlerine bakmaktan kaçmıyorlardı.</p>

  <p class="calibre2">Kentten ayrılmak iyi gelecek diye düşündüm şevkle. Hayatım <span style="font-size: 1em; line-height: 1.2; text-indent: 1.5em;">boyunca, Londra’dan uzaklaşma ihtiyacı hissettiğim bu ikinci seferdi. Karımla kızımın ölümlerinin ardından paramparça olmuş bir hayatla ayrıldığım ilkinden farklı olarak, bu sefer geri döneceğimi biliyordum. Ama bir süreliğine buradan kaçmaya, son yaşadığım olaylarla arama mesafe koymaya ihtiyacım vardı. Üstelik aylardır çalışmıyordum. Bu yolculuğun normal yaşamıma dönmemi kolaylaştıracağını umuyordum.</span></p>

  <p class="calibre2">Ve halen işimi yapıp yapamadığımı öğrenmeyi.</p>

  <p class="calibre2">Bunu öğrenmek için, gittiğim yerden daha iyisi yoktu. Tennessee’deki tesis son zamanlara kadar türünün tek örneğiydi. Dünyadaki bu tek açık hava laboratuvarmda, adli antropologlar çürüme sürecini incelemek için gerçek kadavralar kullanarak, ölümün ne zaman ve ne şekilde gerçekleştiğini gösterebilecek temel işaretlerin kaydını tutarlardı. Şimdiyse Kuzey Carolina’da ve yerel halkın akbabalar üşüşecek endişesi giderilir giderilmez Teksas’ta da benzer birer tesis kurulmuştu, hattâ Hindistan’da da olduğundan bahsedildiğini işitmiştim.</p>

  <p class="calibre2">Ama kaç tane benzeri olduğunun önemi yoktu, çünkü insanların çoğunun zihninde Tennessee’deki araştırma tesisi hâlâ asıl Ceset Çiftliği’ydi. Knoxville şehrindeki tesis Tennessee Üniversitesi Adli Antropoloji Merkezi’nin bir parçasıydı. Kariyerimin başlarında orada eğitim görme şansım olmuştu, fakat son gelişimden bu yana seneler geçmişti. Tesisin müdürü ve eski hocam Tom Lieberman’ın dediği gibi, fazla uzun zaman geçmişti.</p>

  <p class="calibre2">Heathrow Havaalanının bekleme salonunda oturmuş, panel camlı pencereden uçakların yavaş ve sessiz dansını seyrederken geri dönmenin nasıl olacağını düşündüm. Hastaneden çıktıktan sonra aylar boyu süren acılı iyileşme evresinde -ve daha da acılı geçen müteakip süreçte- bir aylık bir yolculuk ihtimali iple çektiğim, şiddetle ihtiyaç duyduğum taze bir başlangıç umudu olmuştu.</p>

  <p class="calibre2">İşte şimdi gerçekten yola çıkmıştım ve ilk kez olarak o an içimde acaba bu yolculuğa çok mu fazla umut bağlıyorum kuşkusu doğdu.</p>

  <p class="calibre2">Chicago’da iki saatlik molanın ardından aktarmalı uçuşuma yetiştim. Uçak Knoxville’e inerken bir fırtınanın ucu hâlâ gümbürdüyordu. Ama kısa süre sonra hava açıldı, bagajımı aldığım sırada güneş çıkmaya başlamıştı. Derin bir nefes alıp, bir araba kiralamak üzere havaalanı terminalinden çıktım. Havadaki alışık olmadığım rutubet hoşuma gitmişti. Yollardan buğular yükseldikçe, ıslak asfaltın geniz yakan kokusu geliyordu. Ağır ağır uzaklaşan mavi-siyah fırtına bulutu yığınlarının oluşturduğu fonda, yağan yağmur otoyol civarındaki gür çimenli kırların yeşiline göz kamaştırıcı bir canlılık katıyordu.</p>

  <p class="calibre2">Şehre yaklaşırken neşemin yerine gelmeye başladığını hissetmiştim. <span class="calibre3"><span style="font-style: normal;">İşe yar</span><span style="font-style: normal;">ayacak.</span></span></p>

  <p class="calibre2">Üstünden daha bir hafta geçmemişken bugün bundan artık o kadar emin değildim. Takip ettiğim patika, çıplak bir kızılderili çadırı iskeletine benzeyen, ağaçtan yapılma, yüksek bir üçayağın bulunduğu bir açıklığın kenarından geçiyordu. Üçayağın alttaki platformunun üzerinde, kaldırılıp taşınmayı bekleyen bir ceset yatıyordu. Alana’nm uyarısını da hatırlayarak patikadan ayrılıp açıklıktan geçtim ve ormanlık alanda toprağa sabitlenmiş, düz geometrik yapıdaki çok sayıda dikdörtgen beton sete doğru ilerledim. Yere nüfuz eden radarların cesetlerin yerini saptamada ne kadar etkili olduklarım görme amaçlı bir deneyin parçası olarak, bu setlerin içine insan kalıntıları gömülmüştü.</p>

  <p class="calibre2">Çino pantolonlu, geniş, sarkık kenarlı fötr şapka takmış, sırık gibi bir figür birkaç metre ötede kaşları çatık bir halde diz çökmüş, topraktan dışarı çıkan bir parça borunun üzerindeki ölçüm aletini inceliyordu.</p>

  <p class="calibre2">“Nasıl gidiyor?” diye sordum.</p>

  <p class="calibre2">Parmağıyla hafifçe dürttüğü ölçüm aletini tel çerçeveli gözlüklerinin ardından dikkatle incelerken kalasını kaldırmadan “Bu kadar güçlü bir kokuyu yakalamanın kolay olacağını düşünürdün, değil mi?” dedi. Telaffuzundaki düz ünlüler Doğu Kıyısı kökenini ele veriyor, Tennessee’nin güney aksanındaki gibi, ünlüleri uzatıp sözcükleri birleştirerek konuşmuyordu.</p>

  <p class="calibre2">Onu tanıdım tanıyalı Tom Lieberman kendi ‘Kutsal Kase’sini arıyor, bedenin çözülmesiyle ortaya çıkan gazları molekül molekül analiz ederek çürüme kokusunu teşhis edebilmeyi hedefliyordu. Evinin döşeme tahtaları altında bir fare ölmüş olan herkes bu kokuyu bilir. İnsan duyularıyla artık algılanamaz olduktan çok sonra da bu koku varlığını sürdürür. Köpekler, gömülmesinin üstünden yıllar geçmiş bir cesedi koklayarak bulmak için eğitilebilir. Tom’un teorisi, köpeklerle hemen hemen aynı işi yapacak bir sensör geliştirmenin mümkün olabileceğiydi. Böylece cesetlerin yerini saptayıp onları yüzeye çıkarmak son derece kolaylaşacaktı. Ama başka her şeyde olduğu gibi, bu konuda da teori ve pratik apayrı şeylerdi.</p>

  <p class="calibre2">Ya hayal kırıklığını ya da işinin bittiğini ifade eden bir homurtunun ardından “Tamam, bu kadar,” dedikten sonra ayağa kalkarken diz eklemleri çatırdayınca yüzünü buruşturdu.</p>

  <p class="calibre2">“Bir şeyler yemek için kafeteryaya gidiyorum. Geliyor musun?” diye sordum.</p>

  <p class="calibre2">Araç gerecini toplarken hasretle gülümsedi. “Bugün olmaz. Mary sandviç hazırlayıp yanıma vermişti. Tavukla fasulye filizi ya da aynı derecede iğrenç başka bir sağlıklı yiyecek. Aklımdayken, bu hafta sonu akşam yemeğine davetlisin. Doğru düzgün bir yemek yemeğe ihtiyacın olduğunu kafasına sokmuş gözüküyor.” Suratını astı. “Seni besiye çekmek istiyor, banaysa çiğ ot yediriyor. Adalet bunun neresinde?”</p>

  <p class="calibre2">Gülümsedim. Tom’un karısı harika bir aşçıydı ve Tom bunu biliyordu. “Seve seve geleceğimi söyle,” dedim. Keten çantasını omuzuna asarken sordum: “Taşımana yardım edeyim mi?”</p>

  <p class="calibre2">“Yo, hallederim.”</p>

  <p class="calibre2">Kendimi zorlamamı istemediğini biliyordum. Fakat çit kapısına doğru ağır ağır yürümemize rağmen, harcadığı efor yüzünden nefes nefese kaldığını görebiliyordum. Tom’la ilk tanıştığımda ellili yaşları yarılamıştı bile. Henüz çaylaklık evresindeki bir İngiliz adli antropoloğa cesaret vermekten dolayı mutluydu. O dönem, hatırlamayı arzu etmeyeceğim kadar uzak geçmişte kalmış ve aradan geçen yıllar izlerini bırakmıştı. İnsanların anılarımızdaki gibi kalmasını bekleriz, ama tabii asla öyle olmaz. Tom’la yeniden karşılaştığımda, ne kadar değişmiş olduğunu görünce yine de sarsılmıştım.</p>

  <p class="calibre2">Adli Antropoloji Merkezi’nin müdürlüğünden ne zaman emekli olacağını resmen açıklamamış olsa da herkes muhtemelen yıl sonundan önce olacağını biliyordu. Yerel gazete iki hafta önce onun hakkında, röportajdan çok şükranların sunulduğu bir yazı havasında olan etraflı bir makale yayınlamıştı. Tom eskiden basketçiydi ve hâlâ öyle görünüyordu, yalnız sinsice ilerleyen yaşlılık zaten çok zayıf olan vücudunu iyice sıskalaştırmıştı. Çöken avurtlarına bir de açılmaya başlayan alm eklenince, hem çilesi bir tipe hem de endişe verici şekilde çelimsiz bir görünüme bürünmüştü.</p>

  <p class="calibre2">Ama gözlerindeki parıltı hiç değişmemişti, tıpkı mizah duygusu ve insan doğasına olan hiç zayıflamayan inancı gibi oysa kariyeri boyunca o doğanın bütün karanlık yanlarını gezip durmuştu. Gömleğimin altında kalan çirkin yara izini hatırlayarak <span class="calibre3" style="font-style: normal;">Halbuki sen en ufak bir hasar bile almadın</span> dedim içimden.</p>

  <p class="calibre2">Tom’un steyşın arabası tesisin bitişiğindeki otoparktaydı. Çit kapısında durduk, dışarı çıkmadan evvel koruyucu eldivenlerimizi ve galoşlarımızı çıkarttık. Girişi engelleyen çit kapısını arkamızdan kapatınca, diğer taraftaki cesetlerin varlığını akla getirebilecek bir şey kalmadı. Çitin öte tarafında sıcak rüzgarla sallanıp hışırdayan ağaçlar olağan ve zararsız görünüyor, tomurcuklarla dolu çıplak dalları çimenlere yeni hayatın gölgesini düşürüyordu.</p>

  <p class="calibre2">Otoparka varır varmaz cebimden telefonumu çıkarıp açtım. Yasaklayıcı bir kural bulunmamasına rağmen tesisin içindeki huzur ve sessizliğin telefon zilleriyle bozulmasından rahatsız oluyordum. Gerçi telefon filan beklediğim yoktu. Benimle irtibata geçmek isteyebilecek kişiler ülke dışında olduğumu biliyorlardı ve konuşmayı en çok istediğim insan da aramazdı.</p>

  <p class="calibre2">Tom bagajı açıp çantasını bırakırken telefonu tekrar cebime koydum. Nefesinin daraldığını belli etmemeye çalışırken ben de bunu fark etmiyormuş gibi yaptım.</p>

  <p class="calibre2">“Seni kafeteryaya bırakayım mı?” diye sordu.</p>

  <p class="calibre2">“Hayır, teşekkür ederim, yürüyeceğim. Egzersize ihtiyacım var.”</p>

  <p class="calibre2">“Hayranlık verici bir disiplin. Beni utandırıyorsun.” Telefonu çalınca sustu ve ekrana göz attı. “Affedersin, buna cevap vermem, lazım.”</p>

  <p class="calibre2">Yanından ayrılarak otoparktan geçmek üzere yürümeye başladım. Her ne kadar tesis Tennessee Üniversitesi Tıp Merkezi kampüsünde olsa da, ondan tamamen bağımsızdı. Kampüsün sınırındaki ağaçlıklı alanda başka bir dünyaya ait gibiydi. İşlek hastanenin modern binaları ve parklara benzeyen yeşil alanları, hastalar, öğrenciler ve sağlık personeliyle sürekli bir koşuşturma halindeydi. Bir bankta bir hemşire kot pantolonlu genç bir adamla gülüşüyor, bir anne ağlayan çocuğunu paylıyor, bir iş adamı cep telefonunda hararetli bir konuşma yapıyordu. Buraya ilk geldiğimde, çit kapısının öte tarafında sessizce süren çürüme ile bu tarafındaki hareketliliğin normalliği arasındaki zıtlığı kabul etmekte zorlanmıştım. Şimdiyse pek farkında bile değildim.</p>

  <p class="calibre2">Zamanla insan hemen her şeye alışabiliyor.</p>

  <p class="calibre2">Basamakları hızlı hızlı çıkıp kafeteryaya giden patika yola girdiğimde, nefesimin önceki kadar daralmadığını görünce sevindim. Birkaç metre yürüdükten sonra arkamdan telaşlı ayak seslerinin geldiğini işittim.</p>

  <p class="calibre2">“David, bekle!”</p>

  <p class="calibre2">Sese döndüm, Benim yaşlarımda ve boyumda bir adam hızlı hızlı bana doğru geliyordu. Paul Avery tıp merkezinin yükselen yıldızlarından biriydi, daha şimdiden hemen hemen herkes ona</p>

  <p class="calibre2">Tom’un halefi gözüyle bakıyordu. İnsan iskeleti biyolojisi dalında uzmandı, ansiklopedik bir bilgiye sahipti ve büyük elleriyle küt parmakları cerrahlarmki kadar hünerliydi.</p>

  <p class="calibre2">“Yemeğe mi gidiyorsun?” diye sordu, adımlarıma ayak uydurarak. Neredeyse maviye çalan simsiyah kıvırcık saçları vardı ve tıraşı gelmiş sakalı çenesini karartmıştı. “Sana katılmamın sakıncası var mı?”</p>

  <p class="calibre2">“Tabii ki yok. Sam nasıl?”</p>

  <p class="calibre2">“İyi. Birkaç bebek giysisi dükkanını dolaşmak için bu sabah Mary’yle buluştular. Kredi kartının ciddi bir darbe alacağım sanıyorum.”</p>

  <p class="calibre2">Gülümsedim. Bu gelişimden önce Paul’ü tanımazdım, buna rağmen gerek o gerekse hamile eşi Sam beni olağanüstü dostça karşılamışlardı. İlk çocuklarını doğuracak olan Sam gebeliğinin sonlarındaydı. Paul çok tecrübeliymiş de artık kanıksamış gibi görünmek için elinden geleni yaparken, Sam hiç heyecanım gizlemeye çalışmıyordu.</p>

  <p class="calibre2">“Seni gördüğüme sevindim,” diye devam etti Paul. “Doktora öğrencilerimden biri nişanlandı, bunu kutlamak için birkaçımız bu akşam şehir merkezine gidiyoruz. Rahat bir ortam olacak, sadece yemek yeyip bir şeyler içeceğiz. Sen de gelsene,”</p>

  <p class="calibre2">Tereddüt ettim. Teklife minnettardım, ama bir grup yabancıyla dışarı çıkma fikri cazip gelmiyordu. Gönülsüzlüğümü görünce “Sam geliyor, Alana da, yani tanıdığın insanlar da olacak,” diye ekledi. “Hadi ama, eğleneceğiz.”</p>

  <p class="calibre2">Hayır demek için sebep bulamayınca “Pekala... Tamam o zaman, teşekkürler,” dedim.</p>

  <p class="calibre2">“Harika. Seni otelinden saat sekizde alırım.”</p>

  <p class="calibre2">Yakınımızdaki yoldan bir araba kornasının sesi geldi. Dönüp bakınca Tom’un steyşın vagonunun kaldırıma yanaştığını gördük. Pencereyi indirip bizi eliyle çağırdı.</p>

  <p class="calibre2">“Az önce Tennessee Araştırma Bürosu’ndan telefon ettiler. Gatlinburg yakınlarında bir dağ kulübesinde bir ceset bulmuşlar.</p>

  <p class="calibre2">İlginç bir olaya benziyor. Paul, eğer meşgul değilsen belki benimle gelip bakmayı istersin diye düşündüm.”</p>

  <p class="calibre2">Paul kafasını iki yana sallayarak “Üzgünüm,” dedi, “bütün öğleden sonra meşgulüm. Master öğrencilerinden biri yardım edemez mi?”</p>

  <p class="calibre2">“Olabilir herhalde.” Tom gözlerinde bir heyecan pırıltısıyla bana döndü. O daha söylemeden ne diyeceğini biliyordum. “Ya sen David? Biraz saha çalışması ilgini çeker mi?”</p>

  <p class="calibre2"><br /></p>

  <h1 class="calibre2" id="sigil_toc_id_1" style="text-align: center;">2</h1>

  <p class="calibre2">Knoxville çıkışında otoyolda trafik ağır ilerliyordu. Yılın ilk aylarında olmamıza rağmen araba klimasını çalıştırmayı gerektirecek kadar sıcak bir hava vardı. Dağlara ulaştığımız sırada Tom bize rehberlik etmesi için uydu destekli navigasyon cihazını programlamıştı, fakat şimdilik pek ihtiyaç duymuyorduk. Arabayı kullanırken kendi kendine usulca hımladı, çıkarttığı bu sesten konuyla ilgili bir tahmini olduğunu anladım. Tesisin bütün acımasız gerçekliğine rağmen, bedenlerini buraya miras bırakmış bireylerin hepsi doğal yollarla ölmüşlerdi. Bu defaki farklıydı.</p>

  <p class="calibre2">Bu gerçek bir şeydi.</p>

  <p class="calibre2">“Cinayet gibi görünüyor ha?” diye sordum ve içimden <span class="calibre3">adam öldürme</span> diye düzelttim. Orası kesindi, yoksa Tennessee Araştırma Bürosu müdahil olmazdı. TBI<a id="footnote1"></a><sup class="calibre10"><a href="#bookmark3">1</a></sup>, FBI’ın eyalet versiyonuydu. Tom büro için bilirkişilik yapıyor ve rozet taşıyordu. Telefon yerel polis departmanından değil de bürodan geldiğine göre, büyük olasılıkla ciddi bir durum söz konusuydu.</p>

  <p class="calibre2">Tom gözlerini yoldan ayırmadan “Öyle görünüyor,” dedi. “Pek bir şey anlatmadılar, ama anladığım kadarıyla ceset kötü durumda.”</p>

  <p class="calibre2">Kendimi garip bir şekilde gergin hissetmeye başlıyordum. “Benim de gelmem sorun yaratır mı?”</p>

  <p class="calibre2">Tom şaşırmış göründü. “Niye yaratsın ki? Yardım etmesi için çoğu zaman binlerini yanımda götürürüm zaten.”</p>

  <p class="calibre2">“İngiliz olduğum için diyorum.” Buraya gelebilmek için bü<span style="text-indent: 1.5em; font-size: 1em; line-height: 1.2;">rokratik işlemlerle uğraşıp vize ve çalışma izni almıştım, ama böyle bir şey beklemiyordum. Resmî bir soruşturmada hoş karşılanacağımdan emin değildim.</span></p>

  <p class="calibre2">Tom omuzlarını silkti. “Bunun sorun yaratması için bir sebep göremiyorum. Ulusal güvenlik meselesi değil ya, soran olursa da sana kefil olurum. Ya da hiç konuşmaz, böylece aksanım fark etmemelerini umarsın.”</p>

  <p class="calibre2">Gülümseyerek elini uzatıp CD çaları açtı. Başka insanların sigara veya viski içmesi neyse Tom için de müzik öyleydi, iddiasına göre müzik zihnini temizlemesine ve düşüncelerini toparlamasına yardım ediyordu. Uyuşturucu seçimi de ellilerin ve altmışların cazıydı. Arabasında bulundurduğu altı kadar albümü, çoğunu tanımama yetecek kadar dinlemiştim.</p>

  <p class="calibre2">Jimmy Smith’in bir parçası hoparlörleri titreştirmeye başlayınca hafifçe iç çekip koltuğunda gayri ihtiyari geriye yaslandı.</p>

  <p class="calibre2">Pencereden dışarıyı, akıp giden Tennessee manzarasını seyrettim. ileride yükselen Smoky Dağlan, adlarını borçlu oldukları mavimtrak bir sisle kaplıydı. Ufka kadar uzanan, ağaçlarla örtülü yamaçları engebeli yeşil bir okyanus gibi görünüyor, etrafımızdaki satış mağazalarının hummalı faaliyetiyle tam bir tezat sergiliyordu. Otoban boyunca sıralanmış, hizmet veren cafcaflı/ast <span class="calibre3">food</span> mekânları, barlar ve mağazaların üstlerindeki gökyüzü, ızgara gibi elektrik hatları ve telgraf telleriyle örülüydü.</p>

  <p class="calibre2">Londra ve İngiltere’den çok uzak olduğumu hissediyordum. Buraya gelmeyi, şevkimi tekrar kazanmanın ve içimi kemiren bazı meseleleri çözmenin çaresi gibi görmüştüm. Geri döndüğümde almak zorunda olduğum bazı zorlu kararlar olduğunu biliyordum. Londra’dayken üniversitemle olan geçici sözleşmemin süresi iyileşme dönemim sırasında dolmuştu. Fakat çalıştığım üniversite daimi kadro teklif etmişti ve öte yandan İskoçya’nm en önde gelen üniversitelerinden birinin adli antropoloji bölümünden başka bir teklif daha almıştım. Ayrıca, polise cesetlerin yerinin saptanmasında yardım eden çok-disiplinli bir kuruluş olan</p>

  <p class="calibre2">Adli Tıp Araştırma Danışmanlık Grubu’ndan da deneme süreli bir iş teklifi gelmişti. Bunların hepsi de çok gurur vericiydi ve heyecanlanmam gerekirdi. Fakat hiçbiri için yeterince şevkim yoktu. Buraya geri dönmenin bunu değiştireceğini düşünmüştüm.</p>

  <p class="calibre2">Şu âna kadar değişmemişti.</p>

  <p class="calibre2">İç çektim, fark etmeden avucumdaki yara izinde başparmağımı gezdirdim. Tom bana göz atıp “İyi misin?” diye sordu.</p>

  <p class="calibre2">Elimle yara izini örtüp “İyiyim,” dedim.</p>

  <p class="calibre2">Cevabımı yorum yapmadan kabul etti. “Sandviçler çantamda, arkada. Kulübeye varmadan paylaşabiliriz,” dedi. Ağzım çarpıtarak gülümserken “Fasulye filizi seversin umarım,” diye ekledi.</p>

  <p class="calibre2">Dağlara yaklaştıkça ağaçlar sıklaşmaya başladı. Yol kıyısında ardı ardına barları ve restoranları bulunan Pigeon Forge adında fazla atılgan bir resorttan geçtik. Yanından geçtiğimiz lokantalardan biri suni sınır kasabası temalıydı, hattâ plastik ağaç kütükleri bile vardı. Birkaç kilometre sonra bir turist kasabası olan Gatlinburg’a ulaştık. Az önceki <span class="calibre3">resorta</span> nazaran burada karnaval havasından nispeten kaçınılmıştı. Yamacın hemen eteğinde birdenbire beliren kasabanın motelleri ve dükkanları dikkat çekmek için yaygara koparsalar da, ötede yükselen dağların heybetiyle yarışamazlardı.</p>

  <p class="calibre2">Derken kasabayı arkamızda bırakarak başka bir dünyaya girdik. Sık ormanlı dik yamaçlar etrafımızı kuşattı. Kıvrılarak ilerleyen yolda yamaçların devasa gölgeleri üzerimize düşüyordu. Muazzam Apalaş Dağları silsilesinin bir parçası olan Smoky Dağları iki bin kilometre kareden daha geniş bir alanı kaplıyordu ve Tennessee-Kuzey Carolina sınırı da o alan içinde kalıyordu. Smoky Dağlan milli park ilan edilmişti, ama arabanın penceresinden dışarı bakarken, böyle imtiyazlar doğanın hiç umurunda değil diye düşündüm. Burası şimdi bile insanın neredeyse hiç dokunmadığı bir yaban alandı. İngiltere gibi kalabalık bir ada ülkesinden gelince, bu dağların muazzam ölçeği karşısında mütevazılık hissetmemek olanaksızdı.</p>

  <p class="calibre2">Şimdilerde trafik azdı. Birkaç hafta içinde çok daha işlek hale gelecekti, ama henüz bahar mevsimi sürdüğünden ortalıkta pek araba yoktu. Birkaç kilometre daha gittikten sonra Tom çakıllı bir yan yola saptı.</p>

  <p class="calibre2">"‘Fazla uzakta olmasa gerek.” Kontrol panelinin üstüne monte edilmiş navıgasyon cihazının ekranını kontrol edip ardından dikkatle ileriye baktı. “Ah, işte burası.”</p>

  <p class="calibre2">Dar bir yolun kenarında <span class="calibre3">Schroeder Kulübeleri, No: 5-13</span> yazılı bir tabela vardı. Tom direksiyonu o tarafa kırınca, kendini meyile ayarlamaya çalışan otomatik şanzımandan belli belirsiz bir şikayet sesi geldi. Yoldan içerlek, ağaçlar araşma inşa edilmiş ve aralarında epeyce mesafe bulunan kulübelerin hafif eğimli damlarım seçebiliyordum.</p>

  <p class="calibre2">İleride yolun her iki yanında sıralanmış resmî ve sivil görünümlü polis arabalarının TBI’a ait olduğunu tahmin ettim. Arabamızla yaklaşırken üniformalı bir polis memuru uzun adımlarla gelerek yolumuzu kesti; elini gevşek bir şekilde belindeki kılıflı tabanca üzerinde tutuyordu.</p>

  <p class="calibre2">Tom arabayı durdurup pencereyi açtı, ama polis konuşması için ona fırsat tanımadı.</p>

  <p class="calibre2">“Beyefendi, buraya gelemezsiniz. Geri dönüp uzaklaşın.”</p>

  <p class="calibre2">Koyu güney aksamyla konuşuyordu. Kibarlığı bizatihi silah gibiydi, amansız ve kararlı bir silah. Tom ona sakin sakin gülümsedi.</p>

  <p class="calibre2">“Peki, ama Dan Gardner’a Tom Lieberman’m geldiğini söyleyebilir misiniz?”</p>

  <p class="calibre2">Üniformalı polis birkaç adım uzaklaştı ve telsiziyle konuştu. İşittiği her neyse, şüphelerini gidermişti.</p>

  <p class="calibre2">“Tamam. Şuraya, diğer araçların yanma park edin.”</p>

  <p class="calibre2">Tom söyleneni yaptı. Hissettiğim gerginlik park ettiğimiz sırada apaçık huzursuzluğa dönüşmüştü. Midemde birkaç kelebeğin pır pır etmesi anlaşılabilir bir şey dedim kendi kendime, ne de olsa nekahat dönemimden beri paslanmıştım ve gerçek bir cinayet soruşturmasında çalışmayı da hiç beklemiyordum. Ama yine de asıl sebebin bu olmadığını biliyordum.</p>

  <p class="calibre2">“Burada olmamın sakıncası olmadığına emin misin?” diye sordum. “Kimsenin ayağına basmak istemem.”</p>

  <p class="calibre2">Tom’un umurunda değil gibiydi. “Endişelenme. Soran olursa, benimle berabersin.”</p>

  <p class="calibre2">Arabadan indik. Şehirden sonra buranın taze ve temiz havası yaban çiçekleri ve bereketli toprak kokularıyla kaplıydı. Dallar arasından yer yer geçip gelen ikindi güneşinin ışınları, üzerlerine düştükleri katmerli, yeşil tomurcukların tombul zümrütler gibi göze çarpmasına neden oluyordu. Bu kadar yüksek irtifada ve ağaçların gölgesinde hava epeyce soğuktu, o yüzden de bize doğru gelen adamın kılığını garipsedik. Takım elbiseli ve kravatlıydı, ama ceketini koluna atmıştı ve uçuk mavi gömleğinin rengi terden yer yer koyulaşmıştı. Yüzü kıpkırmızıydı. Tom’un elini sıkarak “Geldiğin için teşekkürler," dedi. “Hâlâ tatilde olup olmadığından emiıı değildim.”</p>

  <p class="calibre2">“Tatilim bitti.” Tom ve Mary’nin benim gelmemden bir hafta kadar önce Florida’dan döndüklerini biliyordum. Tom bana hayatında hiç bu kadar sıkılmadığmı söylemişti. “Dan, sem Dr. David Hunter’la tanıştırmak istiyorum. Tesisi ziyaret ediyor. Ona benimle gelmesinde sakınca olmadığını söyledim.”</p>

  <p class="calibre2">Tom bunu pek de soru sorar giûi söylememişti. Adam bana döndü. Ellilerinin sonlarında olduğunu tahmin ettim; yıpranmış, endişeden bitkin görünen yüzünde derin çizgiler vardı. Kırlaşmaya başlamış saçları kısa kesilmişti. Saçlarım yandan ayıran çizgi âdeta cetvelle çizilmiş gibiydi.</p>

  <p class="calibre2">Elini uzattı. Tokalaşması meydan okurcasına sıkı, avucunun cildi kuru ve nasırlıydı.</p>

  <p class="calibre2">“Dan Gardner, soruşturmadan sorumlu denetçi özel ajan. Tanıştığımıza memnun oldum.”</p>

  <p class="calibre2">Unvanının İngiltere’deki kıdemli soruşturma görevlisinin dengi olduğunu tahmin ettim. Tennessee’ye özgü genizden bir konuşma biçimi vardı, ama sakin tavrı aldatıcıydı. Karşısındakini değerlendiren keskin bakışları vardı. <span class="calibre3">Hemen hüküm vermiyor.</span></p>

  <p class="calibre2">“Pekala, elinizde neler var?” diye sordu Tom, çantasını almak için bagaja uzanırken.</p>

  <p class="calibre2">“Bana bırak,” dedim ve onun için çantayı çıkardım. Karnımdaki yara izine rağmen Tom’dan daha formdaydım. Bu seferlik itiraz etmedi.</p>

  <p class="calibre2">TBI ajanı tekrar ağaçların arasına uzanan patikaya yöneldi. “Ceset kiralık kulübelerden birinde. Müdür bu sabah bulmuş.” “Öldürüldüğü kesin mi?"</p>

  <p class="calibre2">“Hem de nasıl.”</p>

  <p class="calibre2">Ayrıntıya girmedi. Tom. ona meraklı bir bakış attıysa da üstelemedi. “Üzerinde kimlik var mıydı?”</p>

  <p class="calibre2">“içinde kredi kartlan ve ehliyetin olduğu bir erkek cüzdanı vardı, ama kurbana ait olduklarından emin olamayız. Ceset, fotoğrafla karşılaştırılamayacak kadar bozulmuş.”</p>

  <p class="calibre2">“Ne kadar zamandır burada olabileceğine dair bir fikriniz var mı?” cliye sordum düşünmeden.</p>

  <p class="calibre2">Gardner kaşlarım çatınca, burada sadece Tom’a yardım etmek için bulunduğumu hatırlattım kendime. “Bunu bize sizin söyleyebileceğinizi umuyorum,” diye yanıtladı TBI ajanı, gerçi benden çok Tom’a hitap ediyordu. “Patolog hâlâ burada, ama bize fazla bir şey söyleyemiyor.”</p>

  <p class="calibre2">“Patolog kim? Scott mı?” diye sordu Tom.</p>

  <p class="calibre2">“Hayır, Hicks.”</p>

  <p class="calibre2">“Ah.”</p>

  <p class="calibre2">Tom bunu pek çok ima içerecek şekilde söylemişti ve hiçbiri övgü değildi. Ama ben o sırada onun bayır yukarı giden patikada yürümekte biraz zorlanmaya başlamasıyla daha fazla ilgiliydim.</p>

  <p class="calibre2">“Bir saniye,” deyip çantasını yere bıraktım ve botlarımın bağcıklarını bağlıyormuş gibi yaptım. Gardner sinirlenmiş görünüyordu, ama Tom rahat nefesler alırken bir yandan da gözlüğünün camlarını silermiş gibi yapıyordu. Ajanın terden koyulaşmış gömleğine gözlerini dikip “Umarım sormamda sakınca yoktur Dan, ama sen iyi misin?” dedi. “Sanki biraz... biraz hararet basmış gibisin.”</p>

  <p class="calibre2">Gardner sanki yeni fark etmiş gibi kafasını eğip terli gömleğine baktı. “Orası bayağı sıcak diyelim. Sen de göreceksin.”</p>

  <p class="calibre2">Tekrar yola koyulduk. Sık ağaçların arasında, çakıl döşeli zeminini yabani otlar bürümüş, küçük, çimenli bir açıklık belirdiğinde patika da düzleşti. Yol daha başka yollarla çatallanıyor ve hepsi de ağaçların arasından zar zor görünen kulübelere gidiyordu. Bizim yöneldiğimiz kulübe diğerlerinden hayli uzakta, açıklığın bitiminde yer alıyordu. Küçük kulübenin kereste kaplaması hava şartlarının etkisiyle solmuştu. Kulübenin kapısına kadar uzanan patikanın bir yanından diğer yanma, üzerinde kalın, siyah büyük harflerle OLAY MAHALLİ GİRİLMEZ yazılı parlak sarı şerit gerilmişti ve her zamanki gibi etrafında telaşlı bir faaliyet gözleniyordu.</p>

  <p class="calibre2">ABD’de bulunduğum ilk suç mahalliydi bu. Alışık olduklarımla çoğu bakımdan aynı olsa da, gözüme çarpan bazı ince farklar yüzünden gerçekdışı bir nitelik sergiliyordu. Beyaz tulumlar giymiş bir grup TBI adli tıp ajanı kulübenin yanında ayakta duruyordu. Yüzleri kızarmış ve terliydi, şişelerden kana kana su içiyorlardı. Gardner bizi şık bir iş kıyafeti içindeki bir kadının yanma götürdü. Kadının konuştuğu kilolu adamın kel kafası cilalı yumurta gibi parlıyordu. Hiç saçı yoktu, hattâ kaşları ve kirpikleri de yoktu. Bu da ona hem yeni doğmuş hem de sürüngenimsi bir görünüm veriyordu.</p>

  <p class="calibre2">Biz yanlarına yaklaşırken adam döndü, Tom’u görünce ince ağzı bir gülümsemeyle aralandı. Fakat bu keyifsiz bir gülümsemeydi.</p>

  <p class="calibre2">“Ne zaman geleceğini merak ediyordum Lieberman.”</p>

  <p class="calibre2">“Çağrıyı alır almaz Doııald,” dedi Tom.</p>

  <p class="calibre2">“Çağrılmana gerek kalmasına şaşırdım. Sizler kokuyu ta Knoxville.’den alabiliyorsunuz."</p>

  <p class="calibre2">Kimse espriyi komik bulmadığı halde hiç istifini bozmadan kıkır kıkır güldü. Adamın, Gardner’m söz ettiği patolog Hicks olduğunu tahmin ettim. Konuştuğu genç kadın cimnastikçiler gibi atletik, derli toplu ve ince bir vücut şekline sahipti. Duruş biçimi neredeyse bir askerinki gibiydi, giydiği lacivert etek ceket takımı ve kısa kesim koyu renk saçları bu etkiyi daha da vurguluyordu. Makyajsızdı, ama zaten ihtiyacı da yoktu. Soğuk görünümünü boşa çıkaran tek yanı ağzıydı. Dolgun ve kıvrımlı dudakları, bedeninin diğer kısımlarının yadsımak için çok çaba sarfettiği bir kösnüllüğe işaret ediyordu.</p>

  <p class="calibre2">Kısa bir süre bana sabitlenen gri gözleri ifadesiz olsa da soğukkanlı bir şekilde beni inceliyordu. Gözlerinin akları yüzünün hafif yanık teniyle kontrast içinde sağlıkla parlıyordu.</p>

  <p class="calibre2">Gardner, Tom ile Jacobsen’ı hızlıca tanıştırdı. “Tom, bu Diane jacobsen. Saha İncelemesi Birimi’ne yeni katıldı. Bu onun ilk cinayet vakası. Seni ve tesisi çok övdüm, beni hüsrana uğratma.”</p>

  <p class="calibre2">Diane Jacobsen elini uzatırken, Gardner’m espri yapma çabasından etkilenmemiş görünüyordu. Tom’un sıcak gülümsemesine karşılık genç kadından belli belirsiz bir gülümseme geldi. Bu ihtiyatlı hali doğal mıydı, yoksa sadece profesyonel görünmek için tazla çaba mı harcıyordu emin olamadım.</p>

  <p class="calibre2">Tom’a bakarken Iiicks’in ağzı sinir olmuş bir edayla seyirdi. Ona baktığımı fark edince hırçın bir tavırla çenesiyle, beni işaret ederek “Bu kim?” diye sordu.</p>

  <p class="calibre2">Sanki ben orada değilmişim gibi konuşuyordu. “Ben David Hunter,” dedim, soru bana hitaben olmasa da. Tokalaşmak üzere elimi uzatmamın anlamı olmadığını her nasılsa biliyordum.</p>

  <p class="calibre2">“David geçici bir süre bizimle birlikte tesiste çalışıyor. Bana yardıcı olmayı kabul etme nezaketini gösterdi,” dedi Tom. ‘Birlikte çalışma’ kısmı abartılıydı, ama bu beyaz yalan üzerine tartışmayacaktım. Hicks aksanımı fark ederek “İngiliz mi?” diye, haykırdı. Genç kadının soğuk bakışı yine üzerime sabitlenince yüzümün yandığını hissettim. “Artık tesise turistlerin girmesine de mi izin veriyorsunuz Gardner?” dedi Hicks.</p>

  <p class="calibre2">Nasıl ki İngiltere’deki bir tahkikatta bir yabancı bulunsa bazıları öfkelenecekse, benim buradaki varlığımın da aynı tepkiyi görebileceğini biliyordum, ama Hicks’in tavrı yine de canımı sıktı. Kendime Tom’un konuğu olduğumu hatırlatıp lafımı yuttum.</p>

  <p class="calibre2">“Dr. Hunter davetim üzerine geldi. İngiltere’deki en iyi adli antropologlardandır,” diyerek Tom araya girince Gardner da hiç memnun görünmedi.</p>

  <p class="calibre2">Hicks inanmadığını belirten bir edayla burnundan soludu. “Yani bizde yeterince yok mu diyorsun?”</p>

  <p class="calibre2">“Onun uzmanlığından yararlanalım diyorum,” dedi Tom rahat bir tavırla. “Şimdi, konu kapandıysa, işe koyulmak istiyorum.” Hicks abartılı bir nezaketle omuzlarını silkerek “Buyur,” dedi. “İnan bana, bu vakaya bayılacaksın.”</p>

  <p class="calibre2">Park edilmiş arabaların olduğu tarafa doğru ağır adımlarla yürüdü. Tom ve ben de iki TBI ajanını kulübenin önünde bırakarak tek kullanımlık iş tulumları, eldivenler, bot galoşları ve maskelerin bulunduğu ayaklıklı masaya doğru yürüdük. Bizi işitemeyecekleri kadar uzaklaştığımızda “Baksana Tom,” dedim, “belki de bu o kadar da iyi bir fikir değil. Ben arabada bekleyeceğim.” Gülümsedi. Tlicks’e aldırma. Tennessee Üniversitesi Tıp Merkezi’nde morgun yöneticisidir, o yüzden ara sıra karşılaşırız. Bu gibi durumlarda bize boyun eğmek zorunda kalmaktan nefret eder. Meslekî kıskançlık da var tabii ama asıl sebep tam bir hıyar olması.”</p>

  <p class="calibre2">Endişemi gidermeye çalıştığım biliyordum, fakat yine de içim rahat değildi.Suç mahallerinde bulunmaya alışkındım, ama bu seferkine ait olmadığımın son derece farkmdaydım. “Bilmiyorum...” diye söze başladım.</p>

  <p class="calibre2">“Sorun yok David. Bana bir iyilik yapıyor olacaksın. Cidden.” Uzatmadım, ama hâlâ şüpheliydim. Tom’a minnettar olmam gerektiğini biliyordum, ne de olsa pek az İngiliz adli tıp uzmanı Birleşik Devletler’de bir suç mahallinde çalışma fırsatını bulabilirdi. Ama nedense her zamankinden daha gergindim. Suçu Hicks’in düşmanca tavrına yükleyemezdim, çalıştığım zamanlarda çok daha kötülerine katlanmıştım. Hayır, bu benimle ilgiliydi. Şu son birkaç ay içinde bir noktada sanki başka her şeyle birlikte kendime olan güvenimi de yitirmiştim.</p>

  <p class="calibre2"><span class="calibre3">Hadi, dizginleri ele al. Tom’u yüzüstü bırakamazsın.</span></p>

  <p class="calibre2">Tulumları plastik poşetlerinden çıkardığımız sırada Gardner yanımıza geldi.</p>

  <p class="calibre2">“Pantolonlarınızı ve üstünüzü çıkarıp öyle giymek istersiniz belki. İçerisi çok sıcak.”</p>

  <p class="calibre2">Tom bir homurtu çıkarttı. “Okul zamanından beri milletin önünde soyunmadım. Şimdi başlamak niyetinde değilim.”</p>

  <p class="calibre2">Gardner yüzünün etrafında vızıldayan bir böceğe eliyle vurdu. “Sizi uyarmadım demeyin.”</p>

  <p class="calibre2">Tom’un iffetini paylaşmasam da ona uydum. Zaten yeterince yabancılık çekiyordum, bir de herkesin önünde külotuma kadar soyunmama hiç gerek yoktu. Hem daha bahar mevsimiydi, güneş de batmaya başlamıştı. Kulübenin içi ne kadar sıcak olabilirdi ki?</p>

  <p class="calibre2">Gardner kutuları didik didik arayıp sonunda bir kavanoz mentollü merhem buldu. Burnunun altına kaim bir katman halinde sürdü, ardından kavanozu Tom’a uzattı.</p>

  <p class="calibre2">“Buna ihtiyacın olacak.”</p>

  <p class="calibre2">Tom istemedi. “Hayır, teşekkürler. Koku duyum eskisi gibi değil.”</p>

  <p class="calibre2">Gardner bir şey demeden kavanozu bana uzattı. Normalde kullanmazdım. Ben de Tom gibi çürüme kokusuna yabancı değildim, üstelik geçen haftayı tesiste geçirdikten sonra iyice alışmıştım. Ama yine de kavanozu aldım, kokulu vazelini üst dudağımın üzerine sürer sürmez keskinliğinden gözlerim yaşardı. Derin bir nefes alarak gergin sinirlerimi yatıştırmaya çalıştım. <span class="calibre3">Senin neyin var böyle? Sanki ilk işinmiş gibi davranıyorsun.</span></p>

  <p class="calibre2">Tom’un hazırlanmasını beklerken güneş sırtımı ısıtıyordu.</p>

  <p class="calibre2">Akşam vakti yaklaşırken alçalan güneşin göz kamaştırıcı parlaklıktaki ışınları ağaçların tepelerini yalıyordu. Burada her ne olmuş olursa olsun, güneş sabahleyin yeniden doğacak diye hatırlattım kendime.</p>

  <p class="calibre2">Tom tulumunun fermuarını çekti ve neşeli bir gülümsemeyle “Bakalım elimizde ne varmış,” dedi.</p>

  <p class="calibre2">Lateks eldivenleri giydim ve kulübeye giden yabani otlarla sarılı patikada yürümeye başladık.</p>

  <h1 class="calibre2" id="sigil_toc_id_2" style="text-align: center;">3</h1>

  <p class="calibre2">Kulübenin kapısı kapalıydı. Gardner kapıda bir an durdu. Ceketini iş tulumu kutularının yanında bırakmış ve bir çift plastik galoşla eldiven takmıştı. Şimdi yüzüne beyaz bir ameliyat maskesi geçiriyordu. Kapıyı açmadan önce derin bir nefes aldığını gördüm, ardından içeri girdik.</p>

  <p class="calibre2">Çok çeşitli şekillerde ölmüş insan bedenleri gördüm. Çürümenin değişik evrelerinin ne kadar kötü koktuğunu biliyorum, hattâ aralarındaki farkı algılayabilirim. Kemiklerine kadar yanmış veya su altında haftalarca kaldıktan sonra sabuna benzer cıvık bir madde haline gelmiş cesetlerle karşılaştım. Hiçbiri hoş değildir, ama bu işimin kaçınılmaz bir parçası ve artık alıştığımı sanırdım.</p>

  <p class="calibre2">Fakat daha önce bunun gibi bir deneyimim olmamıştı. Koku neredeyse elle tutulabilirdi. Çürüyen etin bozuk peynirlerdeki gibi mide bulandırıcı, şekerli kokusu âdeta saflaşmış ve yoğunlaşmıştı, burnumun altındaki mentollü merhemi sanki hiç yokmuş gibi aşıp geçiyordu. Kulübe sinek kaynıyordu, etrafımızda heyecanla döneniyorlardı, ama sıcaklıkla kıyaslandığında neredeyse önemsiz kalıyorlardı.</p>

  <p class="calibre2">Kulübenin içi hamam gibiydi.</p>

  <p class="calibre2">Tom yüzünü buruşturdu. “Yüce Tanrım...”</p>

  <p class="calibre2">“Sana külodunun üstüne giy demiştim,” dedi Gardner.</p>

  <p class="calibre2">Oda küçüktü ve tek tük eşya vardı. İçeri girdiğimizde, adli tıp ekibinden birkaç kişi yaptıkları işi bir an bırakıp bize baktılar. Kapının iki yanındaki pencerelerden içeriye gün ışığı girebilsin diye panjurlar açılmıştı. Siyah boyalı döşeme tahtaları üstünde</p>

  <p class="calibre2">yıpranmış halılar vardı. Bir duvardaki şöminenin üzerinde tozlu bir çatal boynuz asılıydı, diğer bir duvarda da lekeli bir lavabo, fınn ve buzdolabı bulunuyordu. Televizyon, kanepe ve koltuklardan oluşan diğer mobilyalar kabaca sağa sola itilmiş, odanın ortasında sadece küçük yemek masası bırakılmıştı.</p>

  <p class="calibre2">Ceset onun üzerindeydi.</p>

  <p class="calibre2">Çıplaktı, sırtüstü yatıyordu, ayrık haldeki kol ve bacakları masanın kenarlarından sarkıyordu. Gazlardan şişmiş göğsü, aşırı doldurulmaktan patlamış asker çantasına benziyordu. İçinden çıkan kurtçuklar yerlere saçılıyordu, o kadar çoktular ki kaynayan süt gibi görünüyorlardı. Masanın yanında elektrikli bir ısıtıcı vardı, üç çubuğu da sarı sarı parlıyordu. Bir kurtçuk çubuklardan birine düşer düşmez, yanan yağın cızırtısıyla birlikte yok oldu.</p>

  <p class="calibre2">Kurbanın baş ucuna yerleştirilmiş sert arkalıklı bir sandalye tabloyu tamamlıyordu. Aslında zararsız görünüyordu, ta ki orada ne işi olduğunu merak etmenize kadar.</p>

  <p class="calibre2">Biri ne yaptığını iyice görebilmek istemişti.</p>

  <p class="calibre2">Hiçbirimiz kapı eşiğinden ötesine ilerlememiştik. Tom bile afallamış görünüyordu.</p>

  <p class="calibre2">“Bulduğumuz gibi bıraktık,” dedi Gardner. “Sıcaklık derecesini kendiniz kaydetmek istersiniz diye düşündük.”</p>

  <p class="calibre2">O an Gardner, gözümde bir kademe yükseldi. Ölümden sonra geçen zamanı belirlemede sıcaklık derecesi önemli bir etmen olmasına rağmen, vakalarda karşılaştığım dedektiflerin çoğu bunu düşünememiş olurdu. Ama az kalsın keşke bu seferlik titizlik etmeseydi diyecektim. Sıcaklık bir de kötü kokuyla birleşince dayanılmaz olmuştu.</p>

  <p class="calibre2">Tom dalgın dalgın kafa salladı, gözleri hâlâ cesede sabitlenmiş haldeydi. “Bu şerefi sana bırakıyorum David.”</p>

  <p class="calibre2">Tom’un çantasını döşemedeki boş bir yere koyup açtım. Bildim bileli hemen hemen aynı yıpranmış ekipmanı kullanıyordu, hepsi iyice eskimiş olan alet edevat, düzgünce yerlerine yerleştirilmişti. Fakat Tom. özünde bir gelenekçi olsa da aym zamanda yeni teknolojinin imkânlarını da takdir ederdi. El üfleme camdan ve takım çeliğinden yapılma zarif bir mühendislik parçası olaıı eski civalı termometresini atmamıştı, ama onun yanında bir tane de yeni, dijital modellerden vardı. Onu çantadan aldım, çalıştırdım ve göstergesinde derhal yükselmeye başlayan rakama baktım.</p>

  <p class="calibre2">Tom odada çalışan beyaza bürünmüş dedektiflere bakarak, Gardner’a “Adamların burada daha ne kadar kalacak?” diye sordu.</p>

  <p class="calibre2">“Biraz daha. Uzun süre kalamayacakları kadar sıcak burası. Ajanlarımdan biri baygınlık geçirdi bile.”</p>

  <p class="calibre2">Tom yerdeki kurumuş kana basmamaya dikkat ederek cesedin üzerine eğildi. Daha iyi görebilmek için gözlüklerini düzeltti. “Sıcaklığı aldık mı David?”</p>

  <p class="calibre2">Dijital göstergeye baktım. Daha şimdiden terlemeye başlamıştım. “Kırk üç buçuk derece.”</p>

  <p class="calibre2">Adli tıp ekibinden biri “O zaman şu lanet olası ısıtıcıyı kapatabiliriz miyiz?” diye sordu. İri yarı bir adamdı, fıçı gibi göbeği tulumunun önünü geriyordu. Ameliyat maskesinin altından göründüğü kadarıyla yüzü kızarmışa ve terliyordu.</p>

  <p class="calibre2">Onay almak için Tom’a baktım. Tamam anlamında kafasını salladı.</p>

  <p class="calibre2">“Pencereleri de açabiliriz. îçeri biraz hava girsin.”</p>

  <p class="calibre2">İri yarı adam nefes verircesine “Güzel Tanrıma şükür,” dedi ve ısıtıcının fişini çekmeye gitti. Isıtıcının çubukları sönerken pencereleri de ardına dek açtı. Kulübeye temiz havanın yayılmasıyla rahatlama belirtisi iç çekişler ve mırıldanmalar yükseldi.</p>

  <p class="calibre2">Bütün dikkatini vererek cesede gözlerini dikmiş bakan Tom’un yanma gittim.</p>

  <p class="calibre2">Gardner abartmamıştı, bunun bir cinayet olduğuna şüphe yoktu. Kurbanın kol ve bacakları masanın iki yanından aşağıya sarkıtılmış ve koli bandıyla masanın ahşap bacaklarına bantlanmıştı. Cesedin derisi davul gibi gerilmişti ve kösele rengindeydi, ama bu etnik kökenim gösteren bir özellik değildi. Açık renkli deriler ölümden sonra koyulaşır, koyu renk olanlarsa çoğu kez açılır, bu da ölünün gerçek ten rengini ve kökenini anlamayı zorlaştırır. Daha önemli olansa, rahatça görülen açık yarıklardı. Beden çürür ve gazlarla şişerken derinin yarılması doğaldır. Fakat bu cesette doğal hiçbir yan yoktu. Masanın, cesedin etrafındaki kısımları kurumuş kanla kaplıydı ve altındaki hah da kandan kararmıştı. Belki birden fazla olabilecek açık yaralardan akmış olmalıydı, ki bu da epidermisteki hasarlardah en azından birkaçının kurban halen hayattayken gerçekleştirildiğini gösteriyordu. Aynı zamanda kurtsineği larvalarının sayısını da açıklayabilirdi, zira bu sinekler yumurtalarını bulabildikleri her açıklığa bırakırlar.</p>

  <p class="calibre2">Tüm bunlara rağmen yine de daha önce tek bir cesette bu kadar çok kurtçuğu gördüğümü hatırlamıyordum. Yaklaşınca, amonyak kokusu dayanılmaz bir hal alıyordu. Kurtçuklar gözleri, burnu, ağzı ve genital bölgeyi doldurmuştu, kurbanın cinsiyeti anlaşılmıyordu.</p>

  <p class="calibre2">Gözlerim karındaki açık yarıkta kaynaşan kurtçuklara kaydı, civardaki deriyi sanki canlıymış gibi hareket ettiriyorlardı. Elim gayri ihtiyari karnımdaki yara izine gitti.</p>

  <p class="calibre2">“David? Sen iyi misin?” diye, sordu Tom usulca.</p>

  <p class="calibre2">Gözlerimi cesedin karnından güçlükle ayırarak “İyiyim,” dedim ve çantadan numune kavanozlarım çıkarmaya başladım.</p>

  <p class="calibre2">Tom’un gözlerinin üstümde olduğunu hissedebiliyordum. Fakat üstelemedi, Gardner’a dönüp “Neler biliyoruz?” diye sordu.</p>

  <p class="calibre2">“Fazla bir şey değil.” Yüzündeki maskeden ötürü Gardner’m sesi boğuk geliyordu. “Bunu her kim yaptıysa oldukça metotluymuş. Kan lekelerinde ayak izi yok, yani katil ayaklarını nereye basacağına dikkat etmesi gerektiğini biliyormuş. Kulübe, geçen perşembe, adının Terry Loomis olduğunu söyleyen birine kiralanmış. Elimizde eşkali yok. Rezervasyon ve kredi kartı ödemeleri telefonla yapılmış. Yerel aksanla konuşan bir erkek, anahtarın kulübenin kapısındaki paspasın altına bırakılmasını istemiş. Geç geleceğini söylemiş.”</p>

  <p class="calibre2">“Gayet uygun,” dedi Tom.</p>

  <p class="calibre2">“Hem de çok. Müşteriler ödemeyi yaptıkları sürece, burada evrak işleri pek dert edilmiyor anlaşılan. Kulübenin kıra süresi bu sabah sona ermiş, ama anahtar teslim edilmemiş. O yüzden de müdür eşyalarda bir noksan olup olmadığını görmek için kulübeye gelmiş. Böyle bir yer söz konusu olunca niçin endişelendiğini anlayabiliyor insan,” diyerek köhne kulübeye göz gezdirdi.</p>

  <p class="calibre2">Ama Tom’un aklı başka yerdeydi. “Kulübe daha geçen <span class="calibre3">perşembe</span> mi kiralanmış? Emin misin?”</p>

  <p class="calibre2">“Müdür öyle söyledi. Kayıt defteriyle ve kredi kartı ekstreleriyle de uyuşuyor.”</p>

  <p class="calibre2">Tom kaşlarını çattı. “Bu doğru olamaz. Sadece beş gün önce.” Ben de aynı şeyi düşünüyordum. Çürüme düzeyi bu kadar kısa bir süre için fazla ilerlemişti. Et mayalanma ve çürüme evresinde daha şimdiden peynir kıvamına ulaşmıştı, etten ayrılan köseleleşmiş deri kırış kırış bir giysi gibiydi. Elektrikli ısıtıcı, süreci bir dereceye kadar hızlandırmakla beraber, larva faaliyetinin bu denli yoğun miktarda olmasını açıklamıyordu. Tennessee yazının en sıcak ve en nemli zamanında bile cesedin bu evreye gelmesi normalde yaklaşık yedi gün alırdı.</p>

  <p class="calibre2">Hiç düşünmeden Gardner’a “Ceset bulunduğunda kapılar ve pencereler kapalı mıydı?” diye sordum. <span class="calibre3">Bu kadar suskun kalmak yeter.</span></p>

  <p class="calibre2">Memnuniyetsiz bir edayla dudaklarını büzse de cevap verdi; “Kapalıydı. Kapılar kilitli, pencerelerin panjurları inikti.”</p>

  <p class="calibre2">Elimi savurup yüzümden sinekleri kovaladım. Şimdiye kadar sineklere alışmışımdır diye düşüneceksiniz, ama alışamadım. “Kapalı bir oda için çok fazla böcek faaliyeti var,” dedim Tom’a.</p>

  <p class="calibre2">Evet anlamında kafa salladı. Bir cımbız yardımıyla dikkatlice cesetten bir kurtçuk aldı ve incelemek üzere ışığa doğru tuttu. “Sen bundan ne anlıyorsun?”</p>

  <p class="calibre2">Eğilip daha yakından baktım. Sinekler deri değişimi evreleri denilen ve git gide büyüdükleri üç larva evresinden geçerler.</p>

  <p class="calibre2">“Üçüncü deri değişimi evresi,” dedim. Bunun anlamı en az altı günlük, belki daha büyük olduklarıydı.</p>

  <p class="calibre2">Tom onaylayarak kafa salladıktan sonra, tuttuğu larvayı küçük bir formaldehit kavanozuna attı. “Üstelik bazıları daha şimdiden pupa evresine girmiş. O halde ölümden bu yana geçen süre altı ya da yedi gün.”</p>

  <p class="calibre2">“Ama beş değil,” dedim. Elim tekrar karnıma gitmişti. Elimi çektim. <span class="calibre3">Hadi ama, dikkatini topla.</span> Baktığım şeye kendimi vermek için gayret ettim, “Başka bir yerde öldürülmüş ve ölümünden sonra buraya getirilmiş olabilir.”</p>

  <p class="calibre2">Tom duraksadı. Beyaz giysili iki figürün bakıştıklarını gördüm ve derhal yaptığım hatayı fark ettim. Yüzümün yandığını hissettim. <span class="calibre3">Daha aptal olamazdın.</span></p>

  <p class="calibre2">İri yarı ajan bana tuhaf tuhaf bakarak “Kurban zaten ölüyse kollarıyla bacaklarını bantlamanm gereği yok,” dedi.</p>

  <p class="calibre2">“Belki Ingiltere’de cesetler buradakinden daha hareketlidir,” dedi Gardner, ifadesiz bir seste.</p>

  <p class="calibre2">Bir gülüşme dalgası oldu. Yüzüm biber gibi yandı, ama durumu düzeltmek için söyleyebileceğim bir şey yoktu. <span class="calibre3">Aptal. Senin neyin var böyle?</span></p>

  <p class="calibre2">Tom öldürme kavanozunun kapağını sıkıca kapattı. Yüzünde kasten bir lakayıtlık ifadesi vardı. “Sence bu Loomıs kurban mı katil mi?” diye sordu Gardner’a.</p>

  <p class="calibre2">“Şey, cüzdanda Loomis’in ehliyetini ve kredi kartlarını bulduk. Ayrıca nakit altmış dolardan fazla vardı. Kontrol ettik: Otuz altı yaşında, beyaz, Knoxville’de bir sigorta acentasmda eleman. Evlenmemiş, yalnız yaşıyor ve birkaç gündür işe gitmemiş.” Kulübenin kapısı açıldı ve içeriye Jacobsen girdi. Gardner gibi o da galoşlu ve eldivenliydi, ama o halde bile neredeyse şık görünmeyi başarıyordu. Maske takmamıştı, yüzü solgundu. Gidip Gardner’m yanında durdu.</p>

  <p class="calibre2">“Şu halde, katil kulübeyi kendi adıyla kiralayıp kimliğini de kasten bırakmış olmadıkça, muhtemelen bu ya Loomis ya da tanımadığımız başka bir erkek,” dedi Tom.</p>

  <p class="calibre2">“Aynen öyle,” dedi Gardner. Eşikte başka bir ajan belirince sözünü yanda kesti.</p>

  <p class="calibre2">“Elendim, sizi görmek isteyen biri var.”</p>

  <p class="calibre2">“Hemen dönerim,” dedi Tom’a ve dışarı çıktı.</p>

  <p class="calibre2">Jacobsen kulübede kaldı. Yüzü hâlâ solgundu, ama sanki herhangi bir zayıflık belirtisini bastırmak istercesine kollarını sıkıca göğsünde kavuşturmuştu.</p>

  <p class="calibre2">“Erkek olduğunu nereden biliyorsunuz?” diye sordu. Gözleri bir an için istem dışı olarak cesedin kasıklarındaki kurtçuk faaliyetine kaydıysa da bakışını hemen başka yöne çevirdi. “Kadın mı erkek mi ben anlayamıyorum.”</p>

  <p class="calibre2">Aksam daha önce işittiklerim kadar güçlü olmasa da yöre insanı olduğunu belli ediyordu. Tom’a baktım, ama o cesede dalmıştı. Ya da öyleymiş gibi yapıyordu.</p>

  <p class="calibre2">“Şey, beden ölçüsünün yanı sıra...” diye söze başladım.</p>

  <p class="calibre2">“Bütün kadınlar ufak tefek olmaz.”</p>

  <p class="calibre2">“Hayır, ama birçoğu da bu kadar uzun olmaz. Hem iri yarı bir kadının bile daha ince bir kemik yapısı vardır, özellikle de kranyum. Yani...”</p>

  <p class="calibre2">“Kranyumun ne olduğuna biliyorum.”</p>

  <p class="calibre2">Tanrım, amma dik kafalıydı. “Diyecektim ki, yani bu cinsiyeti saptamak için iyi bir husustur.”</p>

  <p class="calibre2">Çenesi inatçı bir edayla yukarı kalktı, ama başka bir yorumda bulunmadı. Tom cesedin açık ağzını inceliyordu, sonra doğruldu ve “David, şuna bir baksana,” dedi.</p>

  <p class="calibre2">Yaklaştığımda yana çekildi. Yüzdeki yumuşak dokunun büyük kısmı yok olmuştu; gözler ve burun boşluğu kurtçukların hareketiyle kabarıp iniyordu. Dişler neredeyse tamamen ortaya çıkmıştı ve diş etlerinin çürümesiyle açığa çıkan sarı-beyaz dentin tabakasında belirgin bir kırmızımsı ton vardı.</p>

  <p class="calibre2">“Pembe dişler," yorumunda bulundum.</p>

  <p class="calibre2">“Daha önce rastlamış miydin?” diye sordu Tom.</p>

  <p class="calibre2">“Bir ya da iki kere.” Ama sıklıkla değildi. Ayrıca gördüğüm vakalar buradakine benzemiyordu.</p>

  <p class="calibre2">Jacobsen dinliyordu. “Pembe dişler mi?”</p>

  <p class="calibre2">“Kandaki hemoglobinin dentine hücum etmesiyle oluşur,” dedim. “Diş minesinin altına pembelik verir. Bir süre suda kalan boğulmuş kurbanlarda bazen görülür, çünkü genellikle başları aşağıda olacak şekilde suda kalmışlardır.”</p>

  <p class="calibre2">“Nedense karşımızdakinin suda boğulma vakası olduğunu sanmıyorum,” dedi Gardner, tabanlarından tok sesler çıkarak tekrar kulübeye girerken.</p>

  <p class="calibre2">Yanında başka bir adam daha vardı. O da galoşlu ve eldivenliydi, ama ne polis memuruna ne de TBI ajanına benzettim. Kırklı yaşların ortalarındaydı; tombul sayılmazdı ama semiz, besili bir görünümü vardı. Çino pantolon ve uçuk mavi gömleğin üzerine hafif bir süet ceket giymişti ve toplu yanaklarında kirli sakallan biraz daha uzasa eni konu sakallı denebileck durumdaydı.</p>

  <p class="calibre2">Ama insana üstünkörü gibi gelen kılık kıyafeti aslında biraz fazla zorlamaydı, sanki dergilerdeki reklamlarda yer alan o tornadan çıkmış gibi görünen modellere bakarak kendine şekil vermiş gibiydi. Giysileri fazla iyi kesim ve pahalıydıgömleğinin önü fazladan bir düğme açıktı. Ve saçları gibi, tıraşı gelmiş sakalı da o kadar muntazamdı ki dikkatle düzeltildiği belliydi.</p>

  <p class="calibre2">Kulübeye girerken adamdan özgüven yayılıyordu. Masada bağlı haldeki cesedi gördüğünde, yüzündeki hafif gülümseme bir an bile bozulmadı.</p>

  <p class="calibre2">Belki yeni gelen maskesiz olduğundan, ona riayeten Gardner da maskesini çıkarmıştı. “Profesör Irving, Tom Lieberman’la tanıştığınızı sanmıyorum, değil mi?”</p>

  <p class="calibre2">Yeni gelenin gülümseyen yüzü Tom’a döndü. “Hayır, korkarım yollarımız hiç kesişmedi.” Teatral bir edayla bize eldivenli ellerini göstererek “Tokalaşmazsam kusuruma bakmazsınız,” dedi.</p>

  <p class="calibre2">“Profesör Irving pek çok soruşturmada TBI ile çalışmış bir kriminal profilcidir. Bu vakada psikolojik bir bakış açısı almak istedik.”</p>

  <p class="calibre2">Irving fazla alçakgönüllü bir tarzda sırıttı. “Aslında ben kendimi ‘davranışçı’ olarak adlandırmayı yeğlerim. Ama unvanlar üzerine gereksiz tartışmalara girmeyeceğim.”</p>

  <p class="calibre2"><span class="calibre3">Girdin ya.</span> Kendi kendime, ruh halinin acısını ondan çıkartma dedim.</p>

  <p class="calibre2">Tom’un gülümsemesi tatlıydı aslında, ama bir soğukluk sezer gibi oldum. “Tanıştığımıza memnun oldum Profesör Irving,” dedi ve Gardner’m kusurunu telafi ederek beni tanıttı: “Bu benim arkadaşım ve meslektaşım Dr. Hunter.”</p>

  <p class="calibre2">Irving’in beni başıyla selamlaması yeterince nazikti, ama radarının beni es geçtiği de. çok açıktı. Dikkati Jacobsen’a yönelmişti bile, gülümsemesi birden genişledi.</p>

  <p class="calibre2">“Adınızı duyduğumu sanmıyorum.”</p>

  <p class="calibre2">“Diane Jacobsen.” Ajan neredeyse heyecanlanmış görünüyordu, bir adım ileri çıkarken, o âna dek sergilemiş olduğu soğukluk, çözülme tehlikesiyle karşı karşıyaydı. “Sizinle tanışmak bir zevk Profesör Irving. Çalışmalarınızdan birçoğunu okudum.” Irving’in gülümsemesi daha da genişledi. Dişlerinin doğal olmayan ölçüde beyaz ve düzgün olduğu ister istemez dikkatimi çekti.</p>

  <p class="calibre2">“Beğendiğini ümit ediyorum. Ve lütfen, bana Alex de.” Gardner söze girip “Diane’in üniversitede branşı psikolojiydi, daha sonra TBI’a katıldı,” dedi.</p>

  <p class="calibre2">Profilcinin kaşları kalktı. “Gerçekten mi? O halde hata yapmamak için fazladan bir dikkat göstermem gerekecek.” Diane’in başını okşayacaktı neredeyse. Cesedi incelerken, gülümsemesinin yerini tiksinti ifadesi aldı. “Daha iyi günler görmüştür, değil mi? Mentollü merhemden biraz daha alabilir miyim lütfen?”</p>

  <p class="calibre2">İsteği belli bir kişiye yöneltilmiş değildi. Az sonra adli tıp ekibinden biri gönülsüzce mentol getirmeye gitti. Gardner kendisine özet geçerken, Irving ellerini külah yapmış halde, yorumda bulunmadan dinledi. Ajan geri geldiğinde profilci teşekkür etmeden mentollü merhemi aldı ve üst dudağının üzerine düzgün bir biçimde sürdü, sonra da kavanozu Diane’e uzattı.</p>

  <p class="calibre2">Diane kavanoza bakıp aldı. “Ne zaman isterseniz.”</p>

  <p class="calibre2">Irving iğnelemeyi anladıysa da buna dair bir belirti göstermedi. Tom çantadan başka bir örnek kavanozu daha çıkarıp cesede dönerken, bana bakan gözlerinde çok eğlendiğine dair bir ifade vardı.</p>

  <p class="calibre2">“işim bitene kadar beklemenizi tercih ederim., lütfen.”</p>

  <p class="calibre2">Irving bunu Tom’a bakmadan söylemişti; herkesin onun isteklerine riayet edeceğinden hiç şüphesi yok gibi,ydi. Tom’un gözlerinde öfke parıltısı görünce bir an için karşılık verecek sandım. Fakat daha bir şey diyemeden yüzü birden kasıldı. O kadar kısa sürdü ki bana öyle gelmiş de olabilir, ama benzinin attığı gerçekti.</p>

  <p class="calibre2">“Biraz temiz hava alacağım. Bu lanet yer çok sıcak.”</p>

  <p class="calibre2">Kapıya giderken, adımları sarsaktı. Hemen arkasından gidecek oldum ama kafasını sallayıp beni durdurdu.</p>

  <p class="calibre2">“Gelmene gerek yok. Profesör Irving bitirdiğinde fotoğrafları çekmeye başlayabilirsin. Ben sadece biraz su alacağım.”</p>

  <p class="calibre2">“Masaların yanındaki soğutucuda buzlu şişeler var,” dedi Gardner.</p>

  <p class="calibre2">Tom’un gidişini seyrederken endişeliydim, ama gereksiz telaş istemediği çok açıktı. Benden başka kimse bir terslik olduğunun farkında değildi. Sadece ben ve Irving durduğumuz yerden Tom’u görebilirdik ve zaten Irving de etrafıyla ilgisizdi. Gardner bilgi vermeye devam ederken Irving eli çenesinde dinliyor, masadaki ölüye dikkatle bakıyordu. TBI ajanı konuşmasını bitirdiğinde Irving hiç kımıldamadı, bir şey de söylemedi, derin düşünceler içindeymiş gibi bir poz takınmıştı. <span class="calibre3">Poz sözcüğü cuk oturuyor.</span> Kendi kendime bu kadar tenkitçi olma dedim.</p>

  <p class="calibre2">Irving nihayet kıpırdayıp “Bunun sen cinayet olduğunun farkındasınızdır tabii ki?” dedi.</p>

  <p class="calibre2">Gardner’ın yüzü, bir yerine sancı girmiş gibi buruştu. “Bunu kesin olarak bilmiyoruz.”</p>

  <p class="calibre2">Irving’in gülümsemesi küçümseyiciydi. “Ah, bence biliyoruz. Vücudun <span class="calibre3">yerleştirilme</span> şekline bakın. Bulmamızın istendiği şekilde sergilenmiş. Soyulmuş, bantlanmış ve büyük olasılıkla işkence edilmiş. Ve ardından yüzü yukan bakacak şekilde bırakılmış. Utanma ya da pişmanlık belirtisi yok, kurbanın gözlerini kapatma veya yüzükoyun çevirme çabası yok. Bütün bunlardan bu işin düşünülüp taşınılarak ve zevk alınarak yapıldığı çok açık. Katil yaptığı şeyden <span class="calibre3">memnun,</span> o yüzden görmenizi istemiş.”</p>

  <p class="calibre2">Gardner bu haberi itiraz etmeden kabullendi. O kadarını kendisi de anlamış olmalıydı. “Peki katil erkek mi?”</p>

  <p class="calibre2">“Elbette erkek.” Irving, sanki Gardner espri yapmış gibi kıkırdadı. “Her şey bir yana, kurban belli, ki güçlü bir erkekmiş. Sence bir kadın bunu yapabilir mi?”</p>

  <p class="calibre2"><span class="calibre3">Bazı kadınların neler yapabildiğini</span> biîsen <span class="calibre3">şaşarsın.</span> Yara izim kaşınmaya başlamıştı.</p>

  <p class="calibre2">“Karşımızda muazzam, <span class="calibre3">muazzam</span> bir kibir var,” diye devam etti Irving. “Katil, kira süresi dolduğunda cesedin bulunacağını biliyordu herhalde. Tanrım, kurbanın kimliğini öğrenmeniz için cüzdanı bile bırakmış. Hayır, bu bir defalık bir cinayet değil. Bizim oğlan daha yeni başlıyor. ”</p>

  <p class="calibre2">Bu ihtimal onu memnun etmiş görünüyordu.</p>

  <p class="calibre2">“Cüzdan kurbanmki olmayabilir,” dedi Gardner, biraz isteksizce.</p>

  <p class="calibre2">“Katılmıyorum. Katil kendi cüzdanını bırakmayacak kadar planlı ve dikkatli biri. Hattâ bahse girerim kulübenin rezervasyonunu bizzat kendi yaptırmıştır. Kiracıyla tesadüfen karşılaşıp öldürmeye karar vermedi. Böyle olamayacak kadar iyi planlanmış bir cinayet, en iyi sonucu alacak şekilde icra edilmiş. Hayır, kurbanın adına rezervasyon yaptırdı, sonra onu buraya getirdi. Önceden keşif gezisi yaptığına hiç kuşku yok. Onu bu güzel ve ıssız yere getirdi, böylece ona hiç acele etmeden işkence edebilecekti.” “Kurbana işkence edildiğinden nasıl emin olabiliyorsunuz?” dedi Jacobsen. Irving ona büyüklük tasladığından beri ilk kez konuşuyordu.</p>

  <p class="calibre2">Profilci keyiflenmişti.- “Yoksa onu niye masaya bağlasın? Sadece zapt etmemiş, <span class="calibre3">kontrol altına</span> almış. Katil hiç acele etmemiş, keyif almak istemiş. Sperm kalıntısı veya cinsel saldırı var mı diye kontrol etmenin imkânı yok sanırım?”</p>

  <p class="calibre2">Bu son sorunun bana yöneltilmiş olduğunu fark etmem bir ânımı aldı. “Ceset bu derece çürümüşken hayır, yok.”</p>

  <p class="calibre2">“Yazık.” Ses tonu sanki bir akşam yemeği davetini kaçırmış gibiydi. “Yine de, yerdeki kan miktarından anlaşılıyor ki, yaralar kurban henüz hayattayken açılmış. Ayrıca, üreme organlarının sakatlanması da sanırım son derece anlamlı.”</p>

  <p class="calibre2">Sözcükler ağzımdan dökülüverdi: “Bu şart değil. Kurtsinekleri yumurtalarını vücuttaki herhangi bir açıklığa bırakırlar, buna kasık bölgesi de dahil. Böcek faaliyeti olması orada bir yara olduğunu göstermez. Bunu saptamak için tam bir inceleme yapmamız gerekir.”</p>

  <p class="calibre2">“Mutlaka.” Irving’in yüzüne yine o gülümseme yerleşti. “Fakat kanın <span class="calibre3">bir yerlerden</span> geldiğini kabul edeceksinizdir? Yoksa masanın altındaki bu pislik sadece dökülen kahve mi?”</p>

  <p class="calibre2">“Ben sadece şunu belirtiyordum ki...” diye söze başladım ama Irving artık dinlemiyordu: O, Gardner ve Jacobsen’a dönerken ağzımı öfkeyle sımsıkı kapattım.</p>

  <p class="calibre2">“Dediğim gibi, karşımızda bağlanmış ve çıplak, büyük ihtimalle sakatlanmış bir kurban var. Soru şu: Yaralar cinsel birleşme sonrası öfke kaynaklı mı yoksa cinsel gerilimin hedefine ulaşamamasının sonucu mu? Başka bir deyişle, yaralamalar katil ereksiyon yaşadığı <span class="calibre3">için mi</span> yoksa <span class="calibre3">yaşamadığı</span> için mi gerçekleşti?” Söyledikleri sessizlikle karşılandı. Adli tıp ekibi bile işlerini yarıda kesmiş, dinliyordu.</p>

  <p class="calibre2">Az sonra Jacobsen “Sizce cinayet sebebi cinsel mi?” diye sordu.</p>

  <p class="calibre2">Irving şaşırmış numarası yaptı. Ondan gittikçe daha fazla hazzetmediğimi hissettim. .</p>

  <p class="calibre2">“Özür dilerim, ben kurbanın çıplak halde bırakılmasından bunun açıkça anlaşıldığını sanmıştım. Yaralamaların varlığı bu yüzden önemlidir. Ya kendi cinselliğiyle ilgili bir inkar içerisinde olan ya da kendi cinselliğine öfke duyan ve kendinden tiksinmesinin acısını kurbanından çıkaran biriyle karşı karşıyayız. Her halükarda eşcinselliğini saklıyor. Evli olabilir, toplumun önemli bir üyesi olabilir. Belki kadınları elde etmesiyle övünmeyi seven biri olabilir. Bu cinayet kendi kimliğinden nefret eden ve kendine olan nefret duygusunu kurbanına yönlendiren birinin işi.” Jacobsen’ın yüzü ifadesizdi. “Katilin yaptığı işten gurur duyduğunu söylediğinizi sanıyordum? Utanma ya da pişmanlık belirtisi olmadığını söylememiş miydiniz?”</p>

  <p class="calibre2">“İşlediği cinayet söz konusuysa evet, yok. Karşımızda göğsünü yumrukluyor, kendisi de dahil herkesi ne kadar önemli ve sert, biri olduğuna ikna etmeye çalışıyor. Ama bunu yapma <span class="calibre3">nedeni</span> ise başka bir mesele. Utandığı şey <span class="calibre3">bu."</span></p>

  <p class="calibre2">“Kurbanın çıplak olmasının başka nedenleri olabilir,” dedi Jacobsen. “Belki bir çeşit aşağılamadır veya kurban üzerinde kontrol kurmasının bir yoludur.”</p>

  <p class="calibre2">“Şöyle ya da böyle, kontrol genellikle sekse gelir dayanır.” Irving gülümsedi, ama biraz zorlanmaya başlamış görünüyordu. “Eşcinsel seri katiller ender görülür ama yine de vardır. Ve gördüklerim bana karşımızdakinin de eşcinsel olabileceğini düşündürüyor.”</p>

  <p class="calibre2">Jacobsen geri adım atmayacaktı. “Katilin öldürme sebebinin ne olduğunu henüz yeterince bilmiyoruz ve...”</p>

  <p class="calibre2">“Kusura bakma, ama seri katil soruşturmalarında yeterince tecrüben var mı?” Irving’in gülümsemesi buz gibiydi.</p>

  <p class="calibre2">“Yok, ama...”</p>

  <p class="calibre2">“O halde belki pop psikolojini benden uzak tutarsın.”</p>

  <p class="calibre2">Şimdi artık yalandan bile gülümsemiyordu. Jacobsen tepki vermedi, ama iki yanağında beliren kırmızılıklar hislerini ele veriyordu. Ona karşı sempati hissettim. Fazla dobra olabilirdi, ama bunu hak etmemişti.</p>

  <p class="calibre2">Ortama yakışıksız bir sessizlik çökmüştü. Gardner sessizliği bölerek “Ya kurban?” diye sordu. “Katilin onu tanıyor olabileceğini mi düşünüyorsunuz?”</p>

  <p class="calibre2">“Belki tanıyordu, belki tanımıyordu.” Irving ilgisini yitirmişti. Gömleğinin yakasını çekiştirdi, yuvarlak yüzü kızarmış ve boncuk boncuk terlemişti. Pencere açıldığından kulübe biraz serinlemekle birlikte içeride yine de boğucu bir sıcak vardı. “Burada işim bitti. Adli tıp raporları ve fotoğraflarına ihtiyacım olacak, ayrıca kurbanla ilgili başka bilgileriniz varsa onları da verirsiniz.”</p>

  <p class="calibre2">Sanırım çekici olduğunu düşündüğü bir sırıtışla Jacobsen’a döndü. “Umarım bu ufak görüş ayrılığımıza aldırış etmezsin. Belki bir ara bir şeyler içerken bu konuyu daha etraflıca tartışa biliriz.”</p>

  <p class="calibre2">Jacobsen cevap vermedi ama ona bakışından fazla umutlanmaması gerektiğini çıkardım. Profilci eğer onu cezbetmeye çalış<sup class="calibre10">1</sup> yorsa zamanını boşa harcıyordu.</p>

  <p class="calibre2">Irving gidince küçük kulübedeki atmosfer rahatladı. Tom’uiı çantasından fotoğraf makinesini almaya gittim. Suç mahalli fotoğrafları çekilmiş olsa da yine de kendimiz için cesedin fotoğraflarını çekmek temel bir kuraldı. Ama ben daha başlayamadan ajanlardan biri bağırdı.</p>

  <p class="calibre2">“Galiba bir şey buldum.”</p>

  <p class="calibre2">Konuşan o iri yan adamdı. Yere diz çökmüş, kanepenin altına ulaşmaya çalışıyordu. Kanepenin altından küçük, gri bir silindir çıkardı; eldivenli elleriyle silindiri şaşırtıcı bir zarafetle tutuyordu.</p>

  <p class="calibre2">“O ne?” diye sordu Gardner, ajanın yanma giderken.</p>

  <p class="calibre2">“Film kutusuna benziyor,” dedi ajan, harcadığı efordan nefes neieseydı. “Otuz beş milimetrelik fotoğraf makinesi için. Kanepenin altına yuvarlanmış olmalı.”</p>

  <p class="calibre2">Elimdeki fotoğraf makinesine baktım. Bugünlerde adli tıp dedektiflerinin çoğunun kullandığı gibi dijital bir makineydi.</p>

  <p class="calibre2">Daha önce Irving’e mentollü merhem getiren kadın ajan “Hâlâ film kullanan kaldı mı?” diye sordu.</p>

  <p class="calibre2">“Sadece tutucular ve sadelik yanlıları,” dedi iri yarı ajan. “Kuzenim bu akıma çok inanıyor.”</p>

  <p class="calibre2">“Senin gibi o da çekici güzellerin fotoğraflarım mı çekiyor Jerry?” dedi kadın bir kahkaha atarak.</p>

  <p class="calibre2">Ama Gardner’m yüzü milim kımıldamadı, “içinde bir şey var mı?”</p>

  <p class="calibre2">İri yarı ajan kutunun kapağını açtı. “Yok, boş. Bir dakika, gerçi...”</p>

  <p class="calibre2">Elindeki parlak silindiri havaya kaldırdı, gözlerini kısarak kutunun üzerine baktı.”</p>

  <p class="calibre2">“Ee?” dedi Gardner aceleyle.</p>

  <p class="calibre2">Jerry adındaki ajanın sanki yüzüne maske geçirir gibi sırıtmaya başladığım görebiliyordum. Film kutusunu salladı.</p>

  <p class="calibre2">“Size fotoğraf sunamayacağım ama onun yerine güzel, dolgun bir parmak izi versem olur mu?”</p>

  <p class="calibre2">Tom’un kullandığı arabayla Knoxville’e dönerken güneş batıyordu. Güneşin son ışınlarım da kesen bol ağaçlı, dik yamaçların dibinden kıvrılarak ilerleyen yol, gökyüzü henüz mavi olmasına rağmen karanlıktı. Tom farları yakınca birdenbire gece bizi âdeta içine aldı.</p>

  <p class="calibre2">“Sessizsin,” dedi, bir süre sonra.</p>

  <p class="calibre2">“Sadece düşünüyordum.”</p>

  <p class="calibre2">“O kadarını tahmin ettim.”</p>

  <p class="calibre2">Kulübeye geri döndüğünde çok daha iyi göründüğünü görünce rahatlamıştım, işin geri kalanı pürüzsüzce hallolmuştu. Önce cesedin konumunun fotoğraflarını çektik, olay yerinin krokisini çizdik, ardından doku örnekleri aldık. Hücreler bozulurken açığa çıkan aminoasitleri ve uçucu yağ asitlerini analiz ederek, ölümden sonra geçen zamanı on iki saatlik yaklaşıklıkla saptayabilecektik. Şu an için her şey kurbanın en az altı, belki yedi gün önce öldüğüne işaret ediyordu. Oysa Gardner’m dediğine göre, kulübe sadece beş gün önce kiralanmıştı. Yanlış bir şey vardı ve her ne kadar yeteneklerime olan güvenimi yitirmiş olsam da tek bir şeyden emindim.</p>

  <p class="calibre2">Doğa yalan söylemezdi.</p>

  <p class="calibre2">Tom’un benden cevap beklediğini fark ettim. “Orada herkesi kendime hayran bıraktığım söylenemez, değil mi?”</p>

  <p class="calibre2">“Kendine karşı bu kadar katı olma. Herkes hata yapar.” “Böylesini yapmaz. Amatör gibi göründüm. Düşünmeden konuştum.”</p>

  <p class="calibre2">“Hadi ama David, o kadar da önemli bir mesele değil. Hem hâlâ haklı olabilirsin. Ölümden sonra geçen zaman konusunda bir terslik var. Belki de kurban kulübeye götürüldüğünde zaten ölüydü. Ceset, orada öldürülmüş gibi görünsün diye masaya bağlanmış olabilir.”</p>

  <p class="calibre2">Buna ne kadar inanmak istesem de anlamlı bulmuyordum. “O zaman bütün suç mahalli, yerdeki kan da dahil olmak üzere bir tertip olurdu. Ve böylesine inandırıcı bir mizansen hazırlayacak kadar zeki biri bunu uzun süre yutmayacağımızı bilirdi. O halde maksadı neydi ki?”</p>

  <p class="calibre2">Tom’un buna verecek cevabı yoktu. Yol, sessiz ağaç duvarlar arasından ilerlerken, farların ışığı altında kalan dallar tüm çıplaklıklarıyla görülüyordu.</p>

  <p class="calibre2">“Irving’in kuramından ne anladın?” diye sordu bir süre sonra. “Bunun seri cinayetlerin başlangıcı olmasını mı, yoksa cinayet sebebinin cinsel olmasını mı kastediyorsun?”</p>

  <p class="calibre2"><span class="calibre4" style="font-weight: normal;">“İkisini de.”</span></p>

  <p class="calibre2">“Karşımızdakinin seri katil olduğu konusunda haklı olabilir,” dedim. Katillerin çoğu suçlarını saklamaya, kurbanın cesedini görünsün diye bırakmak yerine gizlemeye çalışırdı. Bu olayda, çok farklı bir gündemi olan çok farklı türden bir katilin kokusunu alıyordum.</p>

  <p class="calibre2">“Ya diğer söyledikleri?”</p>

  <p class="calibre2">“Bilemiyorum. Eminim Irving işinde iyidir, ama...” Omuz silktim. “Pekala, hemen sonuca atlamaya fazla hevesli olduğunu düşündüm. Bence, gerçekte olandan çok, görmeyi istediğini görüyor.”</p>

  <p class="calibre2">“Bizim ne yaptığımızı anlamayan insanlar da aynı şeyi bizim hakkımızda düşünebilirler.”</p>

  <p class="calibre2">“Bizim işimiz en azından sağlam delillere dayanıyor. Irving bana çok fazla spekülasyonda bulunuyor gibi geldi.”</p>

  <p class="calibre2">“Ben asla içgüdülerimi dinlemem mi diyorsun?” “Dinleyebilirim, ama olguların önünü kesmelerine izin vermem. Sen de öyle.”</p>

  <p class="calibre2">Gülümsedi. “Sanki bu tartışmayı daha önce yapmıştık. Elbette içgüdülere çok fazla güvenmeliyiz demiyorum. Fakat akıllıca kullanıldıklarında içgüdüler de elimizdeki diğer araçlar gibi bir araç olabilir. Beyin esrarengiz bir organ; bazen bilincinde olmadığımız bağlantılar kurar. Senin iyi içgüdülerin var David. Onlara daha fazla güvenmeyi öğrenmelisin.”</p>

  <p class="calibre2">Kulübede devirdiğim çamdan sonra yapmayı isteyeceğim son şeydi bu. Ama konuşmamızın benimle ilgili bir tartışmaya dönüşmesine izin vermeyecektim. “Irving’in bütün yaklaşımı özneldi. Katilin bastırılmış eşcinsel olduğunu düşünmeye fazla hevesliydi, ne de olsa kulağa cazip ve heyecan uyandırıcı gelen bir şey. Bir sonraki sayfada ne diyeceğini düşündüğü hissine kapıldım.” Tom bir kahkaha attr. “Muhtemelen bir sonraki kitabında. Bir iki yıl önce bir kitabı çok satanlar listesine girdiğinden beri, ücretini ödeyen hiçbir televizyon şirketini kaçırmıyor. Adam kendi reklamım yapma konusunda tam bir utanmaz, ama doğruyu söylemek gerekirse bazı iyi sonuçlara ulaştığı da oldu.”</p>

  <p class="calibre2">“Ve bahse girerim insanlar sadece bunları duydu.”</p>

  <p class="calibre2">Töm bana yandan bir bakış atarken, gözlüğünden farın ışığı yansıdı. “Bugünlerde çok alaycısın.”</p>

  <p class="calibre2">“Sadece yorgunum. Aldırma.”</p>

  <p class="calibre2">Gözlerini tekrar yola çevirdi. Sezgilerim az sonra bir soru geleceğini söylüyordu. “Beni ilgilendirmez ama görüştüğün kıza ne oldu? Jenny’ydi, değil mi? Daha önce sözünü açmak istemedim ama...”</p>

  <p class="calibre2">“Bitti.”</p>

  <p class="calibre2">Bu sözde korkunç bir kesinlik vardı, bunu Jenny’yle ikimize hâlâ yakıştıramıyordum.</p>

  <p class="calibre2">“Başına gelenler yüzünden mi?”</p>

  <p class="calibre2">“Kısmen.” O ve başka şeyler. İşini daha önde tuttuğun için. Öldürülmene, ramak kaldığı için. <span class="calibre3">Evde bekleyip tekrar olacak mı diye merak etmeyi artık istemediği için.</span></p>

  <p class="calibre2">“Üzüldüm,” dedi Tom.</p>

  <p class="calibre2">Boş gözlerle ileri bakarken kafamı salladım. <span class="calibre3">Ben de.</span></p>

  <p class="calibre2">Tom bir yola saparken sinyal lambasının tıklaması işitildi. Bu yol en son geçtiğimiz yoldan daha da karanlıktı.</p>

  <p class="calibre2">“Ne kadar zamandır kalp sorunun var?” diye sordum..</p>

  <p class="calibre2">Tom bir saniye hiçbir şey söylemedi, ardından burnundan soluyarak “Lanet tıp geçmişin olduğunu sürekli unutuyorum," dedi.</p>

  <p class="calibre2">“Sorun ne, göğüs anjini mi?”</p>

  <p class="calibre2">“Öyle’diyorlar. Ama iyiyim, ciddi bir şey değil.”</p>

  <p class="calibre2">O öğleden sonra bana yeterince ciddi gözükmüştü. Buraya geldiğimden beri, birkaç sefer Tom’un yürürken durup soluklanmak zorunda kaldığına tanık olmuştum. Daha önce farkına varmam gerekirdi. Kendi sorunlarıma bu kadar kaptırmamış olsam belki farkına varırdım.</p>

  <p class="calibre2">“Yorulmaman, yamaçlara tırmanmaman gerek.”</p>

  <p class="calibre2">“Kendime bebek muamelesi yapmaya başlayacak değilim.,” dedi sinirli bir tonla. “İlaç kullanıyorum, her şey kontrol altında.”</p>

  <p class="calibre2">Ona inanmadım, ama nerede durmam gerektiğim biliyordum. Bir süre sessizce yol aldık; söylenmeden bırakılanların ikimiz de farkındaydık. Arkamızdan başka bir araba yaklaşırken steyşın vagonun içi aydınlandı, arabanın farları göz kamaştırıcı derecede parlaktı.</p>

  <p class="calibre2">“Peki, yarın tetkiklerde bana yardım etme konusuna nasıl bakıyorsun?” diye sordu.</p>

  <p class="calibre2">Ceset, Knoxville’deki Tennessee Üniversitesi Tıp Merkezi’nin morguna götürülecekti. Görsel kimlik teşhisi söz konusu olmadığından, öncelikli iş cesedin kimliğini belirlemeye çalışmaktı. Adli Antropoloji Merkezi’nin kendi laboratuvar imkânları vardı, ama gerçek cinayet soruşturmalarından çok araştırma için kullanılıyordu - laboratuvar garip bir biçimde Knoxville’deki Ney<span style="text-indent: 1.5em; font-size: 1em; line-height: 1.2;">land spor stadyumu bünyesindeydi. TBI’m da Nashville’de kendi laboratuvarları vardı ama Tıp Merkezi’nin morgu bu vaka için daha elverişliydi. Normalde Tom’a yardım etme fırsatının üstüne atlardım, ama şimdi tereddütlüydüm.</span></p>

  <p class="calibre2">“Hazır olduğumdan emin değilim.”</p>

  <p class="calibre2">“Saçmalık,” dedi Tom, kendisinden hiç beklenmeyecek kadar patavatsız bir biçimde. îç çekip devam etti: “Bak David, son zamanlarda zor bir dönemden geçtin, bunu biliyorum. Fakat buraya tekrar ayaklarının üzerinde durabilmek için geldin ve bunu yapmanın daha iyi bir yolunu düşünemiyorum.”</p>

  <p class="calibre2">“Ya Gardner?” diyerek lafı dolandırdım.</p>

  <p class="calibre2">“Dan tanımadığı kişilere karşı bazen biraz asabi tavırlar sergiler, ama herkes gibi o da yeteneği takdir eder. Ayrıca, bana yardımcı olacak biriyle çalışmam konusunda ondan izin almak zorunda değilim. Normalde öğrencilerimden biriyle çalışırım, ama seni tercih ederim. Tabii sen benimle çalışmak <span class="calibre3">istemiyorsan,</span> o başka.”</p>

  <p class="calibre2">Ne istediğimi bilmiyordum, ama Tom’u reddedemezdim. “Eğer sen eminsen, tamam, teşekkürler o halde.”</p>

  <p class="calibre2">Memnun bir edayla dikkatini tekrar yola çevirdi. O sırada birdenbire arabanın içi ışıkla doldu, arkamızdaki araba mesafeyi kapatmıştı. Farlarının ışığı dikiz aynasına vurunca Tom gözlerini kıstı. Farlar sadece birkaç metre mesafedeydi, yerden yükseklikleri ve parlaklıklarından, ya bir pikaba ya da bir kamyonete ait oldukları anlaşılıyordu.</p>

  <p class="calibre2">Tom sinirle dilini şaklattı. “Bu geri zekâlı ne halt ediyor?”</p>

  <p class="calibre2">Diğer aracın geçmesi için arabayı yavaşlatıp yol kenarına çekti. Ama farlar da yavaşladı, arkamızda kalmayı sürdürdü.</p>

  <p class="calibre2">“Pekala, sana şans tanıdım,” diye mırıldanan Tom tekrar hızlandı.</p>

  <p class="calibre2">Farlar bize ayak uydurarak yine steyşın vagonun hemen arkasında kaldı. Oturduğum yerde dönüp arkamızdakini görmeye çalıştım. Fakat farların parlaklığı arka camdan herhangi bir şeyin görülmesini önlediğinden, hiçbir şey seçemedim.</p>

  <p class="calibre2">Lastiklerden gelen bir cayırtıyla birlikte farlar aniden sola kaydı. Araba, gırtlaksı bir kükremeyle yolu yırtarcasma hızla geçip giderken, bir an için gözüme siyah aynalı camları olan yüksek bir pikap çalındı. Steyşın vagon geçip giden pikabın rüzgarıyla sallandı ve sonra araba uzaklaştı, arka ışıkları hızla karanlığa karışıp kayboldu.</p>

  <p class="calibre2">“Lanet olası hödük,” diye mırıldadı Tom.</p>

  <p class="calibre2">Uzanıp CD çaları açtı, ondan sonra uygarlığa dönüş yolumuz boyunca bize Chet Baker’m yumuşak müziği eşlik etti.</p>

  <h1 class="calibre2" id="sigil_toc_id_3" style="text-align: center;">4</h1>

  <p class="calibre2">Tom beni arabamı bıraktığım hastanede indirdi. Ertesi sabah ilk iş olarak morgda buluşmayı kararlaştırmıştık. O gittikten sonra, otelime dönüyor olmanın verdiği memnuniyetle arabamla yola koyuldum. Bütün yapmak istediğim duş almak, bir şeyler yemek ve sonra da uyumaya çalışmaktı.</p>

  <p class="calibre2">Zaten şu âna dek hemen hemen her gece yaptığım da aşağı yukarı buydu.</p>

  <p class="calibre2">Tam odama çıkıyordum ki, o akşam için sözüm olduğu aklıma geldi. Saate baktım, Paul’ün beni almasına yarım saatten az kalmıştı.</p>

  <p class="calibre2">İnleyerek yatağa çöktüm. Arkadaşlık etmek için havam her zamankinden de kötüydü. Sosyalleşme alışkanlığımı yitirmiştim, ruh halim de yabancılarla nazik sohbetler etmek için hiç mi hiç uygun değildi. Paul’ü arayıp bir bahane ileri sürecek oldum ama aklıma mazeret gelmedi. Üstelik konukseverliklerini geri çevirmek de kabalık olurdu.</p>

  <p class="calibre2"><span class="calibre3">Hadi Hurıter, biraz gay ret. Tanrı korusun,</span> eğlenebilirsin. Gönülsüzce yataktan kalktım. Acele edersem duş alacak kadar vaktim vardı. Elbiselerimi çıkarıp duşakabine girdim, suyu sonuna dek açtım. Karnımdaki yara izi yabancı ve garip görünüyordu, sanki gerçekte bir parçam değilmiş gibi. Bir çizgi halindeki çirkin, pembe et artık duyarlı olmadığı halde yine de ona dokunmaktan hoşlanmıyordum. Herhalde zamanla varlığına alışacaktım, ama henüz değil.</p>

  <p class="calibre2">Şiddetle fışkıran suya yüzümü çevirdim. Ansızın zihnime</p>

  <p class="calibre2">üşüşen anıları dağıtmak için, buharla dolan kabinde derin nefesler aldım. <span class="calibre3">Sadece sapı dışarıda kalacak şekilde kaburgalarımın altına saplanan</span> bıçak, siyah-beyaz karo üzerinde etrafımda göllenen kanın sıcaklığı, yapış yapışlığı... İstemediğim görüntüleri kovmaya çalışarak bir köpek gibi kafamı iki yana salladım. Aslında şanslıydım. Grace Strachan hayatımda gördüğüm en güzel kadınlardan biri, fakat aynı zamanda en tehlikelisiydi, en az altı kişinin ölümünden sorumluydu. Eğer Jenny beni vaktinde bulmamış olsaydı ben de o listeye eklenecektim. Sağ kurtulduğuma şükretmem gerektiğim bildiğim halde bu olayı arkamda bırakmakta zorlanıyordum.</p>

  <p class="calibre2">Hele de Grace hâlâ dışarıda bir yerlerdeyken.</p>

  <p class="calibre2">Polis, Grace’in bulunmasının an meselesi olduğuna, dengesizliği sayesinde kısa zamanda yakalanacağına dair beni temin. etmişti. Fakat Grace ölümcül olduğu kadar irrasyonel de olan bir öç alma tutkusuyla deliye dönmüş zengin bir kadındı. Yakayı o kadar kolay ele vermezdi. Ne de ben onun tek hedefiydim. Genç bir anneyle kızını zaten bir kez öldürmeye teşebbüs etmiş, ancak başka bir hayatın yok olması pahasına engellenebilmişti. Grace’in bana saldırmasından bu yana Ellen ve Anna McLeod polis koruması altında ve takma isimle yaşıyorlardı. Onların izini bulması, benim gibi adı telefon rehberinde kayıtlı bir adli tıp bilimcisini bulmasından daha zordu. Ne var ki, Grace yakalanmadığı sürece hiçbirimizin güvende olmadığı da bir gerçekti.</p>

  <p class="calibre2">Bunu bilerek yaşamak kolay bir şey değildi. Hele ki beni zaten bir kere bulduğunu sürekli hatırlatan yara izlerini taşırken.</p>

  <p class="calibre2">Suyu dayanabildiğim kadar sıcağa getirdim ve karanlık düşüncelerin sıcak suyla buharlaşıp dağılmalarını bekledim. Üzerimden sular akarken, havluyla derim sızlayana kadar kurulandım, ardından hızlı adımlarla aşağıya indim. Sıcak duş daha iyi hissetmemi sağlamıştı, ama otelin giriş salonuna inerken hâlâ pek hevesim yoktu. Paul gelmişti bile, bir kanepede beni beklerken küçük bir not.defterine ciddi bir edayla bir şeyler çiziktiriyordu.</p>

  <p class="calibre2">“Affedersin, çok mu bekledin?” diye sordum.</p>

  <p class="calibre2">Ayağa kalktı, defteri arka ceplerinden birine tıkıştırdı. “Daha yeni geldim. Sam arabada.”</p>

  <p class="calibre2">Sokağın karşısına park etmişti. Ön koltukta otuzlu yaşların başında güzel bir kadın bekliyordu. Uzun, sapsan saçları vardı. Ben arka koltuğa otururken dönüp bana baktı, elleri şişkin karnının üzerindeydi.</p>

  <p class="calibre2">“Merhaba David, seni tekrar görmek güzel.”</p>

  <p class="calibre2">“Seni de,” dedim içtenlikle. Yanlarında kendinizi daha ilk andan itibaren huzurlu hissettiğiniz insanlar vardır, Sam onlardan biriydi. Sadece bir kez, birkaç gün önce karşılaşmıştık, ama daha şimdiden onu yıllardır tanıyor gibiydim. “Nasılsın?”</p>

  <p class="calibre2">“Şöyle söyleyeyim; belim ağrıyor, ayaklarım sızlıyor... geri kalanını bilmek bile istemezsin. Ama başkaca bir şikayetim yok.” Şaka yaptığını göstermek için gülümsedi. Sam hamileliği iyi taşıyan o şanslı kadınlardandı. Sağlıkla pırıl pırıl parlıyordu ve bütün sıkıntılarına rağmen gebeliğin her ânma bayıldığı belliydi.</p>

  <p class="calibre2">“Ufaklık geçenlerde bayağı bir yaramazlık etti,” dedi Paul, arabayı sürüp trafiğe karışırken. “Sam’e bu kesinlikle kız olduğunun işareti deyip duruyorum, ama beni dinlemiyor."</p>

  <p class="calibre2">İkisi de bebeğin cinsiyetini öğrenmek istememişti. Sam’e göre o zaman sürpriz bozulurdu. “Kızlar o kadar şamatacı olmaz. Bu bir oğlan.”</p>

  <p class="calibre2">“Bira kasası yanıldığını söylüyor.”</p>

  <p class="calibre2">“Bir kasa bira mı? Yapabileceğinin en iyisi bu mu?” Sam bana dönerek “David,” dedi, “hamile bir kadın için bu nasıl bir bahis?”</p>

  <p class="calibre2">“Bana çok açıkgözce geldi. Bahsi kaybetse bile birayı o içecek.”</p>

  <p class="calibre2">“Hey, senin benim tarafımda olman gerekiyor,” diye itiraz etti Paul.</p>

  <p class="calibre2">“O senden daha mantıklı biri,” dedi Sam, kocasına şakadan vurarak.</p>

  <p class="calibre2">Birbirlerine takılmalarını dinlerken gevşemeye başladım. Onların mutluluğunu görmek bana iyi geliyordu. İçimde bir kıskançlık kıpırdar gibi olduysa da çok hafifti. Paul arabayı bir park yerine çekerken, yolculuğun kısa sürmesinden ötürü hayal kırıklığı yaşadım.</p>

  <p class="calibre2">Bir zamanlar Knoxville’in sanayi merkezi olan Eski Kent’teydik. Bazı fabrikalar ve depolar hâlâ duruyordu, ama bölge şık bir dönüşüme uğramıştı. Sanayinin yerini barlar, restoranlar ve lüks daireler almıştı. Paul, diğerleriyle buluşacağımız et lokantasının biraz ilerisine park etmişti. Lokanta eski, tuğla bir binaydı; ambara benzeyen içi şimdi masalarla doluydu ve canlı müzik çalmıyordu. İçerisi daha şimdiden kalabalıktı, masalar arasından ağır ağır ilerleyerek pencere yanındaki bir masada oturan büyük gruba doğru gittik. Yarısı boşalmış bira bardakları ve kahkahalardan, bir süre önce geldikleri anlaşılıyordu. Bir saniye duraksadım, içimden keşke gelmeseydim dedim.</p>

  <p class="calibre2">Fakat geç kalmıştım, masada bana yer açılmıştı bile. Tanıştırıldık, ama işittiğim isimleri ânında unuttum. Paul ile Sam’den başka tanıdığım tek kişi, daha önce tesiste Tom’u nerede bulacağımı söyleyen adli antropolog Alana’ydı. Kocası olduğunu tahmin ettiğim kaslı bir adamla beraberdi. Diğerleriniyse hiç tanımıyordum, kimisi öğretim üyesi, kimisi öğrenciydi.</p>

  <p class="calibre2">“Birayı denemelisin David,” dedi Paul, Sam’in etrafından eğilip bana bakarak. “Burası kendi mikro bira fabrikasına sahip. Birası olağanüstü.”</p>

  <p class="calibre2">Aylardır ağzıma doğru dürüst içki sürmemiştim, ama şimdi ihtiyacım var gibi hissediyordum. Soğuk servis edilen siyah biranın tadı harikaydı. Neredeyse ânında yarısını içtim ve derin bir nefes vererek bardağı masaya bıraktım.</p>

  <p class="calibre2">“İhtiyacın varmış,” dedi Alana masanın karşısından. “O günlerden biri ha?”</p>

  <p class="calibre2">“Öyle sayılır,” diyerek onayladım.</p>

  <p class="calibre2">“Benim de birkaç kez olmuştu.”</p>

  <p class="calibre2">. İronik bir edayla kadeh kaldırdı. Bir bira daha içince gevşemeye başladığımı hissettim. Masanın atmosferi samimi ve dostçaydı, etrafımdaki sohbetlere kolayca katılıverdim. Yemek geldiğinde âdeta saldırdım. Biftekle yeşil salata istemiştim ve yemek gelene kadar ne kadar aç olduğumun farkında değildim.</p>

  <p class="calibre2">“Eğleniyor musun?”</p>

  <p class="calibre2">Sam, elindeki maden suyu bardağının üzerinden bana sırıtıyordu. Ağız dolusu bifteği yutmaya çalışırken evet anlamında kafa salladım.</p>

  <p class="calibre2">“Belli olmuyor mu?”</p>

  <p class="calibre2">“Hı-hı. Seni ilk kez gevşemiş görüyorum. Bunu daha sık denemelisin.”</p>

  <p class="calibre2">Kahkaha attım. “O kadar da kötü olamam, değil mi?”</p>

  <p class="calibre2">“Ah, kendini biraz fazla sıkıyorsun sadece.” Gülümsemesi sıcaktı. “Buraya bazı şeyleri yoluna koymaya geldiğini biliyorum. Fakat arada sırada eğlenemeyeceğini söyleyen bir yasa yok. Biliyorsun, dostlar arasmdasm.”</p>

  <p class="calibre2">Önüme baktım, itiraf etmek istemediğim kadar etkilenmiştim. “Biliyorum, teşekkür ederim.”</p>

  <p class="calibre2">Sam oturduğu yerde kıpırdandı ve yüzünü buruşturarak elini karnına koydu.</p>

  <p class="calibre2">“Her şey yolunda mı?” diye sordum.</p>

  <p class="calibre2">Dertli dertli gülümsedi. “Oğlan biraz huzursuz.”</p>

  <p class="calibre2">“Oğlan mı?”</p>

  <p class="calibre2">“Oğlan,” dedi kesin bir tonla ve çaktırmadan Paul’e bir bakış attı. “Kesinlikle oğlan.”</p>

  <p class="calibre2">Tabaklar masadan toplanmış, tatlılar ve yeni içkiler sipariş edilmişti. Bir bira daha içsem sabahleyin pişmanlık yaşayacağımı bildiğimden kahve istedim. Kendimi içimde hafif hafif titreşen keyfin tadını çıkarmaya bırakarak arkama yaslandım.</p>

  <p class="calibre2">Ama bu keyifli ruh halim az sonra yerle bir oldu.</p>

  <p class="calibre2">Birdenbire hatif baharlı bir misk kokusu almıştım, koku çok aşikardı. Bir saniye sonra yiyecek ve bira kokularına karışıp kayboldu, ama kafamdan uydurmadığımı biliyordum. Kokuyu tanımam bende elektrik şoku etkisi yaratmıştı. Bir an için yine evimin koridorunda yerde sırtüstü yatıyor, daha narin, kösnül bir kokuyla karışan metalik kan kokusunu alabiliyordum.</p>

  <p class="calibre2">Grace Strachan’m parfümü.</p>

  <p class="calibre2">O <span class="calibre3">burada.</span> Bir anda sandalyemde dikleştim, deli gibi etrafa bakındım. Lokanta sesler ve renklerden oluşan bir keşmekeş halindeydi. Gözlerimle taradığım yüzlerde can havliyle Grace’i ele verecek özellikler aradım, sahte kılığında onu tanımamı sağlayacak bir kusur bulmayı umdum. <span class="calibre3">Buralarda bir yerde olmalı. Nerede</span>?</p>

  <p class="calibre2">“Kahve?”</p>

  <p class="calibre2">Yambaşımda biten garson kıza kafamı kaldırıp boş boş baktım. Yirmisine yakındı, hafif kiloluydu. Parfümü mutfaktan ve bardan gelen kokuları bastırıyordu. Ağır ve tiksindirici, ucuz bir misk kokusu sürmüştü. Bu kadar yakından gelince, Grace Strachan’m kullandığı o narin parfüme hiç mi hiç benzemiyordu.</p>

  <p class="calibre2">Beni bir saniyeliğine yanıltmaya yeten ufak bir benzerlikti sadece.</p>

  <p class="calibre2">İhtiyatla bakıp cevap bekleyerek “Kahveyi siz mi istemiştiniz?” diye sordu.</p>

  <p class="calibre2">“Affedersiniz. Evet, teşekkür ederim.”</p>

  <p class="calibre2">Kahveyi masaya bıraktı ve gitti. Vücudumun adrenalin salgılamasının ardından kollarım ve bacaklarım titriyor, karıncalanıyordu. Bilmeden yumruklarımı o kadar şiddetli sıkmıştım ki, avucumdaki yara izi sızlıyordu. <span class="calibre3">Aptal. Sanki Grace seni takip ediyor olabilirmiş gibi...</span> Sinirlerimin burada bile ne kadar hassas olduğunu görmek, ağzımda ekşi bir tat bıraktı. Gevşemek için kendimi zorladım ama kalbim hâlâ hızla çarpıyordu. Birdenbire içerideki hava yetersiz gelmeye başladı. Gürültü ve kokular dayanılmazdı.</p>

  <p class="calibre2">“David?” Sam bana kaygıyla bakıyordu. “Kâğıt gibi bembeyaz oldun.”</p>

  <p class="calibre2">“Biraz yorgunum o kadar. Otele döneceğim.” Oradan çıkmak zorundaydım. Ne olduklarını görmeden cüzdanımdaki paralan karıştırmaya başladım.</p>

  <p class="calibre2">“Bekle, biz seni götürürüz.”</p>

  <p class="calibre2">“Hayır!” O daha Paul’e dönemeden elimi koluna koydum. “Lütfen. Düzelirim, gerçekten.”</p>

  <p class="calibre2">“Emin misin?”</p>

  <p class="calibre2">Kendimi zorlayıp gülümsedim. “Eminim.”</p>

  <p class="calibre2">îkna olmamıştı, ama ben sandalyemi geri itmiş, yeter mi yetmez mi bilmeden masaya bir avuç banknot bırakmıştım bile. Paul ve diğerleri konuşmakla meşguldü, ama gittiğimi fark eden oldu mu diye durup bakmadım. Bütün yapabildiğim, sokağa açılan kapıya paldır küldür giderken koşmamayı başarmak oldu. Serin bahar havasını ciğerlerime çekerken bile durmadım. Yürümeye devam ettim, ne tarafa gittiğimi bilmediğim gibi umurumda da değildi, bütün istediğim yürümeye devam etmekti.</p>

  <p class="calibre2">Kaldırımdan iner inmez sol tarafımdan gelen sağır edici korna sesiyle geriye sıçradım. Tökezleyerek tekrar kaldırıma çıktığım an sadece birkaç santim önümden bir tramvay tangırdayarak geçti, karanlıkta camları parlak ışık lekeleri halindeydi. O geçer geçmez hızla yolun karşısına geçtim, sokak köşelerinden amaçsızca dönüyordum. Yıllardan beri ilk kez Knoxville’e gelmiştim ve şu an nerede olduğum hakkında, hattâ nereye gittiğim hakkında en ufak fikrim yoktu.</p>

  <p class="calibre2">Umurumda da değildi.</p>

  <p class="calibre2">Ancak önümdeki sokak lambalarının ötesindeki uzayıp giden karanlığı gördüğüm zaman yavaşladım. Nehri henüz görmesem de varlığım hissediyordum. Havadaki rutubet nihayet beni kendime getirmişti. Korkuluğa yaslandığım sırada terden sırılsıklamdım. İki yanı ağaçlı kıyıları birleştiren köprüler karanlığın içinde üzerleri benek benek ışıklı, iskelete benzer kemerler halinde uzanıyordu. Altlarında Tennessee nehri sakin bir şekilde, tembel tembel akıyordu, tıpkı binlerce yıldır olduğu gibi. Ve herhalde binlerce yıl daha böyle akacaktı.</p>

  <p class="calibre2"><span class="calibre3">Senin neyin var böyle? Sırf ucuz bir parfümden korktuğun için mi kaçtın?</span> Ama utanç duyamayacak kadar bitkindim. Hayatımda hiç olmadığı kadar yalnız hissediyordum. Cep telefonumu çıkardım ve kişilerim listesinde aşağı kaydım. Jenny’nin adı ve numarası ışıklı ekranda vurgulandı. Başparmağım arama tuşunun üstünde havada asılı kaldı; Jenny’yle konuşmayı, sesini duymayı çok istiyordum. Fakat İngiltere’de sabahın ilk saatleriydi, hem onu arasam bile ne diyecektim ki?</p>

  <p class="calibre2">Söylenecek her şey söylenmişti zaten.</p>

  <p class="calibre2">“Saatiniz var mı?”</p>

  <p class="calibre2">Arkamdan gelen sesle irkildim. Sokak lambaları arasında kalan karanlık bir alandaydım ve bütün görebildiğim, adamın sigarasının ucundaki kordu. Çok geç olsa da fark ettim ki sokak ıpıssızdı. <span class="calibre3">Aptal. Bu kadar yolu soyulmaya geldin.</span></p>

  <p class="calibre2">Az sonra gelecek saldırıyı gerginlikle bekleyerek “On buçuk,” dedim. Fakat adam sadece teşekkür anlamında kafa salladı ve yürümeye devam ederek bir sonraki sokak lambasının ötesindeki karanlıkta gözden kayboldu. Titredim ve bunun sebebi yalnızca nehirden gelen nemli soğuk değildi.</p>

  <p class="calibre2">Boş sokakta bir taksinin davetkar sarı ışıkları yaklaşıyordu. Elimle durdurdum ve otelime geri döndüm.</p>

  <p class="calibre2"><span class="calibre3">Kedi senin ilk hatıran.</span></p>

  <p class="calibre2"><span class="calibre3">Ondan ünce başka anıların da olmalı, bunu biliyorsun. Ama hiçbiri o kadar canlı değil. Hiçbirini belleğinden dışarı çıkarıp tekrar tekrar oynatmıyorsun. O kadar gerçek ki şimdi bile ensende güneşi hissedebiliyor, eğilirken önündeki toprağa düşen gölgeni görebiliyorsun.</span></p>

  <p class="calibre2"><span class="calibre3">Toprak yumuşak, altüst etmesi kolay. Bir çitten kopan bir parça tahtayı kullanıyorsun, yumuşayıp çürümeye başlamış küçük, beyaz bir parça kazık. Yine kırılacak gibi oluyor, ama zaten çok fazla kazman gerekmiyor.</span></p>

  <p class="calibre2"><span class="calibre3">Deri n değil.</span></p>

  <p class="calibre2"><span class="calibre3">Önce kokusunu alıyorsun. Hem tanıdık hem de daha önce kokladığın hiçbir şeye benzemeyen iğrenç, şekerli bir koku. Bir süre duruyor, nemli toprağı kokluyorsun; gerginsin ama daha çok heyecanlısın. Bunu yapmaman gerektiğini biliyorsun, ama fazlasıyla merak içindesin. O zaman bile soruların vardı; çok fazla soru. Ama cevapları yoktu.</span></p>

  <p class="calibre2"><span class="calibre3">Yeniden kazmaya başladığın an tahta parçası bir şeye denk, geliyor. Toprakta farklı bir doku. Kalan son toprak katmanını kazıyarak atmaya başlayınca kokunun keskinleştiğini fark ediyorsun. Nihayet onu görebiliyorsun: Kartondan bir ayakkabı kutusu, yanlan çok ıslak ve çürümekte.</span></p>

  <p class="calibre2"><span class="calibre3">Kaldırmaya çalıştığında kutu parçalanmaya başlıyor, ıslaklıktan ve içindeki ağırlıktan dolayı bel veriyor. Hemen tekrar toprağa bırakıyorsun. Kapağı kaldırırken parmakların beceriksizce ve tuhaf hareketler yapıyor, göğsün sıkışıyor. Korkuyorsun ama yaşadığın heyecan korkuna kolayca ağır basıyor.</span></p>

  <p class="calibre2"><span class="calibre3">Kutunun kapağını yavaşça bir tarafa bırakıyorsun.</span></p>

  <p class="calibre2"><span class="calibre3">Kedi kızılımsı sarı, pis bir öbek halinde. Yarı kapalı gözleri soluk ve donuk, bir partiden kalan</span> sönmüş balonlar gibi. <span class="calibre3">Tüylerinin arasında böcekler kaynıyor, kınkanatlılar gün ışığından kaçıyor. Kedinin kulağından düşen tombul bir solucan kıvrılıp büzülürken, mest olmuş halde bakakalıyorsun. Tahta parçasını alıp kediyi onunla dürtüyorsun. Hiçbir şey olmuyor. Tekrar ve daha sert dürtüyorsun. Ve tekrar... yine bir şey olmuyor. Daha önce</span> işittiğin <span class="calibre3">ama</span> şu <span class="calibre3">âna kadar aslında hiç kavramamış olduğun bir sözcük şekilleniyor zihninde.</span></p>

  <p class="calibre2"><span class="calibre3">Ölü.</span></p>

  <p class="calibre2"><span class="calibre3">Kediyi önceki haliyle hatırlıyorsun. Tombul, huysuz bir erkek kedi, garezden ve pençelerden oluşan bir varlık. Şimdiyse o... hiçbir şey. Nasıl olur da hatırladığın canlı bir hayvan çürümekte olan bu tüy yığınına dönüşebilir? Kafanın içi bu soruyla doluyor, taşıyamayacağın kadar büyük bir soru. Eğilip daha yakından bakıyorsun, sanki iyice bakarsan cevabı bulacakmışsın gibi...</span></p>

  <p class="calibre2"><span class="calibre3">... ve birden sıçrayarak geriliyorsun. Komşunun yüzü öfkeyle çarpılmış, ama o yüzde tanımadığın bir ifade daha var. Ancak yıllar sonra bunun tiksinti olduğunu anlıyorsun.</span></p>

  <p class="calibre2"><span class="calibre3">“Tanrı aşkına sen ne...? Ah, seni küçük, hasta piç kurusu!”</span></p>

  <p class="calibre2"><span class="calibre3">Bu sözlerin ardından ve eve gittikten sonra da daha başka bağırışlar işitiyorsun. Seni anlayamayacakları</span> için, <span class="calibre3">ne yaptığını açıklamaya çalışmıyorsun. Ama ne o öfkeli sözler ne de yediğin ceza, gördüğün şeyin hatırasını zihninden silebiliyor. Ya da hissettiklerini... mide boşluğuna yerleşen o hissi şimdi bile yaşıyorsun. Karşı konulmaz bir keşfetme duygusu, yakıcı, doymak pilmez bir merak.</span></p>

  <p class="calibre2"><span class="calibre3">Beş yaşındasın. Ve işte böyle başlıyor.</span></p>

  <h1 class="calibre2" id="sigil_toc_id_4" style="text-align: center;"><span class="calibre3" style="font-style: normal;">5</span></h1>

  <p class="calibre2"><span class="calibre3">Bıçak bana doğru gelirken her şey yavaşlamış gibiydi. Bıçağa elimi attım, ama her halükarda çok geç olacaktı. Bıçağın ağzı elimin içinden kayarken avucumu ve parmaklarımı kemiğe kadar kesti. Bacaklarım bedenimi taşımaz olurken,</span> elime <span class="calibre3">bulaşan kanın</span> sıcak ıslaklığını hissedebiliyordum. <span class="calibre3">Duvarın dibine yığılırken, kan siyah-beyaz karolar üzerinde gölleniyordu, gömleğimin önü sırılsıklamdı.</span></p>

  <p class="calibre2"><span class="calibre3">Kafamı</span> öne <span class="calibre3">eğince şok edici bir görüntüyle karnıma dibine kadar girmiş bıçağın</span> sapım <span class="calibre3">gördüm ve bağırmak için ağzımı açtım...</span></p>

  <p class="calibre2">“Hayır!”</p>

  <p class="calibre2">Sıçrayarak doğruldum, güçlükle soluyordum. Üzerimde sıcak ve ıslak kanı hissedebiliyordum. Örtüyü fırlatıp attım, soluk ay ışığında telaşla karnımı görmeye çalıştım. Ama derimde bir şey yoktu. Bıçak yoktu, kan yoktu. Sadece yapış yapış terin parıltısı ve kaburgalarımın tam altında öfkeli bir kamçı izi gibi duran kapanmış yara izi vardı.</p>

  <p class="calibre2"><span class="calibre3">Tanrım.</span> Rahatlayarak gevşerken otel odamı tanıdım, odada yalnız olduğumu gördüm.</p>

  <p class="calibre2"><span class="calibre3">Yalnızca bir rüyaymış.</span></p>

  <p class="calibre2">Kalp atışlarım normale dönmeye, kulaklarımda gümbürdeyen nabız sesim hafiflemeye başladı. Bacaklarımı yatağın kenarından aşağıya savurdum ve titreyerek oturdum. Komodinin üzerindeki saat beş buçuğu gösteriyordu. Alarmın çalmasına bir saat vardı, ama isteseydim bile tekrar uyumaya çalışmaya değmezdi.</p>

  <p class="calibre2">Her yanım tutulmuş halde kalktım ve ışığı açtım. Kulübede bulunan cesedi inceleme konusunda Tom’a yardım etmeyi kabul&nbsp;<span style="text-indent: 1.5em; font-size: 1em; line-height: 1.2;">ettiğime pişman olmaya başlıyordum. Duş</span> <span class="calibre3" style="text-indent: 1.5em; font-size: 1em; line-height: 1.2;">al ve kahvaltı et. O zaman her şey gözüne daha iyi görünecek.</span></p>

  <p class="calibre2">Karın kaslarımı güçlendirmek amacıyla on beş dakika egzersiz yaptıktan sonra banyoya girdim ve duşu açtım. Yüzümü sıcak suya tuttum, rüyanın üzerimde kalan etkilerini tazyikli suyla akıp gitmeye bıraktım.</p>

  <p class="calibre2">Duştan çıktığımda uykunun son izleri de suyla akıp gitmişti. Odada kahve makinesi vardı, onu çalıştırdıktan sonra üzerimi giyindim. Ardından dizüstü bilgisayarımı açtım. İngiltere’de sabahın ilerleyen saatleriydi; e-postalarıma bakarken sade kahvemi yudumladım. Acil bir şey yoktu; gerekenlere cevap yolladım, kalanları sonraya bıraktım.</p>

  <p class="calibre2">Aşağıdaki restoran kahvaltı için açılmıştı, ama benden başka müşteri yoktu. <span class="calibre3">Wajjle</span>lan ve krepleri geçip kızarmış ekmekle yağda yumurtada karar kıldım. Restorana girdiğimde açtım, ama şimdi bu yiyecekler bile gözüme fazla gözüküyordu, yarısından azını yiyebildim. Midemde sanki bir düğüm vardı ve buna bir anlam veremiyordum. Daha önce sayısız defalar ve bundan çok daha kötü şartlar altında yaptığım bir şeyi yine yaparak Tom’a yardım edecektim, o kadar.</p>

  <p class="calibre2">Ne var ki, kendime böyle söylemem bir şey değiştirmedi.</p>

  <p class="calibre2">Otelden çıktığım sırada güneş yükseliyordu. Her ne kadar otopark hâlâ biraz karanlık olsa da, gökyüzünün koyu mavi rengi açılıyor, ufukta yer yer altın renkli parıltılar gözleniyordu.</p>

  <p class="calibre2">Kiraladığım araba Ford’du. Modelindeki ve otomatik vitesindeki ufak farkhlîklar bana başka bir ülkede olduğumu bir kez daha hatırlatıyordu. Saat henüz erken olduğu halde yollar işlekti. Güzel bir sabahtı. Knoxville kadar bayındır olmasına rağmen, Doğu Tennessee’nin bu kısmında yeşil hâlâ bol ve gürdü. Hüküm süren bahar, yaz ortasındaki gibi gömleğinizi sırtınıza yapıştıracak kadar sıcak ve nemli değildi. Ayrıca günün bu erken saatlerinde henüz egzoz dumanlarıyla kirlenmemiş, temiz bir hava oluyordu.</p>

  <p class="calibre2">Rahat trafikte Tıp Merkezi’ne yirmi dakikada gittim. Kampüsteki morg, tesisin olduğu kısımda değildi ama daha önceki gidişlerimden yolu biliyordum. '</p>

  <p class="calibre2">Morgun giriş bölümündeki görevlinin cüssesi karşısında masa oyuncak gibi kalıyordu. O kadar etliydi ki neredeyse kemiksiz. miş gibi görünüyordu, saatinin kayışı bileğine kesme telinin hamura gömüldüğü gibi gömülmüştü. Ona kimliğimi açıkladığım sırada, nefes alıp verirken çıkan geniz eti kaynaklı hafif hırıltıyı işitebiliyordum.</p>

  <p class="calibre2">“Beş numaralı otopsi odası. Kapıdan geçip koridorda ilerleyin.” Böyle iri yarı bir vücut için sesi uyumsuz derecede tizdi. Bana elektronik bir geçiş kartı uzatırken tombul melekler gibi gülümsedi. “Merak etmeyin, gözünüzden kaçmaz.”</p>

  <p class="calibre2">Kartı kapıda okutup morga girdim. Formaldehit, çamaşır suyu ve dezenfektan karışımının burnuma yumruk gibi çarpan kokusuyla karşılandım. Tom fayans döşeli otopsi odasına gelmişti bile, üzerinde ameliyat elbisesi ve muşamba önlük vardı. Yakındaki bir bankın üzerinde kısık sesle çalan portatif CD çalardan, tanımadığım bir parçanın ritmik davul sesleri geliyordu. Tom’un yanında onunla aynı kıyafetler içinde bir adam, alüminyum masada yatan cesede, böcekleri ve kurtsineği larvalarını akıtmak üzere hortumla su sıkıyordu.</p>

  <p class="calibre2">Kapı arkamdan kapanırken Tom canlı bir sesle “Günaydın,” dedi,</p>

  <p class="calibre2">Kafamla CD çaları işaret ettim. “Buddy Rich mi?” “Yaklaşamadın bile. Louıe Belson.” Cesedin sırılsıklam göğüs boşluğuna eğilmişti, doğrulurken “Erkencisin,” dedi.</p>

  <p class="calibre2">“Senin kadar değil.”</p>

  <p class="calibre2">“Cesedin röntgenlerini çekip diş plaklarını TBI’a yollamak istedim.” Hâlâ cesede su sıkan genç adamı eliyle işaret etti. “David, bu Kyle, morg asistanlarından. Sen gelene kadar bana yardım ediyordu, ama Hicks’e söyleme.”</p>

  <p class="calibre2">Morg asistanları tıbbi tetkikçi tarafından işe alınırlardı, bunun da anlamı Hicks’in teknik olarak Kyle’ın patronu olduğuydu. Patologun ofisinin burada olduğunu unutmuştum. Şahsen ben Hicks için çalışan hiç kimseye gıpta etmezdim ama göründüğü kadarıyla bu Kyle’ın canım sıkan bir şey değildi. Morg asistanı uzun boylu, normal sınırlar içinde etine dolgun, iri kemikli yapıya sahip bir erkekti. Tanıştırıldığımızda, karmakarışık bir saç tomarı altındaki ay gibi yuvarlak, hoş yüzü parladı. Eldivenli elini kaldırarak “Merhaba,” dedi.</p>

  <p class="calibre2">“Öğrencilerimden biri de yardıma gelecek,” diye devam etti Tom. “Aslında üç kişiye gerek yok, ama bir dahaki tetkikimde bana yardım etmesine izin vereceğime dair ona söz vermiştim.”</p>

  <p class="calibre2">“Eğer bana ihtiyacın yoksa...”</p>

  <p class="calibre2">“Yapacak çok iş olacak. Böylece daha erken bitiririz.” Tom’un gülümsemesi o kadar kolay kurtulamayacağımı anlatıyordu. “Giysiler ve diğer şeyler koridorun sonundaki soyunma odasında.”</p>

  <p class="calibre2">Soyunma odasını tek başıma kullandım. Kıyafetlerimi bir dolaba koyup ameliyat kıyafetini giydim ve muşamba önlük taktım. Yapmak üzere olduğumuz şey işimizin belki en zalim ve kesinlikle en pis kısımlarından biriydi. DNA testleri sekiz haftayı bulabiliyordu, parmak izleri de ancak eğer kurbanın adı zaten sistemde kayıtlıysa kimlik eşleşmesi sağlayabilirdi. Ama bunun gibi son derece çürümüş cesetlerde bile kurbanın kimliği ve bazen ölüm sebebi de iskeletten elde edilebilirdi. Fakat bunun yapılabilmesi için önce iskeletin, yumuşak dokunun en ufak parçası bile kalmayacak şekilde temizlenmesi şarttı.</p>

  <p class="calibre2">Nahoş bir işti.</p>

  <p class="calibre2">Otopsi odasına geri döndüğümde kapının önünde durakladım. Tom’un çalan caz parçasına mırıldanarak eşlik eden sesi, akan suyun sesini bastırıyordu. <span class="calibre3">Ya bir hata daha yaparsan? Ya artık bu işi yapamıyorsan?</span></p>

  <p class="calibre2">Ama böyle düşüncelere zamanım yoktu. Kapıyı açıp içeri girdim. Kyle cesedi yıkamayı bitirmişti. Ölü adamın sırılsıklam olmuş kalıntıları sanki cilalanmış gibi parlıyordu.</p>

  <p class="calibre2">Tom alet masasının başındaydı. Ben yanma giderken eline bir doku makası aldı ve parlak tepe lambasını yaklaştırdı.</p>

  <p class="calibre2">“Tamamdır, başlayalım ”</p>

  <p class="calibre2">İlk kez bir ölü gördüğümde öğrenciydim. Evinde çıkan yangında ölmüş, yirmi beş yirmi altı yaşlarında genç bir kadındı. Dumandan boğulmuştu, vücudu alevlerden zarar görmemişti. Morgun teşhir eden şiddetli ışığı altında soğuk bir masada yatıyordu. Gözleri aralıktı; göz kapakları arasından donuk göz akları iki yarık gibi görünüyordu. Kanı çekilmiş dudakları arasından dilinin ucu çok hafitçe dışarı çıkmıştı. Beni en çok etkileyen şey ne kadar <span class="calibre3">hareketsiz</span> göründüğüydü. Bir fotoğraf kadar donuk ve kıpırtısızdı. Yaptığı her şey, olduğu her şey ve umduğu her şey sona ermişti. Sonsuza dek.</p>

  <p class="calibre2">Bu gerçek beni fiziksel bir darbe gibi çarptı. O zaman anladım ki, ne yaparsam yapayım, ne kadar çok şey öğrenirsem öğreneyim, açıklayamayacağım bir gizem kalacaktı her zaman. Fakat bu gerçeği idrak etmiş olmam, ilerleyen yıllarda, yeteneğim dahilinde kalan daha somut muammaları çözme yönündeki kararlılığımı artırdı.</p>

  <p class="calibre2">Derken bir gün, karım Kara ve altı yaşındaki kızım Alice bir araba kazasında öldüler. O zaman birdenbire böyle meseleler akademik olmaktan çıktı.</p>

  <p class="calibre2">Bir süreliğine, ilk mesleğim otan tıp doktorluğuna döndüm, böylelikle cevapları değilse de bir parça huzuru bulabileceğime inandım. Ama sadece kendimi kandırıyormuşum. jenny ve ben ilişkimiz pahasına anladık ki, işimden kaçmam imkânsızdı. İşim yaptığım şeydi, kim olduğumdu. Ya da karnıma bir bıçak saplanana kadar öyle sanıyordum.</p>

  <p class="calibre2">Şimdiyse artık hiçbir şeyden emin değildim.</p>

  <p class="calibre2">Kurbanın cesedi üzerinde çalışırken şüphelerimi bir yana bırakmaya uğraştım. Doku ve sıvı örnekleri alıp analize gönderdikten sonra, cerrah bıçağı yardımıyla kasları, kıkırdakları ve iç organları dikkatle kesip çıkardım, sözcüğün tam anlamıyla cesetten insanlığının son izlerini kazıdım. Kurban her kimse iri yarı bir adamdı. Daha doğru ölçümleri iskeletten elde etmek gerekse de, tahminen en az 1.85 boyunda ve iri kemikliydi.</p>

  <p class="calibre2">Hakkından gelinmesi kolay bir erkek değildi.</p>

  <p class="calibre2">Hemen hemen hiç konuşmadan çalışıyorduk. Tom, Diana V/ashington’m bir CD’sine mırıldanarak dalgın bir şekilde eşlik ediyor, Kyle ise hortumu sarıyor ve yıkandıktan sonra cesetten dökülen böceklerle diğer döküntülerin toplandığı tepsiyi temizliyordu. Kendimi işe iyice kaptırmaya başlamıştım ki, otopsi odasının çift kanatlı kapısı birdenbire açıldı.</p>

  <p class="calibre2">Gelen Hicks’ti.</p>

  <p class="calibre2">Tom onu cana yakın bir şekilde selamladı: “Günaydın Donald. Bu zevki neye borçluyuz?”</p>

  <p class="calibre2">Patolog cevap verme zahmetine girmedi. Kyle’a dik dik bakarken, saçsız kafasının tepesi parlak ışığın altında mermer gibi parlıyordu.</p>

  <p class="calibre2">“Sen burada ne halt ediyorsun Webster? Seni arıyordum.” Kyle kızardı. “Ben sadece...”</p>

  <p class="calibre2">“Tam da işini bitirmek üzereydi,” diyerek araya girdi Tom, rahatlatıcı bir ses tonuyla. “Yardım etmesini ben istedim. Dan Gardner bu vakayla ilgili raporu en kısa zamanda istiyor. Tabii bir itirazın yoksa?”</p>

  <p class="calibre2">Hicks itirazı varsa bile kolay kolay söyleyemezdi. Öfkesi tekrar Kyle’a yöneldi. “Bu sabah bir otopsim var. Oda hazır mı?” “Aa, hayır, ama jason’dan yapmasını...”</p>

  <p class="calibre2">“Ben senin yapmam söyledim, Jason’m değil. Eminim Dr. Lieberman ve <span class="calibre3">asistanı</span> kendi başlarına halledebilirler, böylece sen de maaş aldığın işi yaparsın.”</p>

  <p class="calibre2">Asistan derken beni kastettiğini anlamam bir iki saniye sürdü.</p>

  <p class="calibre2">Tom ona cılız bir gülümsemeyle “Halledebileceğimizden eminim,” dedi.</p>

  <p class="calibre2">Hicks kendisine meydan okunmadığı, için hayal kırıklığına uğramış bir şekilde burun kıvırdı. “Her şeyin yarım saat içinde hazır olmasını istiyorum Webster. Unutma.”</p>

  <p class="calibre2">Kyle. “Peki efendim. Affedersiniz...” diye söze başladı, ama patolog dönmüş gidiyordu bile. Ağır kapı, arkasından kendiliğinden kapandı.</p>

  <p class="calibre2">“Pekala, eminim şimdi hepimiz daha iyi hissediyoruz,” dedi Tom sessizliği bozarak. “Affedersin Kyle. Başını derde sokmak istemedim.”</p>

  <p class="calibre2">Genç adam gülümsedi, ama yanakları hâlâ kıpkırmızıydı. “Sorun değil. Ama Dr. Hicks haklı. Gerçekten benim...”</p>

  <p class="calibre2">Kyle cümlesini tamamlayamadan kapı aniden açıldı. Bir an için Hicks’in geri gelmiş olabileceğini sandım, ama kapıdan giren patolog değil, siniri bozuk görünen genç bir kadındı.</p>

  <p class="calibre2">Tom’un bize yardım edeceğini söylediği öğrenci olduğunu tahmin ettim. Yirmili yaşların başlarındaydı ve iyice eskimiş kargo pantolon üzerine rengi atmış pembe bir tişört giymişti. Cüsseli vücudu, üstündeki giysileri geriyordu. Ağartılmış san saçları kırmızı-beyaz benekli bir taçla kısmen toplanmıştı. Yuvarlak gözlüğü ona sevimli, şaşkm bir görünüm veriyordu. Kulaklarını, burnunu ve kaşlarını deldirerek taktırdığı çelik top ve halkalara o gözlüğün uymaması gerekirdi ama her nasılsa uymuştu. İlk andaki şaşkınlığınız geçtikten sonra, acı veriyor gibi görünen bu metal parçalar silsilesinin kıza yakıştığını görüyordunuz.</p>

  <p class="calibre2">Daha arkasından kapı kapanmadan ağzından telaşla sözcükler dökülmeye başladı.</p>

  <p class="calibre2">‘Tanrım, <span class="calibre3">geç kaldığıma</span> inanamıyorum! Projemi kontrol etmek için tesise de uğrarım diye erken çıktım, ama sonra zamanı tamamen unutmuşum! Gerçekten özür dilerim Dr. Lieberman.”</p>

  <p class="calibre2">“Eh, geldin işte,” dedi Tom. “Summer, David Hunter’la tanıştığını sanmıyorum. Kendisi İngiliz, ama bunu yüzüne vurma. Bu</p>

  <p class="calibre2">da Kyle. Sen gelene kadar yerine bakıyordu.”</p>

  <p class="calibre2">Kyle’ın yüzüne şaşkın bir gülümseme yayıldı. “Tanıştığımıza memnun oldum.”</p>

  <p class="calibre2">“Merhaba.” Summer gülümseyince metalik diş teli göründü. Cesede göz atarken bakışında tiksintiden çok merak vardı. Görüntü çoğu insan için şok ediciydi, ama öğrencileri böyle acımasız gerçeklere hazırlamakta tesisin yardımı oluyordu. “Bir şey kaçırmadım, değil mi?”</p>

  <p class="calibre2">“Hayır, hâlâ ölü,” diyerek onu temin etti Tom. “Üstünü değiştirmek istersen her şeyin yerini biliyorsun.”</p>

  <p class="calibre2">“Tabii.” Summer dönmüş giderken, üzeri aletlerle dolu çelik masaya çantası takıldı. Masayı durdurarak “Pardon,” dedi ve sonra kapıdan çıkıp gitti.</p>

  <p class="calibre2">Otopsi odasına, afallamaktan kaynaklanan bir sessizlik çökmüştü yine. Tom’un yüzünde hafif bir gülümseme vardı. “Summer buraların kasırgasıdır.”</p>

  <p class="calibre2">“Fark ettim,” dedim.</p>

  <p class="calibre2">Kyle, yüzünde travma sonrası bir ifadeyle kapıya bakakalmıştı. Tom’un bana attığı bakıştan eğlendiği belliydi. Boğazını temizleyip “Örnekler Kyle?" dedi.</p>

  <p class="calibre2">“Ne?” Teknisyen afallamış görünüyordu, sanki nerede olduğumuzu unutmuştu.</p>

  <p class="calibre2">“Örnekleri laboratuvara göndermek için torbalara koymak üzereydin.”</p>

  <p class="calibre2">“Ah, evet. Tabii, hallediyorum.”</p>

  <p class="calibre2">Kapıya umutla son bir kez bakış atan Kyle örnekleri toplayıp dışarı çıktı.</p>

  <p class="calibre2">“Sanırım Summer’ımız bir hayran edindi demek yanlış olmaz,” dedi Tom dalga geçerek. Tekrar masaya dönünce birdenbire yüzünü buruşturdu, sanki sıkışan gazı çıkarmak ister gibi göğsünü ovdu.</p>

  <p class="calibre2">“İyi misin?”</p>

  <p class="calibre2">“Yok bir şey. Hicks insanın midesini ekşitiyor.”</p>

  <p class="calibre2">Ama rengi iyi değildi. Alet tepsisine elini uzatınca acıyla inledi.</p>

  <p class="calibre2">“Tom...”</p>

  <p class="calibre2">“İyiyim dedim ya!” Beni savuştururcasma elini kaldırdı, sonra özür dileyen bir hareket yaptı. “İyiyim, gerçekten.”</p>

  <p class="calibre2">inanmadım. “Geldiğimden beri ayaktasın. Niçin biraz ara vermiyorsun?”</p>

  <p class="calibre2">“Çünkü zamanım yok,” dedi sinirli bir tonla. “Dan’e ön rapor için söz verdim.”</p>

  <p class="calibre2">“Tamam, raporunu alacak. İskeleti yumuşak dokudan temizlemeyi Summer’la ben tamamlayabiliriz.”</p>

  <p class="calibre2">Gönülsüzce kafa salladı. “Belki birkaç dakika...”</p>

  <p class="calibre2">Dışarı çıkmasını seyrederken ne kadar çelimsiz göründüğü dikkatimi çekti. Hiçbir zaman fiziksel açıdan heybetli bir erkek olmamıştı, ama şimdi sanki etleri erimiş gibiydi. <span class="calibre3">Yaşlanıyor.</span> Bu hayatın bir gerçeğiydi. Ama bunu bilmek kabullenmeyi kolaylaştırmıyordu.</p>

  <p class="calibre2">Tom’un CD’si çoktan sonuna gelmiş, otopsi odası sessizliğe gömülmüştü. Dışarıda bir yerlerden telefon zili işittim. Kimse açmayınca sonunda zil sustu.</p>

  <p class="calibre2">Kurbanın kalıntılarına geri döndüm. Şu âna dek etlerin hemen hemen tamamı iskeletten sıyrılmıştı, geriye kalan artıkları da deterjan içinde kaynatarak yok edecektik. Bütün iskeleti devasa bir tanka batırmak pratik olmadığından, ilk önce başka bir tüyler ürpertici işlemin yapılması gerekiyordu.</p>

  <p class="calibre2">Dezartikülasyon.</p>

  <p class="calibre2">Kafatası, pelvis, bacaklar ve kolların kesilmesi gerekecekti. Bu iş hem özen hem de fiziksel güç gerektiriyordu. Kemiklere verilecek herhangi bir hasar, ölüm ânında gerçekleşen bir travma sanılmasın diye dikkatle not edilmeliydi. Kafatasını ayırmakla işe başlamıştım. İkinci ve üçüncü boyun omuru arasındaki kıkırdaktan son derece özenle kesim yapıyordum ki, Summer geri döndü.</p>

  <p class="calibre2">Şimdi ameliyat giysileri ve önlükle morgda o kadar da aykırı görünmüyordu, tabii kulaklarındaki ve burnundaki <span class="calibre3">piercingler</span> hariç. Ağartılmış saçları bir ameliyat başlığı altına gizlenmişti.</p>

  <p class="calibre2">“Dr. Lieberman nerede?” diye sordu.</p>

  <p class="calibre2">“Dışarı çıkması gerekti.” Ayrıntıya girmedim. Tom hasta olduğunu öğrencilerinin bilmesini istemezdi.</p>

  <p class="calibre2">Summer açıklamamla yetindi. “Deterjanla başlamamı ister misiniz?”</p>

  <p class="calibre2">Tom’un kafasında ne olduğundan emin olmasam da iyi bir fikir gibi göründü. Paslanmaz çelikten büyük tankları deterjanlı çözeltiyle doldurup, gaz bekleri üzerinde ısıtmaya başladık. Bekler üzerindeki güçlü aspiratörler, çıkan buharın ve dumanın büyük kısmını çekse de, çamaşır suyu ve kaynayan yumuşak doku bileşimi hem çamaşırhaneleri hem de kötü lokantaları şaşırtıcı biçimde hatırlatan bir koku yayıyordu.</p>

  <p class="calibre2">Çalıştığımız sırada “Demek Ingılizsiniz?” diye sordu Summer.</p>

  <p class="calibre2">“Öyle.”</p>

  <p class="calibre2">“Buraya nasıl oldu da geldiniz?”</p>

  <p class="calibre2">“Sadece bir araştırma gezisi.”</p>

  <p class="calibre2">“İngiltere’de araştırma tesisleri yok mu?”</p>

  <p class="calibre2">“Var, ama sizinki gibi değil.”</p>

  <p class="calibre2">“Evet, tesis çok harika.” Gözlüklerin arkasından büyük gözler bana bakıyordu. “İngiltere’de adli antropolog olmak nasıl bir şey?”</p>

  <p class="calibre2">“Genellikle soğuk ve ıslak.”</p>

  <p class="calibre2">Güldü. “Ondan başka diyorum. Fark var mı?”</p>

  <p class="calibre2">Bu konuda konuşmayı gerçekten istemiyordum, ama sadece dostça davranıyordu. “Şey, temel ilkeler aynı, ama birkaç farklılık var. Bizde sizdeki kadar çok sayıda emniyet teşkilatı yok.” Devlete ait ve federal teşkilatlar bir yana, ABD’de faal haldeki bağımsız şerif ve polis departmanlarının sayısı bir yabancı için hayret vericiydi. “Ama asıl fark iklim. Anormal bir yaz yaşanmadığı sürece, genellikle cesetler buradaki gibi tamamen kurumaz. Çoğunlukla ıslak bir çürüme söz konusudur ve cıvık maddeler bulunur.”</p>

  <p class="calibre2">Yüzünü buruşturdu. “İğrenç. Taşınmayı hiç düşündünüz mü?” Elimde olmadan güldüm. “Güneş Kuşağı’nda çalışmaktan mı bahsediyorsun? Hayır, düşündüğümü söyleyemem.” Kendimden bu kadar bahsettiğim yeterdi. “Peki ya sen? Senin planların ne?” Summer şu âna kadarki yaşamının canlı bir tasvirini şevkle anlatmaya koyuldu. Geleceğe dair emellerini ve araba almak için para biriktirmek amacıyla Knoxville’de bir barda çalıştığını anlattı. Ben pek lafa girmedim, monologuna devam etmesine izin vermekten memnundum. Konuşmak işini yavaşlatmıyordu, ayrıca ağzından sel gibi dökülen sözcükler rahatlatıcıydı, hattâ Tom geri geldiğinde neredeyse iki saat geçmiş olduğunu görünce şaşırdım.</p>

  <p class="calibre2">Tom masaya yaklaşarak “Görüyorum ki ilerleme kaydetmişsiniz,” dedi beğeniyle.</p>

  <p class="calibre2">“Pek uğraştırmadı.” Summer’ın önünde Tom’a nasıl olduğunu sormak istemedim, ama daha iyi hissettiğini görebiliyordum. Summer gaz bekleri üzerinde fokurdayan tankların yanma dönünce Tom beni işaretle bir yana çağırdı.</p>

  <p class="calibre2">“Bu kadar uzun sürdüğü için özür dilerim, Dan Gardner’la konuşuyordum. İlginç bir gelişme olmuş. Cüzdanı kulübede bulunan Terry Loomis’in kayıtlarda parmak izi yokmuş, o yüzden bu cesedin ona ait olup olmadığını doğrulamamıza ihtiyaçları var.” Masadaki kalıntıları işaret etti. “Ama film kutusundan aldıkları parmak izinden bir sonuç elde etmişler. Sevierville’li, otuz altı yaşında bir araba tamircisi olan Willis Dexter’a ait.”</p>

  <p class="calibre2">Sevierville, Gatlinburg’den çok uzak olmayan küçük bir kasabaydı, cesedin bulunduğu dağ kulübesine yaklaşık otuz-otuz iki kilometre mesafedeydi. “Bu iyi bir şey, değil mi?”</p>

  <p class="calibre2">“İnsan öyle düşünüyor,” diye onayladı Tom. “Ayrıca kulübede Dexter’ın daha başka parmak izlerini de bulmuşlar. İzlerden biri Loomis’in cüzdanında bulunan, bir hafta öncesine ait kredi kartı ekstresmin üzerindeymiş.”</p>

  <p class="calibre2">Bütün bunlar, Terry Loomis’in kurban, Wıllis Dexter’ın da onun katili olduğunu düşündürüyordu. Ama Tom’un halinden bu işte bir tuhaflık olduğunu, bu kadar basit olmadığını çıkardım. “Peki adamı gözaltına almışlar mı?”</p>

  <p class="calibre2">Tom gözlüğünü çıkarıp kâğıt mendille silerken ağzının etrafında keyifli bir gülümseme kıpırtısı belirdi. “Şey, mesele de bu. Görünen o ki, Willis Dexter altı ay önce bir araba kazasında ölmüş.”</p>

  <p class="calibre2">“Bu doğru olamaz,” dedim. Ya parmak izleri ona ait olamazdı ya da ölüm belgesine yanlış isim yazılmış olmalıydı.</p>

  <p class="calibre2">“Öyle görünüyor, değil mi?” diyen Tom tekrar gözlüğünü taktı. “İşte bu yüzden yarın ilk iş onu mezarından çıkarıyoruz.”</p>

  <p class="calibre2"><span class="calibre3">İlk kez bir ölü gördüğünde dokuz yaşındasın. Pazar elbiselerini giymişsin ve öndeki parlak tabuta bakacak şekilde dizilmiş ahşap sandalyelerin olduğu bir odaya sokuluyorsun. Tabut, siyah kadifeden eski püskü bir örtü serilmiş bir sehpanın üzerinde duruyor. Örtünün bir köşesinden, kan kırmızısı örgü motifin bir parçası sarkıyor. Örgünün nasıl da hemen hemen mükemmel bir sekiz figürü şeklinde kıvrılmış olduğunu görünce kafan oraya o kadar takılıyor ki, ancak tabutun neredeyse yanma kadar gittikten sonra içine bakmayı düşünüyorsun.</span></p>

  <p class="calibre2"><span class="calibre3">Tabutta büyükbaban yatıyor. Görünümü... farklı. Yüzü nedense balmumu gibi görünüyor. Yanakları çökük, tıpkı protez dişlerini takmayı unuttuğu zamanlardaki gibi. Gözleri kapalı, ama onlarda bile tam olarak doğru olmayan bir şeyler var.</span></p>

  <p class="calibre2"><span class="calibre3">Göğsünde tamdık bir basınç hissederek zınk diye duruyorsun. Sırtına bastıran bir el seni ileri doğru itiyor.</span></p>

  <p class="calibre2"><span class="calibre3">“Devam, et, bak. ’’</span></p>

  <p class="calibre2"><span class="calibre3">Teyzenin sesini tanıyorsun. Ama tabuta daha fazla yaklaşman için birinin seni zorlamasına gerek yoktu aslında. Burnunu çekince kafana şaplağı yiyorsun.</span></p>

  <p class="calibre2"><span class="calibre3">“Mendil!" diye tıslıyor teyzen. Fakat bu sefer burnunu çekme sebebin genzindeki sürekli akıntıyı temizlemek değildi. Sadece parfüm ve kokulu mumların maskelemiş olabileceği diğer kokulan ayırt etmeye çalışıyordun.</span></p>

  <p class="calibre2"><span class="calibre3">“Gözleri niye kapalı?” diye soruyorsun.</span></p>

  <p class="calibre2"><span class="calibre3"><br /></span></p>

  <p class="calibre2"><span class="calibre3"><br /></span></p>

  <p class="calibre2"><span class="calibre3"><br /></span></p>

  <p class="calibre2"><a id="bookmark3"></a><a href="#footnote1">1</a></p>

  <p class="calibre2"><span class="calibre4" style="font-weight: normal;">Tennessee Bureau of Investigation: Tennessee Araştırma Bürosu, -çn.</span></p>
</body>
</html>
