<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2"><span class="calibre3">“Çünkü Tanrı’nın yanında,” diyor teyzen. “Sence de huzurlu görünmüyor mu? Sanki uyuyormuş gibi. ”</span></p>

  <p class="calibre2"><span class="calibre3">Ama sana uyuyor gibi gelmiyor. Tabuttaki şey hiç canlı olmamış gibi görünüyor. Gözlerini dikmiş bakarak tam olarak neyin farklı olduğunu görmeye çalışıyorsun, sonunda oradan sertçe uzaklaştırılıyorsun.</span></p>

  <p class="calibre2"><span class="calibre3">Sonraki birkaç yıl boyunca ne zaman büyükbabanın cesedini katırlaşan, aynı şaşkınlık duygusu, göğsündeki aynı sıkışma</span> o <span class="calibre3">görüntüye hiç şaşmadan eşlik ediyor. Bu seni en fazla biçimlendiren anılarından biri. Fakat yaşamını değiştiren olayla çok daha ileride, ancak on yedi yaşında karşılaşıyorsun.</span></p>

  <p class="calibre2"><span class="calibre3">Öğlen arasında bir bankta oturmuş kitap okuyorsun. Kütüphaneden çaldığın, Aziz Thomas Aquinas’ın Summa Theologiae’sımn çevirisi. Ağır ilerleyen bir kitap ve tabii ki naif, ama içinde bazı ilginç şeyler var. “Bir şeyin varoluşu ile özü ayrı şeylerdir. ” Bunu seviyorsun, neredeyse Kierkegaard’ın “Ölüm, altında hem iyi hem kötü bütün büyük tutkuların şeffaflaştığı ışıktır,” ifadesini sevdiğin kadar. Okuduğun bütün teologlar veya filozoflar birbirleriyle çelişiyor ve hiçbirinin gerçek cevaplan yok. Ama bilgisizliklerini kurgu maskesi arkasına gizleyen Camus ve Sartre’ın toy kasılmalarından daha fazla doğruya yakınlar. Camus ile Sartre’ı çoktan aştın, tıpkı Aquinas ile diğerlerini de aşma yolunda olduğun gibi. Aslında cevabı herhangi bir kitapta bulamayacağını düşünmeye başlıyorsun. Ama başka nerede aranır ki?</span></p>

  <p class="calibre2"><span class="calibre3">Seni üniversiteye hangi parayla gönderecekleri konusunda son zamanlarda evde fısüdaşmalar oldu.</span> Bu seni <span class="calibre3">rahatsız etmiyor. Bir yerden gelir nasılsa. Yıllardır biliyorsun ki, sen özelsin, kaderinde büyük olmak var.</span></p>

  <p class="calibre2"><span class="calibre3">Yazgın böyle.</span></p>

  <p class="calibre2"><span class="calibre3">Kitabını okurken, paketlenmiş sandviçleri haz ya da tat almadan mekanik bir şekilde çiğneyip yutuyorsun. Yemek yakıttır, hepsi bu. En son geçirdiğin operasyon, çocukluğunu zehir eden burun akıntını iyileştirdi, ama bir bedel karşılığında. Koku duyun neredeyse tamamen</span> <span style="font-style: italic; text-indent: 1.5em; font-size: 1em; line-height: 1.2;">tahrip oldu; çok baharatlı yiyecekler hariç bütün yediklerin paçavra</span> <span style="font-style: italic; text-indent: 1.5em; font-size: 1em; line-height: 1.2;">gibi tatsız l</span><span style="font-style: italic; text-indent: 1.5em; font-size: 1em; line-height: 1.2;">ezzetsiz sandviçini bitirdikten sonra kitabı kapatıyorsun. Oturduğun banktan henüz kalkmışsın kî, acı bir fren sesinin ardından tok bir gündeme sesi işitiyorsun. Yukarı bakınca havada bir kadın görüyorsun. Bir an sanki havada asılı kalıp ardından yere çakılarak neredeyse ayaklarının dibine düşüyor, kol ve bacakları sağa sola açılıyor. Gövdesi burulmuş bir şekilde sırtüstü yatıyor, yüzü göğe dönük. Faltaşı gibi açık ve şaşkın gözleri bir saniyeliğine seninkilerle buluşuyor. İçlerinde acı ya da korku yok, sadece şaşkınlık. Şaşkınlık ve bir şey daha.</span></p>

  <p class="calibre2"><span class="calibre3">Bilgi.</span></p>

  <p class="calibre2"><span class="calibre3">Sonra gözleri donuklaşıyor; o zaman içgüdüsel olarak anlıyorsun ki, kadım canlı tutan kuvvet her ne idiyse artık gitmiş. Ayaklarının dibinde yatan şey şimdi bir çuval et ve kırık kemikten ibaret.</span></p>

  <p class="calibre2"><span class="calibre3">Sen sersemlemiş bir şekilde orada ayakta dikilirken cesedin etrafında kalabalık birikiyor. Bir kenara itekleniyor ve sonunda arkada kalıp cesedi göremez oluyorsun, önemli değil. Görmen gerekeni gördün zaten.</span></p>

  <p class="calibre2"><span class="calibre3">Bütün gece uyumadan yatakta yatıyor, her ayrıntıyı hatırlamaya çalışıyorsun. Sanki nefesin kesiliyor, sarsılmışsın, muazzam bir şeyin eşiğindesin. Biliyorsun ki, kısacık bir an sana önemli bir şey gösterildi... hem sıradan hem de çok çarpıcı bir şey. Ama öte yandan, nedense kadının yüzünü, seninkilere bir an için âdeta çakılı kalan gözlerini hatırlayamıyorsun. Çıldırtıcı bir şey bu. Ne olduğunu anlayabilmen için o ânı tekrar görmeyi istiyorsun - hayır, görmeye ihtiyacın var. Fakat bellek bu göreve uygun değil, büyükbabanın tabutuna gözlerini dikip baktığında da yeterli olmadığı gibi. Bellek fazla öznel, fazla güvenilmez. Bu kadar önemli bir şey, daha nesnel bir yaklaşım ister.</span></p>

  <p class="calibre2"><span class="calibre3">Daha kalıcı bir yaklaşım.</span></p>

  <p class="calibre2"><span class="calibre3">Ertesi gün, üniversite için olan birikimini son kuruşuna kadar çekip ilk fotoğraf makineni alıyorsun.</span></p>

  <h1 class="calibre2" id="sigil_toc_id_5" style="text-align: center;">6</h1>

  <p class="calibre2">Mezarlığa doğru yola çıktığımız sırada, şafak ufukta henüz soluk bir çizgi halindeydi. Gökyüzü hâlâ karanlıktı, ama yıldızlar yavaş yavaş görünmez olup yerlerini yeni güne bırakmaktaydılar. Otoyolun her iki tarafındaki manzara şekil almaya, karanlık odada banyo edildiği küvetten çıkarılan bir fotoğraf gibi netleşmeye başlıyordu. Dükkanların <span class="calibre3">vefastjood</span> restoranlarının ötesinde dağların karanlık cüssesi, insan yapımı binaların dayanıksızlığını vurgulamasına yükseliyordu.</p>

  <p class="calibre2">Tom direksiyon başında sessizdi. İlk kez caz CD’lerinden birini çalmıyordu, ama saat çok erken olduğu için miydi yoksa keyifsizliğinden miydi emin değildim. Beni otelden alırken yüzünde beliren yorgun gülümsemenin ardından, yol boyunca pek bir şey konuşmamıştı. Sabahın bu kadar erken saatinde hiç kimse göz kamaştırıcı görünmez, ama yüzündeki griliğin uykusuzlukla ilgili olduğunu sanmıyordum.</p>

  <p class="calibre2"><span class="calibre3">Muhtemelen sen de o kadar iyi görünmüyorsun.</span> Sabahın ilk saatlerine kadar yatakta uyumadan yatmıştım, beni bekleyen şeyden endişeliydim. Oysa mezardan ilk kez ceset çıkaracak değildim, üstelik bu açıdan en kötü deneyimim de olmayacaktı. Yıllar önce, Bosna’daki savaş sırasında bütün aile fertlerinin gömüldüğü bir toplu mezarda çalışmıştım. Bu öyle bir şey olmayacaktı, ayrıca Tom’un kendisiyle gitmemi isteyerek bana iyilik yaptığını da biliyordum. Aslında ABD’deki bir cinayet soruşturmasında yer alma şansını hiç düşünmeden kullanmam gerekirdi.</p>

  <p class="calibre2">Peki o halde neden bu kadar şevksizdim?</p>

  <p class="calibre2">' Bir zamanlar kendime olan güven ve inancımın yerinde şimdi sadece kuşkular vardı. Önceden bir parçam olan enerji ve konsantrasyon gücü, geçen yıl evimin koridorunda yere yığılmış yatarken, akan kanımla beraber akıp gitmişti sanki. Üstelik şimdi böyle hissediyorsam, İngiltere’ye geri dönüp bir cinayet soruşturmasında kendi başıma çalıştığımda ne olacaktı?</p>

  <p class="calibre2">Gerçek şuydu ki, cevabı bilmiyordum.</p>

  <p class="calibre2">Tom otoyoldan çıkarken doğu ufkunda altın renkli çizgiler belirmişti. Knoxville’in doğu sınırı üzerindeki banliyölere doğru yol alıyorduk. Yoksul mahalleleriyle, çöplerle dolu ön bahçelerini yaban otların bürüdüğü boyası dökük evleriyle, bölgeye aşinaydım. Bir an farlarımızın ışığında bir kedinin yansıtıcı gözleri parladı; kaldırım kenarındaki olukta bir şey yerken birden durmuştu, biz geçip gidene kadar tetikte bekleyip gözlerini ayırmadan arabamıza baktı.</p>

  <p class="calibre2">“Az kaldı,” dedi Tom, sessizliği bozarak.</p>

  <p class="calibre2">Yaklaşık bir buçuk kilometre sonra evler yerlerini çalılık alanlara bırakmaya başladı, ondan kısa bir mesafe sonra da mezarlığa ulaştık. Çam ağaçları ve sarı tuğladan yüksek bir duvar, mezarlığın yoldan görünmesini engelliyordu. Bahçe kapısının üstündeki kemerde, üzerinde <span class="calibre3">Steeple Hill Mezarlığı ve Cenaze Evi</span> yazılı, ferforje süslemeli bir tabela vardı. Tepesine yerleştirilmiş stilize melek figürü dindar bir pozla başını öne eğmişti. Loş gün ışığında bile tabelanın metalinin paslanmış, boyasının pul pul döküldüğünü görebiliyordum.</p>

  <p class="calibre2">Açık kapıdan arabayla girdik. Her iki yanda sıra sıra dizili mezar taşlarının çoğunu otlar bürümüştü ve bakımsızlardı. Arkalarındaki çam ağaçları karanlık ve kasvetli bir fon oluşturuyordu. İleride, yolun yukarısında, cenaze evi olduğunu sandığım bir yapının ana hatlarını seçebiliyordum. Tepesinde bodur bir çan kulesi bulunan, endüstriyel görünümlü alçak bir binaydı.</p>

  <p class="calibre2">Bir tarafta toplanmış park halinde arabalar bize gideceğimiz yeri gösterdi. Yanlarına park edip arabadan indik. Sabahın bu ilk saatlerinin soğuğuyla ürpererek ellerimi ceplerime soktum. Yoğun bir faaliyetin sürdüğü noktaya doğru ilerlediğimiz sırada, düşen çiyle gümüş rengi almış çimenler üzerine sis çökmekteydi.</p>

  <p class="calibre2">Mezarın önüne tahta perdeler dikilmişti, ama günün bu zamanı zaten görecek kimse yoktu. Küçük kazı makinesi bir kepçe daha daldırıp rutubetli toprağı kaldırırken pat pat sesler çıkarıp sarsılıyor, aldığı toprağı git gide büyüyen bir öbeğe bırakırken kepçesinden topak topak toprak parçalan düşüyordu. Havada balçık ve dizel dumanı kokusu vardı. Artık neredeyse tamamen kazılmış mezar, çimenlikte açılmış siyah bir yara gibiydi.</p>

  <p class="calibre2">Kazı makinesi bir kepçe toprağı daha boşaltırken, Gardner ve Jacobsen birkaç resmî görevli ve işçiyle beraber bekliyorlardı. Onların biraz uzağında da Hicks duruyordu. Üstüne büyük gelen kauçuk yağmurluğun yakasından çıkan kel kafasıyla, patolog şimdi her zamankinden daha fazla kaplumbağaya benziyordu. Hicks’in hazır bulunuşu aslında formaliteden ibaretti, çünkü cesedin incelenmek üzere Tom’a teslim edileceği hemen hemen kesindi.</p>

  <p class="calibre2">Hicks’in yüz ifadesinden, bu durumdan memnun olmadığı okunuyordu.</p>

  <p class="calibre2">Kazı alanında bir adam daha vardı. Uzun boylu ve iyi giyimliydi. Devetüyü bir paltoyla koyu siyah bir takım giymiş, kravat takmıştı. Kazı makinesinin çalışmasını ya ilgisizlik ya da can sıkıntısı olarak yorumlanabilecek bir ifadeyle seyrediyordu. Geldiğimizi fark ettiği zaman canlandı, biz yaklaşırken gözlerini ayırmadan Tom’a bakıyordu.</p>

  <p class="calibre2">“Tom,” dedi Gardner. TBI ajanının gözleri kanlanmış ve altları torbalanmıştı. Onun aksine Jacobsen ise sanki aralıksız dokuz saat uyumuş gibi zinde görünüyordu, kuşağı bağlı yağmurluğu gıcır gıcır ve tertemizdi.</p>

  <p class="calibre2">Tom gülümsedi ama bir şey söylemedi. Çok hafif bir yokuş olmasına rağmen, arabadan buraya kadar olan kısa mesafede soluğunun kesildiğini görebiliyordum. Hicks ona düşmanca baktı ama selamlamadı. Beni de yok sayarak cebinden pis bir mendil çıkarıp gürültüyle burnunu sildi.</p>

  <p class="calibre2">Gardner devetüyü paltolu uzun boylu adamı işaret ederek “Bu Eliot York,” dedi. “Steeple Hill’in sahibidir. Cesedi çıkarma işini organize etmemize yardımcı oldu.”</p>

  <p class="calibre2">“Her zaman seve seve yardım ederim.” York ileri atılıp Tom’un elini sıktı. “Dr. Lieberman, bu bir onurdur efendim.”</p>

  <p class="calibre2">Parfümünün yaydığı fena koku kazı makinesinin çıkardığı dizel dumanının kokusu arasından bile almıyordu. Tahminimce kırklı yaşların sonundaydı, ama kesin olarak söylemek zordu. İri yarı, semiz bir adamdı; kırışıksız yüzü giderek yaşlanmaktan, çok tombullaşıyor gibi görünüyordu. Ama siyah saçlarının mat görünümü boyanmış olduğunu düşündürüyordu, ayrıca arkasını döndüğü zaman gördüm ki, tepesindeki kelleşmiş bir alanı örtmek için saçlarını dikkatlice fırçaîamıştı.</p>

  <p class="calibre2">Tom’un olabildiğince çabuk elini kurtardığım fark ettim, ardından beni tanıttı. “Bu meslektaşım Dr. Hunter. İngiltere’den ziyaretimize geldi.”</p>

  <p class="calibre2">York beni baştan savma bir şekilde selamladı. Bu kadar yakınma gelince devetüyü paltosunun yenlerinin eskiyip aşınmış olduğunu fark ettim. Ayrıca, altındaki siyah takım elbisenin de temizlenmeye ihtiyacı vardı. Yüzündeki kanlı çizikler ve yer yer kesilmeden kalmış sakallardan anlaşıldığına göre, ya aceleyle ya da kör bir bıçakla tıraş olmuştu. Gözleri yaşartacak kadar güçlü olan parfümüyse, sigara kokan nefesini de parmaklarındaki sarı nikotin lekelerini de gizleyemiyordu.</p>

  <p class="calibre2">Daha elimi tam bırakmamışken Tom’a dönmüştü bile. “Çalışmalarınız hakkında çok şey duydum Dr. Lieberman. Ve tabii tesisiniz hakkında da.”</p>

  <p class="calibre2">“Teşekkür ederim, ama tam olarak ‘benim’ tesisim değil.” “Elbette. Ama ne olursa olsun, Tennessee için bir iftihar kaynağı.” Yapmacık bir gülümseme sergiledi. “Kendi... aa... <span class="calibre3">mesleğimi</span> sizinkiyle karşılaştırdığımdan değil ama karınca kararınca</p>

  <p class="calibre2">benimkinin de kamu hizmeti olduğunu düşünmek isterim. Her zaman hoş olmasa da zorunlu bir iş ne de olsa.”</p>

  <p class="calibre2">Tom’un gülümsemesi hiç bozulmadı. “Katılıyorum. Peki, bu cenazeyi siz mi gömmüştünüz?”</p>

  <p class="calibre2">York kafasını eğdi. “O onur bize aitti efendim, gerçi korkarım bunun hakkında fazla bir şey hatırlamıyorum. Anlarsınız, pek çok definimiz oluyor. Steeple Hill tam kapsamlı cenaze hizmeti verir, yakılma veya bu güzel yere gömülme dahil.” Sanki görkemli bir parkmışçasına bakımsız mezarlığı eliyle gösterdi. “Babam şirketi 1958’de kurdu ve o zamandan beri, yakınlarını kaybedenlere hizmet veriyoruz. Düsturumuz ‘Saygınlık ve rahatlık’ ve bunları sağladığımızı düşünmek isterim.”</p>

  <p class="calibre2">Bu satış konuşması sıkılgan bir sessizlikle karşılandı. Gardner’m “Çok uzun sürmez herhalde. Neredeyse tabuta ulaştık,” diyerek araya girmesiyle rahatlamış görünen Tom ustaca oradan sıvışırken, York’un gülümsemesi hayal kırıklığıyla silindi.</p>

  <p class="calibre2">Kazı makinesi, Gardner’m sözünü kanıtlarcasma öbeğin üzerine son bir kepçe toprak daha bıraktı ve son bir kez egzoz püskürterek geri çekildi. Halk sağlığı memuru olduğunu tahmin ettiğim, koruyucu tulumlu ve maskeli, yorgun görünümlü bir adam işçilerden birine kafa salladıktan sonra ileri çıktı ve açık deliğe dezenfektan döktü. Hastalık, hastanın ölümüyle her zaman sona ermez. Çürüyen et üzerinde gelişen bakteriler gibi, hepatit, HIV ve tüberküloz mikroorganizmaları da ölünün yaşayanlara bulaştırabileceği patojenlerden sadece birkaçıdır.</p>

  <p class="calibre2">Maskeli ve tulumlu bir işçi mezarın içine kısa bir merdiven indirdi ve bir kürekle toprağı atarak tabutu ortaya çıkarmaya başladı. Yukarı çıkarılabilmesi için tabuta kayışları bağladığı sırada gökyüzü aydınlanıp soluk mavi bir renk almıştı, çam ormanı da çimenler üzerine uzun gölgeler düşürüyordu. İşçi yukarı çıkınca, o ve diğerleri mezarın iki yanında yerlerini aldılar ve ürkütücü bir tersine cenaze töreni gerçekleştirerek tabutu yukarı çekmeye başladılar.</p>

  <p class="calibre2">Her yanı çamura bulanmış şekil yşvaş yavaş belirmeye başlarken üzerinden toprak parçalan düşüyordu. Adamlar tabutu mezarın yanma koyulmuş tahtalar üzerine indirdiler ve hemen geri çekildiler. .</p>

  <p class="calibre2">“Kahretsin! Leş gibi kokuyor!” diye mırıldandı içlerinden biri. Haklıydı. Durduğumuz yerden bile, sabahın taze havasım kirleten çürüme kokusu alınabiliyordu. Gardner burnunu kınştırarak tabutun yanma gitti ve incelemek için eğildi.</p>

  <p class="calibre2">Kabuk gibi sertleşmiş toprağın altındaki bir çatlağı işaret ederek “Kapak yarılmış,” dedi. “Kimsenin kırdığını sanmam, sadece ahşap çok ince galiba.”</p>

  <p class="calibre2">“Bu en iyi Amerikan çamı! Bu mükemmel bir tabut!” diye haykırdı York. Hiç kimse ilgilenmedi.</p>

  <p class="calibre2">Tom tabuta eğilip kokladı. “Altı ay önce mi gömüldü demiştin?” diye sordu Gardner’a.</p>

  <p class="calibre2">“Evet. Niçin?”</p>

  <p class="calibre2">Tom cevap vermedi. “Tuhaf. Sen ne düşünüyorsun David?” Bütün gözler bana çevrilince rahatsız oldum, ama belli etmemeye çalıştım. “Öyle kokmuyor,” dedim gönülsüzce. “Sadec<span style="text-indent: 1.5em; font-size: 1em; line-height: 1.2;">e altı ayda böyle kokmaz.”</span></p>

  <p class="calibre2">“Belki fark etmemişsinizdir diye söylüyorum, tabut tam olarak hava geçirmez değil,” dedi Hicks. “Böyle bir yarık olunca ne bekliyordunuz ki?”</p>

  <p class="calibre2">Tom’un karşılık vermesini umdum, ama o tabutu incelemeye dalmıştı. Bunun üzerine ben de “Fakat üzerinde iki metreye yakın toprak tabakası vardı,” dedim. “Bu kadar aşağıda çürüme, yüzeyde, olduğundan çok daha yavaş olur.”</p>

  <p class="calibre2">“Sizinle konuşmuyordum, ama belirttiğiniz için teşekkürler,” dedi Hicks, paçalarından akan bir alaycılıkla. “İngiliz olduğunuz için, eminim Tennessee şartlarını iyi biliyorsunuzdur.”</p>

  <p class="calibre2">Tom tabutun üzerinden doğruldu. “Aslında David haklı. Tahnitlenmemiş bir ceset olsa da çürüme kokusu bu kadar yoğun olmamalıydı, tabutun kapağı çatlak olsun olmasın.”</p>

  <p class="calibre2">Patolog gözlerini ona dikmişti. “O halde niçin bir bakmıyoruz?” Kaba bir tavırla işçilere eliyle işaret edip “Kapağı açın,” dedi.</p>

  <p class="calibre2">“Burada mı?” dedi Tom şaşırarak. Normalde tabutlar açılmadan önce morga nakledilirdi.</p>

  <p class="calibre2">Hicks ânm tadım çıkarıyor gibiydi. “Tabut zaten çatlamış. Şayet ceset, dediğiniz kadar çürümüşse bunu şimdi öğrenmeyi tercih ederim. Zaten yeterince vakit kaybettim.”</p>

  <p class="calibre2">Dudaklarını hafifçe büzmesinden bunu onaylamadığını anlayacak kadar tanıyordum Tom’u, ama bir şey söylemedi. Ceset resmen kendisine teslim edilene kadar sorumlu Hicks’ti.</p>

  <p class="calibre2">Ama Jacobsen itiraz etti. Hicks tabutu açması için işçilerden birine eliyle işaret ederken Jacobsen “Efendim, bu işlemin beklemesi gerektiğini düşünmüyor musunuz?” dedi.</p>

  <p class="calibre2">Patolog yırtıcı bir gülümsemeyle “Otoritemi mi sorguluyorsun?” diye karşılık verdi.</p>

  <p class="calibre2">“Ah, Tanrı aşkına Donald, açacaksan aç gitsin şu lanet şeyi,” dedi Gardner.</p>

  <p class="calibre2">Jacobsen’a yiyecekmiş gibi son bir bakış atan Hicks, elinde elektrikli bir alet tutan bir işçiye işaret etti. Tabutun vidaları bir bir açılırken çıkan tiz vızıltı sessizliği deldi. Jacobsen’a baktım, ama yüzünde ne hissettiğine dair hiçbir işaret yoktu. Benim kendisini seyrettiğimi sezmiş olacak ki, gri gözleri bir anlığına benimkilerle buluştu. Bir saniye kadar, gözlerinde öfkelendiğine dair bir iz görür gibi oldum, ardından başka tarafa baktı.</p>

  <p class="calibre2">Son vida da çıkarılınca, kapağın kaldırılmasına yardım etmek için başka bir işçi daha geldi. Kapak yamulmuş olduğundan yerinden oynatmak biraz uğraştırdı. Açıldığında adamlardan biri yüzünü başka tarafa çevirerek “Yüce Tanrım!” diye bağırdı.</p>

  <p class="calibre2">Tabuttan yükselen iğrenç ve bayıltıcı çürük kokusu son derece yoğun ve şekerliydi. İşçiler apar topar kaçıştılar.</p>

  <p class="calibre2">Bakmak için Tom’un yanma gittim.</p>

  <p class="calibre2">Pis, beyaz bir örtü kalıntıların büyük kısmını örtüyordu, sadece kafatası açıktaydı. Saçların çoğu dökülmüştü, kalan birkaç ince tutam, kirli örümcek ağları gibi hâlâ kafa derisine tutunuyordu. Ceset çürümeye başlamıştı. Etler eriyip kemiklerden ayrılmış, bakteriler yumuşak dokunun sıvılaşmasma neden olmuştu. Tabutun kapalı ortamında, meydana gelen sıvı buharlaşamamıştı. Tabut sıvısı olarak bilinen sıvı siyah ve yapışkandı, cesedi örten pamuklu kefeni keçeleştirmişti.</p>

  <p class="calibre2">Hicks tabutun içine göz attı. “Tebrikler Lieberman. Al, tepe tepe kullan.”</p>

  <p class="calibre2">Arkasına hiç dönüp bakmadan park edilmiş arabaların olduğu yere yürüdü. Gardner tabutun iğrenç içeriğine tiksintiyle bakarken, kokuyu engellesin diye ağzını ve burnunu boş yere mendille kapatmıştı.</p>

  <p class="calibre2">“Bu normal mi?”</p>

  <p class="calibre2">“Hayır,” dedi Tom, Hicks’in arkasından öfkeyle bakarak.</p>

  <p class="calibre2">Gardner, York’a döndü. “Bunun nasıl olmuş olabileceğine dair bir fikriniz var mı?”</p>

  <p class="calibre2">Cenaze evi sahibinin yüzü kıpkırmızıydı. “Elbette yok! Ayrıca bunun benim hatam olduğunu ima etmenize de gücendim! Steeple Hill, gömdüğü bir tabuta sonradan ne olduğuyla ilgili sorumlu tutulamaz!”</p>

  <p class="calibre2">“Nedense ben de öyle sanırdım,” dedi Gardner ve işçilere işaret etti. “Kapağı kapatın. Morga götürelim.”</p>

  <p class="calibre2">Fakat o sırada ben tabuta yaklaşmış, içindeki tüyler ürpertici kalıntıları incelemekteydim. “Tom, kafatasına bak,” dedim.</p>

  <p class="calibre2">Hâlâ dik dik patologun arkasından bakan Tom, soran gözlerini önce bana sonra gösterdiğim yere çevirdi. Yüzündeki ifadenin değiştiğini gördüm.</p>

  <p class="calibre2">“Bu hiç hoşuna gitmeyecek Dan.”</p>

  <p class="calibre2">“Ne gibi?” Tom soruya yanıt vermek yerine York’a ve işçilere anlamlı bir şekilde bakınca Gardner onlara dönerek “Bize bir dakika izin verebilir misiniz beyler?” dedi.</p>

  <p class="calibre2">İşçiler kazı makinesinin yanma gidip sigaralarını yakmaya başladılar. York kollarını göğsünde kavuşturdu.</p>

  <p class="calibre2">“Burası benim mezarlığım. Hiçbir yere gitmiyorum.”</p>

  <p class="calibre2">İç çekerken Gardner’m burun delikleri genişledi. “Bay York...” “Neler olduğunu bilmeye hakkım var!”</p>

  <p class="calibre2">“Biz de hâlâ bunu belirlemeye çalışıyoruz? Şimdi, eğer sakıncası yoksa...”</p>

  <p class="calibre2">Ama York’un sözü bitmemişti. Gardner’a parmağını doğrultarak “Size her türlü desteği sağladım. Bu durum için beni suçlayamazsınız. Steeple HiH’in bundan sorumlu olmadığının kayda geçirilmesini istiyorum!”</p>

  <p class="calibre2">“Neyden sorumlu?” Gardner’m ses tonu tehlikeli biçimde yumuşaktı.</p>

  <p class="calibre2">“Herhangi bir şeyden! Bundan!” York çılgın gibi tabutu işaret etti. “Bu saygın bir iştir. Ben yanlış bir şey yapmadım.”</p>

  <p class="calibre2">“O halde endişelenecek bir şeyiniz yok. Yardımınız için teşekkürler Bay York. Az sonra sizinle konuşmak için biri yanınıza gelecek.”</p>

  <p class="calibre2">York itiraz etmek üzere ağzını açtıysa da TBI ajanı onu bakışlarıyla engelledi. Cenaze levazımatçısı ağzım öfkeden sımsıkı yumarak azametle yürüyüp gitti. Gardner onun gidişini seyrederken kedinin kuşa baktığı gibi meraklı bir ilgiyle bakıyordu, ardından Tom’a döndü.</p>

  <p class="calibre2">“Evet?”</p>

  <p class="calibre2">“Bunun beyaz bir erkek olduğunu söylemiştin, değil mi?” “Doğru. Willis Dexter, otuz altı yaşında oto tamircisi, bir araba kazasında öldü. Hadi Tom, ne gördün?”</p>

  <p class="calibre2">Tom bana ağzında çarpık bir gülümseyişle baktı. “David fark etti. Bırakayım da haberi o versin.”</p>

  <p class="calibre2">Çok <span class="calibre3">sağol.</span> Gardner ve Jacobsen’m gözlerini üzerimde hissederek tekrar tabuta döndüm. “Burnuna bakın,” dedim. Yumuşak doku çürüyüp düşmüş, geriye iki yanında kıkırdak parçaları olan üçgen şeklinde bir delik bırakmıştı. “Burun boşluğunun dibine, üst dişleri tutan kemikle birleşme noktasına bakın, görüyor musunuz? Tam o kısımda, bir çift kanada benzeyen, keskin kenarlı bir kemik çıkıntısı olmalıydı. Ama yok; altındaki kemikle pürüzsüz şekilde kaynaşmış. Burnun şekli de tamamen yanlış. Köprü alçak ve yayvan, ayrıca burun boşluğu da fazla geniş.”</p>

  <p class="calibre2">Gardner fısıltıyla sövdükten sonra, benden çok Tom’a hitaben “Emin misin?” diye sordu.</p>

  <p class="calibre2">“Korkarım evet,” dedi Tom, sinirle dilini şaklatarak. “Vakit bırakmış olsalar kendim de görürdüm. Kafatasına ait bu özelliklerin tek başına herhangi biri bile, kişinin kökenini gösteren çok güçlü bir işarettir. Hepsi biraraya geldiğindeyse şüphe edilecek pek bir şey olmaz.”</p>

  <p class="calibre2">“Ne hakkında şüphe?” diye sordu Jacobsen şaşkın bir halde. “David’in söz ettiği kanat şeklindeki o kemik beyaz yüze ait bir karakteristiktir,” dedi Tom. “Bu her kimse, onda bu özellik yok.”</p>

  <p class="calibre2">Söyleneni idrak ederken Jacobsen kaşlarını çattı. “Yani adam siyah mı? Ama Willis Dexter beyaz değil miydi?”</p>

  <p class="calibre2">Gardner sinirli bir şekilde iç çekti. “Öyle.” Sanki kendisini hüsrana uğratan cesetmiş gibi sert sert tabuta bakıyordu. “Bu Willis Dexter değil.”</p>

  <h1 class="calibre2" id="sigil_toc_id_6" style="text-align: center;">7</h1>

  <p class="calibre2">Yüksek ve parlak güneş, otoyoldaki arabaların camlarından ve boyalarından yansıyordu. Henüz öğle olmamasına rağmen, sıcaktan ve egzoz dumanlarından ötürü asfaltın üzerindeki hava dalgalanıyordu. Yolun ilerisinde trafik adım adım ilerliyor, şeritlerden birini tıkayan acil durum araçlarının yanıp sönen ışıklarının etrafında bir kargaşa gözleniyordu. Arkadan tertemiz ve pırıl pırıl gözüken, ama ön tarafı akordeon gibi ezilmiş yeni bir <span class="calibre3">Lexus,</span> şeritte çapraz şekilde duruyordu. Ondan biraz ötede bir zamanlar motorsiklet olan bir şey vardı. Şimdiyse motor parçaları, krom ve kauçuktan ibaret ezilmiş bir yığın halindeydi. Etrafındaki asfalt yüzey benzin olması beklenen, ama muhtemelen öyle olmayan bir sıvıyla kaplıydı.</p>

  <p class="calibre2">Sert suratlı bir polis memuru bize eliyle geç işareti yaptı. Olay yerinden ağır ağır uzaklaşırken, otoyol üzerindeki bir köprüde toplanmış ve korkuluklardan eğilerek aşağıdaki eğlenceye bön bön bakan seyircileri gördüm. Derken köprü arkamızda kaldı ve trafik sanki hiçbir şey olmamış gibi olağan akışına döndü.</p>

  <p class="calibre2">Mezarlıktan dönüş yolunda Tom eski benliğine yaklaşmış görünüyordu. Gözlerindeki tanıdık parıltıdan, vakadaki bu son değişikliğin ilgisini çektiğini anladım. Önce cinayet mahallinde ölü bir adama ait parmak izleri bulunmuş, şimdi de adamın mezarındakinin yanlış ceset olduğu ortaya çıkmıştı. Böyle bir bulmaca Tom için bulunmaz nimetti.</p>

  <p class="calibre2">Parmaklarım direksiyona vurarak Dizzy Gillespie’nin müziğine eşlik ederken “Willis Dexter’m ölüm raporu bana biraz erken <span style="text-indent: 1.5em; font-size: 1em; line-height: 1.2;">hazırlanmış gibi gelmeye başlıyor, sen ne dersin?” dedi düşünceli bir edayla. “Kendi sahte ölümünü düzenlemeyi becerebilirsen, cinayet ânında başka yerde olduğunu en harika şekilde ispatlamış olursun.”</span></p>

  <p class="calibre2">Düşüncelerimi gezindikleri yerden geri getirerek “Peki tabuttaki kim sence?” diye sordum. “Başka bir kurban mı?”</p>

  <p class="calibre2">“Ölüm sebebini bulmadan hemen sonuca varmak istemem, ama bence öyle. Cenaze evinden birinin cesetleri yanlışlıkla karıştırması da ihtimal dahilinde, ama bu koşullar altında bu pek mümkün görünmüyor, itiraf etmekten ne kadar nefret etsem de, sanırım Irving karşımızdakinin seri katil olduğu düşüncesinde haklı.” Bana bir bakış atıp “Ne var?” dedi.</p>

  <p class="calibre2">“Yok bir şey.”</p>

  <p class="calibre2">Gülümsedi. “Berbat bir oyuncu olurdun David.”</p>

  <p class="calibre2">Normalde Tom’la beraber beyin fırtınası yapmaktan hoşlanırdım, ama sanırım son zamanlarda kendi yaptıklarımı düşünmekle fazla meşguldüm. “Şüpheci davranıyor olabilirim ama film kutusu üzerindeki parmak izinin doğruca başka bir kurbanın cesedine götürmesi, işi biraz fazla kolaylaştırmış görünmüyor mu?” Tom omuz silkti. “Herkes gibi suçlular da hata yapar.”</p>

  <p class="calibre2">“Yani sen Willis Dexter’m hâlâ hayatta olabileceğine inanıyorsun? Yani katil o mu?”</p>

  <p class="calibre2">“Sen ne düşünüyorsun?”</p>

  <p class="calibre2">“Şeytanın avukatını oynamayı ne kadar sevdiğini unutmuşum sanırım.”</p>

  <p class="calibre2">Bir kahkaha attı. “Ben sadece ihtimalleri araştırıyorum. Ama dediğin doğru, evet, birazcık kolay görünüyor. Fakat Dan Gardner aptal değildir. Acayip bir herif olabilir, ama vakayı onun idare etmesinden memnunum.”</p>

  <p class="calibre2">Gardner’a ısmamamıştım, ama Tom öyle herkesi kolayca öven biri değildi. “York için ne diyorsun?” diye sordum.</p>

  <p class="calibre2">“Onunla tokalaştıktan sonra elimi yıkamak istediğimden başka ne diyeceğimden emin değilim.” Düşünceli görünüyordu.</p>

  <p class="calibre2">“Adam mesleği için hiç de parlak bir tanıtım teşkil etmiyor, ama cesedin mezardan çıkarılması konusunda pek endişeli değildi. En azından tabutun durumunu görmesine kadar. Yanıtlaması gereken bazı münasebetsiz sorularla karşılaşacağından şüphem yok, fakat ne bulacağımızı bilseydi orada öyle bezgin bezgin durmazdı bence.”</p>

  <p class="calibre2">“Yine de, nasıl olup da cenaze evindeki hiç kimsenin haberi olmadan yanlış cesedin gömülmüş olabileceğini tasavvur etmekte zorlanıyorum.”</p>

  <p class="calibre2">Tom başıyla onayladı. “Neredeyse imkânsız. Ama şimdilik York hakkmdaki hükmümü saklı tutacağım.” Konuşmaya ara verip sinyal yaktı ve şerit değiştirerek yavaş ilerleyen bir karavanı solladı. “Bu arada, iyi iş çıkardın orada. Ben burun boşluğunu fark etmemiştim.”</p>

  <p class="calibre2">“Hicks’e o kadar sinirlenmemiş olsan fark ederdin.”</p>

  <p class="calibre2">“Hicks’e sinirlenmek meslekî risklerden. Şimdiye kadar alışmış olmam gerekirdi.” Yüzümü görünce gülümsemesi silindi. “Pekala, öt bakalım. Canını sıkan ne?"</p>

  <p class="calibre2">Bu bahsi açmayı planlamamıştım, ama daha fazla kaytarmanın anlamı yoktu. “Buraya gelmemin o kadar da iyi bir fikir olduğunu sanmıyorum. Yaptığın şeye minnettarım, ama... Pekala, dürüst olalım, işe yaramıyor. Geri dönsem daha iyi olacak sanırım.” O âna kadar kararımı vermiş olduğumun farkında bile değildim. Sanki artık bütün şüphelerim berraklaşmıştı ve şimdiye kadar kaçtığım gerçeği kabullenmeye zorluyorlardı beni. Yine de bu kabullenişten dolayı bir yanım dehşet içindeydi, çünkü bunun geri dönülmez bir karar olduğunu biliyordum. Eğer şimdi ayrılırsam sadece gezimi yarıda kesmiş olmayacaktım.</p>

  <p class="calibre2">Pes etmiş olacaktım.</p>

  <p class="calibre2">Tom bir süre bir şey söylemedi. “Mesele yalnızca kulübedeki olay değil galiba?”</p>

  <p class="calibre2">“O da bir parçası, ama hayır.” Omuz silktim, sözcükleri bulmaya çalışıyordum. “Sadece bunun bir hata olduğunu hissediyorum. Bilmiyorum, belki henüz çok erken.”</p>

  <p class="calibre2">“Yaran iyileşti, değil mi?”</p>

  <p class="calibre2">“Kastettiğim bu değildi.”</p>

  <p class="calibre2">“Biliyorum.” İç çekti. “Açık konuşabilir miyim?”</p>

  <p class="calibre2">Evet anlamında kafa sallamakla yetindim, konuşabileceğimi sanmıyordum.</p>

  <p class="calibre2">“Daha önce bir kez kaçmaya çalıştın, işe yaramadı. Bu sefer yarayacağını düşünmene sebep ne?”</p>

  <p class="calibre2">Yanaklarımın kızardığını hissettim. <span class="calibre3">Kaçmak mı?</span> Böyle mi görüyordu? “Kara ile Alice’in öldükleri zamanı kastediyorsan, o zaman evet, sanırım kaçmıştım,” dedim kulak tırmalayan bir sesle. “Ama bu farklı. Sanki eksik bir şey var ve ben ne olduğunu bilmiyorum.”</p>

  <p class="calibre2">“Yani bir özgüven krizi yaşıyorsun.”</p>

  <p class="calibre2">“Öyle de diyebilirsin.”</p>

  <p class="calibre2">“O halde tekrar soruyorum. Kaçmanın tam olarak nasıl bir yardımı dokunacak?”</p>

  <p class="calibre2">Sessizlik sırası bu sefer bendeydi.</p>

  <p class="calibre2">Tom gözünü yoldan ayırmadan devam etti: “Moral konuşması yaparak seni aşağılayacak değilim David. Eğer gerekli olduğunu gerçekten hissediyorsan tabii ki git. Ben pişman olacağını düşünüyorum, ama sen bilirsin. Fakat önce benim için bir şey yapar mısın?”</p>

  <p class="calibre2">“Elbette.”</p>

  <p class="calibre2">Tom gözlüğünü düzeltti, “Bunu Mary ile Paul’den başkasına söylemedim. Yaz sonu emekli oluyorum.”</p>

  <p class="calibre2">Şaşırarak ona baktım. Yılın sonuna kadar işe devam edeceğini düşünmüştüm. “Sağlık sebebiyle mi?”</p>

  <p class="calibre2">“Mary’ye söz verdim diyelim. Mesele şu ki, sen benim en iyi öğrencilerimdendin ve bu beraber çalışmamız için son şans. Bir hafta daha kalırsan bunu büyük bir iyilik olarak kabul edeceğim.”</p>

  <p class="calibre2">Beni çok zarif bir şekilde tuzağa düşürmesine hayranlık duyarak bir süre öylece oturdum. “Kendi başımı kendim belaya soktum, değil mi?”</p>

  <p class="calibre2">Gülümsedi. “Evet, öyle oldu. Ama yaşlı bir adama verdiğin sözden dönemezsin, değil mi?”</p>

  <p class="calibre2">Elimde olmadan güldüm. Tuhaf bir biçimde, kendimi çok uzun zamandır olmadığı kadar hafif hissettim. “Tamam o halde. Bir hafta.” '</p>

  <p class="calibre2">Memnun bir edayla kafa salladı. Araba hoparlörlerinden gelen trompet sesine parmaklarını tıklatarak eşlik etmeye başladı.</p>

  <p class="calibre2">“Ee, Dan’in yeni yardımcısı hakkında ne düşünüyorsun?”</p>

  <p class="calibre2">Pencereden dışarı bakıyordum. “Jacobsen mı? Gayet hevesli görünüyor.”</p>

  <p class="calibre2">“Hımm.” Direksiyonun üzerindeki parmakları hafif hafif tıklamayı sürdürüyordu. “Çekici bir kız, sen ne dersin?”</p>

  <p class="calibre2">“Evet, sanırım öyle." Tom’dan ses gelmedi. Yüzümün kızarmaya başladığını hissettim. “Ne var?"</p>

  <p class="calibre2">“Yok bir şey,” dedi sırıtarak.</p>

  <p class="calibre2">Tom önceden morgu arayıp, mezardan çıkarılan cesedin yolda olduğu uyarısında bulunmuştu. Çapraz bulaşma ihtimalinden kaçınmak için, kulübede bulunan cesetle tabuttaki cesedin ayrı otopsi odalarında incelenmesi gerekecekti. Katil yakalandığı zaman, böyle bir bulaşmanın ihtimali bile, sunulacak kanıtlar açısından tam bir kâbusa yol açabilirdi.</p>

  <p class="calibre2">Tabii yakalanacağını varsayarsak.</p>

  <p class="calibre2">Morga ulaştığımızda Kyle koridorda diğer iki asistanla konuşuyordu. Konuşmasını yarıda kesip bizi hazırladığı odaya götürürken sanki başka birini görmeyi bekler -ya da umar- gibi arkamıza göz atıyordu. Gelen kimse olmadığını anlayınca hayal kırıklığına uğradı.</p>

  <p class="calibre2">“Summer bugün geliyor mu?”</p>

  <p class="calibre2">Kayıtsız görünme girişimi başarısızdı. “Ah, sanırım daha sonra uğrar,” dedi Tom.</p>

  <p class="calibre2">“Tabii. Sadece merak ettim.”</p>

  <p class="calibre2">Kyle otopsi odasından çıkana kadar Tom ifadesiz yüzünü korudu. Sonra gülümseyerek “Bahar yüzünden olmalı,” dedi. “Herkesin kanını kaynatıyor.”</p>

  <p class="calibre2">Ameliyat kıyafetlerini giyip kauçuk önlükleri henüz takmıştık ki, Steeple Hill’den çıkartılan tabut getirildi. Kutuya benzer bir alüminyum konteymrm içinde nakledilmişti, iç içe tabutlar matruşka gibiydi. İlk iş olarak cesedin röntgenlerinin çekilmesi gerektiğinden, Kyle içinde tabutla birlikte konteynırı tekerlekli arabayla radyografi odasına götürdü.</p>

  <p class="calibre2">“Yardım ister misiniz?” diye sorunca, Tom “Hayır, teşekkürler, biz hallederiz,” cevabını verdi.</p>

  <p class="calibre2">“Tom...” dedim. Röntgen çekimi için kalıntıların tabuttan çıkarılması gerekecekti. Çürüme cesedin kitlesini azaltmıştı, ama yine de onun kendini zorlamasını istemiyordum.</p>

  <p class="calibre2">Ne düşündüğümü anlayarak tahammülsüz bir edayla iç çekti. “Summer gelene kadar bekleyebiliriz. Kyle’m başını daha önce bir kez belaya soktum, zaten.”</p>

  <p class="calibre2">“Ah, hiç sorun değil. Martin ve Jason benim yerime bakarlar.” Kyle, Summer’m adını duyunca canlanmıştı. Mahçup bir şekilde sırıttı. “Hem Dr. Hicks şu an burada değil.”</p>

  <p class="calibre2">Tom gönülsüzce kabul etti. “Peki, tamam o zaman. Fotoğrafları çekelim, sonra David’e cesedi çıkarmasında yardım edersin.” Tam o sırada telefonu çaldı. Ekrana bakıp “Arayan Dan. Baksam iyi olur,” dedi.</p>

  <p class="calibre2">Tom, Gardner’la konuşmak için koridora çıkarken Kyle ve ben alüminyum kapağı tutan büyük mandallan açtık.</p>

  <p class="calibre2">“Demek İngilizsiniz, ha?” diye sordu Kyle. “Londralı mısınız?”</p>

  <p class="calibre2">“Öyle.”</p>

  <p class="calibre2">“Vay canına. Avrupa nasıl bir yer?” Zor bir mandalı açmakla boğuşurken bir an ne cevap vereceğimi şaşırdım. “Şey, aslında epeyce bir çeşitlilik barındırıyor.”</p>

  <p class="calibre2">“Öyle mi? Bir gün gitmek istiyorum. Eyfel Kulesi filan gibi yerleri görmek istiyorum. Amerika’da seyahat ettim, ama her zaman yabancı bir yere gitmeyi istemişimdir.”</p>

  <p class="calibre2">“Denemelisin.”</p>

  <p class="calibre2">“Aldığım maaşla olmaz.” Hüzünle gülümsedi. “Peki.., Summer da Dr. Lieberman gibi adli antropolog mu olacak?”</p>

  <p class="calibre2">“Sanırım planı bu.”</p>

  <p class="calibre2">Kayıtsız görünmeye çalışarak mandallan açmakla uğraşıyordu. “Yani o zaman Tennessee’de mi kalacak?”</p>

  <p class="calibre2">“Niçin ona kendin sormuyorsun?”</p>

  <p class="calibre2">Bana dehşete kapılmış bir ifadeyle bakıp sonra hızla gözlerini aşağıya çevirdi. “Ah, hayır, yapamam. Ben sadece, bilirsiniz. Merak ettim.”</p>

  <p class="calibre2">Gülümsememek için kendimi zor tuttum. “Daha bir süre Tennessee’de kalacağını tahmin ediyorum.”</p>

  <p class="calibre2">Hızlı hızlı kafa sallayıp “Tabii," dedi. Utangaçlığını görmek insanı üzüyordu. Ona olan ilgisini Summer’m hoş karşılayıp karşılamayacağı konusunda hiçbir fikrim yoktu, ama Kyle’m bunu öğrenmek için gereken cesareti bulmasını umdum.</p>

  <p class="calibre2">Tom geri geldiğinde, biz de konteynırdan alüminyum kapağı çıkarmak üzereydik. Tom’un suratı, asıktı.</p>

  <p class="calibre2">“Hiç zahmet etmeyin. Dan şimdilik cesede dokunmamızı istemiyor. Anlaşılan, Alex Irving cesedi yerinde görecek.”</p>

  <p class="calibre2">“Ne için?” Profilcinin ilk kurbanın cesedini kulübede görmeyi istemesinin nedenini anlayabiliyordum, ama bu defaki tabuttaydı. Fotoğraflardan öğrenemeyeceği neyi tabuttan öğrenmeyi umduğunu anlayamadım.</p>

  <p class="calibre2">“Kim bilir?” Tom hüsranla pufladı. “Tanrım, aynı sabah hem Hicks hem de Irving, harika bir gün alacak. Kyle, bu dediklerimi duymadın.”</p>

  <p class="calibre2">Morg asistanı gülümsedi. “Peki efendim. Yapabileceğim başka bir şey var mı?”</p>

  <p class="calibre2">“Şimdilik yok. Irving geldiğinde seni ararım. Dan geç kalmayacağını garanti etti.”</p>

  <p class="calibre2">Ne var ki, Irving’in insanları bekletmekten rahatsızlık duyacak tipte biri olmadığını bilmemiz gerekirdi. Yarım saat, bir saat geçti, hâlâ bizi varlığıyla şereflendirmemişti. Bu arada Tom ve ben, kulübeden gelen ve gece boyunca deterjanda beklemiş kalıntıları durulayıp kurutmakla meşgul olduk. Neredeyse iki saat sonra profilci kapıyı çalmadan otopsi odasına girdi. Pahalı bir süet ceketin içine düz, siyah bir gömlek giymişti. Etli yanaklarında koyu bir gölge gibi duran kısa sakallan çene çizgisini yumuşatıyordu.</p>

  <p class="calibre2">Yanında en fazla on dokuz yirmi yaşlarında güzel bir kız vardı. Sanki korumaymış gibi, Irving’in hemen arkasında duruyordu.</p>

  <p class="calibre2">Irving bize samimiyetsiz bir gülümseme bahşetti. “Dr. Lieberman, Doktor...” Benim olduğum tarafa belli belirsiz bir baş selamı yollamakla yetindi. “Sanırım Dan Gardner geldiğimi size söylemiştir."</p>

  <p class="calibre2">Tom gülümsemeye karşılık vermedi. “Evet, söyledi. Ayrıca az sonra gelir de dedi."</p>

  <p class="calibre2">Irving yapmacık bir teslimiyetle ellerini kaldırdı ve sanırım karşısındakini yatıştırmaya yaradığını düşündüğü bir sırıtış sergiledi. “Mea <span class="calibre3">culpa.<a id="footnote1"></a><sup class="calibre10"><a href="#bookmark0">1</a></sup></span> Gardner telefon ettiği sırada bir televizyon röportajının ön kaydını yapmak üzereydim, biraz uzun sürdü. Bu işler nasıldır bilirsiniz.”</p>

  <p class="calibre2">Tom’un yüzünden çok iyi bildiği okunuyordu. Kıza bakarak “Ve bu da...?” diye sordu.</p>

  <p class="calibre2">Irving kızm omuzuna ev sahibi edasıyla elini koyarak “Ah, bu Stacie,” dedi. “Öğrencilerimden biri. Çalışmam üzerine bir tez hazırlıyor.”</p>

  <p class="calibre2">“Çok enteresan olmalı,” dedi Tom. “Ama korkarım dışarıda beklemesi gerekecek.”</p>

  <p class="calibre2">Profilci söyleneni hafife aldığını gösteren bir edayla elini salladı. “Sorun olmaz. Ne beklemesi gerektiği konusunda onu uyardım.”</p>

  <p class="calibre2">“Yine de ısrar etmek zorundayım.”</p>

  <p class="calibre2">Tom ile bakışları birbirine kitlenirken Irving’in gülümsemesi dondu. “Ona benimle gelebileceğini söyledim.”</p>

  <p class="calibre2">“Söylemeseydin o zaman. Burası morg, amfi değil,” diyen Tom kıza dönerek daha nazik bir tonla “Üzgünüm,” dedi.</p>

  <p class="calibre2">Irving bir saniye Tom’a bakmayı sürdürdü, ardından kıza üzüntüyle gülümsedi. “Galiba reddedildim Stacie. Arabada beklemen gerekecek.”</p>

  <p class="calibre2">Kız hızla dışarı çıkarken utançla başını önüne eğmişti. Onun adma üzüldüm, ama Irving önce Tom’a sormadan onu buraya getirmemesi gerektiğini bilmeliydi. Kapı kızın arkasından kapanır kapanmaz profilcinin gülümsemesi yok oldu.</p>

  <p class="calibre2">“En iyi öğrencilerimden biridir. Yüzümü kara çıkarabileceğini düşünseydim zaten yanımda getirmezdim.”</p>

  <p class="calibre2">“Eminim getirmezdin, ama bu senin verebileceğin bir karar değildi.” Tom’un ses tonu tartışmaya nokta koyan cinstendi. “David, Kyle’ı radyoloji odasına gönderebilir misin lütfen? Ben de Dr. Irving’e soyunma odasını göstereyim.”</p>

  <p class="calibre2">“Buna gerek olmayacak. Hiçbir şeye dokunmaya niyetim yok.” Profilcinin tavrı şimdi buz gibiydi.</p>

  <p class="calibre2">“Belki öyle, ama böyle şeylerde çok titiz davranırız. Hem ceketinin leke olmasını hiç istemem.”</p>

  <p class="calibre2">Irving pahalı süet ceketine baktı. “Ah. Pekala, belki de sen haklısın.”</p>

  <p class="calibre2">Otopsi odasından çıktığım sırada Tom bana bir gülücük yolladı. Kyle’ı bulup getirdiğimde Tom ve Irving radyografi odasına gitmişlerdi bile; tabutun içinde olduğu alüminyum kutunun birer tarafında sessizlik içinde ayakta duruyorlardı.</p>

  <p class="calibre2">Irving giysilerinin üzerine bir laboratuvar önlüğü giymişti. Yüzünde acı çeker gibi bir ifadeyle eldivenli elinin baş ve işaret parmaklarıyla burnunun iki yanını ovalarken, Kyle ve ben konteynırın kapağını kaldırmaya başladık.</p>

  <p class="calibre2">“Umarım uzun sürmez. Rinitim var, buradaki klima sinüslerime... <span class="calibre3">Tanrım!”</span></p>

  <p class="calibre2">Kapak açılıp pis koku serbest kalınca hızla geri çekildi ve avucuyla burnunu kapattı. Ama takdir etmek lazım ki, hemen kendini toparladı, biz asıl tabutu açarken elini burnundan indirdi ve tekrar tabuta yaklaştı.</p>

  <p class="calibre2">“Bu, aa, bu normal mi?”</p>

  <p class="calibre2">“Cesedin durumunu mu diyorsun?” diyen Tom omuzlarını silkti. “Normalden ne anladığına bağlı. Gömülü bir ceset için bu derece çürüme uygun, ama bunun sadece altı aydır gömülü olduğunu göz önüne alırsak normal değil.”</p>

  <p class="calibre2">“Bir açıklaman olduğunu varsayıyorum?”</p>

  <p class="calibre2">“Henüz yok.”</p>

  <p class="calibre2">Irving nasıl olduysa şaşırmış göründü. “Yani esrarengiz bir şekilde gerekenden fazla çürümüş iki cesetle karşı karşıyayız. Sanırım bir tür şablon söz konusu. Ayrıca bunun mezarın gerçek sahibi olmadığını anlıyorum, doğru mu?”</p>

  <p class="calibre2">“Öyle görünüyor. Bu siyah bir erkek. Willis Dexter beyazdı.” “Cenaze evindekilerden biri renk körlüğünü yeni bir boyuta taşımış herhalde,” diye mırıldadı Irving. Cesedin kafası hariç her yanını örten pis pamuklu örtüyü eliyle işaret ederek “Acaba şunu...?” dedi.</p>

  <p class="calibre2">“Bir dakika. David, bir kaç fotoğraf çekebilir misin?”</p>

  <p class="calibre2">Tom’un makinesini kullanarak cesedin fotoğraflarını çekmemin ardından, Tom örtüyü kaldırması için Kyle’a başıyla onay verdi. Morg asistanı eğreti kefeni dikkatle tutarak çekti. Çürümeyle salman sıvılar örtüyü cesede yapıştırdığından, biraz zorlaması gerekti. Örtünün altındakini görünce durup tereddütle Tom’a baktı.</p>

  <p class="calibre2">Ceset çıplaktı.</p>

  <p class="calibre2">“Ah, kesinlikle bir şablon söz konusu,” dedi Irving, eğlenen bir ses tonuyla.</p>

  <p class="calibre2">Tom Kyle’a kafasını salladı. “Devam et.”</p>

  <p class="calibre2">Asistan örtünün kalan kısmını da çekip açtı. Irving sakalını sıvazlayarak cesedi incelerken tavrını yapmacıklı buldum, ama belki de önyargılı bakıyordum.</p>

  <p class="calibre2">“Pekala, bir an için, aa, <span class="calibre3">giysisiz</span> olduğunu bir yana bırakırsak, birkaç nokta hemen göze çarpıyor. Ceset dikkatle hazırlanmış. Normal cenazelerde olduğu gibi, eller geleneksel şekilde göğüste kavuşturulmuş, bacaklar uzatılmış. Ama aşikar ki, bu normal bir cenaze değildi. Fakat ilk kurbandan tamamen farklı olarak, bu cesede saygıyla muamele edildiği açık. Her şeye rağmen, bütün bunlar hayatı daha ilginç hale getiriyor, değil mi?”</p>

  <p class="calibre2"><span class="calibre3">Onlarınkini değil.</span> Irving’in tavrının Tom’un da canını sıktığını görebiliyordum. “Kulübede bulduğumuz ceset ilk kurban değildi.”</p>

  <p class="calibre2">“Pardon?”</p>

  <p class="calibre2">“Ölüm sebebini bulana kadar emin olamasak da şimdilik cinayete kurban gittiğini varsayarsak, dün bulduğumuz adamdan çok daha uzun süredir ölüymüş,” dedi Tom. “Bu her kimse, ilk o ölmüş. ”</p>

  <p class="calibre2">“Yanıldığımı kabul ediyorum,” dedi Irving, donuk bir gülümsemeyle. “Ne var ki, bu durum benim teorimi destekliyor. Katilin davranışında kesin bir devamlılık var. Ayrıca şayet Dexter denilen bu kişi kendini altı ay önce ölmüş gibi gösterdiyse, ki büyük ihtimal öyle görünüyor, bu durum muazzam bir sembolizm de arz ediyor. İlk başta, katil kendi cinselliğini inkar ediyor ve böylece bastırdığı cinsel dürtüler şiddet olarak açığa çıkıyor olabilir diye düşünmüştüm. Ama şimdi işin ciheti değişti. İlk kurban kefene sarılıp gömülmüş, yani neredeyse utançla gözlerden saklanmış. Altı ay sonra şimdi ise, kulübedeki ceset bütün dünya görsün diye ortada bırakılıyor. “Bana bakın! Ne yaptığıma bakın!” diye bağırıyor. Eski kendisini ‘gömdükten’ sonra katil şimdi cinsel kimliğini açıklıyor diyebilirsiniz. Üstelik bu iki kurbana olan davranışındaki olağanüstü büyük değişiklik göz önüne alındığında, arada bilmediğimiz başka kurbanları da varsa hiç şaşırmam.” Sesinden, bu olasılıktan heyecanlandığı anlaşılıyordu.</p>

  <p class="calibre2">“Yani sen hâlâ bunların eşcinsel bir katilin işi olduğu kanısındasın,” dedi Tom.</p>

  <p class="calibre2">“Hemen hemen kesinlikle. Her şey bunu doğruluyor.”</p>

  <p class="calibre2">“Çok emin görünüyorsunuz,” dedim. Amacım müdahale etmek değildi, ama Irving’in tavrı tüylerimi diken diken ediyordu.</p>

  <p class="calibre2">“İki çıplak cesedimiz var, ikisi de erkek. Buradan gidilebilecek tek bir nokta var gibi görünüyor, sizce de öyle değil mi?”</p>

  <p class="calibre2">“Bazen cesetler morgdan çıplak olarak nakledilirler. Kıyafet tedarik edecek bir aileleri yoksa çıplak olarak gömülürler.”</p>

  <p class="calibre2">“Yani bu ikinci çıplak erkek cesedi sadece bir tesadüf mü? İlginç teori.” Bana tepeden bakan bir gülümseme lütfetti. “Dexter’ın film kutusu üzerinde bıraktığı parmak izine niçin bebe yağı bulaşık olduğunu da açıklamak istersiniz belki?”</p>

  <p class="calibre2">Hissettiğim şaşkınlığı Tom’un yüzünde de ayna gibi gördüm. Irving çok şaşırmış numarası yaparak “Ah, affedersiniz, Gardner bundan bahsetmedi mi?” dedi. “Herhalde gerek duymadı. Fakat katil nemlendirici düşkünü değilse, kulübede bebe yağını ne için kullandığına dair aklıma sadece tek bir sebep geliyor.”</p>

  <p class="calibre2">Konuşmasına devam etmeden, attığı oltanın kancasının iyice saplanmasını bekledi.</p>

  <p class="calibre2">“Hem zaten cinayet sebebinin cinsel olduğunu kabul edersek, kurbanların farklı ırk profillerine de açıklama gelir... burada kritik önemdeki ortak payda derilerinin rengi değil, <span class="calibre3">erkek</span> olmaları. Hayır, karşımızda kesinlikle bir seks avcısı var ve Willis Dexter’m mezarında olmamasını da hesaba katarsak, bence onun katil adayı olması çok muhtemel.”</p>

  <p class="calibre2">“Dan’in söylediklerine bakılırsa, Dexter’m suç kaydının veya şiddet geçmişinin olduğunu sanmıyorum,” dedi Tom.</p>

  <p class="calibre2">Irving kendinden memnun bir gülümseme sergiledi. “Gerçekten zeki olan avcıların hiçbir zaman suç kaydı yoktur. Çoğu kez toplumun saygm üyeleridirler, kendilerini gizli tutarlar ve ancak bir hata yapmaları sonucu veya bilinçli olarak açığa çıkarlar. Patolojik narsizm seri katiller arasında nadir bir özellik değildir. Becerilerini göstermemekten usanır ve deyim yerindeyse, herkesin önünde güç gösterisi yapmaya karar verirler. Neyse ki, bunların çoğu eninde sonunda kendi kibirleri yüzünden tökezler. Bunun gibi.”</p>

  <p class="calibre2">Teatral bir edayla tabuttaki cesedi işaret etti. Şu âna kadar, sanki Tom ve ben pek zeki olmayan iki lisans öğrencisiymişiz gibi, neredeyse ders verir bir tonda konuşmuştu.</p>

  <p class="calibre2">“îşin içindeki lojistiği düşünecek olursak, Dexter bunu en azından cenaze evindeki birinin yardımı olmaksızın yapmış olamaz,” diye devam etti özgüvenle. “Ya Dexter kendisi orada çalışıyordu -ki oto tamircisi miydi neydi, geçmişine bakarsak bu pek mümkün değil- ya da bir suç ortağı var. Belki bir âşığı. Takım halinde çalışmaları bile mümkün; biri mütehakkim, diğeri itaatkar kişilikte olabilir. Böyle bir şey gerçekten ilginç olurdu.”</p>

  <p class="calibre2">“Çok enteresan,” diye mırıldadı Tom.</p>

  <p class="calibre2">Irving’in ona bakışı nefesimi bunun gibilere boşa harcıyorum der gibiydi. Fakat Summer’m içeri girmesiyle birlikte, bizimle paylaşabileceği diğer içgörülerinden mahrum kaldık.</p>

  <p class="calibre2">Summer radyografi odasına girdiği an bizleri tabutun başında görünce durdu. “Ah! Özür dilerim, dışarıda mı bekleyeyim?” “Bence gerek yok,” dedi Irving, Summer’a geniş bir gülümseme lütfederek. “Ama tabii Dr. Lieberman ne derse uyarım. Öğrencileri hayatın gerçeklerinden korumak konusunda çok kesin görüşleri var.”</p>

  <p class="calibre2">Tom bu taşı görmezden geldi. “Summer master öğrencilerimden biri. Bize yardım ediyor.”</p>

  <p class="calibre2">“Elbette.” Summer’m yüzünü süsleyen zımbalara ve halkalara dikkatle bakarken Irving’in gülümsemesi genişledi. “Vücut sanatını her zaman çok büyüleyici bulmuşumdur. Bir ara kendim de bir dövme yaptırmayı düşündüm, ama benimki gibi bir mesleği icra ederken böyle şeyler uygun görülmüyor. Ama <span class="calibre3">piercing</span>deki paganist yanı, aslında ‘modern ilkel’ kavramının bütününü çok seviyorum. Günümüz modern zamanlarında bu tür bireyciliği görmek son derece dinçleştirici bir şey.”</p>

  <p class="calibre2">Summer’ın yüzü kızarmıştı, ama utançtan çok hazdan. “Teşekkür ederim.”</p>

  <p class="calibre2"><span class="calibre3">“Bana</span> teşekkür etmene gerek yok.” Irving’ın cazibesi son haddindeydi. “İlkel vücut sanatı üzerine bir iki ders kitabım var, ilginç bulabilirsin. Belki...”</p>

  <p class="calibre2">Tom lafını keserek “Hepsi bu kadarsa Profesör Irving, işe başlamak zorundayız,” dedi.</p>

  <p class="calibre2">Bir an için Irving’in gülümsemesinin gerisinde öfke titreşir gibi oldu. “Elbette. Sizinle tanıştığıma memnun oldum Bayan...” “Summer.”</p>

  <p class="calibre2">Irving tekrar dişlerini gösterdi. “En sevdiğim mevsim.” Eldivenlerini çıkardı ve bırakabileceği bir yer bakındı. Uygun bir yer bulamayınca alsın diye Kyle’a uzattı. Genç morg asistanı afallamış görünüyordu, ama uysal bir şekilde eldivenleri Irving’den aldı.</p>

  <p class="calibre2">Irving, Summer’a son bir kez daha gülümseyip çıktı. Kapı arkasından kapandıktan sonra odada bir sessizlik oldu. Summer’m bir gülümsemeyle gamzelenen yüzü, ağartılmış sarı saçlarının altında kıpkırmızıydı. Kyle ise düş kırıklığına uğramış görünüyor, profilcinin eldivenleri hâlâ elinden sarkıyordu.</p>

  <p class="calibre2">Tom boğazını temizledi. “Pekala, nerede kalmıştık?”</p>

  <p class="calibre2">Örtüsünü kaldırdığımız cesedin^birkaç fotoğrafını daha çekmeye koyulduğum sırada Tom da Gardner’a telefon etmek için dışarı çıktı. Bir adli tıp ekibinin tabutu incelemesi gerekiyordu, fakat genelde bundan önce cesedi tabuttan çıkarırdık. Cesedin çıplak oluşu muhtemelen hiçbir şeyi değiştirmeyecekti, ama Tom’u önce TBI ajanına danıştığı için suçlayamazdım.</p>

  <p class="calibre2">Kyle kendisine artık ihtiyaç kalmadığı halde radyografi odasında oyalanıyordu. Fakat Summer’a nasıl baktığım görünce ona bunu söylemeye kıyamadım. Yüz ifadesi bana tekmelenmiş köpek yavrularını hatırlatıyordu.</p>

  <p class="calibre2">Tom dışarıda fazla kalmadı. Geri döndüğünde üzerinde bir canlılık vardı. “Dan devam etmemizi söyledi. Hadi cesedi çıkaralım.”</p>

  <p class="calibre2">Konteynıra yöneldim, ama Tom beni durdurdu. “Kyle, Summer’a yardım edebilir misin?”</p>

  <p class="calibre2">“Ben mi?” Asistanın yüzü kıpkırmızı oldu. Kıza hızlı bir bakış attı. “Ah, tabii. Sorun değil.”</p>

  <p class="calibre2">Kyle, alüminyum konteynırm başındaki Summer’m yanma giderken Tom bana göz kırptı.</p>

  <p class="calibre2">İkisi cesedi kaldırmaya hazırlanırlarken Tom’a “Bir okla yayın eksik,” diye mırıldandım.</p>

  <p class="calibre2">“Bu işlerde bazen dışarıdan yardım gerekir.” Gülümsemesi silindi. “Dan ilerleme görmek istiyor. Normalde, kulübedeki ceset üzerinde çalışmamı bitirene kadar bu kalıntıları bırakırdım, ama şu durumda...”</p>

  <p class="calibre2">Birden bir ünlem işittik. O tarafa baktığımızda Kyle’m tabutun üzerinden doğrulduğunu ve eldivenli eline baktığını gördük.</p>

  <p class="calibre2">“Ne oldu?” diye sordu Tom yanma giderken.</p>

  <p class="calibre2">“Elime bir şey battı. Cesede dokunduğum zaman.”</p>

  <p class="calibre2">“Tenine kadar girdi mi?”</p>

  <p class="calibre2">“Emin değilim...”</p>

  <p class="calibre2">“Dur bakayım,” dedim.</p>

  <p class="calibre2">Giydiklerimiz hemen hemen dirseğe kadar uzanan, kauçuktan yapılma ağır iş eldiveniydi. Kyle’mkine çürümüş cesedin sıvıları bulaşmıştı, ama avucundaki pürüzlü delik açıkça görülüyordu.</p>

  <p class="calibre2">“Ben iyiyim, gerçekten,” dedi Kyle.</p>

  <p class="calibre2">Dediğini dikkate almayıp kaim eldivenini çıkardım. Kyle’m eli kauçuğun içinde kalmaktan ötürü buruşmuş ve beyazlaşmıştı. Avucunun ortasındaki koyu renkli bulaşık kandı.</p>

  <p class="calibre2">“Gel de musluğun altına tutalım. İlk yardım çantası var mı?” diye sordum.</p>

  <p class="calibre2">“Otopsi odasında olacak. Summer, gidip getirebilir misin?” dedi Tom.</p>

  <p class="calibre2">Kyle’ı lavaboya götürdüm. Elini hızlı akan suyun altına tutup kanı yıkadım. Yara minicikti, iğne ucundan biraz büyüktü. Ama bu tehlikeyi azaltmıyordu.</p>

  <p class="calibre2">Summer ilk yardım çantasıyla geri geldiği sırada Kyle bana “Sorun yok, değil mi?” diye soruyordu.</p>

  <p class="calibre2">“Eğer bütün iğnelerini yaptırdıysan eminim sorun çıkmayacaktır,” dedim, elimden geldiğince güven veren bir ses tonu kullanarak. “Bütün iğnelerini <span class="calibre3">yaptırdın,</span> değil mi?”</p>

  <p class="calibre2">Kafasıyla onayladı. Ben yarayı antiseptikle temizlerken endişeyle seyrediyordu. Tom tabutun yanma gitmişti.</p>

  <p class="calibre2">“Cesede dokunduğun yer neresiydi?”</p>

  <p class="calibre2">“Aa, omuz kısmıydı. Sağ omuz.”</p>

  <p class="calibre2">Tom yakından bakmak için eğildi, ama cesede dokunmadı. “Orada bir şey var. Summer, bana forsepsi uzatır mısın?”</p>

  <p class="calibre2">Çürük ete gömülü şeyi forsepsle tuttu. Hafif ve nazik bir çekişle nesneyi etten çıkardı.</p>

  <p class="calibre2">“O ne?” diye sordu Kyle.</p>

  <p class="calibre2">Tom nesneyi incelerken yüzüne nötr bir ifade yerleştirdi. “Şırınga iğnesine benziyor."</p>

  <p class="calibre2">“İğne mi?” diye bağırdı Summer. “Aman Tanrım, cesetteki iğne mi battı eline?</p>

  <p class="calibre2">Tom ona öfkeli bir bakış attıysa da, aslında hepimizin akimdan aynı şey geçiyordu. Bir morg çalışanı olarak Kyle kadavralar tarafından taşınabilecek hastalıklardan bazılarına karşı aşılanmış-olmalıydı, ama önlem alınmayan başka hastalıklar da vardı. Normalde, tedbir alınmış olması kaydıyla risk küçüktü.</p>

  <p class="calibre2">Açık yaranız olmadığı takdirde.</p>

  <p class="calibre2">“Endişelenecek bir şey olmadığından eminim, ama iyisi mi seni acile götürelim,” dedi Tom, görünürde sakin bir edayla. “Üstünü değiş, dışarıda görüşürüz, olur mu?”</p>

  <p class="calibre2">Kyle’m yüzü bembeyaz olmuştu. “Yo, ben... ben iyiyim, gerçekten.”</p>

  <p class="calibre2">“İyi olduğuna eminim, ama garanti olsun diye seni bir kontrol ettirelim.” Ses tonu tartışmaya açık kapı bırakmıyordu. Şaşkın görünen Kyle söyleneni yaptı. Tom, kapının Kyle’ın arkasından kapanmasını bekledikten sonra “Summer,” dedi, “bir şeye dokunmadığından kesin olarak emin misin?”</p>

  <p class="calibre2">Summer hızlıca kafa salladı, o da hâlâ solgundu. “Zaten fırsatım olmadı. Kyle’ın cesedi kaldırmasına yardım etmeye gidiyordum ki o... Tanrım, sizce başına bir iş gelir mi?”</p>

  <p class="calibre2">Tom cevap vermedi. “Sen de üzerini değişebilirsin Summer. Başka bir şey için sana ihtiyacımız olursa haber veririm.”</p>

  <p class="calibre2">Summer tartışmadı. O çıkarken Tom iğneyi küçük bir örnek kavanozuna koydu.</p>

  <p class="calibre2">“Kyle’la benim gitmemi ister misin?” diye sordum.</p>

  <p class="calibre2">“Hayır, bu benim sorumluluğum. Sen şimdilik diğer cesetteki işlere devam et. Cesedin röntgenini bizzat çekene kadar kimsenin tabuta yaklaşmasını istemiyorum.”</p>

  <p class="calibre2">Onu hiç o kadar asık suratlı görmemiştim. Şırınga iğnesinin kırılıp kazara cesede batmış olması ihtimal dahilinde olsa da pek mümkün görünmüyordu. Hangisi daha rahatsız ediciydi bilmiyordum: İğnenin kasten oraya yerleştirildiği düşüncesi mi yoksa bu düşüncenin içerdiği gerçek mi?</p>

  <p class="calibre2">Yani birinin cesedin mezarından çıkarılacağını umması.</p>

  <p class="calibre2"><span class="calibre3">İlk seferin bir kadındı. Senin iki katın yaştaydı ve sarhoştu. Onu bir barda görmüştün; o kadar alkollüydü ki oturduğu yerden düşecek gibiydi. Bar taburesinde kaymış ve sallanıyordu. Saçı başı dağınıktı ve geçkindi, yüzü bitkin ve kırmızıydı, sigarası tütün lekeli parmak uçlarına kadar yanmıştı. Kafasını geriye atıp barın üzerindeki titreşen&nbsp;</span><span style="font-size: 1em; font-style: italic; line-height: 1.2; text-indent: 1.5em;">televizyon ekranına doğru gürültüyle güldüğü zaman o balgamlı kahkahası sana sirenlerin çağrısı gibi gelmişti.</span></p>

  <p class="calibre2"><span class="calibre3">Onu o anda istemiştin.</span></p>

  <p class="calibre2"><span class="calibre3">Onu barın karşısından seyretmiştin, sırtın ona dönüktü ama aynadaki yansımasından gözünü bir an ayırmamıştın. Sigara dumanıyla haddenmiş halde, bardaki erkeklerin çoğuna yanaşmış, sarhoş bir davetkarlıkla sarkık kolunu onlara dolamıştı. Her seferinde gerilmiştin, kıskançlık içini asit gibi yakmıştı. Ama her seferinde erkekler o koldan silkinip kurtulmuş, saldırıyı püskürtmüştü. Kadın sallana sallana taburesine dönmüş, düş kırıklığını boğmak için, bağırarak bir içki daha istemişti. Şeninse gerginliğin artıyordu, çünkü bu gecenin o gece olacağım biliyordun.</span></p>

  <p class="calibre2"><span class="calibre3">Öyle olmak zorundaydı.</span></p>

  <p class="calibre2"><span class="calibre3">Doğru ânı kollamış, kadının barmenin sabrını tüketmesini beklemiştin. Kadın barmene hâlâ bağırır çağırır, küfürleri ve sarhoş yalvarışları birbirini izlerken, kimseye fark ettirmeden dışarı çıkmıştın. Dışarıda yakalarını yukarı kaldırıp hızlı hızlı yürüyerek yakındaki bir kapı girintisine gitmiştin. Sonbahardı ve sokakları kaplayan yağmur sisi, sokak lambalarını san bir perde örtülmüşçesine gölgelemişti.</span></p>

  <p class="calibre2"><span class="calibre3">îstesen bundan daha iyi bir gece bulamazdın.</span></p>

  <p class="calibre2"><span class="calibre3">Kadının dışarı çıkması, beklediğinden uzun sürmüştü. Soğuktan ve adrenalinden titreyerek beklerken, gergin sinirlerin umudunu yavaş yavaş tüketmeye başlamıştı. Ama dayanmıştın. Bunu zaten gereğinden fazla ertelemiştin. Eğer şimdi yapmazsan bir daha asla yapamayacağından korkuyordun.</span></p>

  <p class="calibre2"><span class="calibre3">Derken kadının bardan çıktığını görmüştün. Bu mevsim için fazla ince olan</span> üstlüğünü <span class="calibre3">giymeye çalışırken yalpalayarak yürüyordu. Beklediğin kapı girintisinin önünden seni fark etmeden yürüyüp geçmişti. Arkasından sen de fırlamıştın; onu ıssız sokaklarda takip ederken kalbin hızlı</span> ve <span class="calibre3">kesik kesik bir ritimle ayak seslerine eşlik ediyordu.</span></p>

  <p class="calibre2"><span class="calibre3">İlende bir barın tabelasının parladığını gördüğünde zamanın geldiğini anlamıştın. Kadına yetişmiş ve yanına geçip adımlarını onunkine uydurmuştun. Bir şey söylemeyi planlamıştın, ama âdeta dilin tu</span><span style="font-size: 1em; font-style: italic; line-height: 1.2; text-indent: 1.5em;">tulmuştu. Öyleyken bile kadın işi senin için kolaylaştırmıştı. Sulanmış gözleriyle önce şaşırmış bir şekilde etrafa baktıktan sonra, kenarından sigara sarkan fazla kırmızı dudaklarını aralayıp kıkırdamıştı.</span></p>

  <p class="calibre2"><span class="calibre3">Merhaba tatlım. Bir kıza içki ısmarlamak ister misin?</span></p>

  <p class="calibre2"><span class="calibre3">Birkaç blok öteye park ettiğin bir minibüsün vardı, ama bekleyemeyecektin. Bir sokak arasının siyah ağzıyla aynı hizaya geldiğinizde kadını oraya itmiştin, sen bıçağı çıkarırken titriyordu.</span></p>

  <p class="calibre2"><span class="calibre3">Ondan sonrası beceriksizlik ve kafa karışıklığından ibaretti... hızlı bir giriş, ardından sıvının fışkırması. Çok çabuk bitmişti, daha başlamadan sona ermişti. Tepesinde dikildin, nefes nefeseydin, yaşadığın heyecan yerini daha şimdiden gri ve tatsız bir şeye bırakmaya başlamıştı. Bu kadar mıydı? Hepsi bu kadarcık mıydı?</span></p>

  <p class="calibre2"><span class="calibre3">Sokak arasından koşarak çıkmıştın, tiksinti ve hayal kırıklığı peşinden geliyordu. Ancak daha sonra, kafan netleşmeye başladığı zamandı ki, nerede yanlış yaptığını analiz etmeye başladın. Fazla hevesliydin, fazla telaş etmiştin. Böyle şeylerin yavaş yavaş yapılması gerekirdi, tadının çıkarılması gerekirdi. Yoksa bir şeyi başka nasıl öğrenmeyi umabilirdin ki? Bütün o acelecilik içinde paltonun altından fotoğraf makineni çıkaracak fırsatın bile olmamıştı. Bıçağa gelince... ne çabuk olup bittiğini hatırlayınca düşünmüştün ki...</span></p>

  <p class="calibre2"><span class="calibre3">Hayır, bıçak kesinlikle yanlıştı.</span></p>

  <p class="calibre2"><span class="calibre3">O zamandan beri çok yol katettin. Tekniğini geliştirdin, zanaatını inceltip sanata dönüştürdün. Tam olarak ne istediğini ve onu elde etmek için ne yapman gerektiğini artık biliyorsun. Yine de, sokak arasındaki o beceriksiz girişimine dönüp baktığında sevgi gibi bir şey hissediyorsun. O ilk seferindi ve ilk seferler her zaman bir felaket olur.</span></p>

  <p class="calibre2"><span class="calibre3">Pratik mükemmelleştirir.</span></p>

  <p class="calibre2"><span class="calibre3">“On üç mü?”</span></p>

  <p class="calibre2"><br /></p>

  <h1 class="calibre2" id="sigil_toc_id_7" style="text-align: center;">8</h1>

  <p class="calibre2">Garder paslanmaz çelik masa üzerindeki örnek kavanozlarından birini aldı ve içindekine bakmak için kaldırdı. Diğerleri gibi onun da içinde, mezardan çıkarılan cesetten alman şırınga iğnelerinden biri vardı... üzeri kabuk gibi siyah bir maddeyle kaplı incecik bir çelik.</p>

  <p class="calibre2">“On iki tane daha bulduk,” dedi Tom. Görünümü de sesi de bitkindi. Bütün gün yaşananların verdiği gerginlik, halinden açıkça belli oluyordu. “İğnelerin çoğu kol, bacak ve omuz yumuşak dokularına gömülüydü, buralar cesedi hareket ettirmeye kalkışanların tutması muhtemel yerler."</p>

  <p class="calibre2">Gardner kavanozu yerine bıraktı; hayatından bezmiş yüzü tiksinti ifadesi kırışıklıklarla kaplandı. Morga yalnız gelmişti, Jacobsen’ı yanında görmeyince yaşadığım hayal kırıklığını göz ardı etmeye çalışmıştım. Üçümüz, kullanılmayan bir otopsi odasındaydık, Tom ve ben röntgenlerini çektikten sonra cesedi oraya taşımıştık. Şırınga iğneleri, gri ve siyah bir renk almış cesette bembeyaz çizgiler halinde hemen gözümüze çarpmıştı. Tom yardım önerimi geri çevirerek hepsini kendinin çıkarmasında ısrar etmişti. Cesedi tabuttan tek başına çıkarabilecek olsa onu da kendisi yapacaktı. Öyle yapamaymca, avuç içi bir metal dedektörü yardımıyla cesedi iyice taramış, ancak ondan sonra dokunmamıza izin vermişti.</p>

  <p class="calibre2">Kyle’ın başına gelenden sonra hiç risk almıyordu.</p>

  <p class="calibre2">Asistan bütün öğleden sonrayı acilde geçirdikten sonra evine&nbsp;<span style="text-indent: 1.5em; font-size: 1em; line-height: 1.2;">gönderilmişti. Kendisine geniş spektrumlu antibiyotik yüklemesi yapılmış olmakla birlikte, iğnenin kan dolaşımına sokmuş olabileceği bazı patojenler vardı ki, onlara karşı ne bu antibiyotiklerin ne de başka bir şeyin yararı olurdu. Bir iki gün içinde bazı testlerin sonuçlarını alacaktı, ama diğerleri çok daha uzun sürecekti. Enfekte olup olmadığını kesin olarak öğrenmesi aylar alacaktı.</span></p>

  <p class="calibre2">“İğneler uçlan dışa bakacak şekilde sokulmuş, yani cesetle uğraşacak kişiye batması neredeyse kesin,” diye devam etti Tom. Kendini suçladığı, yüzünden okunuyordu. “Benim hatam. Başka birinin cesetle uğraşmasına asla izin vermemem gerekirdi.” “Kendini suçlayamazsın,” dedim. “Ne olacağım bilmen imkânsızdı.”</p>

  <p class="calibre2">Gardner bana varlığımdan hâlâ memnun olmadığım ifade eden bir bakışla baktıysa da düşüncelerini kendine sakladı. Tom, yaralanan kişinin rahatlıkla ben de olabileceğimi belirterek, kendisi kadar benim de burada olmaya hakkım olduğunu düşündüğünü ona açıkça ifade etmişti.</p>

  <p class="calibre2">Şayet Tom, Kyle’ın haline acıyıp işi ona bırakmamış olsa, gerçekten de yaralanan ben olabilirdim.</p>

  <p class="calibre2">“Suçlanacak tek kişi var, o da bunu yapan,” dedi Gardner. “Neyse ki başka yaralanan olmamış.”</p>

  <p class="calibre2">“Bunu Kyle’a anlat.” Tom yorgunluktan etrafı halka halka olmuş gözlerini örnek kavanozlarına dikti. “Tabuttakinin kimin cesedi olduğu hakkında bir fikrin yok mu hâlâ?”</p>

  <p class="calibre2">Gardner’m gözleri alüminyum masada yatan cesede gitti. Tom iğneleri çıkarmadan önce cesedi hortumla iyice yıkamış, en berbat çürüme sıvılarından anndırmıştık. Tabut ilk açıldığı zamanki kadar yoğun olmasa da koku halen almıyordu.</p>

  <p class="calibre2">“Üzerinde çalışıyoruz.”</p>

  <p class="calibre2">“Cenaze evinde <span class="calibre3">bir şeyler</span> bilen biri olmak zorunda!” diye itiraz etti Tom. “York buna nasıl bir açıklama getiriyor?”</p>

  <p class="calibre2">“York’u sorgulamamız henüz bitmedi.”</p>

  <p class="calibre2"><span class="calibre3">“Sorgulamak</span> mı? Yüce Tanrım. Dan, mezardakinin yanlış ceset olmasını geçtim, biri ceset Steeple Hill’deyken ona <span class="calibre3">on üç</span> tane şırınga iğnesi saplamış! York’un haberi olmadan böyle bir şey nasıl olabilir yahu?”</p>

  <p class="calibre2">TBI ajanının yüz ifadesi donuktu. “Bilmiyorum Tom. Bu yüzden onu sorguluyoruz.”</p>

  <p class="calibre2">Tom derin bir nefes aldı. “Özür dilerim. Uzun bir gündü.”</p>

  <p class="calibre2">“Boşver.” Gardner az. önceki ketumluğundan pişman görünüyordu. Arkasındaki tezgaha yaslanıp ensesini ovarken, otopsi odasındaki gerginlik biraz azalmış gibiydi. Yüzünün zaten soluk olan rengi parlak tepe ışığı altında daha da soluk görünüyordu. “York yaklaşık sekiz ay önce Dwight Chambers adlı birini işe aldıklarını iddia ediyor. Ona göre bu adam hızır gibi yetişmiş; çok çalışıyormuş, öğrenmeye hevesliymiş, işte uzun saatler geçirmeye itiraz etmiyormuş. Derken bir gün işe gelmemiş. York onu bir daha görmediğini söylüyor. Willis Dexter’m cenaze işlerini yönetenin, cesedi hazırlayan ve tabutu mühürleyenin Chambers olduğunu iddia ediyor.</p>

  <p class="calibre2">“Ona inanıyor musun?”</p>

  <p class="calibre2">Gardner hafifçe gülümsedi. “Kimseye inanmam, bunu biliyorsun. York endişeli, ama bunun sebebinin cinayetler olduğunu sanmıyorum. Steeple Hill berbat bir yer. Bu yüzden bize yardım etmeye o kadar hevesliydi, çünkü iyi davranırsa yakasından düşeceğimizi umuyordu. Görünüşe göre, yıllardır cenaze evini ayakta tutmak için mücadele ediyor. Maliyetleri düşük tutmak için her şeyde kısıntı yapıyor, geçici işçiler alıyor. Vergi ödemek yok, sağlık sigortası yok, soru soran yok. Kötü haber şu ki, kimlerin çalıştığına dair tutulmuş bir kayıt da yok.”</p>

  <p class="calibre2">“Peki Dwight Chambers’m gerçekten var olduğuna dair bir kanıt var mı?” Konuşana kadar, orada sadece müsamaha edildiği için bulunduğumu unutmuştum. Gardner cevap vermeyi reddedecek gibiydi, ama Tom buna izin vermeyecekti.</p>

  <p class="calibre2">“Bu meşru bir soru Dan.”</p>

  <p class="calibre2">Gardner iç çekti. “Cenaze evinin çalışanları o kadar sık değişiyor ki, Chambers içlerinden yalnızca biriydi. Orada onu tanıyacak kadar uzun süre çalışmış birini bulmak kolay olmadı, ama tanıdığını sanan iki kişi çıktı. Verdikleri eşkal çok belirsiz olmakla beraber York’un tarifine uyuyordu. Siyah saçlı, yirmi beş ila kırk yaşlarında, beyaz.”</p>

  <p class="calibre2">“Bu eşkal Willis Dexter’a uyuyor mu?” diye sordum. “Tennessee’deki erkeklerin yarısına uyuyor.” Gardner içinde mikroskop lamlarının olduğu kutuyu dalgın dalgın düzeltip tezgahın kenarıyla bir hizaya getirdi. Sonra ne yaptığını fark edip durdu ve kollarını göğsünde kavuşturdu. “Ama Dexter ve Chambers’m aynı kişi olma ihtimalini inceliyoruz, Dexter kendi sahte ölümü gibi kendi cenaze törenini de yönetecek kadar zekiydi belki. Otopsi raporuna göre, arabası ağaca çarptığında geçirdiği ağır kafa travmasından ölmüş. Kazaya karışan başka araç yokmuş ve vücudunda bir atı öldürecek kadar alkol varmış. Sadece arabanın kontrolünü kaybettiği sanılıyor.”</p>

  <p class="calibre2">“Ama?” dedi hemen Tom.</p>

  <p class="calibre2">“Ama... araba yanmış. Ceset sadece kişisel eşyalardan teşhis edilmiş. O yüzden, rutin bir otopsinin ırksal karakteristikleri gözden kaçırmış olması muhtemel. Ayrıca De.xter’m ailesi olmadığından, cenaze töreni formaliteden ibaretmiş. Kapalı tabut, tahnitleme yapılmamış.”</p>

  <p class="calibre2">Yanmış bir araba sayesinde bir cesedin asıl kimliğini gizlemek hiç görülmemiş bir şey değildi, ama bu vakada bu şekilde açıklanamayacak başka yönler söz konusuydu.</p>

  <p class="calibre2">Belli ki Tom da böyle düşünüyordu. Masada yatan cesede göz attı. “Şu âna dek gördüklerime göre, bana yanmış gibi gelmedi. Sen ne dersin David?”</p>

  <p class="calibre2">“Bence de öyle, hayır.” Her ne kadar çürüme bir dereceye kadar gizlemiş olabilse de, cesette yüksek ısıya maruz kaldığına dair bir işaret gözlenmiyordu. Kol ve bacakları, yanarak ölmelerin karakteristiği olan boksör duruşunu sergilemiyordu ve eğer sonradan kuvvet kullanılarak düzeltilmiş olabilseler bile yine de bazı <span style="text-indent: 1.5em; font-size: 1em; line-height: 1.2;">zahiri belirtiler görmeyi beklerdim.</span></p>

  <p class="calibre2">“Öyleyse belki sadece yüzeysel olarak yanmıştır, deriyi alazlayacak kadar,” dedi Gardner. “Gerçek şu ki, Willis Dexter hâlâ kayıp ve öldüğüne dair kanıt bulamadığımız sürece şüpheli olarak kalacak.”</p>

  <p class="calibre2">Tereddüt etmeden lafa girdim. “Dexter olması anlamsız.” “Pardon?”</p>

  <p class="calibre2"><span class="calibre3">Devam et. Fikrini değiştirmen içi</span>n <span class="calibre3">artık çok geç.</span> “Şayet Dexter herkesin kendisinin öldüğünü düşünmesini istediyse, niçin cenaze törenini cesedin gömülmesi yerine yakılması şeklinde ayarlamadı? Niçin bütün o zahmete girip, sonra da kendisine ait olmadığı hemen anlaşılacak bir cesedi tabuta koydu?”</p>

  <p class="calibre2">Gardner’m yüzü kaya gibiydi. “Ceset kazada yandığına göre bunun önemi olmayacağım düşünmüş olabilir. Kulübede parmak izleri bulmasaydık öyle de olacaktı.”</p>

  <p class="calibre2">“Ama cesede o iğneleri yerleştiren her kimse belli ki cesedin mezarından çıkarılacağını beklemiş... bunu <span class="calibre3">istemiş.’’</span></p>

  <p class="calibre2">Gardner sanki cevap mı verse yoksa beni başından mı savsa diye düşünürcesine beni inceledi. “Bunun farkındayım. Ve merak ediyorsanız söyleyeyim, parmak izinin bile bile bırakılmış olabileceği de aklımıza geldi. Belki Dexter kendisi bıraktı ya da belki biri onu Steeple Hill’de başka bir medara gömmeden önce elini kesip buzda sakladı. Ama tam olarak ne olduğunu bilmediğimiz sürece şüpheli olarak kalacak. Sizce de uygun mu Dr. Hunter?” Bir şey söylemedim. Yüzümün kasıldığını hissettim.</p>

  <p class="calibre2">Tom’un “David sadece yardım etmeye çalışıyor Dan,” demesi beni nedense daha da zor durumda bıraktı.</p>

  <p class="calibre2">“Eminim öyledir.” Gardner’m yüz ifadesinden pek çok şey çıkarmak mümkündü. Gitmek üzere doğruldu, sonra durakladı, sanki ben orada değilmişim gibi Tom’a hitaben “Bir şey daha var,” dedi. “Kulübedeki cesedin röntgenleri Terry Loomis’in diş kayıtlarıyla eşleşiyor. Scotland Yard olmayabiliriz ama hiç değilse kurbanlardan birinin kimliğini teşhis ettik.”</p>

  <p class="calibre2">Tom’u başıyla selamlayıp kapıya gitti.</p>

  <p class="calibre2">“Seninle temas halinde olacağım.”</p>

  <p class="calibre2">İşin başına geri döndüğümüzde gün sona ermek üzereydi. Takvimin fena halde gerisindeydik ve çalışacak sadece ikimizin olması durumu daha da zorlaştırıyordu. Kyle’ın başına gelenden sonra Tom, Summer’m bize yardım etmesine razı değildi.</p>

  <p class="calibre2">“Şu an yaptığım şey, at kaçtıktan sonra ahırın kapısını sürgülemek olabilir, ama o daha bir öğrenci. Vicdanımı rahatsız edecek bir şey olsun istemiyorum,” dedikten sonra bana gözlüğünün üzerinden ciddiyetle baktı. “Vazgeçersen anlarım.”</p>

  <p class="calibre2">“'Beraber çalışmamız için son şans’a ne oldu?” diye şaka yaptım.</p>

  <p class="calibre2">Tom’un keyfini biraz yerine getirme çabam işe yaramadı. Avucunun içiyle göğüs kemiğini ovalıyordu, seyrettiğimi fark edince durdu. “O sırada seni nasıl bir işin içine soktuğumu bilmiyordum.”</p>

  <p class="calibre2">“Sen beni bir şeyin içine sokmadın. Ben gönüllü oldum.”</p>

  <p class="calibre2">Tom gözlüğünü çıkardı ve temizlemeye başladı. Bana bakmıyordu. “Çünkü senden rica ettim. Paul’den ya da diğerlerinden yardım istemem belki daha iyi olurdu.”</p>

  <p class="calibre2">Hayal kırıklığımın derinliği beni şaşırttı. “Eminim Gardner o zaman daha mutlu olurdu.”</p>

  <p class="calibre2">Nihayet bu onu gülümsetti. “Dan’in sana karşı kişisel bir şeyi yok. Sadece işleri kitabına göre yapmayı seviyor. Bu yüksek profilli bir cinayet soruşturması, Dan de denetçi özel ajan olarak bir an evvel sonuç alma baskısı altında. Ona göre sen bilinmeyen etkensin, hepsi o.” ,</p>

  <p class="calibre2">“Ve o şekilde de kalmamı isterdi gibi bir hissim var.” Gülümsemesi kıkırdamaya dönüştü, ama az sonra yine ciddileşti. “Benim bakış açımdan bak David. Geçen yıl başına gelenden sonra...”</p>

  <p class="calibre2">“Geçen yıl geçen yıldı,” dedim, niyet ettiğimden daha kuvvetli bir tonla. “Bak, burada sadece senin davetinle bulunduğumu biliyorum ve yardım için Paul’ü ya da başka birini yanma almayı tercih edersen, o zaman tamam. Ama işler her karmaşıklaştığında sıvışıp kaçamam. Bunu sen söylemiştin. Hem zaten iğneleri de bulduk. Daha başka ne olabilir ki?”</p>

  <p class="calibre2">Tom kara kara düşünerek gözlüğüne bakıyor, artık gıcır gıcır oldukları halde hâlâ camlan siliyordu. Kararı onun vermesi gerektiğini bildiğimden sessizce bekledim. Sonunda gözlüğünü tekrar taktı.</p>

  <p class="calibre2">“Hadi işe devam edelim.”</p>

  <p class="calibre2">Ama hissettiğim rahatlama az sonra yerini şüphelerime bıraktı. Acaba Paul veya Tom’un başka bir meslektaşı devreye girse aslında daha iyi olmaz mıydı diye geçti aklımdan. Buraya bir soruşturmada rol almak amacıyla gelmemiştim, üstelik varlığım Gardner’la sürtüşmeme yol açıyordu. Özellikle kiminle birlikte çalışacağı söz konusu olduğunda Tom da TBI ajanı kadar dik başlıydı, ama işleri onun için zorlaştırmayı istemiyordum.</p>

  <p class="calibre2">Yine de şu an vazgeçmeye gönülsüzdüm. İster Kyle’ın başına gelen yüzünden olsun, isterse meslek! içgüdülerim nihayet tekrar canlandığı için olsun, içimde bir şey değişmişti. Uzun zamandan beridir sanki elzem bir parçam eksikmiş, sanki Grace Strachan’m bıçağıyla kesilip alınmış gibi hissediyordum. Şimdiyse o eski saplantım, kurbanı ölüme götüren gerçeklere ulaşma ihtiyacım yeniden uyanıyordu. Belki bütün yaptığım Tom’a yardımcı olmaktan ibaretti ama yine de soruşturmada payım olduğunu hissediyordum. Öylece çekip gitmeyi hiç istemiyordum.</p>

  <p class="calibre2">Seçme şansım olduğu sürece.</p>

  <p class="calibre2">Tom, otopsi odalarından birinde Terry Loomis’e ait olduğu doğrulanan iskeleti yemden yapılandırmaya başlarken, ben de başka bir otopsi odasında Willis Dexter’m tabutundan çıkarttığımız kimliği belirsiz ceset üzerinde işlemlere başladım. Hortumla yıkanmıştı, ama yine de iskelet üzerinde kalan yumuşak dokunun ayrılması gerekiyordu. Bu işe yeni başlamıştım ki, Tom kapıdan kafasını uzattı.</p>

  <p class="calibre2">“Şuna bir bakmak isteyebilirsin.”</p>

  <p class="calibre2">Arkasından koridora çıktım ve diğer otopsi odasına girdim. İnceleme masasına koyduğu büyük kol ve bacak kemiklerini, tahmini anatomik konumlarına göre yerleştirmişti. Bütün iskelet tekrar kurulana kadar diğer kemikleri de birer birer yerleştirecekti; çok zahmetli ama zorunlu bir işti.</p>

  <p class="calibre2">Masanın baş tarafına gidip, temizlenmiş kafatasını eline aldı.</p>

  <p class="calibre2">“Güzeller, değil mi? Pembe dişlerin bu kadar mükemmel bir örneğini daha önce hiç görmemiştim.”</p>

  <p class="calibre2">Çürüyen bütün yumuşak doku temizlendikten sonra şimdi pembe renk tonu aşikardı. Ya öldürülmesi sırasında ya da ölümünün hemen ardından, bir şey Terry Loomis’in diş pulpalarına kan hücum etmesine neden olmuştu.</p>

  <p class="calibre2">Soru, bunun ne olduğuydu.</p>

  <p class="calibre2">Tom benim de düşündüğüm şeyi dile getirerek “Yerçekimi dolayısıyla olamaz, çünkü kafası o kadar geriye yatık halde değildi,” dedi. “Kulübedeki kan miktarını göz önünde bulundurmasam, neredeyse kesinlikle boğazı sıkılarak öldürülmüş derdim.”</p>

  <p class="calibre2">Onaylayarak kafa salladım. Gördüklerimize dayanacak olursak, aslında Terry Loomis kan kaybından ölmüştü. Ama şu vardı ki, o kadar kanı aktıktan sonra pembe dişleri olamazdı. Eğer cesedindeki kesiklerin ölüm sonrası açıldığım varsayarsak da, o kadar kanama söz konusu olamazdı. Yani ölüm sebebi olarak hem gırtlaklanma hem de bıçaklanma için delil vardı ama ikisi birden olamazdı. İki sebep birbirini dışlıyordu.</p>

  <p class="calibre2">Peki, ölüm sebebi hangisiydi?</p>

  <p class="calibre2">“Kemiklerde kesik izleri var mı?" diye sordum. Eğer varsa, şiddetli bir öfkeyle gerçekleştirilen bir saldırıdan söz edilebilir ve bu da ölüm sebebi olarak yaralara işaret ederdi.</p>

  <p class="calibre2">“Şu âna kadar rastlamadım.”</p>

  <p class="calibre2">“Ya dil kemiği?”</p>

  <p class="calibre2">“Sağlam duruyor. Onun da bir yardımı yok.”</p>

  <p class="calibre2">Eğer gırtlağın iki yanma uzanan bu narin kemik kırılmış olsaydı, Loomis neredeyse kesinlikle boğularak öldürülmüş demek olurdu. Ama tersi geçerli değildir. Boğmanın her zaman dil kemiğinin kırılmasına neden olduğu, yaygın bir yanlış kanıdır. Bütün o narin görüntüsüne rağmen, dil kemiği göründüğünden daha sağlam olduğundan, Loomis’inkinin hasar görmemiş olması herhangi bir şeyi kanıtlamıyordu.</p>

  <p class="calibre2">Tom yorgun yorgun gülümsedi. “Alengirli, değil mi? Tabuttaki cesedin de pembe dişleri olduğunu görsek, bu çok ilginç olurdu. Eğer öyleyse, bıçak yaralarına rağmen ben paramı gırtlaklamaya yatırırım.”</p>

  <p class="calibre2">“Bunu bilmek için kafatasının temizlenmesini beklemek zorundayız,” dedim. “Dişler epeyce çürümüş ve görünüşe göre kurban sigara tiryakisiymiş. O kadar çok nikotin lekesi var ki başka bir renk değişimi olup olmadığı anlaşılmıyor. ”</p>

  <p class="calibre2">“Eh, herhalde bekleyip...”</p>

  <p class="calibre2">Tom' cümlesini tamamlamadan otopsi odasının kapısı ardına dek açıldı ve Hicks içeri daldı. Yüzü alkolden dolayı kızarmıştı ve odanın öteki tarafından bile nefesindeki mayhoş şarap ve soğan kokusunu alabiliyordum. İyi bir öğlen yemeği yediği belliydi.</p>

  <p class="calibre2">Beni tamamen görmezden gelerek Tom’a ilerlerken floresan ışıkları altında kel kafası parlıyordu.</p>

  <p class="calibre2">“Sen <span class="calibre3">kim olduğunu</span> sanıyorsun Lieberman?”</p>

  <p class="calibre2">“Mesele Kyle ise üzgünüm...”</p>

  <p class="calibre2">“Üzgün müsün? Üzülmen yetmez. Kendi lanet öğrencilerini kullan, yardımcılarımı değil!” Morg asistanını kasteden sözcüğü aşağılama gibi söylemişti. “Webster dava açmaya karar verirse bunun ne kadara mal olacağı hakkında bir <span class="calibre3">fikrin</span> var mı?”</p>

  <p class="calibre2">“Şu anda ben daha çok Kyle için endişeleniyorum.”</p>

  <p class="calibre2">“Bunu daha önce düşünememen yazık olmuş. Dua et, o iğne enfekte olmasın, çünkü eğer öyleyse yemin ederim bu senin hatan olacak!”</p>

  <p class="calibre2">Tom’un başı önündeydi. Tartışacak ne isteği ne de eneıjisi var gibiydi.</p>

  <p class="calibre2">“Zaten benim hatam.”</p>

  <p class="calibre2">Hicks yeni bir saldırı başlatmak üzereydi ki kendisini seyrettiğimi fark etti ve öfkeyle bakarak “Bir şey mi söyleyeceksiniz?” dedi.</p>

  <p class="calibre2">Tom’un müdahale etmemi hoş karşılamayacağım biliyordum. <span class="calibre3">Isır dilini. Bir şey söyleme.</span></p>

  <p class="calibre2">“Kravatınıza sos dökülmüş,” dedim. Kendimi engellemek için geç kalmıştım.</p>

  <p class="calibre2">Gözleri kısıldı. Sanırım o âna kadar benim pek farkımda değildi, onun için Tom’un bir uzantısından ibarettim. Şimdiyse kendimi hedefine yerleştirmiş olduğumu biliyordum, ama umurumda değildi. Bu dünyadaki Hicks’ler çileden çıkmak için mazeret ararlar. Onun gibiler karşısında, öfkelenirse öfkelensin deyip boşvermek bazen daha kolaydır.</p>

  <p class="calibre2">Hicks sanki kendi kendine bir söz verircesine, düşünceli bir tavırla kafa salladı. “Bu iş bitmedi Lieberman,” dedi ve Tom’a son kez sert bir bakış attıktan sonra odadan çıktı.</p>

  <p class="calibre2">Tom, kapının kapanmasını bekledikten sonra “David...” dedi ve iç çekti.</p>

  <p class="calibre2">“Biliyorum, özür dilerim.”</p>

  <p class="calibre2">Kıkırdadı. “Aslında bence domates çorbasıydı. Ama bundan böyle...”</p>

  <p class="calibre2">Nefesi kesilerek birden sustu, eli göğsüne gitti. Ona doğru atıldım ama beni eliyle savuşturdu.</p>

  <p class="calibre2">“Ben iyiyim.”</p>

  <p class="calibre2">Fakat iyi olmadığı çok açıktı. Eldivenlerini beceriksiz hareketlerle sıyırıp, cebinden küçük bir hap kutusu çıkardı ve dilinin altına küçük bir tablet koydu. Az sonra üzerindeki gerginlik azalmaya başladı.</p>

  <p class="calibre2">“Nitrogliserin mi?” diye sordum.</p>

  <p class="calibre2">Başıyla onayladı, nefesi yavaş yavaş rahatladı. Nitrogliserin göğüs anjini için standart bir tedaviydi, kan damarlarını genişleterek kanın kalbe daha kolaylıkla akmasını sağlıyordu. Tom’un rengi daha şimdiden biraz düzelmişti, ama hapları tekrar cebine koyarken morgun çiğ ışıkları altında bitkin görünüyordu.</p>

  <p class="calibre2">“Pekala, nerede kalmıştık?” dedi.</p>

  <p class="calibre2">“Tam eve gitmek üzereydin.”</p>

  <p class="calibre2">“Gerek yok. Şimdi iyiyim.”</p>

  <p class="calibre2">Sadece ona bakmakla yetindim.</p>

  <p class="calibre2">“Sen de Mary kadar kötüsün,” diye mırıldandı. “Tamam. Şunu halledip...”</p>

  <p class="calibre2">“Ben yapabilirim. Eve git. Ceset yarm da burada olacak.”</p>

  <p class="calibre2">Benimle tartışmaması ne kadar bitkin olduğunun göstergesiydi. Dışarı çıkmasını seyrederken içim endişeyle sızladı. Kamburu çıkmış ve çelimsiz gözüküyordu, ama stresli bir gün olmuştu. <span class="calibre3">Bir şeyler yeyip gece iyi bir uyku çekerse düzelir.</span></p>

  <p class="calibre2">Kendimi buna neredeyse inandıracaktım.</p>

  <p class="calibre2">Tom’un kullandığı otopsi odasında halledilmesi gereken çok fazla iş yoktu, işimi bitirdikten sonra kendi kullandığım otopsi odasına geçtim. Diğer odaya gitmeden önce, mezardan çıkarılan tabuttaki kalıntılar üzerinde çalışıyordum. Cesetteki yumuşak dokuları tamamen sıyırma işini bitirip, bir gece boyunca kalması için deterjan içine koymak istiyordum. Tam başlamak üzereyken bir esneme aldı, neredeyse çenem yerinden çıkacaktı. Ne kadar yorgun olduğumu ancak o an fark ettim. Duvar saati yediyi geçtiğini gösteriyordu, şafak vaktinden öncesinden bu yana ayaktaydım.</p>

  <p class="calibre2"><span class="calibre3">Bir saat daha. Bunu yapabilirsin,</span> inceleme masasındaki kalıntılara döndüm. Ölümden sonra geçen zamanı daha doğru biçimde saptamak için doku örnekleri laboratuvara gönderilmişti, ama burada akla yatkın olmayan bir şey vardı ki, bunu görmek için uçucu yağ asitleri ve aminoasit analizlerinin sonucunu beklemem gerekmezdi.</p>

  <p class="calibre2">iki ceset de olması gerekenden daha fazla çürümüştü. Burada bir şablon olduğu konusunda Irving’e katılıyordum. Yalnız anlam veremediğim bir şablondu bu. Cerrah bıçağını elime alırken, parlak tepe lambasının ışığı, masanın çizilmiş alüminyumu üzerinde donuk donuk yansıyordu. Etleri kısmen dökülmüş ceset önümde yatarken kötü biçimde kesilerek servis edilmiş bir et parçasına benziyordu. Çalışmak için üzerine eğildiğim sırada görüş alanımın kenarına bir şey ilişti.</p>

  <p class="calibre2">Kulak boşluğuna takılı kalmış bir şey vardı.</p>

  <p class="calibre2">Bir pirinç tanesinden büyük olmayan, kahverengi, yarım oval bir şeydi. Cerrah bıçağım bırakıp küçük bir forseps aldım ve sarmal kıvrımı, şeklindeki kıkırdaksı dokudan nesneyi nazikçe tutup çektim, incelemek için havaya kaldırınca gördüğüm şey karşısında şaşkınlığım arttı. Bu <span class="calibre3">da neyin nesi...?</span></p>

  <p class="calibre2">Göğsümdeki çarpıntının heyecan olduğunu anlamam birkaç saniyemi aldı.</p>

  <p class="calibre2">Etrafa bakınıp örnek kavanozu ararken kapı tıklatılınca irkil. dim. Dönüp baktığımda Paul’ün içeri girdiğini gördüm.</p>

  <p class="calibre2">“Rahatsız etmiyorum ya?”</p>

  <p class="calibre2">“Ne demek.”</p>

  <p class="calibre2">Yaklaştı ve yumuşak dokularından ayrılmış cesedi profesyonel gözlerle inceledi. Benim gibi o da daha kötülerini görmüş olmalıydı. En acayip görüntülere bile ne kadar alışmış olduğunuzu bazen ancak başka birinin tepkisini -ya da tepkisizliğini- gördüğünüzde fark edersiniz.</p>

  <p class="calibre2">“Demin Tom’u gördüm. Senin hâlâ çalıştığını söyledi, ben de nasıl gidiyor diye bir bakayım dedim.”</p>

  <p class="calibre2">“Hâlâ takvimin gerisindeyiz. Örnek kavanozlarının yerini biliyor musun acaba?”</p>

  <p class="calibre2">“Tabii.” Bir dolaba gitti. “Tom pek iyi görünmüyordu, iyi mi?” Paul’ün Tom’un durumundan haberdar olup olmadığından emin olmadığım için, ona ne kadarını söylemem gerektiğini bilemedim. Ama tereddüt etme sebebimi anlamış olmalıydı.</p>

  <p class="calibre2">“Merak etme, göğüs anjininden haberim var. Tekrar kriz geçirdi mi?”</p>

  <p class="calibre2">Numara yapmak zorunda kalmadığım için rahatlayarak “Hafif bir şey, ama onu eve gitmeye ikna ettim,” dedim.</p>

  <p class="calibre2">“Birinin sözünü dinlemesine sevindim. Genelde sopayla kovalasan gitmez.” Paul bana bir örnek kavanozu uzattı. “O ne?” Küçük, kahverengi nesneyi kavanoza koydum ve bakması için Paul’e doğru kaldırdım. “Boş bir pupa kabuğu. Kurtsineğine benziyor. Cesedi yıkadığımız sırada kulak boşluğundaydı herhalde.” Paul ilk başta ilgisizce baktı, sonra birdenbire olayı kavradığını gördüm. Gözlerini örnek kavanozundan cesede çevirdi.</p>

  <p class="calibre2">“Bu sabah mezardan çıkardığınız cesette miydi?”</p>

  <p class="calibre2">“Doğru.”</p>

  <p class="calibre2">Bir ıslık çaldı ve kavanozu elimden aldı. “Bu oraya nasıl girmiş yahu?”</p>

  <p class="calibre2">Ben de bunu merak ediyordum. İşimizi icra ederken, yumurtalarım bedendeki her açıklığa bırakan kurtsinekleriyle her yerde karşılaşırdık. İster kapalı ortam isterse açık hava olsun, kurtsinekleri hemen hemen her yere girmenin yolunu bulurlar.</p>

  <p class="calibre2">Ama yumurtalarını yerin iki metre derinine bırakanını şimdiye dek hiç işitmemiştim.</p>

  <p class="calibre2">Kavanozun kapağını kapattım. “Aklıma tek gelen, gömülmeden evvel cesedin yüzeyde bir süre bırakılmış olması gerektiği. Tom sana çürüme meselesinden bahsetti mi?”</p>

  <p class="calibre2">“Altı ayda mümkün olamayacak kadar çürümüş olmasını mı diyorsun?” Başını salladı. “Kabuk boş, yani sineğin yumurtadan çıkması için gereken en az on veya on bir gün boyunca ceset dışarıda bırakılmış olmalı. Ayrıca, altı ay önceyse ölüm zamanı geçen sonbahara denk düşüyor. Ilık ve rutubetli olduğundan ceset yazın olacağı gibi mumyalaşamayacaktı.”</p>

  <p class="calibre2">Şimdi anlam kazanmaya başlıyordu. İster kazara isterse tasarlanarak olsun, ceset çürümeye bırakılmış, ondan sonra tabuta koyulmuştu, ki bu da neden o kadar kötü çürümüş olduğunu açıklıyordu. Paul bir süre suskun kaldı. Ne düşündüğünü biliyordum, yüzünü bana döndüğünde onun da benim kadar heyecanlandığım gördüm.</p>

  <p class="calibre2">“Tabut hâlâ burada mı?”</p>

  <p class="calibre2">Otopsi odasından çıkıp depoya gittik. Tabut ve alüminyum konteynır, adli tıp ajanları tarafından alınmayı bekliyordu. Tabutu açtığımızda çıkan çürüme kokusu her zamanki kadar kötüydü. İçindeki kefen buruşmuştu, pıhtılı ve kokuşmuş bir haldeydi.</p>

  <p class="calibre2">Forseps yardımıyla Paul kefeni çekip açtı.</p>

  <p class="calibre2">Şu âna kadar herkes sadece cesete dikkatini vermişti, sarılı olduğu kefene değil. Şimdi ne arayacağımızı biliyorduk, gerçi bulunmaları hiç zor olmadı. Pamuklu örtüde daha başka pupa kabukları vardı; cesetten akan siyah, yapışkan sıvı tarafından kamufle edilmişlerdi. Bazı kabuklar yırtılmıştı ve içleri boştu, benim bulduğum kabuk gibi bunlardan da pupalar çoktan çıkmıştı, fakat diğerleri hâlâ sağlam haldeydi. FIiç larva yoktu, ama bunların vücutları daha yumuşak olduğundan, zaten altı aydan çok daha erken bir zamanda çürümüş olmaları beklenirdi.</p>

  <p class="calibre2">“Pekala, artık durum netleşti,” dedi Paul. “Bir tanesine bir açıklama getirip geçiştirebilirsin, ama bu kadar çok olunca olmaz. Ceset tabuta kapatılmadan önce fena halde çürümüş olmalı.”</p>

  <p class="calibre2">Tabutun kapağına uzanacak oldu ama onu durdurdum. “Bu ne?”</p>

  <p class="calibre2">Kumaşın katları arasından kısmen gözüken başka bir şey daha vardı. Paul’den forsepsi alıp, gördüğüm şeyi nazikçe dışarı çektim.</p>

  <p class="calibre2">“Ne o, bir tür cırcırböceği mi?”</p>

  <p class="calibre2">“Sanmıyorum.”</p>

  <p class="calibre2">Bir tür böcek olduğu aşikardı. Boyu üç santimden fazlaydı ve uzun, halkalı bir kabuğu olan ince bir vücudu vardı. Kısmen ezilmişti; kıvrık bacakları ölü olduğunu gösteriyor, aynı zamanda uzun bir gözyaşına benzeyen şeklini vurguluyordu.</p>

  <p class="calibre2">Onu örtünün üzerine bıraktım. Beyaz zemin üzerinde daha da aykırı ve yabancı görünüyordu.</p>

  <p class="calibre2">Paul daha yakından bakmak için eğildi. “Daha önce bunun gibi bir şey hiç görmedim. Ya sen?”</p>

  <p class="calibre2">Kafamı iki yana salladım. Ne olduğu hakkında da hiç fikrim yoktu.</p>

  <p class="calibre2">Sadece orada olmasının uygunsuz olduğunu biliyordum.</p>

  <p class="calibre2">Paul gittikten sonra iki saat daha çalıştım. Bilinmeyen böceği bulmak önceki yorgunluğumdan eser bırakmamıştı, o yüzden devam etmiş, mezardan çıkarılan bütün kalıntıları deterjan dolu tanklara batırma işini tamamlayana kadar çalışmıştım. Morgdan ayrılırken hâlâ adrenalin yüklüydüm. Paul ve ben gece vakti Tom’u keşfimizle rahatsız etmemeye karar vermiştik, ama ben bunun çok önemli bir ilerleme olduğuna kesin inanıyordum. Nasılını niçinini henüz bilmesem de, içgüdülerim bana böceğin önemli olduğunu söylüyordu.</p>

  <p class="calibre2">Bu iyi bir histi.</p>

  <p class="calibre2">Kafam hâlâ bununla meşgul bir şekilde otoparka yöneldim. Saat geç olmuştu, hastanenin bu kısmı çok ıssızdı. Otoparkta benimkinden başka pek araba yoktu. Sokak lambalarının ışığı otoparkın kenarlarını aydınlatıyordu, ama iç kısım hemen hemen tamamen karanlıktı. Yolu yarıladığımda anahtarlarımı çıkarmak için elimi cebime attım ve tam o anda birdenbire ensemdeki tüyler diken diken oldu.</p>

  <p class="calibre2">Yalnız olmadığımı biliyordum.</p>

  <p class="calibre2">Hızla arkama döndüm, ama görülecek bir şey yoktu. Karanlık alanda park etmiş bir iki araba yekpare karartılar halinde görülüyordu. Hiç kımıltı yoktu, yine de yakınlarda bir şeyin <span class="calibre3">-birinin-</span>olduğu hissinden kurtulamıyordum.</p>

  <p class="calibre2"><span class="calibre3">Sadece yorgunsun. Hayal görüyorsun.</span> Tekrar arabama doğru yürümeye başladım. Adımlarım çakıllı yüzeyde anormal yüksek bir ses çıkarıyordu.</p>

  <p class="calibre2">Derken arkamda bir taşırı sıçradığını işittim.</p>

  <p class="calibre2">Hızla döndüğüm an gözlerime bıçak gibi- batan parlak ışıkla adeta kör oldum. Elimi siper ettiğim gözlerimi kısarak bakarken, bir pikapm tanka benzer şeklinin arkasından elinde bir fenerle karanlık bir figür belirdi.</p>

  <p class="calibre2">Birkaç metre ötemde durdu, feneri hâlâ yüzüme tutuyordu. “Burada ne yaptığınızı öğrenebilir miyim?”</p>

  <p class="calibre2">Ses boğuk ve tehditkar biçimde kibardı, genizden gelen bir aksana sahipti. Fenerin ışığının gerisinde gözüm apoletleri seçince karşımdakinin sadece bir güvenlik görevlisi olduğunu anlayıp gevşedim.</p>

  <p class="calibre2">“Eve gidiyorum,” dedim. Işığı yüzümden çekmedi. Şiddetli ışık yüzünden üniformadan başka bir şey seçemiyordum.</p>

  <p class="calibre2">“Kimliğiniz var mı?”</p>

  <p class="calibre2">Ceplerimi arayıp, morg için verilen giriş kartını buldum ve güvenlik görevlisine uzattım. Almadı, sadece feneri biraz eğip ışığı plastik karta tuttu ve sonra tekrar yüzüme çevirdi.</p>

  <p class="calibre2">“Şunu başka tarafa çevirebilir misiniz?” dedim, gözlerimi kırpıştırarak.</p>

  <p class="calibre2">Feneri biraz aşağı indirdi. “Geç saate kadar çalıştınız, ha?”</p>

  <p class="calibre2">“Öyle.” Gözlerim uyum sağlamaya çalışırken görüşümde ışık benekleri dans ediyordu.</p>

  <p class="calibre2">Gırtlaktan gelen bir sesle kıkırdadı. “Gece vardiyası pis iş, değil mi?”</p>

  <p class="calibre2">Feneri söndürdü. Hiçbir şey göremiyordum, ama çakıl taşlarını eze eze uzaklaşırken adım seslerini işitiyordum. Güvenlik görevlisinin sesi karanlığın içinden süzülüp bana doğru geldi.</p>

  <p class="calibre2">“Dikkatli sürün.”</p>

  <p class="calibre2"><span class="calibre3">Uzaklaşan arabanın ışıklarını seyrediyor, pikapm arkasından çıkmak için tamamen gözden kaybolmasını bekliyorsun. Sesini boğuklaştırmaktan boğazın ağrıyor ve nabzın deli gibi atıyor, ya heyecandan ya da hayal kırıklığından, emin olamıyorsun.</span></p>

  <p class="calibre2">Geri <span class="calibre3">zekâlı ne kadar yaklaştığını fark etmedi bile.</span></p>

  <p class="calibre2"><span class="calibre3">Onunla bu şekilde yüz yüze gelmekle kendini riske attığını biliyorsun, ama elinde değil. Onun otoparktan geçerek geldiğini gördüğünde, bu fırsat sana Tanrı’nın armağanı gibi göründü. Etrafta başka hiç kimse yoktu</span> ve <span class="calibre3">muhtemelen ertesi güne kadar hiç kimse onun eksikliğini hissetmeyecekti. Bir an bile düşünmeden gölgelerde kalarak peşinden gittin, aranızdaki mesafeyi kapattın.</span></p>

  <p class="calibre2"><span class="calibre3">Ama ne kadar sessiz olsan da bir şey duymuş olmalı. Durup arkasına döndü, yine de isteseydin onu alabilirdin ama bu seni bir kere daha düşündürdü. Ayağın o lanet taşa çarpmasaydı bile zaten gitmesine izin vermeye karar vermiştin. Tanrı biliyor ya, riske girmekten korkmazsın, ama adını kimsenin duymadığı bir İngiliz için risk almaya değmezdi. Şimdi değil, bahisler bu kadar yüksekken olmaz. Yine de fena halde baştan çıkmıştın.</span></p>

  <p class="calibre2"><span class="calibre3">Yarın için planların olmasa belki yine devam ederdin.</span></p>

  <p class="calibre2"><span class="calibre3">Planını düşününce gülümsüyorsun, için beklentiyle dolup taşıyor. Tehlikeli olacak, ama hiç risk almadan ödül kazanılamaz. Şok ve hayranlıkla karışık dehşet... istediğin bu. Yeteneğini yeterince gizledin, bütün şöhreti ve övgüyü senden daha önemsiz kişilerin kazanmasını seyrettin. Hak ettiğin itibarı elde etmenin tam zamanı.</span> Ve <span class="calibre3">yarından sonra hiç kimsenin senin yeteneklerine dair şüphesi kalmayacak. Neyle uğraştıklarını bildiklerini sanıyorlar, ama aslında en ufak fikirleri yok.</span></p>

  <p class="calibre2"><span class="calibre3">Daha yeni başlıyorsun.</span></p>

  <p class="calibre2"><span class="calibre3">Sıcak bahar gecesinde derin bir nefes çekiyor, tatlı çiçek kokularının ve hafif ağdalı asfalt kokusunun zevkine varıyorsun. Güçlü ve özgüvenli hissederek pikaba biniyorsun. Eve gitme zamanı</span></p>

  <p class="calibre2"><span class="calibre3">Yoğun bir gün seni bekliyor.</span></p>

  <p class="calibre2"><br /></p>

  <h1 class="calibre2" id="sigil_toc_id_8" style="text-align: center;">9</h1>

  <p class="calibre2">Seher vakti çöken sisin kalıntıları, orman yolunun kenarındaki ağaçlar arasında hâlâ asılı duruyordu. Alçaktaki güneşin ışınları, yeni sürmüş yapraklarla dalların oluşturduğu kubbeyi delip geçerek, toprağı katedral ışığıyla alacalandırıyordu.</p>

  <p class="calibre2">Kaba yontma çamdan bir piknik bankında biri tek başına oturmuş gazete okuyordu. Ortamdaki tek ses sayfaların hışırtısı ve bir ağaçkakanın kof takırtısıydı.</p>

  <p class="calibre2">Patikanın sola kıvrılıp gözden kaybolan kısmından tiz bir düdük sesi gelince, gazete okuyan kişi kafasını kaldırıp boş boş baktı. Bir an sonra bir adam belirdi. Adamın sinirli bir yüz ifadesi vardı ve yürürken patikanın iki tarafındaki çalılıklara bakıyordu. Elindeki tasma kayışının boş zinciri, adamın enerjik adımlarıyla ahenkli bir şekilde sallanıyordu.</p>

  <p class="calibre2">“Jackson! Buraya gel oğlum! Jackson!”</p>

  <p class="calibre2">Çağırışlarının arasında başka düdük sesleri işitiliyordu. Banktaki adam ona ilgisiz bir bakış attıktan sonra tekrar haber başlıklarına döndü. Köpeğini gezdiren adam onunla bir hizaya gelince durakladı ve sonra yanma yaklaştı.</p>

  <p class="calibre2">“Buralarda bir köpek görmediniz, değil mi? Siyah bir <span style="font-style: normal;"><span class="calibre3">Labra</span><span class="calibre3">duor</span></span></p>

  <p class="calibre2">Kendisine hitap edildiğini anlayınca şaşıran banktaki adam kafasını kaldırıp bakarak “Hayır, sanmıyorum,” dedi.</p>

  <p class="calibre2">Köpeğini gezdiren adam kızgınlıkla burnundan soludu. “Lanet köpek. Herhalde sincapları kovalarken uzaklaştı.”</p>

  <p class="calibre2">Gazete okuyan adam kibarca gülümseyip tekrar gazetesine <span style="text-indent: 1.5em; font-size: 1em; line-height: 1.2;">döndü. Elinde zincir olan adam patikaya bakarken dudağım çiğniyordu.</span></p>

  <p class="calibre2">“Benim için gözünüzü açık tutarsanız minnettar olurum,” dedi. “Onu görürseniz uzaklaşmasına izin vermeyin. Cana yakındır, ısırmaz.”</p>

  <p class="calibre2">“Tabii.” Banktaki adam bunu pek de ilgiyle söylememişti. Ama köpeğini gezdiren adam etrafa ümitsizce bakınırken, gazete okuyan adam istemeye istemeye gazetesini tekrar indirdi.</p>

  <p class="calibre2">“Bir süre önce çalılıklardan bir ses geliyordu. Sesin sahibini görmedim, ama köpek olabilir.”</p>

  <p class="calibre2">Köpek bakıcısı görmek için boynunu uzattı. “Nerede?” “Şurada.” Gazete okuyan adam belirsiz bir şekilde ağaçların altındaki çalılıkları işaret etti. Köpeğin sahibi o yöne doğru dikkatle baktı, elindeki zincir gevşekçe sallanıyordu.</p>

  <p class="calibre2">“Patikanın yakınında mı? Ben bir şey görmüyorum.”</p>

  <p class="calibre2">Kaderine razı olmuş bir edayla iç çeken okur gazeteyi kapattı. “Sanırım göstersem daha kolay.”</p>

  <p class="calibre2">Beraber ağaçların arasına girerlerken, köpeğini gezdiren adam gülümseyerek “Minnettar kalırım,” dedi. “Köpeğimi alalı uzun zaman olmadı. Eğittiğimi sanıyordum, ama arada sırada alıp başım gidiyor işte.”</p>

  <p class="calibre2">Sözlerine ara verip tekrar düdük çaldı ve köpeğin adını seslendi. Gazete okuyan adam, ağır köpek zincirine huzursuz bir bakış attıktan sonra gözlerini tekrar patikaya çevirdi. Görünürde kimse yoktu.</p>

  <p class="calibre2">Köpeğini gezdiren adam birdenbire bir çığlık atıp ileri doğru koştu. Bir çalı kümesinin yanma, kendini dizleri üzerine bıraktı. Siyah bir <span class="calibre3">Labrador</span>un cesedi çalıların gerisinde yatıyordu. Ezilmiş kafatasının üzerindeki siyah tüyler kandan keçeleşmişti. Köpeğini gezdiren adamın elleri, sanki dokunmaya korkar gibi havada kaldı.</p>

  <p class="calibre2"><span class="calibre3">“Jackson?</span> Aman Tanrım, <span class="calibre3">kafasına</span> bakın, ona <span class="calibre3">ne</span> olmuş?”</p>

  <p class="calibre2">“Kafatasını kırdım,” dedi gazete okuyan adam, köpeğin sahibine arkadan yaklaşırken.</p>

  <p class="calibre2">Köpeğini gezdiren adam ayağa kalkmaya davrandı, ama bir şey boynuna dolanıp sıkmaya başladı. Basınç sürekli ve şiddetliydi; bağırmak istedi ama haykırışı boğazında kısılı kaldı. Ayağa kalkmak için mücadele etti, ama dengesini.sağlayamadı, kollarıyla bacaklarında da derman kalmamıştı. Geç de olsa köpek zincirini hatırladı. Beyni kaslarına gereken emirleri yollamaya çalıştı, fakat gözleri kararmaya başlamıştı bile. Eli bir iki kere kasıldı, derken gevşeyen parmaklarından zincir kayıp düştü.</p>

  <p class="calibre2">Yüksek dallardaki ağaçkakan aşağıda olup biteni anlamak için kafasını dikleştirdi. Bir tehlike olmadığına ikna olunca kurtçuk avına devam etti.</p>

  <p class="calibre2">Gagasından çıkan takırtılar orman sabahında yankılandı.</p>

  <p class="calibre2">Uyandığımda kendimi aylardır olmadığım kadar iyi hissediyordum. İlk kez deliksiz bir uyku çekmiştim, yatak sanki bütün gece hiç kımıldamamışım gibi görünüyordu. Gerindim, sonra sabah egzersizimi yaptım. Normalde bayağı efor harcatan bir çalışmaydı, ama ilk kez o kadar kötü gelmedi.</p>

  <p class="calibre2">Duş aldıktan sonra televizyonu açtım; giyinirken uluslararası bir haber kanalı aradım. Bir istasyondan diğerine geçerken, reklamlar ve sıradan gevezelikler üzerimden sel gibi aktı. Yerel haber kanalını da geçmiştim ki, az önce gördüğüm şeyi idrak ettim.</p>

  <p class="calibre2">Kanalı tekrar açtığımda ekranda Irving’in sinekkaydı tıraşlı yüzü yeniden belirdi. Bir vitrin mankeninin boyalı güzelliğine sahip bir kadın röportajcıyla konuşurken, samimi görünmek için uğraşıyordu.</p>

  <p class="calibre2"><span class="calibre3">“...elbette. ‘Seri katil’ tabiri çok sık ve olur olmaz kullanılıyor. Sadece çok sayıda kurban öldüren birinden farklı olarak, gerçek bir seri katil bir avcıdır, bu kadar basit. Onlar modern toplumun</span> aslanlarıdır, <span class="calibre3">uzun çimenlerde gizlenirler. Onlarla benim kadar çok uğraşmış biriyseniz, aradaki farkı değerlendirmeyi öğreniyorsunuz.”</span></p>

  <p class="calibre2">“Ah, Tanrı aşkına,” diye inledim. Irving’in önceki gün bir televizyon röportajının ön kaydını yaptığı için morga geç geldiğini hatırladım, ama üzerine pek düşünmemiştim. Röportajı izlerken enerjim düştü.</p>

  <p class="calibre2">“Ama <span class="calibre3">Smoky Dağı’ndaki kiralık kulübelerden birinde şakadanmış bir cesedin bulunması üzerine, suçlu profili çıkarmak amacıyla TBI tarafından çağrıldığınız doğru, değil mi?”</span> diye üsteledi röportajcı. <span class="calibre3">“Ve aynı dava çerçevesinde, Knoxville’de bir mezarlıktan ikinci bir cesedin çıkarıldığı da doğru, öyle değil mi?”</span></p>

  <p class="calibre2">Irving hüzünle gülümsedi. “<span class="calibre3">Korkarım, devam eden bir soruşturma hakkında yorum yapmaya iznim yok. ”</span></p>

  <p class="calibre2">Röportajcı anlayışla kafa sallarken spreyli sarı saçlarının tek teli kımıldamadı. <span class="calibre3">“Ama seri katillerin profilini çıkarmada uzman olduğunuza göre, herhalde TBI karşısındakinin bir seri katil olmasından ve bunun bir cinayet silsilesinin sadece başlangıcı olmasından endişeleniyor olsa gerek, değil mi?”</span></p>

  <p class="calibre2"><span class="calibre3">“Tekrar söylüyorum, gerçekten bir yorumda bulunamam. Tabii, seyirciler kendi sonuçlarını çıkaracaklardır,”</span> diye ekledi masum bir tavırla.</p>

  <p class="calibre2">Röportajcı gülümseyince kan kırmızısı rujunun altından bembeyaz dişleri ortaya çıktı. Bacak bacak üstüne atarak devam etti: “0 <span class="calibre3">halde bana hiç değilse katilin profilini çıkarıp çıkarmadığınızı söyleyemez misiniz?”</span></p>

  <p class="calibre2"><span class="calibre3">“Bunu yapamayacağımı biliyorsun Stephanie,”</span> dedi Irving, kibarca kıkırdayarak. "Ama şu <span class="calibre3">kadarını söyleyebilirim ki, karşılaştığım bütüı</span>ı. <span class="calibre3">seri katiller -ve inan bana epeyce oldu- tek bir belirleyici karakteristik sergiler. Sıradan görünürler.”</span></p>

  <p class="calibre2">Röportajcı sanki yanlış duymuş gibi kafasını dikleştirdi. <span class="calibre3">“Affedersiniz, seri katillerin sıradan olduklarını mı söylediniz?”</span> Şaşkınlığı çok net biçimde yapmacıktı, sanki lrving’in ne diyeceğini önceden biliyormuş gibi.</p>

  <p class="calibre2"><span class="calibre3">“Bu doğru. Tabii ki onlar kendilerini böyle görmez. Tam tersi. Ama gerçekte önemsizdirler, hattâ tabiatları</span> gereği <span class="calibre3">böyledir diyebiliriz. Popüler romanlardaki çekici psikopat tiplemelerini unutun; gerçek dünyada bu kişiler</span> üzgün <span class="calibre3">uyumsuzlardır, öldürmek onlar</span> için <span class="calibre3">birincil dürtü haline gelmiştir. Kurnazdırlar, evet. Tehlikelidirler, kesinlikle. Ama tek belirleyici özellikleri kalabalığa kaynaşmalarıdır. Bu yüzden fark edilmeleri bu kadar zordur. ”</span></p>

  <p class="calibre2"><span class="calibre3">“Ama şüphesiz bu aynı zamanda yakalanmalarını da zorlaştırıyordur?”</span></p>

  <p class="calibre2">Irving’in gülümsemesi genişleyip kurt sırıtmasına benzedi. <span class="calibre3">“İşimi bu kadar zorlu kılan da bu zaten. ”</span></p>

  <p class="calibre2">Röportaj sona erdi ve ekranda stüdyodaki kadın haber sunucusu belirdi. “Parçalanmış Egolar adlı <span class="calibre3">çok satan kitabın</span> yazarı <span class="calibre3">davranışçı Profesör Alex Irving’in dün verdiği röportajı seyrettiniz...”</span> Televizyonu sertçe kapattım. Uzaktan kumandayı bir tarafa atarken “Adamın egosunun maşallahı var,” diye mırıldandım. Böyle bir röportaj vermesinin hiçbir haklı gerekçesi yoktu. Irving’e ekranda boy gösterip kendini övme fırsatı tanımaktan başka bir amaca hizmet etmemişti. Gardner’m haberi olup olmadığını merak ettim. Yeni kitabının tanıtımını yapmak için soruşturmayı kullanmasını hoş karşılayacağını hiç sanmıyordum.</p>

  <p class="calibre2">Fakat arabamla morga giderken, psikologun kendini beğenmişliği bile içimdeki beklentinin yaşattığı heyecanı zayıflatmadı. İlk kez olarak Tomdan önce morgdaydım, ama dakika farkıyla. Üzerimi değiştirip ameliyat kıyafetlerini ancak giymiştim ki Tom geldi.</p>

  <p class="calibre2">Geçen gecekinden daha iyi göründüğünü görünce rahatladım. Yemek ve iyi bir uyku her şeye çare olmayabilir, ama zararı da dokunmaz.</p>

  <p class="calibre2">Beni görünce “Birileri pek hevesli,” dedi.</p>

  <p class="calibre2">“Paul ve ben dün gece bir şey bulduk.”</p>

  <p class="calibre2">Ona pupa kabuklarını ve gizemli böceği gösterdim, onları nasıl kazara bulduğumuzu açıkladım.</p>

  <p class="calibre2">“Gittikçe meraklı bir hal alıyor,” dedi böceği incelerken. “Sanırım cesedin gömülmeden evvel yüzeyde çürüdüğü konusunda</p>

  <p class="calibre2">haklısın. Buna gelince...” İçinde ölü böceğin olduğu kavanoza hafif hafif vurdu. “Ne olduğu hakkında en ufak fikrim yok.” “Ya?” Tom’un böceği tanıyabileceğini düşünmüştüm.</p>

  <p class="calibre2">“Seni hayal kırıklığına uğrattığım için üzgünüm. Kurtsinekleriyle kınkanatlıları tanırım da daha Önce buna benzer bir şeye hiç rastlamadım. Fakat bize yardım edebilecek birini tanıyorum. Josh Talbot’la tanışmadın, değil mi?”</p>

  <p class="calibre2">“Sanmıyorum.” Tom’un birçok meslektaşıyla tanışmıştım, ama bu isim bir şey çağrıştırmadı.</p>

  <p class="calibre2">“Buraların adli böcekbilimcisidir. Adam ayaklı bir böcek ansiklopedisi gibi. Bunun ne olduğunu bize söyleyebilecek biri varsa Josh’tur.”</p>

  <p class="calibre2">O Talbot’ı ararken ben de mezardan çıkarılan cesedin gece boyunca deterjanda beklettiğim kemiklerini durulamaya koyuldum. Tom telefonu kapattığı sırada, kuruması için çeker ocağa ilk kemiği koyuyordum.</p>

  <p class="calibre2">“Şanslıyız. Atlanta’da bir konferansa katılmak için yola çıkmak üzereymiş, ama önce buraya uğrayacak. Gelmesi uzun sürmez herhalde,” diyen Tom kemikleri çeker ocağa koymama yardım etmeye başladı. “Bu arada, dün akşam televizyonda dostumuz Irving’i gördün mü?”</p>

  <p class="calibre2">“Röportajı kastediyorsan, dün akşam değil bu sabah gördüm.” “Şanslısın. Herhalde tekrar yayınladılar.” Tom gülümseyerek kafasını iki yana salladı. “Hakkını vermen lazım, hiçbir fırsatı kaçırmıyor, değil mi?”</p>

  <p class="calibre2">Sözünü yeni bitirmişti ki, kapı hafifçe tıklatıldı. Tom kaşlarını çatıp “Josh bu kadar çabuk gelmiş olamaz,” dedi ve kapıyı açmaya gitti.</p>

  <p class="calibre2">Gelen Josh değildi. Kyle’dı.</p>

  <p class="calibre2">Şaşkınlığından kurtulan Tom, Kyle’ın girmesi için kenara çekildi. “Seni bu kadar erken görmeyi beklemiyordum. Niye biraz izin kullanmıyorsun?”</p>

  <p class="calibre2">Kyle zoraki bir gülümseme sergiledi. “Önerdiler, ama diğer çocukların yerime bakması doğru gelmedi. İyi hissediyorum. Ayrıca evde oturmaktansa çalışmayı tercih ederim.”</p>

  <p class="calibre2">“Elin nasıl?” diye sordum.</p>

  <p class="calibre2">Göstermek için elini kaldırdı. Avucundaki küçük yara bandı, başına gelen şeyin tek belirtisiydi. Kyle avucuna sanki kendi parçası değilmiş gibi baktı. “Bakılacak fazla bir şey yok, değil mi?” Ortamda sıkıntılı bir sessizlik oldu. Tom boğazını temizleyip “Ee... Ne durumdasın?” diye sordu.</p>

  <p class="calibre2">“Ah, çok iyiyim, teşekkürler. Test sonuçlarını almam biraz sürecek, ama iyi tarafından bakıyorum. Hastaneden, şayet istersem HIV ve başka hastalık riskleri için temas sonrası tedaviler görebileceğim söylendi. Ama ceset enfekte olmayabilir de, ben öyle bakıyorum. Hem olsa bile, bir şey kapmayabilirim, değil mi?” “Yine de en azından bunu bir düşünmelisin,” dedi Tom. Çaresizce bir el hareketi yaptı. “Bak, ben üzgünüm...”</p>

  <p class="calibre2">"Gerek yok!” ifadenin keskinliği Kyle’ın ne kadar baskı altında olduğunu gösteriyordu. Utangaçça omuz silkti. “Lütfen, özür dilemeyin. Ben sadece işimi yapıyordum. Böyle şeyler olur, bilirsiniz.”</p>

  <p class="calibre2">Bir süre yaşanan rahatsız edici suskunluğu Kyle bozdu.</p>

  <p class="calibre2">“Ee... Summer nerede?” Öylesine soruyormuş gibi görünmesi için elinden geleni yapmıştı, ama bu girişimi de öncekinden daha inandırıcı olmadı. Bizi görmeye gelmesinin asıl nedenini tahmin etmek güç değildi.</p>

  <p class="calibre2">“Korkarım Summer bize artık yardım etmeyecek.”</p>

  <p class="calibre2">“Ah.” Hayal kırıklığı çok belliydi. “Ben yardım edebilir miyim?”</p>

  <p class="calibre2">“Teşekkürler, ama David ve ben halledebiliriz.”</p>

  <p class="calibre2">Kuvvetle kafa sallayarak “Tabii,” dedi. “Şey, bir şeye ihtiyacınız olursa, bana mutlaka haber verin.”</p>

  <p class="calibre2">“Veririm. Dikkatli ol.” Kapı kapanınca Tom’un gülümsemesi de silindi. “Tanrım...”</p>

  <p class="calibre2">“Doğru söylüyor,” dedim. “İşini yapıyordu. Kendini suçlamanın yararı yok. Hem mesele oysa, Summer’a yardım etmesi gereken bendim, o değil.”</p>

  <p class="calibre2">“Senin hatan değildi David.”</p>

  <p class="calibre2">“Senin de değildi. Ayrıca, iğnenin kontamine olup olmadığını bilmiyoruz henüz. Kyle’ın bir şeyi olmayabilir.”</p>

  <p class="calibre2">Cılız bir umuttu, ama Tom’un kendi kendine işkence etmesinin faydası olmayacaktı. Duruşu dikleşti.</p>

  <p class="calibre2">“Haklısın. Olan oldu. Şimdi şu orospu çocuğunu yakalamaya konsantre olalım.”</p>

  <p class="calibre2">Tom nadiren küfrederdi ve az önce küfrettiğinin farkında olmaması ne kadar huzursuz ve endişeli olduğunun göstergesiydi. Odadan çıkmak üzere kapıya yöneldi, sonra durdu.</p>

  <p class="calibre2">“Az kalsın unutuyordum. Mary sana balık yeyip yemediğini sormamı istedi.”</p>

  <p class="calibre2">“Balık mı?” Konu değişince şaşırmıştım. “Yerim, niye?”</p>

  <p class="calibre2">“Bu akşam yemeğe geliyorsun.” Sıkıntılı halimi seyrederken kaşları kalktı. “Sam. ve Paul de geliyor. Unuttuğunu söyleme.” Aklımdan tamamen çıkmıştı. “Hayır, tabii ki unutmadım.” Sırıttı, o her zamanki espritüelliği geri dönmüştü. “Benimki de nasıl söz. Sanki düşünecek başka şeyin varmış gibi.”</p>

  <p class="calibre2">Yetişkin insan vücudunda iki yüz altı kemik bulunur. Ağır uyluk kemiği femurdan, en küçüğü pirinç tanesi kadar olan minicik iç kulak kemiklerine kadar değişik boyutlardadırlar. Yapısı bakımından iskelet bir biyoloji mühendisliği harikasıdır, insan tasarımı ürünler kadar karmaşık ve gelişkindir.</p>

  <p class="calibre2">İskelet kemiklerini yeniden birleştirmek basit bir iş değildir. Willis Dexter’ın tabutunda gömülen adamın kemikleri, çürüyen dokunun son zerresi de üzerlerinden sıyrıldıktan sonra çıplak kaldıklarında kendi öykülerini anlattılar. Afrikalı kökenleri konusunda artık hiçbir şüphe kalmamıştı; biraz daha düz, daha hafif olan kemik yapısından ve daha dikdörtgensi olan göz kürelerinden bu hemen anlaşılıyordu. Bu her kimse, orta boyda ve cüssedeydi; eklemlerindeki aşınmaya bakılırsa yaşı ellilerin ortalan ile altmışların başları arasındaydı. Sağ uyluk ve sol pazı kemiklerinde, muhtemelen ikisi de çocuklukta geçirdiği kazaların sonucu olmuş, uzun zaman önce iyileşmiş kırıklar ve diz ve ayak bileği eklemleri üzerinde artrit belirtileri vardı. Hasar sol tarafta sağdakinden daha aşikardı, demek ki yürürken sol tarafını daha fazla kullanıyordu. Ayrıca sol kalça eklemi de fena halde aşınmıştı, eklem küresi ve yuvası yıpranmış ve bal peteği görünümü almıştı. Öldüğü sıralarda protez ameliyatını düşünmüyor idiyse, kısa süre içinde topal kalacaktı.</p>

  <p class="calibre2">Gerçi artık fark etmezdi.</p>

  <p class="calibre2">Terry Loomis’inki gibi bu adamın da dil kemiği sağlamdı. Sadece buna dayanarak bir sonuca varılamazdı, ama üzerinden sular damlayan kafatasını tanktan çıkarırken iş değişti. Kendi kendime acımasızca gülümsedim. Dişler hâlâ kahverengi ve lekeliydi, ama bir zamanlar diş eti olan kısmın altında kalan temiz diş minesi şimdi ortaya çıkmıştı.</p>

  <p class="calibre2">Pembeleşme, şüpheye yer bırakmayacak kadar açıktı.</p>

  <p class="calibre2">Tom geldiğinde ben hâlâ kafatasını inceliyordum. Yanında kısa boylu, koca göbekli, ellili yaşlarda bir adam vardı. Seyrelmeye başlayan kızıl sarı saçları, kızarmış tepesine doğru üstünkörü taranmıştı. Elindeki paralanmış deri çanta, içindeki kitaplardan dolayı şişkinleşmişti.</p>

  <p class="calibre2">Tom içeri girerken “Josh, seni Dr. Hunter’la tanıştırmak istiyorum,” dedi. “David, bu Josh Talbot. Haşereler hakkında bilmediği bir şey varsa, o zaten bilmeye değmez bir şeydir.”</p>

  <p class="calibre2">“O sözcükten nefret ettiğimi biliyor,” dedi Talbot dostane bir şekilde. Odada göz gezdirmeye başlamıştı bile, gözleri beklentiyle parlıyordu. Bakışları bir süre kemiklere takılı kaldı, ama fazla sürmedi. Onlar için gelmemişti.</p>

  <p class="calibre2">“Pekala, bana göstereceğiniz şu gizemli böcek nerede?”</p>

  <p class="calibre2">Örnek kavanozunu görünce bütün yüzü aydınlandı. Göz hizasında incelemek için eğildi. “Şey, bu <span class="calibre3">tam</span> bir sürpriz!”</p>

  <p class="calibre2">“Tanıdığın bir tür mü?” diye sordu Tom.</p>

  <p class="calibre2">“Ah, evet. Bu aynı zamanda keşif gibi bir şey. Bu <span class="calibre3">Odonata</span> türünün Tennessee’de başka sadece tek bir bölgede görüldüğü belgelenmiştir. Bu civarda daha önce görülmüşlerdi, ama bu güzel şeylerle her gün karşılaşamazsm.”</p>

  <p class="calibre2">“Bunu duyduğuma sevindim,” dedi Tom. “Ne olduğunu bize söyleyebilir misin?”</p>

  <p class="calibre2">Talbot dişlerini göstererek güldü. <span class="calibre3">“Odonata</span> takımı yusufçuklar ve küçük kızböceklerinden oluşur. Elinizdeki bir yusufçuk nimfi. Bir bataklık avcısı, Kuzey Amerika’daki en büyük türlerden biri. Doğu eyaletlerinin çoğunda yaygın şekilde görülür, gerçi Tennessee’de o kadar yaygın değildir. Bakın, size göstereyim.” Çantasını didik didik arayıp sayfa köşeleri kıvrılmış, eski, kaim bir ders kitabı çıkardı. Kendi kendine hımlayarak kitabı tezgahın üzerine koydu ve sayfaları birer birer çevirmeye başladı.</p>

  <p class="calibre2">Bir sayfada durup parmağıyla vurdu. “Burada işte. <span class="calibre3">Epiaeschna hero,</span> batşklık avcısı ya da kahraman avcı, bazen böyle de adlandırılırlar. Göçmendirler. Genellikle orman yollarının ve göletlerin kenarlarında yazları ve sonbaharları bulunurlar, ama daha sıcak bölgelerde ilkbahar mevsiminde de kabuk değiştirip yetişkin hale gelebilirler.”</p>

  <p class="calibre2">Sayfada şekli minyatür bir helikoptere benzeyen büyük bir böceğin resmi vardı. Kendi ülkemde gördüğüm yusufçuklardaki gibi iki çift kanadı ve aerodinamik vücudu vardı, ama benzerlik bu kadardı. Resimdeki, parmağım kadar uzun ve neredeyse o kadar kalındı; kahverengi vücudunun üzerinde parlak yeşil kaplan çizgileri vardı. Fakat en çarpıcı özelliği gözleriydi: Kocaman ve küre şeklinde, parlak elektrik mavisi rengindeydiler.</p>

  <p class="calibre2">“Tennessee’de, yetişkin bir kahraman görmek için arka dişlerini verecek yusufçuk avcıları tanıyorum,” dedi Talbot hayranlıkla. “Şu gözlere bakın! İnanılmaz, değil mi? Güneşli bir günde bunları bir kilometre öteden seçebilirsin.”</p>

  <p class="calibre2">Tom kitabı inceliyordu. “Peki bulduğumuz bunlardan birinin nimfi mi?”</p>

  <p class="calibre2">“İstersen naiad da diyebilirsin.” Konusuna ısınan Talbot parmak uçlarını külah gibi birleştirerek devam etti: “Yusufçuklar larva evresinden geçmez. Durgun ya da yavaş akan sulara yumurtalarım bırakırlar ve nimfler yumurtadan çıktıklarında tam anlamıyla suculdurlar. En azından erginleşene kadar öyledirler. Sonra sudan bir bitki veya çimen sapına çıkar ve başkalaşım geçirerek yetişkin olurlar,”</p>

  <p class="calibre2">“Ama normalde leşler yusufçukları çekmez, değil mi?” diye sordum.</p>

  <p class="calibre2">“Ah, Tanrını, hayır.” Sesi şok geçirmiş gibiydi. “Onlar avcıdır. Bazen sivrisinek avcısı diye adlandırılırlar, çünkü başlıca gıdaları sivrisinektir. Bu yüzden onları genellikle su kenarlarında görürsünüz, gerçi bataklık avcıları kanatlı termitleri de severler. Bunu tabutta mı bulmuştunuz?”</p>

  <p class="calibre2">“Aynen öyle. Cesetle birlikte kefene sarılıp gelmiş olabileceğini sanıyoruz,” dedi Tom.</p>

  <p class="calibre2">“O halde cesedin bir gölet veya göl yakınında bırakılmış olduğunu söyleyeceğim,. Muhtemelen hemen bir su kıyısına.” Talbot kavanozu eline aldı. “Bu küçük dostumuz başkalaşım için sudan çıkmış ve belli ki o evrede alınmış. Ezilmemiş olsaydı bile soğuk ve karanlık bir yere gömülünce zaten ölürdü.”</p>

  <p class="calibre2">“Bu türün bulunması muhtemel belli bölgeler var mı?" diye sordu Tom.</p>

  <p class="calibre2">“Hızlı akan dere veya nehirlerde olmazlar, ama durgun suların olduğu ormanlık yerlerde görülmeleri çok muhtemeldir. Onlara boşuna bataklık avcısı denmiyor.” Talbot saatine göz attı, ardından kitabı çantasına geri koydu. “Kusura bakmayın, gitmem gerek. Canlı örnekler bulursanız bana mutlaka bildirin.”</p>

  <p class="calibre2">Tom, Talbot’ı geçirmeye gitti. Bir iki dakika sonra geri geldiğinde yüzünde düşünceli bir ifade vardı.</p>

  <p class="calibre2">“ITiç değilse şimdi bulduğumuzun ne olduğunu biliyoruz,” dedim. “Cesedin bir göletin ya da durgun bir suyun yanma bırakıldığı bilgisi, soruşturmayı ilerletmesi için Gardner’a biraz yardımcı olur.”</p>

  <p class="calibre2">Tom işitmiş gibi görünmüyordu. Kafatasım eline alıp incelerken sanki ne yaptığının aslında farkında değilmiş gibi dalgındı. Ona mezardan çıkarılan cesedin sağlam kalmış dil kemiğinden ve pembe dişlerden söz ettiğimde bile hâlâ dikkati dağınıktı.</p>

  <p class="calibre2">“Her şey yolunda mı?” diye sordum sonunda.</p>

  <p class="calibre2">Kafatasım bıraktı. “Dan Gardner, Josh gelmeden az önce aramıştı. Alex Irving kayıpmış.”</p>

  <p class="calibre2">İlk aklıma gelen herhalde bir hata olduğuydu; profilciyi daha o sabah televizyonda görmüştüm. Sonra röportajın önceki gün kaydedildiğini hatırladım, seyrettiğim tekrarıydı. “Ne olmuş?”</p>

  <p class="calibre2">“Kimse emin değil. Görünen o ki, bu sabah erkenden dışarı çıkmış ve bir daha dönmemiş. O zamandan beri onu gören olmamış.”</p>

  <p class="calibre2">“Sadece birkaç saattir ortalıkta yoksa, kaybolduğunu söylemek için' biraz erken değil mi?”</p>

  <p class="calibre2">“Normalde öyle. Ama köpeğini yürüyüşe çıkarmış.” Gözlerinden endişe okunuyordu. “Köpeği kafatası parçalanmış halde bulmuşlar. ”</p>

  <p class="calibre2"><span class="calibre3">Kan lavabo deliğinden döne döne giderken hızla akan soğuk suyu kırmızı harelerle boyuyor. Kandan arındıktan sonra açık pembe renge dönen bir parça et deliğe takılıyor. Delikten geçene kadar parmağınla itiyorsun.</span></p>

  <p class="calibre2"><span class="calibre3">Bir yandan dalgın dalgın ıslık çalarken, taze şili biberleri doğrayıp içinde bir avuç sarımsak tuzu bulunan bir tavaya atıyorsun. Çıtırdamaya başladıklarında eti de ilave ediyorsun. Kızgın yağı gören ıslak et cızırdayıp tıslıyor, üzerinden yoğun buhar yükseliyor. Tavayı bir kez sertçe sallıyor ve eti kızarmaya bırakıyorsun. Soğutucu dolabı açıp bir kutu portakal suyu, peynir ve mayonez çıkarıyorsun. Nispeten temiz görünen bir bardak alıp parmağım üstünden geçiriyorsun. Her yüze</span></p>

  <p class="calibre2"><span class="calibre3">ni</span></p>

  <p class="calibre2"><span class="calibre3">yi n</span> üstü <span class="calibre3">tozla kaplı, ama farkında değilsin. Olsaydın da aldırmazdın. Ara sıra, sanki bir perde halkmışçasına, etrafın ne kadar harap olduğunu, her köşede yılların döküntülerinin kümelendiğini algılıyorsun, ama bu canını sıkmaya yetmiyor. Çürüme eşyanın tabiatında var, sen kimsin ki tabiatı inkar edeceksin?</span></p>

  <p class="calibre2"><span class="calibre3">Bir bardak dolusu portakal suyunu bir dikişte içiyor, elinin tersiyle ağzını siliyorsun. Ardından iki dilim işlenmiş beyaz ekmeğe mayonez</span> sürüyor, <span class="calibre3">üzerine kalın peynir parçalan koyuyorsun. Bardağına tekrar portakal suyu döküp mutfağın ortasındaki büyük masaya gidiyorsun. Üzerinde pek boş yer yok, o yüzden tabağını masanın bir köşesine dengeli bir şekilde koyup bir sandalye çekiyorsun. Sandviçten her zamanki gibi yine tat almıyorsun, ama mideni dolduracak. Tadlanya da kokuları alabilmeyi gerçekten özlemiyorsun, artık değil.</span></p>

  <p class="calibre2"><span class="calibre3">Tadına varılacak bu kadar çok başka şey varken değil.</span></p>

  <p class="calibre2"><span class="calibre3">Artık işler hızlanacak, ama sorun yok. Bu zaten beklediğin bir şey ve baskı altında olduğun zamanlar en formunda olduğun zamanlar. İşler tam düşündüğün gibi gidiyor. Tam planladığın gibi. Her şeyi dağ kulübesinde bırakman riskti, ama hesaplanmış bir riskti. Orada, kendi çevrenden uzakta yapman garipti. Film kutusu olayı çok yaratıcı bir hareketti, ama bulsunlar diye cesedi orada bırakman, olmayacak şeydi. Fakat zorunluydu. Bir etki yaratmak istedin ve bunun için oynasınlar diye onlara bir cinayet mahalli vermekten daha iyi ne olabilirdi? Bir sonraki hamleni tahmin etmeye çalışarak helak olacaklar. Ama bir faydası olmayacak.</span></p>

  <p class="calibre2"><span class="calibre3">Fark ettiklerinde çok geç olacak.</span></p>

  <p class="calibre2"><span class="calibre3">Sandviçini bitiriyorsun, ağzındaki son kınntıları da, tadını almadığın, sadece soğuk olan portakal suyuyla midene indiriyorsun. Tavaya bakmak için ocağa gidiyorsun, ağzının kenarında bir parça mayonez kalmış. Tavanın kapağım kaldırıyorsun ve aniden yükselen buharı içine çekiyorsun. Kokusunu almıyorsun ama gözlerini yaşartıyor ve bu iyi bir işaret. Et giizelce kızarmaya başlıyor. Sığır yerine domuz, her zamankinden. Hem daha ucuz hem de zaten aradaki farkı anlamıyorsun.</span></p>

  <p class="calibre2"><span class="calibre3">Bir kaşık alıp tadına bakıyorsun. Lezzetleri alamasan bile o kadar baharatlı ki ağzın yanıyor. Tam da iyi bir şili biberin yapması gerektiği gibi. Bir iki kutu konserve domates ekliyor, sonra tavayı ateşten alıp kapağını kapatıyorsun. Şimdi kendi kendine ağır ağır pişecek ve geri geldiğinde hazır olmuş olacak.</span></p>

  <p class="calibre2"><span class="calibre3">Yiyecekleri kendi sularında ağır ağır pişmeye bırakmak gerektiğine son derece inanıyorsun.</span></p>

  <p class="calibre2"><span class="calibre3">Çamaşırhaneye bırakman gereken kirlileri koyduğun plastik poşeti alırken, yine bol miktarda erzak stoklaman gerektiğini hatırlatıyorsun kendine. Daha fazla domates konservesi... ayrıca pillerin ve sinek kâğıtların da azalıyor. Tavandan sarkan yapışkan şeritleri inceliyorsun. Yani en azından eskiden yapışkandılar, şimdiyse ölü sineklerle kaplı olduklarından donuk siyah bir haldeler, ayrıca üzerlerinde daha büyük, daha renkli böceklerin kabukları da var.</span></p>

  <p class="calibre2"><span class="calibre3">Bir an için yüzünde boş bir ifade beliriyor, sanki sinek kâğıtlarının bulunma sebebi bir an aklından çıkmış gibi. Derken gözlerini kırpıştırıp dünyaya geri dönüyorsun. Dışarı çıkarken masanın yanında duraksıyorsun. Üzerinde bağlı halde yatan adam sana dehşet dolu gözlerle bakıyor, ağzında tıkaç, burnundan gürültüyle soluyor. Ona gülümsüyorsun.</span></p>

  <p class="calibre2"><span class="calibre3">“Merak etme. Birazdan dönerim.</span> ”</p>

  <p class="calibre2"><span class="calibre3">Ağır çamaşır poşetini yüklenip dışarı çıkıyorsun.</span></p>

  <p class="calibre2"><a id="bookmark0"></a><a href="#footnote1">1</a></p>

  <p class="calibre2">Latince ‘benim hatanı.’ <span class="calibre3">-çn.</span></p>
</body>
</html>
