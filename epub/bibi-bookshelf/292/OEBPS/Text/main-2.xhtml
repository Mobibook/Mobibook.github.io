<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre2" style="text-align: center;"><a id="bookmark0"></a>10</h1>

  <p class="calibre2">Neler olduğuna dair yavaş yavaş bir resim belirmeye başladı. Irving, Smoky Dağları’nın eteklerinde güzel bir belde olan Cades Cove’da yaşıyordu. Her sabah kahvaltıdan önce siyah L<span class="calibre3" style="font-style: normal;">abrador</span> köpeğini evinin arkasındaki ormanlık alanda yürüyüşe çıkarıyordu. Irving o çok sevdiği profil röportajlarında, günlük rutininin değişmez bir parçası olan bu yürüyüşlerden birkaç kere söz etmişti.</p>

  <p class="calibre2">Yardımcısı, hemen hemen her sabah yaptığı gibi yine saat dokuz civarı Irving’in evine gitmişti, içeri girip filtreli kahve makinesini çalıştırmıştı, Irving’in favorisi olan Fransız usulü kavrulmuş kahvesi o geri geldiğinde hazır olacaktı.</p>

  <p class="calibre2">Ama bu sabah Irving geri dönmemişti. Yardımcısı -iki yıl içinde değiştirdiği bu üçüncü yardımcıydı- onu cep telefonundan aramayı denemiş ama cevap alamamıştı. Öğle yemeği vakti yaklaştığında ondan hâlâ bir haber çıkmayınca, kadın Irving’e bakmaya patikaya gitmişti. Evden yaklaşık beş yüz metre ileride, yaşlı bir çiftle konuşan bir polis memuru görmüştü. Çiftin tasma kayışıyla bağlı <span class="calibre3">Jack Russell</span> teriyerı heyecan içinde tiz bir sesle havlıyordu. Kadın onların yanından geçtiği sırada, çiftin kendi teriyerlerinin bulduğu ölü bir köpekten bahsettiğine kulak misafiri olmuştu. Köpek siyah bir <span class="calibre3">Labrador</span>du.</p>

  <p class="calibre2">İşte o zaman, işvereninin öğle yemeği için eve hiç dönmeyebileceğim idrak etmişti.</p>

  <p class="calibre2">Bölge araştırıldığında <span class="calibre3">Labradorun</span> cesedinin yakınlarında yerde kanlı bir çelik çubuk bulundu, ayrıca köpeğin ölüsünün civarındaki çamurlu toprakta mücadele izleri vardı. Ama çok sayıda ayak izi olmasına rağmen, hiçbiri kalıp alınacak kadar belirgin değildi.</p>

  <p class="calibre2">Irving’e dairse hiçbir işaret yoktu.</p>

  <p class="calibre2">“Ona ne olduğunu kesin olarak bilmiyoruz,” dedi Gardner. “Çubuğun üzerindeki bütün kanın <span class="calibre3">köpeğe</span> ait olduğunu sanıyoruz, ama laboratuvarda İncelenene kadar bundan emin olamayız.”</p>

  <p class="calibre2">Morgda, otopsi odalarının bulunduğu koridorun sonundaki bir ofisteydik. Herhangi bir iş için kullanılıyor olabilecek penceresiz ve küçük bir ofisti. Gardner, Tom’un isteği üzerine gelmişti. Bu sefer Jacobsen da onunla birlikteydi; diz boyundaki kömür grisi etek ceket takımı içinde her zamanki kadar soğuk ve uzaktı. Rengi hariç, giydiği takım daha önce gördüğüm mavi olanın aynısı gibiydi. Aklımdan, acaba gardırobu koyu nötr tonlarda bir renk yelpazesi sergileyen birbirinin aynı takımlarla mı dolu diye geçti.</p>

  <p class="calibre2">Her he kadar hiç kimse bu toplantının gerçek nedeninin ne olduğu konusuna girmemiş olsa da, hepimiz biliyorduk. Dile getirilmese de, küçük ofiste elle tutulur bir gerginlik yaratıyordu. Gardner benim orada bulunmamdan duyduğu memnuniyetsizliği ifade etmek için, onaylamayan bir bakış atmakla yetinmişti. Endişeden bitkin hali her zamankinden de belirgindi; kahverengi takımındaki kırışıklıklar, sanki bizlerden daha büyük bir yerçekimine maruzmuşçasına yüzünü kaplayan çizgilerle yarışıyordu.</p>

  <p class="calibre2">“Mutlaka teorilerin vardır,” dedi Tom. Çalışma masasının arkasında oturuyordu. Gardner’ı düşünceli bir edayla dinliyordu, ona bakınca yüzündeki ifadeden sabırla beklediğini anladım. Oturan tek kişi oydu. Masanın önünde bir sandalye daha olmasına rağmen kimse oturmamıştı. Diğerlerimiz ayakta duruyorduk, sandalye sanki gecikmiş bir ziyaretçinin gelişini beklermiş gibi boştu.</p>

  <p class="calibre2">“Irving’in rastgele bir saldırının kurbanı olması mümkün, ama bunu söylemek için henüz çok erken. Bu evrede hiçbir ihtimali dışarıda bırakmıyoruz,” dedi Gardner.</p>

  <p class="calibre2">Tom’un tükenen sabrı kendini göstermeye başlıyordu. “Öyleyse cesedi nerede?”</p>

  <p class="calibre2">“Hâlâ bölgeyi araştırıyoruz. Bütün bildiğimiz, yaralanmış ve civardan uzaklaşmış olabileceği. Köpek en yakın yoldan yedi sekiz yüz metre ilerideki ormanlık alanda bulundu. Yetişkin bir adamı taşımak için uzun bir mesafe, ama birinin Irving’i oradan götürebilmesinin başka yolu yok. Şu âna dek bütün bulduğumuz, ayak izleri ve bisiklet tekerleği izleri.”</p>

  <p class="calibre2">“O zaman belki de silah ya da bıçak tehdidiyle kendi başına yürümeye zorlanmıştır.”</p>

  <p class="calibre2">Gardner’m çenesi dik başlılıkla ileri çıktı. “Güpegündüz mü? Pek mümkün değil. Ama dediğim gibi, her ihtimali değerlendiriyoruz.”</p>

  <p class="calibre2">Tom onu inceliyordu. “Birbirimizi ne kadar zamandır tanıyoruz Dan?”</p>

  <p class="calibre2">TBI ajanı rahatsız göründü. “Bilmem. On yıl mı?”</p>

  <p class="calibre2">“On iki. Ve şu an ilk kez bana palavra sıkmaya çalışıyorsun.” “Bu haksızlık!” Gardner ateşe karşılık verdi, yüzü kararıyordu. “Bugün buraya nezaketen geldik...”</p>

  <p class="calibre2">“Hadi ama Dan, ne olduğunu sen de benim kadar biliyorsun! Irving’in televizyonda bir seri katili kötülemesinin sabahında kaybolmasının rastlantı olduğuna cidden inanıyor olamazsın, değil mi?”</p>

  <p class="calibre2">“Kanıt bulana kadar herhangi bir sonuca atlamayacağım.”</p>

  <p class="calibre2">“Ya soruşturmadaki biri daha kaybolursa? Bu da sonuca atlamak olur mu?” Tom’u tanıdığım yıllar boyunca onu hiç bu kadar kızgın görmemiştim. “Kahretsin Dan, burada dün biri yaralandı, durumu belki ciddi ve şimdi de bu! Benimle çalışan insanlara karşı sorumluluğum var. İçlerinden biri risk altındaysa <span class="calibre3">bunu bilmek</span> istiyorum!”</p>

  <p class="calibre2">Gardner bir şey söylemedi. Anlamlı biçimde bana bakınca</p>

  <p class="calibre2">“Otopsi odasında olacağım,” dedim ve kapıya yöneldim.</p>

  <p class="calibre2">“Hayır David, söyleyeceklerini duymak benim kadar senin de hakkın,” dedi Tom.</p>

  <p class="calibre2">“Tom...” diye söze başladı Gardner.</p>

  <p class="calibre2">“Ondan yardım etmesini istedim Dan. Eğer o da riski paylaşıyorsa neye bulaştığım bilmeye kesinlikle hakkı var.” Tom kollarını kavuşturdu. “Anlatacaklarını ona zaten aktaracağım, o yüzden senden duysa da olur.”</p>

  <p class="calibre2">Gözlerini birbirlerine dikmişlerdi. Bence Gardner kolayca yılacak biri değildi, ama Tom’un da bir milim bile geri adım atmayacağım biliyordum. Jacobsen’a bakınca onu da benim kadar rahatsız gördüm. Onu seyrettiğimi fark ettiği an yüzündeki en ufak duygu izi bile siliniverdi.</p>

  <p class="calibre2">Gardner teslim olmuş bir edayla iç çekti. “Tanrım, Tom. Pekala, bir bağlantı olması <span class="calibre3">mümkün.</span> Fakat bu kadar basit değil. Alex Irving’in öğrencilerinden bazıları onun davranışlarından şikayetçi olmuşlar. Bayan öğrenciler. Üniversite görmezlikten gelmiş, çünkü Irving eyaletin her yerinde iş bulabilecek ünlü bir profesör. Derken bir öğrenci Irving’e cinsel taciz suçlamasında bulununca başka suçlamaların da önü açıldı. Polis devreye girdi. Üniversite, açılacak davalarla uğraşmaktansa onunla ilişiğini kesecek gibi görünüyordu.”</p>

  <p class="calibre2">Irving’in Summer’la, hattâ herkesin önünde azarlamasına rağmen Jacobsen’la bile nasıl açıkça flört ettiği gözümün önüne geldi. Bunu sadece onlara yapmış olmaması beni şaşırtmamıştı. Belli ki herkes cazibesine kapılmıyordu.</p>

  <p class="calibre2">Tom şüpheyle “Yani kaybolmuş numarası yaptığını mı düşünüyorsun?” diye sordu.</p>

  <p class="calibre2">“Dediğim gibi, her ihtimali değerlendiriyoruz. Ama Irving’in başında sadece taciz davası yoktu. Vergi dairesi onu bütün o kitap anlaşmaları ve televizyon programları ile ilgili ödenmemiş vergileri yüzünden soruşturuyordu. Irving bir milyon dolardan fazla bir borçla, belki hattâ hapis cezasıyla yüz yüzeydi. Her halükarda, meslekî ve finansal bir çöküşün eşiğindeydi. Yıkıntının altından kalkabilmek için bunu ideal bir fırsat olarak görmüş olabilir.”</p>

  <p class="calibre2">Tom alt dudağını çekiştirirken kaşları çatıktı. “Bunu kabul etsek bile, kendi köpeğini mi öldürdü?”</p>

  <p class="calibre2">“İnsanlar daha azı için daha fazlasını yapmışlardır. Aynca, belki biliyorsundur, Irving’in köpeğini öldürmekte kullanılan çubuğun üzerinden net parmak izleri aldık. Sistemde aradık ve Noah Harper admda bir küçük hırsızmkiyle eşleştiğini bulduk. Mükerrer suçlu; araba hırsızlığından ve ev hırsızlığından bir dizi mahkûmiyeti var.”</p>

  <p class="calibre2">“Elinde bir şüpheli varsa niçin daha mutlu görünmüyorsun?” diye sordu Tom.</p>

  <p class="calibre2">“Çünkü bir kere Harper’m geçmişteki suçlarının hepsi küçük suçlar. Ayrıca yaklaşık yedi aydır kayıp. Son şartlı tahliye görüşmesine gitmemiş ve o zamandan beri kendisini gören olmamış. Bütün eşyalarını dairesinde bırakmış, ay sonuna kadar olan kirası da ödenmiş.”</p>

  <p class="calibre2">“Afroamerikan mıymış?” diye sordum. “Elli ile altmış yaşlar arasında, bir bacağî aksıyor?”</p>

  <p class="calibre2">Gardner’m şaşkınlığından keyif almamak zordu. “Nereden biliyorsunuz?”</p>

  <p class="calibre2">“Çünkü galiba kendisi koridorun öbür ucundaki otopsi odasında.”</p>

  <p class="calibre2">Durumu idrak etmesinin, zaten kırışık olan yüzüne yeni kıvrımlar ekleyişini izledim. “Yavaşlıyorum,” dedi kendinden nefret ederek. •</p>

  <p class="calibre2">Jacobsen kararsızca bir bana bir Gardner’a bakıyordu. “Yani Willis Dexter’m mezarında bulunan ceset mi? O Noah Harper mı?”</p>

  <p class="calibre2">“Zamanlama uyuyor,” dedi Gardner. “Yalnız şu var, Harper ölmüşse parmak izleri Irving’in köpeğini öldüren silahın üzerine nasıl gitmiş?”</p>

  <p class="calibre2">“Belki Willis Dexter’m parmak izleri kulübeye nasıl gittiyse öyle,” diyerek fikrini belirtti Tom.</p>

  <p class="calibre2">Biz bunu düşünürken bir sessizlik oldu. Willis Dexter m aslında kendi sahte ölümünü düzenlememiş olması, katilin onun hem bedenine hem parmak izlerine el koymuş olması her zaman ihtimal dahilindeydi. Fakat bu vakada bu olmuş olamazdı.</p>

  <p class="calibre2">“Willis Dexter’m tabutundaki cesedin elleri eksik miydi?” diye sordu Jacobsen.</p>

  <p class="calibre2">“Flayır,” dedim. “Ayrıca bütün parmakları da tamamdı.”</p>

  <p class="calibre2">“Belki film kutusuyla çelik çubuk üzerinde Dexter’m ve Harper’m parmak izleri zaten önceden bulunuyordur ve biri bunları saklamıştır,” dedi Tom.</p>

  <p class="calibre2">“Film kutusu için öyle olabilir. Dexter’m parmak izi, bebe yağlarının çoğunda kullanılan bir mineral yağla bulaşıktı. Ne zamandır kutunun üzerinde olduğunu bilmenin imkânı yok,” dedi Gardner. “Oysa Ffarper’mkiler çubuktaki kanın üzerinde kalmış. Sadece birkaç saatlik izlerdi.”</p>

  <p class="calibre2">“O halde tabuttaki ceset Noah Harper’a ait olamaz. Bu imkânsız,” dedi Jacobsen.</p>

  <p class="calibre2">Kimse bir şey söylemedi. Parmak izleri o sabah bırakılmışsa, mantık Jacobsen’ın haklı olduğunu söylüyordu. Ama ofisteki herkesin yüz ifadesinden, bundan kimsenin pek emin olamadığı anlaşılıyordu.</p>

  <p class="calibre2">Tom gözlüğünü çıkarıp silmeye başladı. Gözlüğü olmadan daha yorgun ve sanki savunmasız görünüyordu. “Onlara başka neler bulduğunu da anlatabilirsin David.”</p>

  <p class="calibre2">Ben tabutta pupa kabuklan ve yusufçuk nimfı bulduğumuzu, mezardan çıkarılan cesedin dil kemiğinin sağlam olduğunu ve dişlerindeki pembeleşmeyi anlatırken Gardner ve Jacobsen sessizce dinlediler.</p>

  <p class="calibre2">Sözüm bittiğinde Gardner “O halde Terry Loomis ve tabuttaki kişi aynı şekilde öldürülmüş gibi görünüyor,” dedi. Tom’a dönerek “Pembe dişlerin sebebinin boğazı sıkılarak öldürülme</p>

  <p class="calibre2">olabileceğini mi düşünüyorsun?” diye devam etti.</p>

  <p class="calibre2">Tom kibarca “Suda boğulmadan daha mümkün görünüyor,” diyerek onaylarken gülümsememek için kendimi tuttum. Gardner’m kulübede beni alaya almasını hiç konu etmemişti, ama belli ki unutmamıştı. “Loomis’in bedenindeki bariz kan kaybı ve yaralar olmasa bundan pek bir şüphe olmazdı.”</p>

  <p class="calibre2">Gardner ensesini ovuşturdu. “Kulübedeki sıçramış kan lekeleri gerçekçi görünüyordu. Fakat DNA sonuçlarını alana kadar, kanm Loomis’e ait olduğunu kesin olarak bilmek imkânsız.”.</p>

  <p class="calibre2">“Bu haftalar alacak,” yorumunda bulundu Tom.</p>

  <p class="calibre2">“Bilmez miyim? Böyle zamanlarda keşke hâlâ kan gruplaması yapıyor olsaydık diyorum. Böylece hiç değilse kanın onunkiyle aynı gruptan olup olmadığını bilirdik. Ama artık ilerledik.” Yüzündeki ifade bu konuda ne düşündüğünü açıkça gösteriyordu. “Laboratuvarla temasa geçeceğim. Zaten bu davayı öncelikli ele almaları gerekiyordu, ama işleri biraz daha hızlandırabilirler miymiş bakayım.”</p>

  <p class="calibre2">Sesi umutlu değildi. DNA eski kan grubu tekniğinden çok daha doğru bir eşleştirme ve kimlik saptama yöntemi sağlamakla birlikte, test süreci de insanı yıldırtacak derecede yavaştı. Atlantik’in iki yakasında da durum aynıydı; laboratuvar işinin filmlerde ya da televizyonda canlandırıldığmdan çok daha uzun zaman aldığından yakman birçok İngiliz polis memuru olduğunu işitmiştim. Gerçek dünyada bu işler, öncelikli olsun ya da olmasın, aylar alabiliyordu.</p>

  <p class="calibre2">Tom gözlük camlarını inceledi, ardından parlatmaya devam etti. “Hâlâ sorumu cevaplamadın Dan. Endişelenmeli miyiz?”</p>

  <p class="calibre2">Gardner ellerini havaya kaldırdı. “Ne dememi istiyorsun Tom? Bu adamın aklını okuyamam ya, bir sonraki adımının ne olacağını bilmiyorum. Keşke bilebilsem. Ama Irving’in ortadan kaybolmasından <span class="calibre3">gerçekten</span> o sorumluysa bile, davada çalışan başka birinin tehlikede olduğu anlamına gelmez bu. Irving konusunda fena halde üzgünüm, ama kabul et, adam kameralar önünde olmaya bayılıyordu. O şekilde televizyonda konuşup durması sadece bunu değil bir sürü sapığı tahrik etmiş olabilir.”</p>

  <p class="calibre2">“O halde hiçbir şey olmamış gibi devam mı etmemiz gerekiyor?”</p>

  <p class="calibre2">“Makul sınırlar içinde, evet. Gerçek bir risk olduğunu düşünseydim, inan bana, hepinize derhal yirmi dört saat koruma verirdim. Şu durumda, gereken önlemleri aldığınız takdirde, endişelenecek bir şey olmadığından eminim.”</p>

  <p class="calibre2">‘“Gereken önlemler’ mi?” diye tekrarladı Tom sabırsızca. “Bunun anlamı ne? Yabancılardan şeker almayalım mı?”</p>

  <p class="calibre2">“Anlamı şu: Ormanda tek başınıza köpek gezdirmeyin,” diye tersledi Gardner. “Geceleri karanlık sokaklarda tek başınıza dolaşmayın. Hadi ama Tom, tek tek saymama gerek yok.”</p>

  <p class="calibre2"><span class="calibre3">Evet, yok.</span> Önceki gece o güvenlik görevlisinin beni nasıl korkuttuğu geldi aklıma. Belki de bundan böyle arabamı o kadar ıssız bir yere park etmezdim.</p>

  <p class="calibre2">“Pekala. Anlaşıldı, gereken önlemler,” dedi Tom uzlaşarak, ama sesi hiç memnun gelmiyordu. Tekrar gözlüğünü taktı. “Peki Irving’i bulma şansı ne kadar sence?”</p>

  <p class="calibre2">“Bütün kaynaklarımızı bu olaya tahsis ettik,” dedi Gardner, ketumluğuna geri dönmüştü.</p>

  <p class="calibre2">Tom üstelemedi. Irving’in şansının ne kadar olduğunu hepimiz biliyorduk. “Başka bir profilci getirecek misin?”</p>

  <p class="calibre2">“Bu konuyu düşünüyoruz,” dedi Gardner dikkatle. “Irving’in katille ilgili çıkardığı profili tamamen bırakmış değiliz, ama alternatif bakış açılarını da göz önüne alıyoruz. Diane’in de ilginç bir teorisi var.”</p>

  <p class="calibre2">Jacobsen’ın hissiz yüz hatlarmdaki tek duygu belirtisi suratına gelen renk oldu. Kızarma refleksini kontrol etmek zordur. Dışarıdan sakin görünme becerisi geliştirmiş biri için bu herhalde sinir bozucu bir şeydi.</p>

  <p class="calibre2">“Profesör Irving’e saygısızlık etmek istemem ama cinayetlerin cinsel nitelikte olduğunu sanmıyorum ve bence katilin eşcinsel olması da şart değil. İki kurbanın da erkek ve çıplak olması yüzünden profesör Irving’in dikkati o yöne çekilmiş olabilir.” Irving, Terry Loomis’in cesedini görmek için kulübeye geldiği zaman da Jacobsen aynı görüşleri seslendirmiş ve farklı bir fikir belirtme cüretini gösterdiği için ağzının payını almıştı. Irving’in hatırına, kendimi Jacobsen’ın haklı olmasını umarken buldum. “Peki senin açıklaman ne?” diye sordu Tom.</p>

  <p class="calibre2">“Açıklamam yok... henüz. Fakat katilin eylemleri cinsel bir gündemi takip etmediğini düşündürüyor.” Şu an Tom’la bir eşiti olarak konuşuyordu, az konuşan o Jacobsen gitmişti. “İki tane cinayet mahallimiz ve büyük ihtimalle kurbanların kendilerine ait olan iki çeşit parmak izimiz var. Ayrıca Willis Dexter’m mezarından çıkarmamız beklenen, cesede gömülü şırınga iğneleri söz konusu. Katil caka satıyor, komutanın kimde olduğunu göstermek için bizi yerimizde saydırıyor. Onun için öldürmek yeterli değil, <span class="calibre3">tanınmak</span> istiyor. Profesör Irving’e cinayetlerin patolojik narsizme işaret ettiği konusunda katılırım, fakat bundan daha fazlası olduğunu söyleyeceğim. Bu benim alanımdan çok psikiyatrinin alanına giriyor, ama bence katil bir habis narsistin bütün ayırt edici özelliklerini taşıyor.”</p>

  <p class="calibre2">Tom boş boş bakıyordu. “Beni mazur görmelisin, bunun ne demek olduğu konusunda hiçbir fikrim yok.”</p>

  <p class="calibre2">Jacobsen utangaç davranamayacak kadar kendini kaptırmıştı. “Bütün narsistler kendilerine saplantılıdır, ama habis narsistler terazide ağır çeker. Dikkat ve hayranlık talep eden patolojik bir özgüvenleri vardır - hattâ muhteşem oldukları duygusunu yaşarlar. Bir şekilde özel olduklarına inanmışlardır ve başka insanların da bunu kabul etmesini isterler. Şurası çok önemli ki, aynı zamanda vicdandan yoksun sadist kişilerdir. Acı çektirmekten haz almaları şart değildir, ama bu şekilde yaşadıkları güç duygusunu severler. Ve sebep olabilecekleri acılara kayıtsızdırlar.”</p>

  <p class="calibre2">“Kulağa psikopat gibi geliyor,” dedim.</p>

  <p class="calibre2">Jacobsen’ın gri gözleri bana çevrildi. “Tam olarak değil, gerçi ortak özellikleri vardır. Habis narsistler had safhada zalimlik yapabilirlerken yine de başka insanlara hayranlık, ve hattâ saygı besleyebilirler, tabii ki saygı nesnelerinin kendi ‘uygun’ buldukları özellikleri sergilemeleri koşuluyla... bunlar genellikle başarı ya da güç gösteren unvanlar olur. Kernberg’e göre...”</p>

  <p class="calibre2">“Dipnotlara ihtiyacımız olduğunu sanmıyorum Diane,” dedi Gardner.</p>

  <p class="calibre2">Jacobsen’ın suratından azarlandığı okunuyordu, ama devam etti. “Sonuç olarak, bence karşımızda bize olduğu kadar belki kendine de üstünlüğünü kanıtlamaya ihtiyaç duyan biri var. Öfkesi burnunda; yeteneklerinin ve gerçek değerinin takdir görmediğini hissediyor. Eğer öyleyse, eylemlerinde bu kadar ileri gitmesi ve Profesör Irving’in televizyonda söylediklerine o şekilde tepki vermesi açıklanmış oluyor. Çünkü böyle biri, halkın önünde küçük düşürülmesi karşısında çileden çıkmakla kalmaz, sahne ışığını başka birinin çaldığını görmekten de nefret ederdi.”</p>

  <p class="calibre2">“Tabii bu adamın Irving’in başına her ne geldiyse ondan da sorumlu olduğunu varsayarsak,” diyerek araya giren Gardner, Jacobson’a uyaran bir bakışla baktı.</p>

  <p class="calibre2">“Lanet bir avukat gibi konuşuyorsun Dan,” dedi Tom, ama kızgın değildi. Boşluğa gözlerini dikmiş, parmağıyla dalgın dalgın çenesine vuruyordu. “Cenaze evindeki çalışanlardan ne haber? Irving’in kaybolduğu saatler için, hepsinin mazereti var mı?” “Kontrol ediyoruz, ama dürüst olmak gerekirse bu işin arkasında onlardan birinin olabileceğini sanmıyorum. Willis Dexter’m defnedildiği sırada orada çalışanlardan şu âna kadar sadece ikisini bulduk ve ikisi de yetmişli yaşlarda.”</p>

  <p class="calibre2">“Ya York’un kendisi?”</p>

  <p class="calibre2">“Bu sabah saat beşten beri iş yerinde olduğunu iddia ediyor. Ve sen sormadan söyleyeyim, hayır, bunu teyit edebilecek kimse yok,” dedi Gardner, köşeye sıkıştırılmış biri edasıyla.</p>

  <p class="calibre2">“Aman ne şaşırtıcı,” diye mırıldandı Tom. “işe aldığını iddia ettiği şu gizemli elemandan iz var mı?”</p>

  <p class="calibre2">“Dwight Chambers mı? Henüz araştırıyoruz.”</p>

  <p class="calibre2">“Yani yok.”</p>

  <p class="calibre2">Gardner iç çekti. “York hâlâ bir şüpheli. Ama bu işin arkasındaki her kimse bütün bu ilgiyi üstüne çekmeyecek kadar zeki. Steeple Hill’de geniş kapsamlı bir araştırma yürütüyoruz, ayrıca yarın bu vakitlerde bütün basın mezarlığa dolacak. Her halükarda York’un işletmesi ölmüş sayılır.” Ne dediğini fark edince yüzünü buruşturdu. “Sözcük oyununu kasıtlı olarak yapmadım.”</p>

  <p class="calibre2">“Gördüklerime bakılırsa, bu işletme zaten fazla yürümeyecekmiş galiba,” diyen Tom masanın arkasından ayağa kalkarken, ışık vuran gözlük camları parladı. “Belki de York işine biraz heyecan katmak istedi.”</p>

  <p class="calibre2"><span class="calibre3">Ya da belki o da sadece kurbanlardan biridir.</span> Ama bu düşüncemi kendime sakladım.</p>

  <p class="calibre2">Tom ve Mary’nin yaşadıkları yerdeki iki yanı ağaçlı, sessiz yolda arabamı kenara çekerken hava kararmak üzereydi. Yemeğe davetli olmasam yine geç vakitlere kadar çalışırdım. Ayrıca işimi yaparken gün boyu yaşadığım kesintilerden sonra, paydos etmek zorunda kaldığım için bozulmuştum. Ama bu ruh halım fazla uzun sürmedi. Morgdan çıkıp güneşli akşama adım atar atmaz, ensemi pençe gibi sıkan gerginliğin demirden parmaklarının gevşediğini hissettim. O âna dek aslında gerginliğimin farkında değildim, bir gün önce Kyle’ın başına gelenden sonra Irving’in de ortadan kayboluşu demek ki beni zannettiğimden daha fazla sarsmıştı. Dostlar arasında bir iki kadeh içki içip yemek yemek tam bir kuvvet ilacı yerine geçecekti.</p>

  <p class="calibre2">Lieberman’m evi yoldan epeyce içeride kalan, beyaz boyalı, ahşap iskeletli, güzel bir evdi. Öndeki çimenliğe bütün heybetiyle hakim olan ihtiyar meşe ağacı hariç, ilk gördüğümden bu yana hiçbir şey değişmemişti. Ağaç geçen gelişimde olgunluk çağındaydı, şimdiyse ölme evresi sürüyordu. Alabildiğine uzanan dallarının yarısı ölmüştü ve yapraksızdı.</p>

  <p class="calibre2">Beni kapıda karşılayan Mary parmaklarının ucunda yükselerek yanağımdan öptü. “David! Gelmen ne büyük nezaket.” Kocasından daha iyi görünüyordu. Kum rengi saçları matlaşmış olmakla birlikte doğal renklerini korumuşlardı ve yüzü kırışmış olsa da sağlıkla parlıyordu. Altmışlı yaşlarda olup da kot pantolon giyen ve üstelik kendisine yakıştırabilen çok fazla kadın yoktur, Mary onlardan biriydi.</p>

  <p class="calibre2">“Teşekkür ederim, he hoş,” dedi getirdiğim şarabı alarak. “Gel dinlenme odasına gidelim. Sam’le Paul henüz gelmediler, Tom da telefonda Robert’la konuşuyor.”</p>

  <p class="calibre2">Robert tek oğullarıydı. Sigorta işinde çalışıyor ve New York’ta yaşıyordu. Onunla hiç tanışmamıştım ve Tom da ondan pek söz etmezdi, ama ilişkilerinin sorunlu olduğu izlenimini edinmiştim.</p>

  <p class="calibre2">“İyi görünüyorsun,” dedi Mary, beraber koridorda yürürken. “Geçen haftakinden çok daha iyi.”</p>

  <p class="calibre2">tik geldiğim gece onlarla yemek yemiştim. Daha şimdiden üzerinden çok zaman geçmiş gibiydi. “Güneş ışığından olmalı,” dedim.'</p>

  <p class="calibre2">“Eh, her ne ise, sana iyi gelmiş.”</p>

  <p class="calibre2">Dinlenme odasının kapısını açtı. Burası aslında eski bir seraydı; içinde sağlıklı bitkiler arasına yerleştirilmiş minderli rattan koltuklar vardı. Mary beni bir birayla birlikte koltuklardan birine oturttuktan sonra izin isteyip yemeğe bakmaya gitti.</p>

  <p class="calibre2">Seranın panelli pencereleri arka bahçeye bakıyordu. Karanlıkta, ağaçları uzun gölgeler halinde ancak seçebiliyordum, arkalarında komşu evin sarı ışıkları parlıyordu. Güzel bir mahalleydi. Bir keresinde Tom bana Mary’yle birlikte yetmişli yıllarda, yarı enkaz halindeki bu evi neredeyse iflas ederek aldıklarından ve bundan bir kere bile pişman olmadıklarından bahsetmişti.</p>

  <p class="calibre2">Soğuk birayı yudumlayınca gerginliğimin biraz daha azaldığını hissettim. Kafamı geriye yaslayıp olanları düşündüm. Verimsiz bir gün daha geçmişti; ilk önce Irving’le ilgili haber, ardından Gardner ile Jacobsen’ın ziyaretleri beni esas işimden alıkoymuştu. Öğleden sonra, Terry Loomis’in doku örneklerinin aminoasit ve uçucu yağ asitleri analizi gelince yine işim aksamıştı. Ben tabuttaki kurbanın kalıntıları üzerinde gereken işlemleri yaparken otopsi odasına Tom gelmişti.</p>

  <p class="calibre2">Girizgah yapmadan “Pekala, yanılmışız,” diyerek başlamıştı söze. “Hesaplamalarıma göre, ölümden sonra geçen zaman kiralık kulübelerin müdürünün anlattığı hikâyeyi doğruluyor. Loomis sadece beş gün önce ölmüş, bizim düşündüğümüz gibi yaklaşık yedi gün önce değil. İşte burada, bakalım sen ne düşüneceksin.” Üzerinde rakamların olduğu bir sayfa uzatmıştı. Şöyle bir bakınca Tom’un haklı olduğunu görmüştüm, ama Tom böyle şeylerde hata yapmazdı zaten.</p>

  <p class="calibre2">“Bana doğru göründü,” dedim sayfayı geri uzatarak. “Fakat bunun nasıl olabileceğini hâlâ anlamıyorum.”</p>

  <p class="calibre2">“Ben de.” Hesaplamalara sanki kendisine karşı kabahat işlemişler gibi çatık kaşlarla bakıyordu. “Isıtıcının açık bırakıldığını kabul etsek bile, beş günde o kadar çürümüş bir ceset görmedim hiç. Üzerinde pupa evresinde larvalar vardı yahu!”</p>

  <p class="calibre2">Kurtsineği larvalarının pupa evresine gelmeleri altı yedi gün sürerdi. Tom ve ben ölümden sonra geçen zaman hesabında yanılmış olsak bile, larvaların o gelişim evresine ulaşması için en az bir gün daha gerekliydi.</p>

  <p class="calibre2">“Orada olmalarının tek yolu var,” demiştim.</p>

  <p class="calibre2">Tom gülümsemişti. “Sen de aynı şeyi düşünüyorsun. Devam <span style="text-indent: 1.5em; font-size: 1em; line-height: 1.2;">et.”</span></p>

  <p class="calibre2">“Biri cesede kurtçukları kasten yerleştirmiş olmalı.” Terry Loomis’in cesedinin durumunu açıklayan tek şey buydu. Tam olarak olgunlaşmış larvalar hemen işe koyulacaklardı, böylece yumurtadan çıkmalarını beklemekle vakit kaybetmek söz konusu olmayacaktı. “Bu müdahale çürümeyi yeterince hızlandırmazdı, belki en fazla on iki ila yirmi dört saat. Ama cesette o açık yaralar olunca muhtemelen yeterli olurdu.”</p>

  <p class="calibre2">Tom evet anlamında kafa sallamıştı. “Özellikle de açık bırakılan ısıtıcı sıcaklığı artırınca. Ayrıca kulübenin bütün kapı ve pencerelerinin kapalı olduğunu düşünürsek, ceset üzerindeki larva miktarı çok fazlaydı. Belli ki biri doğaya yardım etmeye karar vermiş. Zekice, ama'bir iki gün suyu bulandırmaktan başka eline ne geçmesini umduğunu anlamakta zorlanıyorum.”</p>

  <p class="calibre2">Ben de bunu düşünüyordum. “Belki de hepsi o kadardı. Hatırlasana, Diane Jacobsen ne demişti. Bunun arkasında kim varsa, bir şeyi kanıtlamaya çalışıyor. Belki de ne kadar zeki olduğunu göstereceği başka bir fırsattı bu da.”</p>

  <p class="calibre2">“Olabilir.” Tom düşünceli bir edayla bana gülümsemişti. “Ama katilin bunca şeyi nereden bildiğini merak ediyorsun, değil mi?” Bu rahatsız edici bir düşünceydi.</p>

  <p class="calibre2">Tom seraya geldiğinde hâlâ bu konuya kafa yoruyordum. Yeni tıraş olmuş, üzerini değiştirmişti, cildinde sıcak duşun verdiği yanıltıcı bir sağlıklı pembelik vardı. Sanki bunun farkında olduğunu belirtmek istercesine gülümsedi ve iç çekerek bir koltuğa oturdu. “Mary sana içecek bir şey ikram etti mi?”</p>

  <p class="calibre2">Bira bardağım kaldırdım. “Evet, teşekkürler.”</p>

  <p class="calibre2">Kafa salladı, ama aklı başka yerde gibiydi.</p>

  <p class="calibre2">“Her şey yolunda mı?” diye sordum.</p>

  <p class="calibre2">“Tabii.” Sinirli hareketlerle koltuğun kolçağını çekiştiriyordu. “Sorun Robert. Bir iki hafta içinde ziyaretimize gelmesi gerekiyordu. Ama anlaşılan vakti olmayacakmış. Kendim için o kadar aldırmıyorum da Mary onu görmeyi dört gözle bekliyordu, ama şimdi... Ah, neyse. Çocukları bilirsin.”</p>

  <p class="calibre2">Neşeli bir havayla konuşmak istemişti sadece, ama durumumu hatırlayınca bocaladı. Masumca ağzından kaçmış bir ifade olsa da kendisi rahatsız olmuştu. Sam ve Paul’ün geldiğini haber veren kapı zili çalınca rahatlamış göründü.</p>

  <p class="calibre2">Mary onları seraya getirdiğinde Paul “Kusura bakmayın, geciktik,” dedi. “Yolda lastiğim patladı, elimden lanet yağı temizlemem de çok uzun sürdü.”</p>

  <p class="calibre2">“Neyse artık geldiniz. Samantha, ışık saçıyorsun,” dedi Tom, onu öpmeye giderken. “Nasılsın?”</p>

  <p class="calibre2">Sam şişkin karnı yüzünden biraz zorluk çekerek yüksek sırtlı bir koltuğa oturdu. Sarı saçlarını atkuyruğu toplaması yüzünü körpe ve sağlıklı göstermişti. “Sabırsızım. Ufaklık bir an önce çıkmazsa yakında tartışmaya başlayacağız.”</p>

  <p class="calibre2">Tom bir kahkaha attı. “Daha sen ne olduğunu anlamadan okul telaşına başlayacaksın.”</p>

  <p class="calibre2">Onların gelmesiyle Tom keyiflenmişti. Yemek saati gelip masaya oturduğumuzda ortam huzurlu ve gerginlikten uzaktı. Kumpirle servis edilen fırında somon ve salatadan oluşan sade ve gösterişsiz bir menüydü, ama Mary’nin iyi aşçılığı sayesinde gerçekten özel bir yemek olmuştu. Mary sıcak şeftalili turta üzerinde dondurma servisini yaparken Sam masanın karşısından bana doğru eğildi.</p>

  <p class="calibre2">Diğerlerinin işitemeyeceği kadar alçak bir sesle “Nasılsın? Seni son gördüğüm zamanki kadar gergin görünmüyorsun,” dedi.</p>

  <p class="calibre2">Restorana gittiğimiz ve bir ara Grace Strachan’m parfümünün kokusunu duyduğumu sandığım o akşamdan bahsediyordu. Daha bir iki gün önce olmasına rağmen üstünden haftalar geçmişti sanki. Ama o zamandan beri çok şey olmuştu.</p>

  <p class="calibre2">“Evet, sanırım değilim,” deyip gülümsedim. “Açıkçası, gayet iyi hissediyorum.”</p>

  <p class="calibre2">Beni bir iki saniye inceledi. “Evet, belli oluyor.” Kolumu hafifçe sıkıp masadaki sohbete geri döndü.</p>

  <p class="calibre2">Yemekten sonra Mary ve Sam yardım önerilerimizi reddederek kahve yapmaya mutfağa gittiler. “Sen de benim kadar biliyorsun ki, iş konuşmak istiyorsun,” dedi Mary, “hem Sam’le benim konuşacak daha iyi konularımız var.”</p>

  <p class="calibre2">Onlar gittikten sonra Tom “Konunun bebekler olduğuna dair bahse giren var mı?” dedi ve ellerini ovuşturarak devam etti: “Pekala, öncelikle ben bir burbon alacağım. Bana katılır mısınız? Bir şişe Blanton’s’ım var, açmak için bahane arıyorum.”</p>

  <p class="calibre2">“Sadece küçük bir kadeh,” dedi Paul.</p>

  <p class="calibre2">“David? İstersen skoç da var?”</p>

  <p class="calibre2">“Burbon iyi, teşekkürler.”</p>

  <p class="calibre2">Tom bir dolaptan bardakları ve tepesine minyatür bir atla jokey yerleştirilmiş özel şişeyi çıkarıyordu. “Buz var, ama mutfağa gidersem Mary içki içiyorum diye bana verip veriştirir. Ve senin tasvip etmediğini de duyar gibiyim David.”</p>

  <p class="calibre2">Bir şey söylemeyecektim. Bazen içkiden uzak durmanın yararından çok zararı olabilir. Tom bardaklarımızı verdikten sonra kendininkini havaya kaldırdı.</p>

  <p class="calibre2">“Sağlığınıza beyler.”</p>

  <p class="calibre2">Damakta yanık karamel tadı bırakan yumuşak içimli bir burbondu. İçkilerimizi sessizlik içinde, zevkini çıkararak yudumladık. Tom boğazını temizleyerek söze başladı.</p>

  <p class="calibre2">“Hazır ikiniz de buradayken söylemek istediğim bir şey var. Aslında seni ilgilendiren bir şey değil David, ama duymak isteyebilirsin.”</p>

  <p class="calibre2">Paul’le bakıştık. Tom dalgın dalgın burbonuna bakıyordu. “Emekliliğimi öne çekip yazm sonuna almayı planladığımı ikiniz de biliyorsunuz. Şey, o kadar beklememeye karar verdim.”</p>

  <p class="calibre2">Paul bardağını bıraktı. “Şaka yapıyorsun.”</p>

  <p class="calibre2">“Zamanı geldi,” dedi Tom kısa ve öz bir şekilde. “Böyle pat diye söylediğim için kusura bakmayın, ama... Eh, son zamanlarda sağlığımın iyi olmadığı sır değil. Hem Mary için iyi olanı da düşünmek zorundayım. Gelecek ay sonu uygun olur diye düşündüm. Sadece birkaç hafta öne almış oluyorum, hem ben olmayınca merkezde işler duracak filan değil. Benden sonrakinin iyi bir müdür olacağına dair içimde bir his var.”</p>

  <p class="calibre2">Bu son sözü Paul’ü kastederek söylemişti, ama o farkında gözükmüyordu. “Bundan başkasına söz ettin mi?”</p>

  <p class="calibre2">“Sadece Mary’ye. Gelecek hafta fakülte toplantısı var. Herkese o zaman duyururum dedim. Ama önce sizin bilmenizi istedim.”</p>

  <p class="calibre2">Paul hâlâ afallamış görünüyordu. “Tanrım, Tom. Ne diyeceğimi bilmiyorum.”</p>

  <p class="calibre2">'“Mutlu emeklilikler’e ne dersin?” Gülümsedi. “Dünyanın sonu değil ya. Sanırım ara sıra yine danışmanlık yaparım. Vay canına, golfle bile meşgul olabilirim. E hadi ama, asmayın suratınızı. Kadeh kaldıralım.”</p>

  <p class="calibre2">Burbon şişesine uzanıp içkilerimizi tazeledi. Boğazım düğümlenmişti ama Tom’un aşırı duygusallaşmamızı istemediğini biliyordum. Bardağımı şerefe kaldırdım.</p>

  <p class="calibre2">“Yeni başlangıçlara.”</p>

  <p class="calibre2">Bardağım benimkiyle tokuşturup “Buna içilir,” dedi.</p>

  <p class="calibre2">Akşamın geri kalan kısmına, Tom’un verdiği haberden ötürü acı tatlı bir hava hakim oldu. Sam’le birlikte geri geldiklerinde Mary’nin yüzü ışıl ışıldı, ama gözlerinde yaşlar parlıyordu. Sam gözyaşlarını saklamaya çalışmadı, Tom’a o kadar sıkı sarıldı ki Tom onun hamile karnı üzerinde iki büklüm oldu.</p>

  <p class="calibre2">“Alerin sana,” dedi Sam, gözlerini silerek.</p>

  <p class="calibre2">Tom’un yüzünde de geniş bir gülümseme belirmişti. Mary ile birlikte yaptıkları planlardan bahsederken sürekli karısının elini sıkıyordu. Ama tavrının gerisinde yatan öyle bir mahzunluk vardı ki, ne kadar kutlama yapsa da gizleyemezdi. Söz konusu olan, Tom’un sadece emekli olması değildi.</p>

  <p class="calibre2">Bir devrin sonuydu.</p>

  <p class="calibre2">Soruşturmada kendisine yardım etmeme yönelik teklifini kabul ettiğime şimdi her zamankinden daha fazla memnundum. Beraber çalışmamız için bunun son şansımız olacağını söylemişti, ama onun da son işi olacağını hiç bilmiyordum. Acaba kendisi biliyor muydu diye merak ettim.</p>

  <p class="calibre2">Gece yarısını henüz geçmiş, arabamla otele dönerken, bana verilen fırsatın değerini bilmediğim, için kendi kendimi azarladım. Halen devam eden kuşkularımı arkamda bırakmaya ve ne kadar devam edecekse Tom’la çalışmanın tadını sonuna dek çıkarmaya karar verdim. Bir iki gün içinde bitecekti zaten.</p>

  <p class="calibre2">En azından ben öyle sanıyordum. Öyle olmayacağını bilmem gerekirdi.</p>

  <p class="calibre2">Ertesi gün bir ceset daha bulundu.</p>

  <p class="calibre2"><span class="calibre3">Görüntüler yavaş yavaş şekilleniyor, boş kâğıt üzerinde hayaletler gibi beliriyorlar. Sen doğru ânı beklerken lamba küçük odaya kan kırmızısı bir parıltı saçıyor: Nihayet banyo sıvısı küvetinden kontakt baskı kâğıdını çıkarıp durdurma banyosuna daldırıyor ve ardından sabitleştirici ilaca yatırıyorsun.</span></p>

  <p class="calibre2"><span class="calibre3">İşte oldu. Mükemmel. Her ne kadar farkında değilsen de, kendi kendine hafifçe ıslık çalıyorsun, belli bir ezgisi yok, soluğa benzer, neredeyse nefes verircesine sessizce. Bu daracık karanlık odada olmayı seviyorsun. Sana keşişlerin hücrelerini hatırlatıyor: Huzurlu ve meditatij, kendi kendine yeten bir dünya. Odanın dönüştürücü, kırmızı ışığıyla yıkanırken, her şeyle ilişkini kestiğini hissediyor, parlak fotoğraf kâğı tlarına nakledilen görüntülerin hayat bulması için onları tatlı tatlı ikna etmeye odaklanabiliyorsun.</span></p>

  <p class="calibre2"><span class="calibre3">Ki olması gereken de bu. Oynadığın oyun, TBI’ı ve sözümona uzmanlarını kendi kuyruklarının peşinden koşturmak, egon için çok hoş bir rahatlama ve pohpohlama olabilir. Tanrı biliyor ya, yaptığın bütün o fedakarlıklardan sonra kendini şımartmayı hak ediyorsun. Ama bunun sadece bir oyalama olduğu gerçeğini gözden kaçırmamalısın. Asıl olay, esas iş, bu küçük odada meydana geliyor.</span></p>

  <p class="calibre2"><span class="calibre3">Bundan daha önemli hiçbir şey yok.</span></p>

  <p class="calibre2"><span class="calibre3">Bu aşamaya gelmek, deneme yanılma yöntemiyle öğrenmek yıllar aldı. İlk fotoğraf makinen bir rehin dükkanından aldığın Kodak Instamatic’ti, ihtiyaçlarını karşılamayacağını bilmeyecek kadar deneyimsizdin. Enstantaneyi yakalayabiliyordu, ama yeterince ayrıntılı olmuyordu. Fazla yavaştı, fazla fluydu, fazla güvenilmezdi. İstediğin şey için yeterli hassasiyete, yeterli kontrole sahip olmaktan uzaktı.</span></p>

  <p class="calibre2"><span class="calibre3">O zamandan beri başka makineler denedin. Bir süreliğine, dijital makineler seni heyecanlandırdı, ama bütün kolaylıklarına rağmen bunlarla elde edilen resimler fotoğraf filmlerindeki -ve bu noktada kendi kendine gülümsüyorsun- ruhtan yoksunlar. Piksellerin senin aradığın derinliği, rezonansı yok. Çözünürlük ne kadar yüksek olursa olsun, renkler ne kadar gerçek olursa olsun, yine de dijital makineler konularım izlenimci biçimde sadece yaklaşık olarak gösterirler. Oysa fotoğraf filmi, bir şeyin özünü yakalar, aktardığı şeyler kimyasal sürecin ötesindedir. Gerçek bir fotoğrafı yaratan ışıktır, bu kadar basit. Işık, film tuvali üzerine darbeler vuran bir foton fırçası gibidir. Fotoğrafçı ile konusu arasında, iyi bir muhakeme ve hüner isteyen fiziksel bir bağlantı vardır. Görüntü, kimyasal karışım içinde fazla uzun süre kalırsa kararıp harap olur. Yeterince uzun süre kalmazsa, vaktinden önce koparılmış meyve gibi, olmuşunun solgun bir benzeridir. Evet, film hiç şüphe yok, daha meşakkatlidir, daha zahmetlidir.</span></p>

  <p class="calibre2"><span class="calibre3">Fakat arayışların kolay olacağım kimse söylemedi.</span></p>

  <p class="calibre2"><span class="calibre3">Bu yaptığın da o işte, bir arayış. Kendi Kutsal Kase’ni arıyorsun, şu farkla ki, sen aradığın şeyin var olduğunu kesinlikle biliyorsun. Onu gördün.</span> Ve <span class="calibre3">bir kez gördüğünü bir kere daha görebilirsin.</span></p>

  <p class="calibre2"><span class="calibre3">Sabitleyici küvetinden, üzerinden sıvı damlayan kontakt baskı kâğıdını kaldırırken her zamanki gerginliği hissediyorsun -bir keresinde sıvı gözlerine sıçradığı için dikkatlisin- ve kâğıdı soğuk suda duruluyorsun. İşte bu gerçeklik ânı. Yanına geri gittiğinde adamı kıvama gelmiş ve hazır bulmuştun, her zamanki gibi korku ve bekleyiş onu tetik ve uyanık bir hale getirmişti. Her ne kadar umutlarının çok fazla kabarmamasına çalışsan da, şimdi ne elde ettiğini görmek için parlak kâğıdı gözlerinle tararken içinde yine o kaçınılmaz beklenti uyanıyor. Ama minyatür görüntülerin her birini inceleyip tek tek elerken heyecanın sönüyor.</span></p>

  <p class="calibre2"><span class="calibre3">Flu. Hayır. Hayır.</span></p>

  <p class="calibre2"><span class="calibre3">İşe yaramaz!</span></p>

  <p class="calibre2"><span class="calibre3">Ani bir çılgınlıkla kontakt baskı kâğıdını yırtıp bir tarafa atıyorsun. Film banyo küvetlerine saldırıyorsun, yere düşerlerken etrafa kimyasallar saçılıyor. Şişelerle dolu raflara elini kaldırıp vuracakken kendine hakim oluyorsun. Yumrukların sıkılı, karanlık odanın ortasında duruyorsun, kendini frenlemek için harcadığın efordan göğsün inip inip kalkıyor.</span></p>

  <p class="calibre2"><span class="calibre3">Banyo sıvılarının dökülmesiyle ortaya çıkan kötü koku küçük odayı dolduruyor. Yerdeki pisliğe bakarken ani öfken diniyor. Kayıtsız bir şekilde yırtık kâğıt parçalarından bazılarını toplamaya başlıyorsun, sonra vazgeçiyorsun. Bekleyemez. Kimyasal buğular dayanılmaz, bir miktar</span> sıvı <span class="calibre3">da çıplak koluna sıçradı. Sızlatmaya başladı bile ve eğer kolunu yıkamazsan yakacağını önceki deneyiminden biliyorsun.</span></p>

  <p class="calibre2"><span class="calibre3">Karanlık odadan çıkarken daha sakinsin, hayal kırıklığın hafiflemeye başladı bile. Şimdiye dek bu duruma alıştın, hem zaten üzerinde düşünüp duracak zaman yok. Çok işin var, yapman gereken çok hazırlık var. Böyle düşününce adımların tekrar canlanıyor. Başarısızlık her zaman hayal kırıcıdır, ama olaya bir bütün olarak bakmayı sürdürmen gerek.</span></p>

  <p class="calibre2"><span class="calibre3">Her zaman bir sonraki sefer vardır.</span></p>

  <p class="calibre2"><br /></p>

  <h1 class="calibre2" id="sigil_toc_id_9" style="text-align: center;">11</h1>

  <p class="calibre2">Ertesi sabah otelden ayrılmamdan önce Tom aradı. “TBI, Steeple Hill’de insan kalıntıları bulmuş.” Bir an susup sonra devam etti. “Bunlar gömülü değilmiş.”</p>

  <p class="calibre2">İki arabayla gitmeyelim diye beni gelip otelden aldı. Ona eşlik edip etmeyeceğim konusunda bu sefer tartışmamıştık, işi tek başına halletmeye çalışmayacağına dair aramızda örtük bir anlaşma olmuştu. Önceki akşamdan sonra acaba nasıl bir ruh hali içindedir, emekli olacağım açıkladığı için pişman mıdır diye merak etmiştim. Öyleyse bile iyi saklıyordu.</p>

  <p class="calibre2">Yola koyulduğumuz sırada “Ee... Nasıl hissediyorsun?” diye sordum.</p>

  <p class="calibre2">Omuz silkti. “Emeklilik dünyanın sonu olmayacak. Hayat devam ediyor, öyle değil mi?”</p>

  <p class="calibre2">Bu konuda ona katılıyordum.</p>

  <p class="calibre2">Steeple HiH’in boyaları dökülen bahçe kapısına yaklaşıyorduk. Önceki gelişimizdeki gibi hava alacakaranlık değildi, güneş yükselmişti. Çimenliklerin sonundaki çam ormanı geçit vermez bir görünüm arz ediyordu; sık ağaçlar arasında sanki hâlâ gece yaşanıyordu.</p>

  <p class="calibre2">Mezarlığın kapısının önünde duran üniformalı polisler, daha şimdiden dışarıda toplanmış basının içeri girmesini engelliyorlardı. Belli ki, bir şey bulunduğu bilgisi sızmıştı. Bir cesedin mezardan çıkarılmasının üstüne gelen bu bilgi, habere aç medyayı kan kokusuna gelen köpekbalığı gibi çekmişti. Tom kimliğini göstermek için arabayı yavaşlatırken, bir fotoğrafçı arabamızın</p>

  <p class="calibre2">penceresinden resmimizi çekmek için çömeldi.</p>

  <p class="calibre2">“Ona söyle on dolara imzalayabilirim,” diye homurdandı Tom, arabayı içeri sokarken.</p>

  <p class="calibre2">Cesedi çıkardığımız mezarın yanından geçerek ana binaya ilerledik. Steeple Hill’in şapeli Amerikan iyimserliğinin cenaze endüstrisine kadar yayıldığı 1960’larda inşa edilmiş gibi görünüyordu. Ucuz bir modernizm denemesiydi; düz bir çatısı olan tek katlı blok, Frank Lloyd Wright’m stiline özenmiş ama acınacak bir şekilde yetersiz kalmıştı. Girişin yanındaki duvarı oluşturan renkli cam tuğlalar kirli ve çatlaktı, ayrıca tam olarak ne olduğunu söyleyemesem de orantılarda bir yanlışlık vardı. Düz çatının üstüne yerleştirilmiş çan kulesi, bir masanın üzerinde duran bir cadı şapkası kadar uyumsuz gözüküyordu. Tepesine, üstünkörü kaynak yapılmış iki adet paslı kirişe benzeyen metal bir haç oturtulmuştu.</p>

  <p class="calibre2">Gardner şapelin önünde, beyaz tulumları leş gibi olmuş bir grup adli tıp ajanıyla konuşuyordu. Bizi görünce yanımıza geldi. Girizgah yapmadan “Arka tarafta,” dedi.</p>

  <p class="calibre2">Gardner’ı takip ederek şapelin etrafını dolandığımız sırada birdenbire, bastıran güneşli yaz yağmuruyla, hava gümüş yaldızlı damlalarla doldu. Başladığı gibi çabucak kesildi ve geride çimenlerle çalılar üzerinde parıldayan minicik, ışıktan gökkuşağı prizmaları bıraktı. Gardner’m bizi götürdüğü ince uzun çakıllı yolda ilerlerken ağaçlar seyreliyor ve yol git gide otlarla bürülü hale geliyordu. Arka tarafın görünmesini engelleyen yüksek porsukağacı çitine ulaştığımızda yol artık çimenlerin ezilmesiyle oluşmuş bir patikadan ibaretti.</p>

  <p class="calibre2">Fakat şapelin ön tarafı ne kadar dökük bir haldeyse de, Steeple Flill’in asıl perişanlığı çitin arkasında ortaya çıkıyordu. Kullanım amacıyla yapılmış çirkin bir ek binanın arka tarafı, etrafa paslı araç gereçler ve boş kapların saçılı olduğu kapalı bir avluya bakıyordu. Açık arka kapının civarında yerdeki ezilmiş sigara izmaritleri kirli beyaz pastiller gibi görünüyordu. Steeple Flill'in her yanma bir ihmal ve bakımsızlık havası hakimdi, üstüne üstlük sinekler çöplerin üzerinde heyecanla çemberler çiziyordu.</p>

  <p class="calibre2">“Şuradaki morg,” dedi Gardner, başıyla ek binayı işaret ederek. “Suç mahalli ekibi henüz bir şey bulamadı ama Çevre Koruma Ajansı, York’un idaresinden pek memnun değil.”</p>

  <p class="calibre2">Kapı eşiğine yaklaştığımızda içeriden yükselen sesler kulağımıza geldi. Jacobsen’ı görebiliyordum; yanındaki üç erkekten en az bir baş kısaydı, ama çenesi meydan okurcasına havaya kalkıktı. Adamlardan ikisinin, Gardner’m bahsettiği Çevre Koruma Ajansı’ndan gelen memurlar olduğunu tahmin ettim. Üçüncüsüyse York’tu. Bir parmağıyla havayı dürterken neredeyse bağırır gibi konuşuyor, sesi heyecandan titriyordu.</p>

  <p class="calibre2">“...rezalet! Burası saygın bir işyeri! Bütün bu <span class="calibre3">imalara</span> maruz kalmayacağım ve... ”</p>

  <p class="calibre2">Jacobsen “Hiç kimse bir şey ima etmiyor beyefendi,” diyerek sözünü kesti, nazik ama kararlıydı. “Bu süregiden bir cinayet soruşturmasının bir parçası, o yüzden işbirliği yapmanız menfaatinize olur.”</p>

  <p class="calibre2">Cenaze evi müdürünün gözleri pörtledi. <span class="calibre3">“Sağır mısınız</span>? Size bir şey bilmediğimi <span class="calibre3">söyledim</span>! Bunun itibarıma ne kadar <span class="calibre3">zarar verdiği</span> hakkında bir fikriniz var mı?”</p>

  <p class="calibre2">Etrafın sefilliğini hiç görmüyor gibiydi. Kapının önünden geçtiğimizi fark edince tiradını yarıda kesti.</p>

  <p class="calibre2">“Dr. Lieberman!” diye bağırdı, bize doğru hızla gelirken. “Beyefendi, eğer bu yanlış anlamayı düzletmeme yardımcı olursanız minnettar kalırım. Sizinle iki profesyonel olarak konuşuyorum, bu insanlara bütün bunlarla benim hiçbir ilgim olmadığını açıklayabilir misiniz?”</p>

  <p class="calibre2">Cenaze evi müdürü üzerine gelirken Tom gayri ihtiyari bir adım geriledi. Gardner aralarına girdi.</p>

  <p class="calibre2">“Dr. Lieberman burada TBI işi için bulunuyor Bay York. İçeri dönün de Ajan Jacobsen...”</p>

  <p class="calibre2">“Hayır, dönmeyeceğim! Öylece durup Steeple Hill’in temiz adının kirletilmesini seyretmeyeceğim!” Sabah gün ışığında York’un takım elbisesinin pis ve kırışık olduğunu görebiliyordum, ayrıca gömleğinin yakasında şerit halinde yağlı bir kepek izi oluşmuştu. Tıraşsız yüzünde gri sakal kılları kırağı gibi çenesini kaplıyordu.</p>

  <p class="calibre2">Jacobsen da gelip bir yanında durunca, Gardner’la ikisi arasında kalan York’un gidecek yeri kalmadı. Cenaze evi müdürünün hırpaniliği yanında Jacobsen nane ’ ferahlığında bir tazelik sergiliyordu. Hafif sabun kokusunu ve parfümünün temiz, abartılı olmayan kokusunu aldım.</p>

  <p class="calibre2">Ama ses tonu hiç yumuşak değildi ve harekete hazır şekilde bekliyordu. “İçeri dönmeniz gerek beyefendi. Çevre Koruma Ajansı’ndan gelen beylerin size soracakları bitmedi.”</p>

  <p class="calibre2">York, Jacobsen’ın kendisini tekrar binaya sokmasına izin verdi, ama omuzunun üzerinden bize bakmayı sürdürdü.</p>

  <p class="calibre2">“Bu bir komplo! Bir <span class="calibre3">komplol</span> Burada neler döndüğünü anlamadığımı mı sanıyorsunuz? Öyle mi?”</p>

  <p class="calibre2">Gardner Tom’u oradan uzaklaştırırken York’un sesi arkamızda yankılanıyordu. “Bunun için özür dilerim,” dedi ajan.</p>

  <p class="calibre2">Tom gülümsedi, ama sarsılmıştı. “Altüst olmuş görünüyor,” dedi Gardner’a.</p>

  <p class="calibre2">“Daha da olacak.”</p>

  <p class="calibre2">Gardner bizi şapelin morgunun arkasındaki ağaçlara doğru götürdü. Cenaze evinin arka tarafı büyük bir çam ormanına bakıyordu. Ağaç gövdeleri arasına polis şeritleri çekilmişti. Dallar arasından gözüme iş başındaki beyaz giysili figürler ilişti.</p>

  <p class="calibre2">“Köpeklerden biri kalıntıları burada buldu,” dedi Gardner. “Bayağı bir etrafa saçılmışlar, ama şimdilik anladığımız kadarıyla tek kişiye aitler.”</p>

  <p class="calibre2">“İnsan olduğu kesin mi?” diye sordu Tom.</p>

  <p class="calibre2">“Öyle görünüyor. İlk başta emin değildik, çünkü çok kötü kemirilmişler. Sonra bir kafatası bulunca hepsinin aynı bedene ait olduklarım varsaymak mantıklı geldi. Ama Tri-State’ten sonra artık hiç risk almıyoruz.”</p>

  <p class="calibre2">Onu suçlayamazdım. Müfettişler 2002 yılında Georgia’daki Tri-State Krematoryumu’nun alanı içinde insana ait bir kafatası bulduklarında olay tüm dünyada manşetlere konu olmuştu, ileride bunun tüyler ürpertici bir buzdağının sadece görünen kısmı olduğu ortaya çıkmıştı. Krematoryumun sahibi, yakması gerektiği halde birçok cesedi elinde tutmuştu, bunun sebebine dair tatmin edici bir açıklama getirilemedi. Üç yüzü aşkın ceset küçücük mezarlara tıka basa doldurulmuş ya da civardaki ormanda birbiri üstüne yığılmıştı. Hattâ bazıları krematoryumun sahibinin evine götürülüp bırakılmıştı. Ama Tri-State olayı ne kadar kötü olsa da, mevcut halden önemli bir farkı vardı.</p>

  <p class="calibre2">Kurbanların hiçbiri öldürülmemişti.</p>

  <p class="calibre2">Gardner bizi üzerinde maskeler ve koruyucu giysiler bulunan bir masanın yerleştirildiği orman kenarına götürdü. Birkaç metre ileride çam ağaçları neredeyse yekpare bir duvar oluşturuyordu.</p>

  <p class="calibre2">TBI ajanı, Tom’a ondan ne yapmasını istediğini ancak şimdi fark etmiş gibi tereddütle bakarak “Bunu yapmanın sakıncası olmadığından emin misin?” diye sordu.</p>

  <p class="calibre2">“Daha kötü yerlerde bulundum.” Tom tek kullanımlık tulumlardan birini poşetinden çıkarmaya başlamıştı bile. Gardner ikna olmuş görünmüyordu, ama onu seyrettiğimi fark edince yüzündeki endişe ifadesini sildi.</p>

  <p class="calibre2">“Öyleyse bırakayım da işini yap.”</p>

  <p class="calibre2">Gardner’m morga dönmesini bekledikten sonra “O haklı Tom,” dedim. “Orada çalışırken çok rahatsız olacaksın.”</p>

  <p class="calibre2">“Bir şey olmaz.”</p>

  <p class="calibre2">İnatçı hali, tartışmakla boşa zaman harcadığımı söylüyordu. Tulumlardan birini giyip fermuarını çektim, sonra eldivenleri ve tek kullanımlık galoşları da giydim. Tom hazır olunca ormana yöneldik. Daha girer girmez etrafımızı derin bir sessizlik sardı, sanki dışarıdaki dünyayla ilişiğimiz ansızın kesilmişti. Dört bir yanda çam iğneleri titreşiyor, mezarlık sahnesine sanki ölüler fısıldaşıyormuş gibi tüyler ürpertici bir ses yayıyorlardı. Zemin, hindistan cevizi hasırından bir paspas seriliymişçesine kalın bir tabaka halinde çam iğneleriyle kaplıydı, düşen kozalaklar da çakıl taşları gibiydi. Maskemden içeri süzülen temiz çam kokusunu teneffüs etmek cenaze evinin pisliğinden sonra çok hoş bir rahatlamaydı.</p>

  <p class="calibre2">Ama kısa sürdü. Çamların altında hava ağır ve dingindi, en ufak bir esinti yoktu. En yakındaki beyaz giysili ajanların yanma gitmek üzere alçak dalların altından eğilip geçerken neredeyse ânında terlemeye başladım.</p>

  <p class="calibre2">Ajanlar bize doğru gelirken, Tom nefes nefese kaldığını gizlemeye çalışarak “Evet, ne buldunuz?” diye sordu.</p>

  <p class="calibre2">Hareket eden koruyucu giysiler ve maskeler altındaki kişileri tanımak zordu, ama cevap verenin dağ kulübesindeki o iri yarı adam olduğunu anladım. <span class="calibre3">Lenny miydi? Yok, Jerry.</span> Maskeli yüzü kızarmış ve boncuk boncuk terlemişti, tulumu çam iğneleri ve ağaç kabuklarıyla pislenmişti.</p>

  <p class="calibre2">“Ah Tanrım, ne gün olacak ama,” dedi soluk soluğa doğrularak. “Bir kafatasımız var, ayrıca bir göğüs kafesinden kalanlarla birkaç tane daha kemik. Etrafa epeyce dağılmış haldeler, daha büyük olanları bile. Şu arka tarafta bir çit var, ama o kadar çökmüş ki, girmek isteyenleri engelleyecek durumda değil. Dört ayak üzerinde de yürüyerek de girilebilir. Bir de şu lanet ağaçlar tam bir pislik.”</p>

  <p class="calibre2">“Kumaş parçaları var mı?”</p>

  <p class="calibre2">“Yok, ama eski bir çarşafa benzer bir şey bulduk. Ceset buna sarılmış olabilir.”</p>

  <p class="calibre2">Onu orada bırakıp en yakındaki buluntuya gittik. Küçük bayraklarla benek benek olmuş ormanın zemini bakımsız bir pata alanına benziyordu. Her bir bayrak ayrı bir buluntuyu işaretliyordu. En yakınımızdaki bayrak bir pelvısten kalanların başına dikilmişti. Ağaç altında olduğundan, ulaşabilmek için iki büklüm yürümek zorunda kaldık, çam iğnelerinin oluşturduğu sürtünmesiz halıda ayaklarımız kayıyordu. Çok zorlanmadığını umarak Tom’a göz attım, ama maske yüzünün büyük kısmını gizlediğinden anlayamadım.</p>

  <p class="calibre2">Leğen kemiği hayvanlarca o kadar çiğnenmişti ki, erkeğe mi kadına mı ait olduğu bile hemen anlaşılmıyordu, ama yanındaki uyluk kemiği daha güçlü bir göstergeydi. Büyük uyluk kemiğinin iki ucu da hayvan ısırıkları dolayısıyla çentikli ve çukur çukur olmasına rağmen, uzunluğundan bir erkeğe ait olduğu belliydi.</p>

  <p class="calibre2">“Bayağı büyük,” dedi Tom ve incelemek üzere çömeldi. “Sence sahibinin boyu ne kadardır?”</p>

  <p class="calibre2">“Rahat 1.80’in üzerinde. Willis Dexter ne kadardı?”</p>

  <p class="calibre2">“1.85.” Tom maskesinin ardından gülümsedi, aklımızdan aynı şeyin geçtiği belliydi. Steeple Hill’de gömülü olması gereken adamı bulmuş olabileceğimizi düşünmeye başlıyordum. “Pekala, bakalım başka neler var.”</p>

  <p class="calibre2">Ağaçların arasından geçebilmek için ittiğimiz dallar üstümüzü tırmalıyor, üzerimize yağmur gibi iğne döküyorlardı. Tom’da herhangi bir rahatsızlık belirtisi gözlenmiyordu, ama zaten yavaş yavaş ilerliyorduk. Yüzümden ter akıyordu ve sürekli eğilerek yürümek için kendimi zorladığımdan kramp girmeye başlamıştı. Artık çam kokusu mide bulandırıyor, hareketlerimi kısıtlayan tulumun içine giren ağaç tozları kaşıntı veriyordu.</p>

  <p class="calibre2">Leğen kemiğinin biraz ötesinde yerde bir çarşafın kalıntıları duruyordu. Leş gibi ve lime limeydi, vücut parçalarından ayırt edilsin diye başka renkte bir bayrakla işaretlenmişti. Onun yanında, dökülen çam iğneleri arasından kısmen görünen bir göğüs kafesi vardı. Üzerinde birkaç karınca vızır vızır koşuşturuyor, et parçası kalmış mı diye aranıp duruyorlardı, ama geride pek et kalmamıştı. Kemikler çoktan didiklenip temizlenmişti ve göğüs kafesi kemiğiyle daha küçük olan pek çok kaburga da eksikti.</p>

  <p class="calibre2">Ben fotoğraf çekerken Tom “Galiba cesetin atıldığı yer burası,” yorumunda bulundu. “Saçılma çok tipik görünüyor. Birinin parçalayıp atmasından ziyade hayvanlar yapmış diyeceğim.”</p>

  <p class="calibre2">Doğa israftan nefret eder ve açık havadaki bir ceset kısa zamanda çevredeki vahşi hayvanlar için besin kaynağı haline gelir. Köpekler, tilkiler, kuşlar ve kemirgenler -hattâ Amerika’nın bazı kısımlarında ayılar- ziyafete katılırlar, ellerinden geldiğince cesedi parçalara ayırır ve götürürler. Ama daha iri olan gövde en büyük leşçiller için bile taşıyamayacakları kadar büyük olduğundan, çoğunlukla orada yenir. Dolayısıyla göğüs kafesi bize genellikle cesedin ilk yerini gösterir.</p>

  <p class="calibre2">Tom kaburgalardan birinin ucunu dikkatle inceliyordu. Yaklaşmam için eliyle işaret etti. “Şurayı görüyor musun? Testere izleri.”</p>

  <p class="calibre2">Diğer kemiklerin çoğu gibi bu kaburga da fena halde kemirilmişti. Fakat diş izleri arasında, kemiğin ucunda boydan boya ilerleyen paralel çizgiler hâlâ seçiliyordu.</p>

  <p class="calibre2">“Demir testeresi bıçağı gibi görünüyor. Otopside böyle çizgiler olur,” dedim. Bir otopsi sırasında standart işlem, göğüs kafesini göğüs kemiğinin her iki yanından kesmektir, böylece kaldırılıp altındaki organlara ulaşılabilir. Bazen kemik kesicileri kullanılır, ama sıklıkla daha hızlı olan elektrikli testere tercih edilir.</p>

  <p class="calibre2">Bu otopsi işlemi tıpkı buradakine benzer izlere yol açar.</p>

  <p class="calibre2">“Git gide Willis Dexter’ı bulduğumuzu daha fazla düşünüyorum, ya sen?” dedi Tom ayağa kalkarken. “Erkek, aynı boyda, kaburgalarında otopsi kesikleri var. Ayrıca Dexter’m giysileri araba kazası sırasında yanmıştı. Giysi tedarik edecek bir ailesi de olmadığına göre, büyük olasılıkla ceset morgdan getirildiği çarşafın içinde bırakılacaktı. Zaman ölçeği de yaklaşık olarak doğru. Kemiklerde yosun ya da liken yok, yani bir yıldan az zamandır buradalarmış. Öyle görünüyor ki...”</p>

  <p class="calibre2">Birdenbire soluğu kesildi, elini pençe gibi göğsüne atarak iki büklüm oldu. Maskesini çıkarınca yüzünün balmumu gibi sarardığını gördüm, ama kapıldığım dehşeti belli etmemek zorundaydım.</p>

  <p class="calibre2">“Hapların nerede?”</p>

  <p class="calibre2">Ağzı acıyla gerilmişti. “Yan cebimde...”</p>

  <p class="calibre2">Tom’un tulumunu yırtarken içimden kendimi azarlıyordum. <span class="calibre3">Bunu yapmasına asla izin vermemeliydin!</span> Eğer burada yığılıp kalırsa... Çino pantolonunun bacağındaki düğmeli cebi açtım, ama hapları orada bulamadım.</p>

  <p class="calibre2">Sakın görünmeye çalışarak “Burada değil,” dedim.</p>

  <p class="calibre2">Gözleri acıyla sımsıkı yumulmuştu. Dudakları morarmaya başlıyordu. “Gömleğimin...”</p>

  <p class="calibre2">Gömlek cebini elimle yoklayınca küçük, sert bir nesne hissettim. <span class="calibre3">Tanrı’ya şükür!</span> Kutuyu çıkarıp kapağını açtım, sallayıp minik haplardan birini avucuna düşürdüm. Hapı dilinin altına koyarken Tom’un eli titriyordu. Birkaç saniye hiçbir şey olmadı, sonra yüzündeki gerginlik gevşemeye başladı.</p>

  <p class="calibre2">“İyi misin?” diye sordum. Kafa salladı, konuşamayacak kadar bitkindi. “Bir iki dakika dinlen.”</p>

  <p class="calibre2">Yakından bir hışırtı duyuldu, iri yarı adli tıp ajanı Jerry gelmişti. “Sizler iyi misiniz?”</p>

  <p class="calibre2">Benim cevap vermeme fırsat bırakmadan, Tom kolumdaki elini sıktı ve “İyiyiz,” dedi. “Sadece biraz soluklanmam gerek.”</p>

  <p class="calibre2">Ajan kanmış görünmese de bizi yalnız bıraktı. O gidince Tom’un omuzları yine düştü.</p>

  <p class="calibre2">“Yürüyebilir misin?” diye sordum.</p>

  <p class="calibre2">Kesik kesik bir nefes aldı. “Sanırım."</p>

  <p class="calibre2">“Hadi, seni buradan çıkaralım.”</p>

  <p class="calibre2">“Ben idare ederim. Sen devam et.”</p>

  <p class="calibre2">“Seni burada bırakmayacağım...”</p>

  <p class="calibre2">Tekrar kolumu sıktı. Gözlerinde sessiz bir yalvarış vardı. “Lütfen David."</p>

  <p class="calibre2">Ormandan tek başına çıkması fikrinden hiç hoşlanmamıştım, ama ısrar edersem onu daha fazla heyecanlandırmaktan başka bir şey yapmış olmayacaktım. Çam ağaçlarının arasından orman çıkışma bakarak mesafeyi kafamda ölçmeye çalıştım.</p>

  <p class="calibre2">Ne düşündüğümü tahmin eden Tom “Telaş etmeden yavaş yavaş giderim,” dedi. “Buradan çıkar çıkmaz dinleneceğime de söz veriyorum.”</p>

  <p class="calibre2">“Bir doktora görünmen gerek.”</p>

  <p class="calibre2">“Demin göründüm ya.” Halsizce gülümsedi. “Endişelenme. Sen sadece buradaki işi bitir.”</p>

  <p class="calibre2">Yaşlı bir adamın ihtiyatıyla hareket ederek dikkatle ve yavaş yavaş ormandan ilerlemesini endişeyle seyrettim. Ormanın sınırına varıp, sık dallar arasından gün ışığına çıkarak gözden kaybolmasına kadar ardından baktıktan sonra jerry’nin yanma gittim. Kemik parçasına benzer bir nesneyi inceliyordu. Ben yaklaşırken kafasını kaldırıp baktı.</p>

  <p class="calibre2">“O iyi mi?”</p>

  <p class="calibre2">“Sıcak yüzünden sadece,” deyip çabucak devam ettim: “Daha önce bir kafatası bulduğunu söylemiştin, değil mi?”</p>

  <p class="calibre2">Beni bir yamacın dibine dikilmiş bir diğer küçük bayrağın olduğu yere götürdü. Bayrağın yanında insana ait bir kafatasının beyaz tepe kısmı görünüyordu, yarısı çam iğneleri arasına gömülmüştü. Çene kemiği eksikti ve kafatası tıpkı, kirli bir fildişi çanak gibi başaşağı duruyordu. Yapısının ağırlığından, bir erkeğe ait olduğu anlaşılıyordu. Alın kemiğine yayılan kırık çizgilerini görebiliyordum. Düz ve sert bir şeyin çarpmasıyla oluşmuş bir hasardı.</p>

  <p class="calibre2">Bir arabanın ön camı gibi.</p>

  <p class="calibre2">Kalıntıların Willis Dexter’a ait olduğundan artık emindim, bu durumda da muhtemelen kalıntılar bize fazla bir bilgi sağlamayacaktı. Tamircinin cinayete kurban gitmeyip araba kazasında öldüğü neredeyse kesindi. Cinayetlerle tek bağlantısı, tabutuna ve mezarına katil tarafından el konmuş olmasıydı. Ellerinden ya da hattâ parmaklarından birinin kayıp olduğunu saptayabilirsek, bu hiç değilse ölümünden onca zaman sonra parmak izlerinin o film kutusunun üzerine nasıl çıktığını açıklayabilirdi. Ama hiçbir bilek veya parmak kemiği bulunmamıştı ve ormanın büyüklüğünü gözönünde tutarsak, bulunması da olanaksızdı. Leşçil hayvanlar, kalıntıları didik didik etmişti. Küçük kemikler yenmemişse bile, şimdi herhangi bir yerde olabilirlerdi.</p>

  <p class="calibre2">Fotoğrafını çektiğim son buluntu, kemirgenler tarafından yarısı yenmiş bir kaburgaydı. Ben resmi çekerken Jerry neşeyle “Tatiliniz heba oldu ha doktor?” dedi. “İnsana ait olduklarından başka söylenecek fazla şey yok. Zaten size bunu biz de söyleyebilirdik. Her neyse, işiniz bittiyse bütün kalıntıları kutulayıp poşetlemeye başlamak istiyoruz.”</p>

  <p class="calibre2">Pek de üstü kapalı bir ima değildi. İşini yapsın diye onu rahat bırakmak üzereydim ki, bir başka bayrağı fark ettim.</p>

  <p class="calibre2">“Şuradaki ne?”</p>

  <p class="calibre2">“Sadece birkaç diş. Çene koparıldığı sırada dökülmüş olmalılar.”</p>

  <p class="calibre2">Bunda alışılmadık bir yan yoktu. Leşçiller genellikle önce yüzü yerler, çene kemiği olmayınca da dişler kolayca yuvalarından dökülebilir. Az kalsın gidip bakmaya bile zahmet etmeyecektim. Çok sıcaklamış ve yorulmuştum, ayrıca gidip Tom’u görmek istiyordum. Fakat yaşadığım zorlu deneyimler bana peşin karar vermemek gerektiğini öğretmişti.</p>

  <p class="calibre2">“Bir baksam iyi olur,” dedim.</p>

  <p class="calibre2">İşaret bayrağı bir bodur çamın dışarı çıkmış kökleri arasına dikilmişti. Göğüs kafesinin olduğu yerden uzak değildi, ama fildişi renkli kirli topakları ancak yaklaşınca seçebildim. Dört tane öğütücü diş vardı, toprağa bulanmışlardı ve çam iğneleri arasından görülmeleri zordu. Bulunmuş olmaları arama çalışmasının ne kadar titizlikle yapıldığının göstergesiydi. Fakat dişlere bakarken sanki bir terslik sezdim...</p>

  <p class="calibre2">Ne olduğunu idrak ettiğimde aşırı sıcağı da rahatsızlığı da ânında unuttum.</p>

  <p class="calibre2">Dişlerin fotoğraflarını çekmeye başladığımda jerry “Dediğim gibi, birkaç diş işte. Ee, artık bitirdiniz mi?” diye sordu. İma bu sefer daha açıktı.</p>

  <p class="calibre2">“Bunların fotoğraflarını siz de çektiniz mi?”</p>

  <p class="calibre2">Bunu sorduğum için gerizekâlı olduğumu ifade eden bir bakışla “Doktor, kıçtan çıkanların bile fotoğraflarını çektik,” dedi.</p>

  <p class="calibre2">Çömeldiğim yerden kalktım. “Ben gene de birkaç tane daha çektim. İhtiyacınız olacak.”</p>

  <p class="calibre2">Onu arkamdan bakakalmış halde bırakarak ormandan çıkmak üzere yola koyuldum. Çam ormanının klostrofobi yaratan ortamından çıkarken sırtımdan ter akıyordu. Maskemi büyük bir memnuniyetle çıkardım, tulumumu açtım, polis şeridinin altından eğilerek geçtim ve Tom’a bakındım. Biraz ileride porsukağacı çitinin gölgesinde ayakta durmuş, Gardner ve Jacobsen’la konuşuyordu. İyi görünüyordu, ama rahatlamam yanlarında Hicks’in de olduğunu görene kadar sürdü. Az sonra da yükselen sesleri işittim.</p>

  <p class="calibre2">“... ve bu soruşturmada bulunma yetkisi yok! Siz de benim kadar biliyorsunuz.”</p>

  <p class="calibre2">“Bu çok saçma. Sen sadece zorluk çıkarıyorsun Donald,” dedi Tom. '</p>

  <p class="calibre2"><span class="calibre3">“Zorluk</span> mu çıkarıyorum?” Çenesini ileri çıkarınca güneş kel kafasında yansıdı. “Hakim, bir bilirkişi bir <span class="calibre3">asistanın</span> gözetimsiz şekilde bütün cinayet mahallini dolaşmasına izin verdiği için cinayet davasını reddettiğinde ‘zorluk çıkarıyor’ olacak mı acaba? Dava mahkemeye intikal ettiğinde birileri muhtemelen ülkede bile olmayacak, öyle değil mi?”</p>

  <p class="calibre2">Kimden bahsettiklerini tahmin etmek zor değildi. Ben yaklaşırken hepsi sustu.</p>

  <p class="calibre2">“Kendini nasıl hissediyorsun?” diye sordum Tom’a. Her şeyin sırası vardı.</p>

  <p class="calibre2">“İyiyim. Sadece biraz su içmem gerekiyordu.”</p>

  <p class="calibre2">Yakından bakınca teni hâlâ soluktu, ama öncekinden çok daha iyi görünüyordu. Bana bakışından, geçirdiği krizden diğerlerinin önünde söz etmemem gerektiğini açıkça anladım. Gardner’a döndüm. “Bir sorun mu var?”</p>

  <p class="calibre2">“Evet efendim, bir sorun var!” diyerek Hicks araya girdi. Bütün öfkesine karşın çok eğlendiğini görebiliyordum.</p>

  <p class="calibre2">“Belki de bunu başka bir zaman tartışmalıyız,” dedi Gardner bıkkın bir edayla.</p>

  <p class="calibre2">Ama patolog yolundan sapmayacaktı. “Hayır, bunun şimdi halledilmesi gerek. Eyaletin yıllardır gördüğü en büyük seri katil soruşturmalarından birinin ortasmdayız. Amatörlerin her şeyi berbat etmesi riskini göze alamayız.”</p>

  <p class="calibre2"><span class="calibre3">Amatörler mi?</span> Sinirimi zor zaptederek ağzımı sımsıkı kapadım. Bir şey söylersem işleri daha da kötüleştirmekten başka işe yaramayacaktı.</p>

  <p class="calibre2">“David en az benim kadar ehil,” dedi Tom, ama tartışacak mecali yoktu. Hicks parmağını ona doğru uzatarak “Bunun konuyla ilgisi yok!” dedi. “Bir suç mahallinde kendi başına dolaşmaması gerekirdi. Ne dersin Gardner? Rahatça dolaşsınlar diye önüne gelene bedava <span class="calibre3">bilet</span> dağıt istersen.”</p>

  <p class="calibre2">Gardner’m çene adaleleri kasıldıysa da Hicks can alıcı bir noktaya temas etmişti. “Bu konuda haklı Tom.”</p>

  <p class="calibre2">“Lanet olsun Dan, David burada bize <span class="calibre3">iyilik</span> yapıyor!”</p>

  <p class="calibre2">Artık yeterince dinlemiştim. Bu konuşmanın nereye varacağı belli olmuştu. “Pekala. İşleri zorlaştırmak istemem.”</p>

  <p class="calibre2">Tom çok üzgün görünüyordu, ama Hicks sevincini bastırmakta zorlanıyordu.</p>

  <p class="calibre2">“Alınmak yok, Doktor... Hunter’dı, değil mi? Kendi ülkenizde çok saygın olduğunuza eminim, ama burası Tennessee. Bu sizin, meseleniz değil.”</p>

  <p class="calibre2">Sakince bir şey söyleyebilecek halde değildim, o yüzden sustum. Jacobsen anlaşılmaz bir ifadeyle Hicks’e gözlerini dikmişti. Gardner ise her şeyin sona ermesini diler gibi görünüyordu. “Üzgünüm David,” dedi Tom çaresizce.</p>

  <p class="calibre2">“Sorun yok.” Ona fotoğraf makinesini uzattım. Tek istediğim oradan uzaklaşmaktı. Nereye olursa. “Halledebilecek misin?” Diğerlerinin önünde daha fazlasını söylemek istemiyordum,&nbsp;<span style="text-indent: 1.5em; font-size: 1em; line-height: 1.2;">ama zaten Tom ne kastettiğimi biliyordu. Utanmış bir edayla kısaca kafa salladı. Tam dönmüş gidiyordum ki, onlara söylemem gereken bir şey olduğunu hatırladım.</span></p>

  <p class="calibre2">“Bulunan dişlere bir bakmalısınız. Cesede ait değiller.” “Nereden biliyorsunuz?" diye sordu Hicks.</p>

  <p class="calibre2">“Çünkü bir domuza aitler.”</p>

  <p class="calibre2">Bu onu susturdu. Tom’un gözlerindeki merak parıltısını gördüm. “Küçük azı mı?”</p>

  <p class="calibre2">Kafamla onayladım, anladığını biliyordum. Ama anlayan bir tek oydu. Hicks sanki bir numara döndüğünden şüpheleniyormuş gibi bakıyordu bana.</p>

  <p class="calibre2"><span class="calibre3">“Domuz</span> dişleri bulduklarını mı söylüyorsunuz? Ne halt etmeye oradalarmış ki?”</p>

  <p class="calibre2">“Bana sormayın. Ben sadece bir amatörüm.”</p>

  <p class="calibre2">Ucuz bir iğnelemeydi, ama kendime engel olamamıştım. Uzaklaşırken Tom’un gülümsediğini gördüm, galiba Jacobsen’ın yüzünde de belli belirsiz bir gülümseme belirmişti.</p>

  <p class="calibre2">Ama bu daha iyi hissetmemi sağlamadı. Geldiğim yolu takıp ederek şapelin ön tarafına dolanırken tulumumun fermuarını o kadar sert açtım ki yırtıldı. Bir an önce kurtulmak için tulumu çekiştirerek üzerimden çıkardım ve atık koruyucu giysilerle yarısına kadar dolmuş olan plastik çöp kutusuna tıktım. Lastik eldivenleri de çıkardığımda, üzerlerinden damlayan ter, toprakta modern resme benzer koyu renkli lekeler oluşturdu. Havasız lateksiıı içinde kapalı kalan ellerim buruşmuş ve renkleri atmıştı, bir an için dejavuya benzer ani bir his duydum.</p>

  <p class="calibre2"><span class="calibre3">Ne oldu? Bu bana ne hatırlattı?</span></p>

  <p class="calibre2">Ama üzerinde duramayacak kadar kızgındım. Ayrıca aklımda daha dünyevi bir sorun belirmişti. Steeple Hill’e Tom’un arabasıyla gelmiştim. Az önceki dramatik çıkışımın ardından şimdi burada kalakalmışım.</p>

  <p class="calibre2"><span class="calibre3">Aman ne harika.</span> Eldivenleri çöpe attım, tam cep telefonumu çıkarmıştım kı, herhangi bir yerel taksinin numarasını bilmediğimi fark ettim. Hem bilseydim de mezarlığa girme izinleri yoktu zaten.</p>

  <p class="calibre2">Sessizce küfrettim. Tom’un işini bitirmesini bekleyebilirdim, ama gururum buna izin vermeyecekti. İyi. Yürürüm ben de. İnatçılık ettiğimi biliyordum ama buna aldırmayacak kadar huysuzluğum üstümdeydi; bahçe kapısına doğru yürümeye başladım.</p>

  <p class="calibre2">“Dr. Hunter!”</p>

  <p class="calibre2">Dönüp bakınca patikada bana doğru gelen Jacobsen’ı gördüm. Yüzüne vuran parlak güneş yüzünden hafifçe gözlerini kıstığından, gri gözlerinin kenarlarında minik kaz ayaklan oluşmuştu, bu da ona yüz hatlarını yumuşatan muzip, hattâ neredeyse komik bir görünüm veriyordu.</p>

  <p class="calibre2">“Dr. Lieberman araban olmadığını söyledi. Şehre nasıl döneceksin?”</p>

  <p class="calibre2">“Hallederim.”</p>

  <p class="calibre2">“Seni götüreyim.”</p>

  <p class="calibre2">“Hayır, teşekkürler.” Yardım kabul edecek ruh halinde değildim.</p>

  <p class="calibre2">Dik başlı bir tutam saçı yüzünden çekip kulağının arkasına atarken surat ifadesinden bir şey okumak mümkün değildi. “Yürümeni tavsiye etmem. Bütün basın dışarıda.”</p>

  <p class="calibre2">Bu hiç aklıma gelmemişti. Kızgınlığım tükenmeye başlayınca kendimi küçük bir aptal gibi hissettim.</p>

  <p class="calibre2">“Arabamı getireyim,” dedi Jacobsen.</p>

  <p class="calibre2"><br /></p>

  <h1 class="calibre2" id="sigil_toc_id_10" style="text-align: center;">12</h1>

  <p class="calibre2">Arabada sessizdik; atmosfer pek arkadaş canlısı sayılmazdı, ama rahatsız da değildi. Çene <span class="calibre3">çalacak</span> havada değildim, Jacobsen için de fark etmez gibi görünüyordu. Sinirim biraz yatıştıysa da, sönmeyi reddeden bir hınç içimde hâlâ ağır ağır yanıyordu.</p>

  <p class="calibre2">Gömleğimi çekeledim, çam ormanında geçirdiğim zamandan sonra hâlâ sıcaklıyordum ve rahatsızdım. Arabanın içi güneş yüzünden fırın gibiydi, fakat nihayet klima savaşı kazanmaya başlıyordu. Huysuz bir şekilde camdan dışarı gözlerimi dikmiş, dükkanlar <span class="calibre3">vefastfood</span> lokantalarının sonu gelmeyen geçişini seyrediyordum. Dağların oluşturduğu koyu yeşil fon önünde, cam, tuğla ve beton kümelerinden ibarettiler. Bunların çoğunun bana ne derece yabancı olduğunun her zamankinden daha fazla farkın daydım. Ben buraya ait değildim. <span class="calibre3">Ve istenmediğin de kesin.</span> Belki de daha erken uçuşlara bir bakmalıydım.</p>

  <p class="calibre2">Jacobsen’ın “Hoşuna gitmeyebilir, ama Dr. Hicks’in dediğinde haklılık payı var,” demesiyle düşüncelerimden uyandım. “Dr. Lieberman yetkili bir TBI danışmanı. Sen değilsin.”</p>

  <p class="calibre2">“Suç mahallerinde nasıl çalışılacağını biliyorum,” dedim sinirle.</p>

  <p class="calibre2">“Bildiğinden eminim, ama bu senin yeteneğinle ilgili değil. Vaka mahkemeye giderse, bir savunma avukatının prosedürü izlemediğimiz yönündeki itirazını göze alamayız.” Kafasını çevirip bana baktı, gri gözleri samimiydi. “Bunu biliyor olmalısın.” Kendini beğenmiş öfkemin söndüğünü hissettim. Jacobsen haklıydı. Üstelik burada gururumdan daha fazlası tehlikedeydi.</p>

  <p class="calibre2">“Dr. Lieberman hasta, değil mi?”</p>

  <p class="calibre2">Soru beni gafil avlamıştı. “Niye böyle dedin?”</p>

  <p class="calibre2">Dikkatini yoldan ayırmadan cevap verdi: “Babamın da kalbi hastaydı. O da aynı şekilde görünürdü.”</p>

  <p class="calibre2">“Ona ne oldu?”</p>

  <p class="calibre2">“Öldü.”</p>

  <p class="calibre2">“Üzüldüm.”</p>

  <p class="calibre2">“Yıllar önceydi,” dedi, konuyu kapatarak.</p>

  <p class="calibre2">Yüzünde bilinçli bir ifadesizlik vardı, ama kendisi hakkında bu kadarcık bilgiyi bile verdiği için pişmanlık duyduğunu hissettim. Çekiciliği beni bir kez daha etkiledi. Bunun daha önce de farkmdaydım tabii, ama mermer bir heykelin şekline ve formuna hayran olmanız gibi, sadece bilimsel bir değerlendirmeydi.</p>

  <p class="calibre2">Oysa şimdi, arabanın dar sınırları içinde, ne kadar çekici olduğunun bılincindeydim. Ceketini çıkarmıştı, kısa kollu beyaz gömleğinden kollarının sağlıklı kasları görülüyordu. Şık iş takımıyla uyumsuz bir unsur olarak silahı hâlâ kemerine takılıydı. Ama pedallara basarken eteğinin bacaklarına sürtünerek çıkardığı hışırtıyı işitebiliyor, terimden gelen temiz ve ferah kokuyu alabiliyordum. Tahminimce kokulu sabundu, çünkü parfüm olamayacak kadar hafifti.</p>

  <p class="calibre2">Jacobsen’ı bu ani fark edişim sinir bozucuydu. Gözlerimi dolgun dudaklarından uzaklaştırıp kararlı bir şekilde ileriye baktım ve bakışlarımı yola odakladım. Jacobsen ne düşündüğümü anlasa muhtemelen bileğimi kırardı. <span class="calibre3">Yet da seni vururdu.</span></p>

  <p class="calibre2">“Irving’den haber var mı?” diye sordum, zihnimi dağıtmak için.</p>

  <p class="calibre2">“Hâlâ arıyoruz.” <span class="calibre3">Yani yok.</span> “Dr. Lieberman ormandaki kalıntıların Willis Dexter’a ait olabileceğini söylüyor,” dedi, tekrar ciddileşerek.</p>

  <p class="calibre2">“Öyle görünüyor.” Ona kafatasının alın kısmındaki kırıkları ve bunların Dexter’m yaralarına uyduklarını anlattım. “Herhalde böyle düşünmek makul. Biri cesetleri değiştirmiş ve Dexter’ınkini aranmadıkça bulunamayacağı ormana atmış.”</p>

  <p class="calibre2">“Ama bunu yapan her kimse mezarda yanlış cesedi bulduğumuz an neler olacağım biliyordu. O halde belli kı bu cesedi de bulmamızı istedi.”</p>

  <p class="calibre2">Önce Loomis, ardından tabuttaki kimliği belirsiz kalıntılar, şimdi de Dexter. Biri diğerine götüren cesetlerden oluşan bir faaliyet belgesi gibiydi. “Steeple Hill’e girebilen biri olmalı,” dedim. “York’un orada çalıştığını iddia ettiği Dwight Chambers’m izini arıyordunuz, ilerleme kaydettiniz mi?”</p>

  <p class="calibre2">“Hâlâ araştırıyoruz.” Kırmızı ışığa yaklaştığımızda Jacobsen arabayı yavaşlatıp durdurdu. “Gördüğün dişlerin bir domuza ait olduğundan emin misin?”</p>

  <p class="calibre2">“Kesinlikle.”</p>

  <p class="calibre2">“Ve bilerek oraya bırakıldığı kamsmdasm?”</p>

  <p class="calibre2">“Orada olmalarının başka sebebi yok. Göğüs kafesinden biraz yukarıdalardı, yani leşçiller cesede ulaşmadan önce kafanın olduğu yerde. Ama dişlerin hiçbirinde çizik ya da hasar belirtisi görülmüyordu ve üzerlerinde dişeti yumuşak dokusu olmuş olsaydı kemirgenler kemirirdi. Bu da dişlerin oraya bırakıldıklarında zaten etsiz olduklarını düşündürüyor”</p>

  <p class="calibre2">Jacobsen’ın kaşlarının arasında küçük bir çizgi peyda oldu. “Ama bunun anlamı ne?”</p>

  <p class="calibre2">“Bana sorma. Belki de onları oraya bırakan kişi yine caka satmak istedi.”</p>

  <p class="calibre2">“Anlamıyorum. Domuz dişleri bırakarak nasıl caka satıyor ki?”</p>

  <p class="calibre2">“Domuzların küçük azı dişleri insanlarınkine çok benzer. Neye baktığını bilmiyorsan, birbiriyle kolayca karıştırabilirsin.” Jacobsen’ın kaşlarının arasındaki çizgi kayboldu. “Yani katil bize bu gibi ayrıntıları bildiğini gösteriyordu. Suç mahallerinde bırakılan parmak izleri gibi. Bizi sadece test etmiyor, aynı zamanda ne kadar zeki olduğuyla da övünüyor.”</p>

  <p class="calibre2">Arkamızdan, yeşil yandığı uyarısı yapan bir korna sesi gelince</p>

  <p class="calibre2">Jacobsen irkildi. Telaşlı bir şekilde arabayı tekrar hareket ettirdi. Gülümsediğimi görmesin diye yan camdan dışarı baktım.</p>

  <p class="calibre2">“Çok uzmanca bir bilgi gibi görünüyor. Kimler bu tür bilgilere ulaşabilir?” diyerek devam etti, tekrar önceki sakin haline dönmüştü.</p>

  <p class="calibre2">“Sır değil. Eğer birinin...”</p>

  <p class="calibre2">Birden durdum.</p>

  <p class="calibre2">“Adli tıp geçmişi varsa?” diyerek Jacobsen cümlemi tamamladı.</p>

  <p class="calibre2">“Evet,” diye onayladım.</p>

  <p class="calibre2">“Adli antropoloji gibi mi?”</p>

  <p class="calibre2">“Ya da adli arkeoloji veya patoloji. Bir düzine daha başka adli tıp disiplini de olabilir. Ders kitaplarım okuma zahmetine katlanan herhangi biri de bu bilgilere ulaşabilir. Bu alanlarda çalışan insanları hedef göstermen şart değil yani.”</p>

  <p class="calibre2">“Kimseyi hedef göstermiyordum.”</p>

  <p class="calibre2">Oluşan sessizlik şimdi pek rahat değildi. Sessizliği bozacak bir yol aradım, ama Jacobsen’ın aurası havadan sudan konuşmayı imkânsız kılan cinstendi. Pencereden dışarı baktım, kendimi keyifsiz ve yorgun hissediyordum. Vakit akşama yaklaşırken, akan trafikte seyreden arabalar güneşin altında parlıyordu.</p>

  <p class="calibre2">Jacobsen birdenbire “Psikolojiyi pek hesaba katmıyorsun, değil mi?” dedi.</p>

  <p class="calibre2">Keşke bir şey söylemeseydim diye geçti içimden, ama artık kaçış yoktu. “Sanırım bazen psikolojiye çok fazla bel bağlanıyor. Yararlı bir araç, ama yanılmaz değil. Irving’in profili bunu gösterdi.”</p>

  <p class="calibre2">Çenesi yukarı kalktı. “Her iki kurbanın da erkek ve çıplak olmaları Profesör Irving’i yanlış yola saptırdı.”</p>

  <p class="calibre2">“Bunların önemli olduğunu düşünmüyor musun?”</p>

  <p class="calibre2">“Erkek olmalarının hayır. Çıplak olmalarına gelince, sanırım sen ve Dr. Lieberman bunun nedenini anlamışsınızdır.”</p>

  <p class="calibre2">Kafam karışmıştı, ama sadece bir saniyeliğine. Bunu daha önce göremediğim için kendime sinir olarak “Çıplak bir beden giysili olandan daha hızlı çürür,” dedim.</p>

  <p class="calibre2">Kafa salladı. Aramızdaki kısa süren rahatsızlığı hemen geride bırakma konusunda o da benim kadar hevesli görünüyordu. “Ayrıca hem Terry Loomis’in cesedi hem de mezardan çıkarılan kalıntılar, olması gerekenden daha fazla çürümüşlerdi. İkisinin de giysilerinin aynı sebeple çıkarılmış olduğunu varsaymak mantıksız olmaz.”</p>

  <p class="calibre2"><span class="calibre3">Katilin kafa karışıklığı yaratması ve ne kadar zeki olduğunu ispatlaması</span> için bir diğer fırsat. “Mezardan çıkarılan cesedin giysileri, şırınga iğnelerinin saplanması için zaten çıkarılmak zorundaydı,” dedim. “Ve iğneler saplandıktan sonra, çok gerekmedikçe cesedi tutmak riskli olacaktı. Böyle bir durumda tabii ki giysileri tekrar giydirmezdi. Ama bütün kurbanların erkek olduğu hâlâ bir gerçek.”</p>

  <p class="calibre2">“Bildiklerimizin demek istiyorsun.”</p>

  <p class="calibre2">“Henüz bulmadığımız başka cesetler de mi var sence?”</p>

  <p class="calibre2">Bir an fazla ileri gittiğimi sandım. Jacobsen cevap vermeyince ben de kendime böyle bir mecburiyetinin olmadığını hatırlattım, artık soruşturmaya müdahil değildim. <span class="calibre3">Alış buna. Artık sadece bir turistsin.</span></p>

  <p class="calibre2">Ama tam ben sorumu geri almak üzereydim ki, Jacobsen cevap vermeye karar verdi. “Başka cesetler de var demek spekülasyondan ibaret olur. Ama sadece katilin bulmamızı istediği kurbanları bulduğumuz konusunda Profesör Irving’e katılıyorum. Sergilediği gaddarlığın düzeyine ve su katılmamış özgüvenine bakarsak, başka kurbanlarının da olduğu kesin gibi bir şey. O tür... nasıl desem... <span class="calibre3">incelikli işleri</span> kimse ilk seferlerde geliştiremez.”</p>

  <p class="calibre2">Bu daha önce benim de aklıma gelmişti. Rahatsız edici bir düşünceydi.</p>

  <p class="calibre2">Jacobsen bir virajı alırken yüzüne güneş vurunca güneşliği indirdi. “Katilin gündemi her ne ise, bunda kurbanının fiziksel özelliklerinin rol oynadığını sanmıyorum. Otuz altı yaşında, sigorta elemanı, beyaz bir erkek; ellilerinde siyah bir erkek ve -büyük ihtimalle- kırk dört yaşında bir psikolog... kurbanlar arasında görülür bir bağlantı yok. Bu da bize kurbanlarını rastgele avlayan bir fırsatçıyla karşı karşıya olduğumuzu düşündürüyor. Erkek veya kadın olmalarının katil için önem taşıdığından kuşkuluyum.”</p>

  <p class="calibre2">“Ya Irving? O rastgele değildi, bilerek hedef seçildi.”</p>

  <p class="calibre2">“Profesör Irving bir istisnaydı. Televizyona çıkana kadar katilin planlarında yer aldığını sanmam, ama televizyonda görününce katil derhal harekete geçti. Bu da bize önemli bir şey söylüyor.” “Yani tehlikeli bir deli olmasının dışında mı?”</p>

  <p class="calibre2">Hafifçe gülümseyince yüz hatları yumuşadı. “Onun dışında, evet. Şimdiye kadar elimizdeki bütün bilgiler, katilin eylemlerini titizlikle tasarladığı, ve planladığını söylüyor. Kulübede Dexter’ın parmak izlerini bırakmasından <span class="calibre3">altı ay</span> önce iğneleri cesede yerleştirdi. Bu metodik, düzenli bir zihin yapısını gösterir. Ama Profesör Irving’in başına gelenden, katilin bir yanı daha olduğunu anlıyoruz. Dürtüleriyle hareket eden ve dengesiz bir yanı var. Egosu yaralandığında kendini kontrol edemiyor.”</p>

  <p class="calibre2">jacobsen konuşurken bir şey dikkatimi çekti, Irving’in kurbanlardan biri olduğunu kabullenmişti. “Bu iyi mi kötü mü?” “İkisi de. Katilin ne yapacağının kestirilemeyeceği anlamına geliyor, ki bu da onu daha da tehlikeli kılıyor. Ama şayet dürtülerine uyarak davranırsa er geç hata yapacaktır.” Güneş, öndeki arabadan yansıma yapınca gözlerini kıstı. “Güneş gözlüklerim ceketimde. Verebilir misin lütfen.”</p>

  <p class="calibre2">Ceket arka koltuğa düzgünce katlanıp koyulmuştu. Dönüp uzandım. Yumuşak kumaştan narin ve hafif bir koku geldi. Ceplerini ararken tuhaf bir yakınlık hissi yaşadım. Bir pilot gözlüğü bulup ona verdim. Alırken parmaklarımız birbirine sürtündü, serin ve kuru teni alttan alttan bir sıcaklık yayıyordu. “Teşekkürler,” deyip gözlüğü taktı.</p>

  <p class="calibre2">“Az önce katilin gündeminden bahsettin,” dedim çabucak.</p>

  <p class="calibre2">“Ondan önce de tanınmayı çok istediğim söylemiştin galiba, yani o bir... neydi? ‘Habis narsist’ mi? Davranışlarım açıklamıyor mu bu?”</p>

  <p class="calibre2">Jacobsen kafasını hafifçe eğdi. Gözleri gizlenince öncekinden de daha anlaşılmaz olmuştu. “Çok ileri gitmeye hazır olmasını açıklıyor, ama daha en başta <span class="calibre3">niçin</span> öldürdüğünü açıklamıyor. Öldürmekle eline geçen bir şey, kaşımaya çalıştığı patolojik bir kaşıntısı olmalı. Eğer bu cinsel değilse, o zaman ne?”</p>

  <p class="calibre2">“Belki de sadece acı çektirmekten hoşlanıyordur,” fikrini ileri sürdüm.</p>

  <p class="calibre2">Kafasını iki yana salladı. Güneş gözlüğünün üzerinde yine o 'küçük çizgi belirdi. “Hayır. Bunun kendisine verdiği güç duygusundan hoşlanıyor olabilir, ama bundan fazlası var. Bütün bunları yapmaya onu bir şey zorluyor. Henüz ne olduğunu bilmiyoruz, o kadar.”</p>

  <p class="calibre2">Yan taraftan siyah bir pikap geçerken birden güneş ışığı karardı. Siyah camlı, benzin yutan canavar, arabamıza tepeden bakıyordu. Derken aniden hızlandı; bizi henüz geçmişti ki, önümüzü kesip şeridimize daldı. Çarpışmaya karşı kendimi hazırlayarak relleksif olarak ayağımı yere sıkıca bastım. Ama Jacobsen frene sadece hafifçe dokunarak direksiyonu diğer şeride kırdı, arabanın hareketi kareograf elinden çıkmış gibi pürüzsüzdü.</p>

  <p class="calibre2">Harika bir sürücülük gösterisiydi ve kendisi bunun hiç farkında olmadığından daha da etkileyiciydi. Pikap hızlanıp uzaklaşırken Jacobsen ardından sinirli bir bakış attı, ama onun dışında üstünde durmadı.</p>

  <p class="calibre2">Ne var ki, bu olay az önceki rahat konuşma havamızı sona erdirmişti. Ya konuştuklarımızla kafası meşgul olduğundan ya da o kadar çok şey söylemiş olduğu için pişmanlık yaşadığından olacak, Jacobsen yine o mesafeli halme büründü. Gerçi sohbet edecek zaman da yoktu. Knoxville’in merkezine yaklaşıyorduk. Yaklaştıkça keyfim daha da kaçıyordu, jacobsen beni otelime bıraktığı sırada, içine kapanıklığı âdeta bir duvar kadar somuttu.</p>

  <p class="calibre2">Yüzünde gözlerini saklayan güneş gözlüğü ve kısacık baş selamıyla beni kaldırımın ortasında, çam ormanında sürekli eğik dolaşmaktan sertleşmiş adalelerimle başbaşa bırakıp uzaklaştı.</p>

  <p class="calibre2">Şimdi ne yapacağım konusunda tamamen fikirsizdim. Soruşturmadan ihraç edilmem morgu da kapsıyor muydu bilmiyor, sormak için Tom’u aramayı istemiyordum. Durumu bilmeden tesise gitmek de içimden gelmiyordu.</p>

  <p class="calibre2">Günlük koşuşturmaca halindeki insanların ortasında, parlak bahar güneşinin altında ayakta dikilirken, gerçek nihayet kafama dank etti. Jacobsen ile beraberken biraz erteleyebilmiş olsam da artık yüzleşmek zorundaydım.</p>

  <p class="calibre2">Meslek hayatım boyunca ilk defa bir soruşturmadan atılmıştım.</p>

  <p class="calibre2">Duş alıp üstümü değiştirdim, ardından bir sandviç alıp nehir kenarında öğle yemeğimi yedim, turistlerle dolu yandan çarklı vapurların köpük çıkararak geçişlerini seyrettim. Suda ilkel bir sakinleştiricilik vardır. Sanki bilinçaltımızm derinlerindeki bir düğmeye basarak ana rahmine ait gen hafızasını tetikler. Hafif rutubetli havayı içime çektim, nehrin yukarısına doğru uçan bir kaz sürüsünü seyrettim ve kendi kendime sıkılmadığımı söyledim. Tarafsız bakınca, mezarlıktaki olayı kişisel almamam gerektiğini biliyordum. Hicks’in yaylım ateşine yakalanmış, onun beni ilgilendirmeyen politik oyunlarından dolaylı bir hasar almıştım. Kendime bunu itibarsızlaşma olarak görmemem gerektiğini söyledim.</p>

  <p class="calibre2">Daha iyi hissetmemi sağlamadı.</p>

  <p class="calibre2">Yemeğimi yedikten sonra, sokaklarda amaçsızca dolaştım, telefonumun çalmasını bekledim. Knoxville’de uzun zaman önce bulunmuştum, o zamandan bu yana şehir değişmişti. Gerçi tramvaylar hâlâ vardı ve Sunsphere’in altın rengi aynalı topu da şehrin silüetinin şaşmaz bir özelliği olmayı sürdürüyordu.</p>

  <p class="calibre2">Fakat gezme havasında değildim. Telefonum cebimde ölü bir ağırlık halinde ısrarla susuyordu. Bir an aklım çelmdı, Tom’u arayacaktım, ama anlamı olmadığını biliyordum. Beni arayabileceği zaman arardı zaten.</p>

  <p class="calibre2">Nihayet telefon ettiğinde ikindi olmuştu. Sabah olanlar için özür dilerken sesi yorgundu.</p>

  <p class="calibre2">“Hicks işte, gereksiz yaygara koparır. Yarın Dan’le tekrar konuşacağım. Ortalık yatıştığında yanlışının farkına varacağına eminim. En azından morgda benimle çalışmaya devam etmemen için hiç sebep yok.”</p>

  <p class="calibre2">“Bu arada sen ne yapacaksın? Tek başına halledemezsin. Niçin Paul’ün yardım etmesine izin vermiyorsun?”</p>

  <p class="calibre2">“Paul bugün şehir dışında. Ama emmim Summer yine yardıma gelecektir.”</p>

  <p class="calibre2">“Fazla yorulmaman lazım. Hâlâ bir doktora görünmedin mi?” Nefesimi boşa tükettiğimi anlatan bir ses tonuyla “Endişelenme,” dedi. “Olanlar için gerçekten üzgünüm David, ama icabına bakacağını. Sen şimdilik bir bekle.”</p>

  <p class="calibre2">Yapabileceğim başka bir şey pek yoktu. Akşamın geri kalanında hoşça vakit geçirmeye karar verdim. <span class="calibre3"><span style="font-style: normal;">Biraz boş zaman seni öldürmez</span>.</span>&nbsp;Ofislerde çalışanların eve dönüş yolunda uğradığı barlar ve kafeler dolmaya başlamıştı. Kahkahaların ve muhabbetlerin kulağıma gelen çağıltısı davetkardı. Hiç düşünmeden, nehire nazır ahşap bir taraçası olan bir barda durdum. Kendime korkuluğun yanında bir masa buldum ve bir bira ısmarladım. İkindi güneşinin son ışınlarının keyfine vararak, Tennessee nehrinin ağır ağır akışını seyrettim; görünmeyen akıntılar nehrin buz gibi yüzeyinde çukurlar ve girdaplar oluşturuyordu.</p>

  <p class="calibre2">Yavaş yavaş gevşemeye başladığımı hissettim. Biramı bitirince kalkmak için acil bir sebep göremediğimden menüyü istedim. Deniz mahsüllü erişteyle bir kadeh <span class="calibre3">California Zinfandel</span> sipariş verdim. Kendi kendime sadece bir tane diye yemin ettim, çünkü Tom’a yardıma gitsem de gitmesem de ertesi gün erken kalkmam gerekiyordu. Ama sarımsaklı, ağır yemeği bitirdiğimde bu artık&nbsp;<span style="text-indent: 1.5em; font-size: 1em; line-height: 1.2;">pek de zorlayıcı bir sebep gibi gelmedi.</span></p>

  <p class="calibre2">Bir kadeh şarap daha ısmarladım. Güneş ağaçların arkasından batıyor, alacakaranlık çöküyordu, ama ona rağmen hava hâlâ sıcaktı. Taraçayı aydınlatan elektrik ışıkları akşamın ilk pervanelerini çekmeye başlamıştı. Lambaların camına çarpıp pırpır eden pervaneler, beyaz kürelerin önünde siyah silüetler halinde görünüyorlardı. Yıllarca evvel Knoxville’e ilk geldiğimde nehrin bu kısmım ziyaret edip etmediğimi hatırlamaya çalıştım. Samnm bir ara gelmiş olmalıydım ama hiç hatırlamıyordum. Şehrin farklı -ve ucuz- bir kesiminde, git gide seçkinleşen eski semtin kenar mahallelerinde daracık bir bodrum katı kiralamıştım. Dışarı çıktığım zamanlarda nehir kıyısındaki daha pahalı barlar yerme genellikle çevredekilere giderdim.</p>

  <p class="calibre2">Bunları düşününce başka anılar da sökün etti. Ansızın, gözümün önüne bir süre görüştüğüm bir kızın yüzü geldi. Hastanedeki hemşirelerden Beth. Yıllardır onu düşünmemiştim. Acaba şimdi nerede, ne yapıyor diye düşünüp gülümsedim. Bir zamanlar tanıdığı İngiliz adlı tıp öğrencisi hiç aklına geliyor muydu?</p>

  <p class="calibre2">Ondan kısa süre sonra İngiltere’ye dönmüştüm. Ve birkaç hafta sonra da karım Kara’yla tanışmıştım. Onu ve kızımı düşününce yine her zamanki gibi o baş döndürücü uçurumun eşiğine geldim, ama o uçuruma düşmeyecek kadar alışmıştım artık.</p>

  <p class="calibre2">Masadan cep telefonumu aldım ve kişilerim listesini açtım. Aydınlık ekranda henüz vurgulamadığım halde jenny’rıin adı ve numarası âdeta üzerime atladı. Seçeneklerde <span class="calibre3">'Sil’e</span> kadar indim ve baş parmağımı tuşun üzerinde tuttum. Sonra tuşa basmadan telefonun kapağını kapatıp tekrar cebime koydum.</p>

  <p class="calibre2">Şarabımın kalanını içtim ve düşüncelerimi sürüklendikleri mecradan geri getirdim. Onların yerinde şimdi arabada oturan jacobsenin görüntüsü vardı... çıplak kollarının sağlıklı adaleleri ve bronzlaşmış teni, kısa kollu beyaz bluzundan görünüyor. Onun hakkında hiçbir şey bilmediğim geldi aklıma. Ne yaşını, ne nereli olduğunu veya nerede yaşadığını biliyordum.</p>

  <p class="calibre2">Ama sol elinde nikah yüzüğü olmadığı dikkatimi çekmişti.</p>

  <p class="calibre2"><span class="calibre3">Ah, bırak artık şunu.</span> Yine de, bir kadeh şarap daha ısmarlarken elimde olmadan gülümsüyordum.</p>

  <p class="calibre2"><span class="calibre3">Hava kararıyor. En sevdiğin vakit. İki uç arasındaki geçiş: Gündüz ve gece. Cennet ve cehennem. Dünyanın dönüşü birleşme noktasında tutulmuş, ne biri ne diğeri, ama ikisinin de potansiyeliyle dolu.</span></p>

  <p class="calibre2"><span class="calibre3">Keşke her şey bu kadar basit</span> olsaydı.</p>

  <p class="calibre2"><span class="calibre3">Fotoğraf makinesinin lensini dikkatle fırçalıyor, ardından da hassas zımparalamadan geçmiş camı ayna</span> gibi <span class="calibre3">parlatana kadar, yumuşacık bir güderi parçasıyla nazikçe siliyorsun. Objektifi eğip ışığa tutarak, mükemmel yüzeyini bozabilecek toz benekleri kalmış mı diye bakıyorsun. Hiç toz yok, ama yine de parlatmaya devam ediyorsun, sırj emin olmak için.</span></p>

  <p class="calibre2"><span class="calibre3">Fotoğraf makinesi senin en değerli malın. Satın aldığından beri yoğun kullandığın ihtiyar Leica bir kez bile seni</span> yüzüstü <span class="calibre3">bırakmadı. Onunla çektiğin siyah beyaz resimler her zaman cam gibi; o kadar pürüzsüz ve net ki onlardan gözlerini alamıyorsun.</span></p>

  <p class="calibre2"><span class="calibre3">Aradığını bulamamış olman makinenin hatası değil.</span></p>

  <p class="calibre2"><span class="calibre3">Bu gece de. tıpkı diğer seferler gibi olacak diye düşünmeyi deniyorsun, ama öyle olmadığını biliyorsun. Daha önce her zaman bir gizlilik perdesi ardında çalıştın, var olduğunu kimse bilmediği için yaptıkların cezasız kalabildi. Şimdiyse bu değişti. Sahne ışıklarına çıkmak senin kendi kararın, kendi seçimin olsa da bu her şeyi değiştiriyor.</span></p>

  <p class="calibre2"><span class="calibre3">Sonuç ne olursa olsun, artık bir taahhüt altına girdin. Geri dönüşü yok.</span></p>

  <p class="calibre2"><span class="calibre3">Bunun için hazırlandığın doğru. Bir çıkış stratejisi olmadan bu işe girişmezdin. Vakit geldiğinde, tıpkı daha önce de olduğu gibi sessizce gerileyip gölgelere karışabileceksin. Fakat önce her şeyi başından sonuna kadar zihninde tasarlamak zorundasın. Ödül büyük olabilir ama risk de büyük.</span></p>

  <p class="calibre2"><span class="calibre3">Herhangi bir hatayı kaldıramazsın.</span></p>

  <p class="calibre2"><span class="calibre3">Bu geceki olayın büyük resimde önemi olmadığına, asıl işinin mutlaka devam edeceğine inanmak için büyük çaba harcıyorsun. Ama inandırıcı gelmiyor. Gerçek şu ki, artık tehlikede olan daha fazla şey var. Her ne kadar bunu itiraf etmekten nefret etsen de, bütün o başarısızlıklar seni olumsuz etkiledi. Buna ihtiyacın var, onca yılı boşa harcamadığının doğrulanmasına ihtiyacın var.</span></p>

  <p class="calibre2"><span class="calibre3">Bütün hayatını boşa harcamadığının.</span></p>

  <p class="calibre2"><span class="calibre3">Lensi parlatmayı bitiriyorsun ve kendine bir bardak</span> süt <span class="calibre3">koyuyorsun. Midene asidini alacak bir şeyler girmesi gerek, ama miden yemek yiyemeyeceğin kadar düğümlenmiş halde. Sütü açalı bir ya da iki gün oldu, üstündeki köpüğe bakılırsa ekşimiş olabilir. Ama hiçbir şeyin kokusunu ya da tadını alamamanın faydalarından biri de bu. Tereddüt etmeden sütü içerken pencereden fondaki gökyüzü önünde siluet, halindeki ağaçlara bakıyorsun. Boş bardağı tekrar mutfak masasının üzerine koyduğunda, çeperlerine sıvaşmış süt, ona giderek artan karanlıkta hayaletimsi bir yarı saydamlık veriyor.</span></p>

  <p class="calibre2"><span class="calibre3">Bu fikir hoşuna gidiyor: Hayalet bardak.</span></p>

  <p class="calibre2"><span class="calibre3">Ama hazzın kısa zamanda sönüyor. Bu en nejret ettiğin kısmı... beklemek. Ama artık fazla uzun sürmeyecek. Odanın diğer tarafına, kapının arkasında asılı üniformaya bakıyorsun, gittikçe koyulaşan gölgelerde zar zor görülüyor. Yakından incelense anlaşılırdı, ama insanların çoğu yakından bakmaz. O ilk birkaç saniyede sadece bir üniforma görürler.</span></p>

  <p class="calibre2"><span class="calibre3">Sana bütün gereken de bu kadarı.</span></p>

  <p class="calibre2"><span class="calibre3">Kendine bir bardak süt daha koyduktan sonra, gökyüzündeki son ışıklar da kaybolurken kirli pencereden dışarıya gözlerini dikiyorsun.</span></p>

  <p class="calibre2"><br /></p>

  <h1 class="calibre2" id="sigil_toc_id_11" style="text-align: center;">13</h1>

  <p class="calibre2">Diş hekimi tam olarak onu son gördüğüm yerdeydi. Hâlâ sırtüstü yayılmış halde, yalnızca ölülerin başarabildiği bir hareketsizlikle yatıyordu. Ama başka bakımlardan değişmişti. Eti güneşte kurumuş, derisi ve saçları istenmeyen bir palto gibi üstünden sıyrılmıştı. Birkaç gün sonraysa, yumuşak dokudan geriye sadece inatçı tendonlar ve çok geçmeden de yalnızca dayanıklı kemikler kalacaktı.</p>

  <p class="calibre2">Rahatsız edici bir baş ağrısıyla uyanınca, önceki akşam o son kadeh şarabı içtiğime pişman olmuştum. Gün içinde olanları hatırlamak da üstüne tuz biber ekmişti. Duş alırken, Tom’dan haber gelene kadar ne yapayım diye düşünmüştüm. Ama bir karara varamamıştım..</p>

  <p class="calibre2">Turist olmaktan artık bıkmıştım.</p>

  <p class="calibre2">Tesise vardığımda hemen hemen boş olan otopark hâlâ yarı karanlıktı; üzerime tulum giyerken erken sabahın serinliğinde titredim. Yanıma alayım mı almayayım mı diye düşünerek cebimden telefonumu çıkardım. Tesisteki sessizliği telefon konuşmalarıyla bozmak saygısızca geldiğinden, normalde kapıdan geçmeden önce telefonumu kapatırdım, ama şimdi Tom ararsa kaçırmak istemiyordum. Titreşime alma fikri cazip geldiyse de, zaten bütün sabahı birinin aradığını haber veren zil sesini beklemekle geçirdiğimden vazgeçtim. Üstelik gerçekçi olmak gerekirse, Tom’un Gardner’ı bu kadar erken saatte aramayacağım da biliyordum.</p>

  <p class="calibre2">Zihnimi toparlayarak telefonu kapattım ve çantama attım.</p>

  <p class="calibre2">Çantamı omuzuma aldım ve kapıya yöneldim. Saat erken olmasına rağmen ilk gelen ben değildim. İçeride master öğrencisine benzeyen, ameliyat giysileri içinde genç bir erkekle bir kadın bir yandan laflıyor, bir yandan da ağaçların içinden geçerek geri dönüyorlardı. Yanımdan geçerken bana dostça ‘Merhaba’ dedikten sonra işlerinin başına dönmek üzere gözden kayboldular.</p>

  <p class="calibre2">Onlar gidince orman içindeki tesis alanına sessizlik çöktü. Kuşların şakımaları olmasa, oradaki tek canlı varlık olduğum sanılabilirdi. Arazi serindi, güneş henüz ağaçlar arasından vuracak kadar yükselmemışti. Dış hekiminin cesedinin olduğu ağaçlık yamaca giderken topraktaki çiy, tulumumun paçalarını ıslatıyordu. Koruyucu tel kafes sayesinde, cesedin böcekler veya leşçiller erişemediğinde nasıl bir çürüme sergilediğini de gözlemleyebilecektım. Böyle bir incelemeyi yapan ilk kişi olmayacak olsam da daha önce hiç tek başıma gerçekleştirmemiştim. Üstelik böyle bir sürecin ilk elden kaydım tutmak her zaman için başkalarının çalışmasına bel bağlamaktan iyiydi.</p>

  <p class="calibre2">Ama birkaç gündür buraya gelmemiştim, o yüzden açığı kapatmak için yapmam gereken işler vardı. Kafesteki küçük bir kapıdan içeri girdim. Çantamdan çelik metre, kumpas, fotoğraf makinesi ve not defteri çıkardım ve çömelip çalışmaya başladım. Ağır ilerliyordum; başımın ağrısı gözlerimin gerisinde sürekli bir zonklama şeklinde devam ediyor, çantamdaki telefonu düşünmek de dikkatimi sürekli dağıtıyordu. Kendimi aynı ölçümü ikinci kere alırken bulunca öfkeyle silkindim. <span class="calibre3">Hadi Hunter, odaklan. Buraya bunun için geldin.</span></p>

  <p class="calibre2">Dikkat dağılmalarına zihnimi kapatarak, hevesle işe giriştim. Çürümenin mikrokozmozuna iyice çekilirken baş ağrımı ve telefonu geçici olarak unuttum. Serinkanlılıkla bakıldığında, fiziksel bozulmamızın diğer doğal çevrimlerden farkı yoktur. Ve diğer doğal süreçler gibi, bütün yanlarıyla anlaşılabilmesi için incelenmesi zorunludur.</p>

  <p class="calibre2">Sonunda vücudum rahatsızlık belirtileri göstermeye başladı. Boynum tutulmuştu, çalışmaya ara verip esneme hareketleri yaparken çok sıcakladığımı ve kasıldığımı fark ettim. Artık güneş ağaçlar arasından vuracak kadar yükselmişti, tulumun içinde terlemeye başladığımı hissedebiliyordum. Saate bakınca neredeyse öğlen olduğunu görüp şaşırdım.</p>

  <p class="calibre2">Kafesten çıkıp ardımdan kapıyı kapattım. Gerinirken omuzum çatırdayınca acıyla yüzümü buruşturdum. Eldivenlerimi çıkardım; çantamdan bir şişe su alacaktım ki ellerimin halı gözüme ilişince durdum. Sıkı lastik eldivenlerin içinde kalmaktan derilerinin rengi açılmış ve buruş buruş olmuşlardı. Bunda alışılmadık bir yan yoktu, yine de bir sebepten bu görüntünün harekete geçirdiği bir şey bilinçaltımı sarstı.</p>

  <p class="calibre2">Bir gün önce Steeple Hill’de bir şey yakalar gibi olmuştum, şimdi de aynı hissi yaşamıştım ve yine çabucak kaybolmuştu. Zorlamamın faydası olmayacağını bildiğimden, düşünmeyi bırakıp suyumdan içtim. Şişeyi tekrar çantama koyarken, Tom Gardner’la konuşmuş mudur diye merak ettim. Mesajları kontrol etmek için telefonumu açma fikri bir an aklımı çeldi, ama kararlı bir şekilde sonraya sakladım. <span class="calibre3">Dikkatini dağıtma. Önce yaptığın işi bitir.</span></p>

  <p class="calibre2">Söylemek yapmaktan kolaydı. Tom’un büyük ihtimalle şimdiye kadar aramış olduğunu bildiğimden, bir türlü konsantre olamıyordum. Ayartmaya boyun eğmeyi reddederek son bir iki ölçümü neredeyse sapkın bir özenle almaya devam ettim, kontrollerini yapıp bir kayıt defterine not ettim, ardından defteri ortadan kaldırdım. Tel kalesi arkamdan kilitledim ve kapıya doğru yürümeye başladım. Arabama ulaştığımda tulumumu ve eldivenlerimi çıkardım; her şeyi bagaja koyduktan sonra nihayet telefonumu açtım.</p>

  <p class="calibre2">Açar açmaz bir bip sesi mesajımın olduğunu haber verdi. Beklentiyle midemin düğümlendiğini hissettim. Mesaj tesise gelmemden kısa süre sonra bırakılmıştı, ayrıca Tom’un telefonunu da birkaç dakikayla kaçırdığımı fark edince hayal kırıklığı içime bıçak gibi saplandı.</p>

  <p class="calibre2">Ama mesaj ondan değildi. Paul’den gelmişti ve Tom’un kalp krizi geçirdiğini söylüyordu.</p>

  <p class="calibre2">İçinde bulunulan duruma ne kadar bağlı olduğumuzun farkında değılizdir. İnsanları onları normalde gördüğümüz gibi tanımlarız, ama o durumdan çıktıklarında, başka bir sahne ve durum içine yerleştiklerinde zihnimiz ayak direr. Bir zamanlar tanıdık olan, garip ve rahatsızlık verici olur.</p>

  <p class="calibre2">Tom olduğunu bilmesem tanımazdım.</p>

  <p class="calibre2">Yılan gibi kıvrılan bir oksijen tüpü burnuna girmiş, koluna takılı serum yapışkan bantlarla sabitlenmişti. Gövdesinden çıkan kabloların bağlı olduğu monitörde, kalbinin seyrini sessizce izleyen elektronik çizgiler titreşiyordu. Bol hasta elbisesi içinde, yaşlı bir adamın erimiş kaslarını sergileyen kolları solgun ve cılızdı.</p>

  <p class="calibre2">Ama zaten yastığın üzerindeki de yaşlı bir adamın başıydı... teni kül rengi ve avurtları çökük.</p>

  <p class="calibre2">Kalp krizine önceki gece morgdayken yakalanmıştı. Önceki sabah Steeple HilPde heba olan zamanı telafi etmek isteğiyle geç saatlere kadar çalışmış. Suınmer da ona yardım ediyormuş, ama saat on olduğunda Tom ona eve gitmesini söylemiş. Summer üstünü değiştirmek için çıkmış ve sonra otopsi odalarından birinden bir gürültü işitmiş. Koşarak içeri girmiş ve Tom’u yerde yarı bilinçsiz yatarken bulmuş.</p>

  <p class="calibre2">“Onun hâlâ orada olması büyük şansmış,” dedi Paul. “Summer olmasa Tom yerde saatlerce yatabilirdi.”</p>

  <p class="calibre2">Ben ulaştığım sırada acilden çıkan Paul ve Sam parlak güneşten dolayı gözlerini kırpıştırdılar. Sam sakin ve ağırbaşlı görünüyor, ilerlemiş hamileliği yüzünden kocaman olmuş karnını dengelemek için geriye kaykılarak yürüyordu. Ona kıyasla Paul endişeden bitkin ve süzülmüş görünüyordu. Sabah Mary kendisini hastaneden arayınca kalp krizinden haberi olmuştu. Tom geceleyin acil baypas ameliyatına alınmıştı ve şu an yoğun bakımda bilinçsiz yatıyordu. Mevcut koşullar altında ameliyat olabildiği kadar iyi geçmişti, ama yeni bir kriz tehlikesi her zaman vardı. İlerleyen birkaç gün kritik olacaktı.</p>

  <p class="calibre2">“Henüz başka bir bilgi yok mu?” diye sordum.</p>

  <p class="calibre2">Paul bir omuzunu kaldırdı. “Sadece şiddetli bir kriz olduğunu biliyoruz. Acile bu kadar yakın olmasa başaramayabilirmış.”</p>

  <p class="calibre2">Sam kocasının kolunu sıktı. “Ama başardı. Onun için ellerinden gelen her şeyi yapıyorlar. Hem hiç değilse bilgisayarlı tomografi sonucu iyi, bu iyi haber.”</p>

  <p class="calibre2">“Bilgisayarlı tomografi mi çektiler?” diye sordum şaşkınlıkla. Kalp krizinde rutin olarak başvurulan bir teşhis aracı değildi.</p>

  <p class="calibre2">“Bir süre doktorlar inme inmiş olabileceğini düşündüler,” diye açıkladı Paul. “Hastaneye getirildiğinde zihni bulanıkmış. Kendisine değil de Mary’ye bir şey olduğunu sanıyor gibiymiş. Oldukça ajite bir haldeymiş.”</p>

  <p class="calibre2">“Hadi ama tatlım, neredeyse kendinde değilmiş,” diye üsteledi Sam. “Hem Tom’un Mary’ye karşı nasıl olduğunu bilirsin. Muhtemelen onu üzmekten endişelenmiştir.”</p>

  <p class="calibre2">Paul kafa salladı, ama hâlâ kaygılı olduğunu görebiliyordum. Ben de öyleydim. Zihin bulanıklığı, beynine yeterince oksijen gitmemesi ya da tekleyen kalbinden gelen bir kan pıhtısının beyne gitmesi yüzünden olmuş olabilirdi. Bilgisayarlı tomografide inmeye ilişkin bariz işaretler görülürdü ki, o da bir diğer endişe verici etmendi.</p>

  <p class="calibre2">“Tanrım, keşke dün şehirden ayrılmasaydım,” dedi Paul, yüzü kırışarak.</p>

  <p class="calibre2">Sam kocasının kolunu ovaladı. “Hiçbir şey fark etmezdi. Elinden bir şey gelmeyebilirdi. Böyle şeyler olur.”</p>

  <p class="calibre2"><span class="calibre3">Ama bunun olması gerekmiyordu.</span> Haberi duyduğum andan beri kendi kendimi azarlıyordum. Hicks’i kışkırtmak yerine dilimi tutmuş olsaydım, patolog beni soruşturmadan atmak için o kadar istekli olmayabilirdi. Böylece Tom’un iş yükünü biraz hafifletebilir, hattâ yaklaşan kalp krizine ait tehlike sinyallerini fark edip bu konuda bir şey yapabilirdim.</p>

  <p class="calibre2">Ama yapmamıştım. Ve işte Tom yoğun bakımdaydı.</p>

  <p class="calibre2">“Mary nasıl?” diye sordum..</p>

  <p class="calibre2">“Başa çıkıyor,” dedi Sam. “Bütün gece buradaydı. Kendisiyle kalmayı teklif ettim, ama sanırım Tom’la yalnız olmak istedi. Oğullan da daha sonra belki gelecekmiş.”</p>

  <p class="calibre2">“Belki mi?”</p>

  <p class="calibre2">“New York’tan kopmayı başarabilirse,” dedi Paul acı bir ses tonuyla.</p>

  <p class="calibre2">“Paul...” dedi Sam uyan niteliğinde. Baııa da hafifçe gülümsedi. “Eğer bir merhaba demek istersen eminim Mary’nin çok hoşuna gider.”</p>

  <p class="calibre2">Tom’un ziyaretçi kabul edemeyecek kadar hasta olduğunu bildiğim halde yine de gelmek istemiştim.. İçeri girerken Paul beni durdurdu. “Daha sonra morga uğrayabilir misin? Konuşmamız lazım.”</p>

  <p class="calibre2">Tamam dedim. Paul’ün Adli Antropoloji Merkezi’nin müdür vekilliğinin yürürlüğe girdiğini o an idrak etmeye başladım. Terfiden memnun görünmüyordu.</p>

  <p class="calibre2">Acil servise girer girmez burnuma çarpan antiseptik kokusu beni bir anda hastanede geçirdiğim zamana geri döndürdü, kalbim hızlı hızlı atmaya başladı, ama derhal o anıyı zihnimden uzaklaştırdım. Tom’un yattığı yoğun bakım ünitesine gitmek için koridorlarda ilerlerken adımlarını reçine kaplı zeminde gıcırdıyordu. Tom özel bir odada kalıyordu. Kapıda küçük bir pencere vardı, oradan bakınca Mary’nin yatağın başında oturduğunu gördüm. Pencereyi hafifçe tıklattım. İlk başta işitmemiş gibiydi, ama sonra kafasını kaldırıp baktı ve beni eliyle içeri çağırdı.</p>

  <p class="calibre2">Evine yemeğe gittiğim iki gece öncekinden on yıl daha yaşlı görünüyordu, ama yatağın yanından kalkıp gelirken gülümsemesi her zamanki gibi sıcaktı.</p>

  <p class="calibre2">“David, niye zahmet ettin?”</p>

  <p class="calibre2">“Yeni duydum. O nasıl?”</p>

  <p class="calibre2">Tom’u rahatsız etmemiz pek mümkün olmasa da ikimiz de fısıltıyla konuşuyorduk. Mary yatağa doğru belli belirsiz bir el hareketi yaptı.</p>

  <p class="calibre2">“Baypas iyi geçti. Ama çok kuvvetsiz. Üstelik bir kriz daha geçirme tehlikesi var...” Konuşmasına ara verdi, gözlerinde yaşlar parıldıyordu. Toparlanmak için elinden geleni yaptı. “Ama Tom’u bilirsin. Çok güçlüdür.”</p>

  <p class="calibre2">Öyle hissetmesem de moral verici bir şekilde, gülümsedim. “Hiç kendine geldi mi?”</p>

  <p class="calibre2">“Sayılmaz. Birkaç saat önce ayıldı, ama uzun sürmedi. Kimin hastanede olduğu konusunda zihni hâlâ bulanıktı: İyi olduğuma onu inandırmam gerekti.” Huzursuzca gülümsedi, endişesi çok belliydi. “Gerçi senden de bahsetti.”</p>

  <p class="calibre2">“Benden mi?”</p>

  <p class="calibre2">“Adını söyledi, sen de tanıdığımız tek David’sin. Sanırım sana bir şey söylememi istiyordu, ama sadece tek bir sözcük seçebildim. Ispanyol’ gibi geldi kulağıma.” Bana umutla baktı. “Sana bir anlam ifade ediyor mu?”</p>

  <p class="calibre2">İspanyol? Tom’un zihin bulanıklığının başka bir belirtisiydi herhalde. Yaşadığım dehşetin yüzüme yansımamasına çalıştım. “Aklıma bir şey gelmedi.”</p>

  <p class="calibre2">“Belki de ben yanlış duydum,” dedi hayal kırıklığıyla. Yatağa bakmaya başlamıştı bile, belli ki kocasının yanma dönmek istiyordu.</p>

  <p class="calibre2">“Gitsem iyi olur,” dedim. “Eğer yapabileceğim bir şey olursa...”</p>

  <p class="calibre2">“Biliyorum. Teşekkür ederim." Bir an durdu, kaşları çatıktı. “Az kalsın unutuyordum. Dün gece Tom’u aramadın, değil mi?” “Gece değildi. Onunla dün öğleden sonra konuşmuştum, ama saat dört civarıydı. Niye?”</p>

  <p class="calibre2">Belli belirsiz bir el hareketi yaptı. “Ah, herhalde önemli bir şey değildir. Sadece Summer kalp krizinden hemen önce Tom’un telefonunun çaldığını işittiğini söyledi. Ben de acaba sen miydin diye merak ettim, ama boşver. Önemli bir şey değildir,” dedikten sonra bana kısaca sarıldı. “Uğradığını ona söylerim. Memnun olur.”</p>

  <p class="calibre2">Geldiğim yoldan geri dönüp dışarı çıktım. Yoğun bakım ünitesinin bunaltıcı sessizliğinden sonra güneşe çıkmak olağanüstü bir hısti. Yüzümü güneşe doğru kaldırdım, ciğerlerimi hastalık ve antiseptik kokusundan arındırmak için temiz havayı içime çektim. Bunu kendime itiraf etmekten bile utanıyordum, ama tekrar açık havaya çıkmanın ne kadar iyi hissettirdiğini inkar edemezdim.</p>

  <p class="calibre2">Arabama dönerken Mary’nin söylediklerini düşündüm. Tom ne demişti? İspanyol. Çözmeye çalıştım, yaşadığı zihin bulanıklığının bir başka işareti değil de anlamlı bir şey olmasını istedim. Ama ne kadar denediysem de ne anlama gelebileceğine ya da niçin Mary’nin bunu bana söylemesini istediğine dair aklıma bir şey gelmedi.</p>

  <p class="calibre2">Arabamla hastaneden uzaklaşırken kafam bunlarla meşguldü; nice sonra Mary’nin bana söylediği diğer şeyi hatırladım.</p>

  <p class="calibre2">Gecenin o saatinde Tom’u kimin aramış olabileceğini merak ettim.</p>

  <p class="calibre2"><span class="calibre3">Tavadaki</span> su <span class="calibre3">kaynaya kaynaya bitmiş. İp gibi yükselen dumanlan görebiliyor ve içindekilerin yanmaya başlarken çıkarttıkları tıslamaları işitebiliyorsun. Ama masadan ancak dumanlar ocağın üstünde bulut gibi yoğunlaştığında kalkıyorsun. Şili biberler ısıdan kararmış ve tıslıyor. Kötü koku yoğun olmalı, ama sen hiçbir koku almıyorsun.</span></p>

  <p class="calibre2"><span class="calibre3">Keşke her şeye karşı bağışıklığım olsaydı diyorsun.</span></p>

  <p class="calibre2"><span class="calibre3">Tavayı eline almanla geri bırakman bir oluyor, metal kulbu elini yakıyor. “Orospu çocuğu!” Eski bir havlu yardımıyla tavayı ocaktan alıyor ve lavaboya götürüyorsun. İçine soğuk suyu akıtınca çıtırtılar eşliğinde buhar yükseliyor. Lavabodaki pisliğe hiç umurunda olmadan bakıyorsun.</span></p>

  <p class="calibre2"><span class="calibre3">Artık hiçbir şeyin önemi yok.</span></p>

  <p class="calibre2"><span class="calibre3">Üniforma hâlâ üzerinde, ama şimdi ter lekeli ve kırışmış. Bir zaman kaybı daha. Bir başarısızlık daha. Ama çok yaklaşmıştın. Sineye çekmek o yüzden bu kadar zor ya. Gölgelerin arasından seyretmiştin</span>, <span class="calibre3">telefon ederken kalbin küt küt atıyordu. Gergin sinirlerinin seni ele verebileceğinden endişe etmiştin, ama tabii ki öyle bir şey olmamıştı. İşın sırrı onları şok etmekte, net düşünemeyecekleri kadar dengelerini bozmakta. Ve tam planladığın gibi gitmişti. Neredeyse acınası derecede kolay olmuştu.</span></p>

  <p class="calibre2"><span class="calibre3">Ama dakikalar ilerlerken o hâlâ ortalıkta görünmüyordu. Derken ambulans gelmişti. Sağlık görevlileri hızla binaya girer ve sedyede bağlı hareketsiz bir figürle tekrar dışarı çıkarken elinden gelen tek şey çaresizce seyretmek olmuştu. Sonra görevliler sedyedekini alıp ambulansa koymuş ve uzaklaşmışlardı.</span></p>

  <p class="calibre2"><span class="calibre3">Senin erişemeyeceğin bir yere.</span></p>

  <p class="calibre2"><span class="calibre3">Bu adil değil. Tam zafere ulaşacakken, üstünlüğünü ilan edecekken bu fırsatı elinden kapmışlardı. Onca plan, onca efor ne içinmiş?</span></p>

  <p class="calibre2"><span class="calibre3">Lieberman’ın seni aldatması için.</span></p>

  <p class="calibre2"><span class="calibre3">“Hassiktir!”</span></p>

  <p class="calibre2"><span class="calibre3">Mutfağın karşı tarafına fırlattığın tava duvara gürültüyle çarpıyor, içindeki su yere saçılıyor ve tavandan sarkan sinek kâğıtları sallanıyor. Yumrukların sıkılı halde nefes nefese ayakta duruyorsun, öfkeni beslemeye müthiş ihtiyacın var, çünkü öfkenin gerisindeki sadece korku. Başarısızlık korkusu, bundan sonra ne yapacağın korkusu. Gelecek korkusu. Zira, haydi yüzleşelim, fedakarlıkla geçen onca yıla karşılık gösterebileceğin neyin var? Değersiz fotoğraflar. Sadece ne kadar yaklaştığını gösteren, kıl payı kaçırdığın art arda fırsatlardan başka bir şeyi sergilemeyen görüntüler.</span></p>

  <p class="calibre2"><span class="calibre3">Bu adaletsizlik karşısında gözlerine yürüyen yaşlar gözlerini yakıyor. Film banyo küvetinden birbiri ardına hayal kırıklıkları çıkarken git gide artan çaresizliğine, bu gece biraz olsun misilleme olacaktı. Lieberman’ı kaçırmak, çaresizliğini kısmen telafi ederdi. Her şeyi bildiğini iddia eden sahte peygamberlerden hâlâ daha iyi olduğunu gösterirdi. Hiç değilse bu kadarını hak ediyorsun, ama şimdi bunu bile elinden aldılar. Sana kalan ne? Hiçbir şey.</span></p>

  <p class="calibre2"><span class="calibre3">Sadece korku.</span></p>

  <p class="calibre2"><span class="calibre3">Çocukluğuna ait bir görüntü zihnini âdeta bombalarken</span> gözlerini kapatıyorsun. Şimdi bile o şoku hâlâ hissedebiliyorsun. Kapı eşiğinden girerken kocaman, <span class="calibre3">yankılanan odadan gelen serinlik</span> içine süzülüyor. Ve o pis koku. <span class="calibre3">Koku alma duyun uzun zaman önce ölmüş olsa bile o kokuyu</span> hâlâ hatırlayabiliyorsun, tıpkı <span class="calibre3">kopmuş bir uzvun hayali karıncalanması gibi.</span> Gördüğün şey karşısında afallayıp olduğun yerde duruyorsun. Sıra sıra solgun, cansız bedenler, içlerinden kan ve hayat çekilmiş. Gözyaşlarına aldırmadan seni ensenden tutan yaşlı adamın elinin basıncını hissedebiliyorsun.</p>

  <p class="calibre2"><span class="calibre3">“Ölü bir şey görmek istiyorsun, iyice bak! Özel bir yanı yok, değil mi7 Hepimizin başına gelir, biz istesek de istemesek de. Senin de başına gelecek. İyice bak, çünkü hepimizin sonu bu. Sonunda hepimiz ölü etler</span> olacağız. ”</p>

  <p class="calibre2"><span class="calibre3">Yıllar boyu, o ziyaretin anısı sana geceleri kâbuslar gördürdü. Elin ne zaman gözüne ilişse, incecik bir deri tabakası altındaki kemikleri ve tendonlan gördün ve yapış yapış terler döktün. Etrafındaki insanlara baktın ve yine o sıra sıra soluk bedenleri gördün. Bazen banyo aynasında yansımanı görüp kendini onlardan biri olarak tasavvur ettin.</span></p>

  <p class="calibre2"><span class="calibre3">Ölü et.</span></p>

  <p class="calibre2"><span class="calibre3">Sana musallat olan bu bilgiyle büyüdün. Derken on yedi yaşına geldiğinde, ölmekte olan bir kadının gözlerinden hayatın</span> -ışığın- çıkışını <span class="calibre3">seyrettin.</span></p>

  <p class="calibre2"><span class="calibre3">Ve fark ettin ki aslında sen etten fazlasıydın.</span></p>

  <p class="calibre2"><span class="calibre3">Bir vahiydi</span>, <span class="calibre3">ama yıllar içinde inancını ayakta tutmak zorlaşmıştı.</span> İnancını <span class="calibre3">kanıtlamak için yola çıkmıştın, ama her hayal kırıklığı inancını daha da zayıflatmaktan başka işe</span> yaramadı. Ve <span class="calibre3">onca</span> çalışma <span class="calibre3">.ve planlamadan sonra, onca riskten sonra, bu geceki başarısızlık</span> üstüne <span class="calibre3">tuz biber ekti.</span></p>

  <p class="calibre2"><span class="calibre3">Gözlerini silip, Leica’nın kısmen sökülmüş halde durduğu mutfak masasına gidiyorsun. Makineyi temizlemeye başlıyorsun, ama o bile tad vermiyor artık.</span> Kendini <span class="calibre3">sandalyeye bırakıyor</span> ve <span class="calibre3">parçalara uzun uzun bakıyorsun. Uyuşuk bir halde lensi alıyor ve elinde çeviriyorsun.</span></p>

  <p class="calibre2"><span class="calibre3">Ansızın aklına bir fiki r geliyor.</span></p>

  <p class="calibre2"><span class="calibre3">Fikir şekil alırken heyecan duygusu başlıyor. Bu kadar aşikar bir şeyi nasıl gözden kaçırmış olabilirsin? Oradaydı, bütün o zaman boyunca tam yüzüne bakıyordu! Daha yüksek bir amacın olduğunu unutmana asla izin vermemeliydin. Gerçekten önemli olanı gözden kay bettin, dikkatinin başka yöne sapmasına izin verdin. Lieberman işi yattı, ama öyle olması gerekiyordu.</span></p>

  <p class="calibre2"><span class="calibre3">Çünkü öyle olmasa eline ne kadar nadir bir fırsat geçtiğini fark etmeyebilirdin.</span></p>

  <p class="calibre2"><span class="calibre3">Yapılması gerekeni düşünüp taşınırken gücün kuvvetin yerine geliyor. İşte bu, onu hissedebiliyorsun. Uğruna çalıştığın her şey, katlanmak zorunda kaldığın onca hayal kırıklığı, hepsi bir sebepten dolayıydı. Kader bir zamanlar ayaklarının dibine ölmekte olan bir kadını fırlatmıştı, işte şimdi yine, devreye giriyordu.</span></p>

  <p class="calibre2"><span class="calibre3">Kendi kendine nağmesiz bir ıslık tutturuyor ve üzerindeki üniformayı çıkarmaya başlıyorsun. Bütün gece üstündeydi. Çamaşırhaneye götürmeye vakit yok, ama ıslak süngerle silip sonra da ütüleyebilirsin.</span></p>

  <p class="calibre2"><span class="calibre3">Çok iyi görünmesine ihtiyacın olacak.</span></p>

  <p class="calibre2"><br /></p>

  <p class="calibre2"><br /></p>

  <h1 class="calibre2" id="sigil_toc_id_12" style="text-align: center;">14</h1>

  <p class="calibre2">Ben geldiğimde şişman resepsiyonist morgdaki görevinin başındaydı. “Dr. Lieberman’ı duydunuz mu?” diye sordu. Vızıltı gibi tekdüze sesi cüssesiyle aşırı uyumsuzdu. Duyduğumu söylediğimde hayal kırıklığına uğramış göründü, cık cıklayıp kalasım iki yana sallarken çeneleri jöle gibi titredi. “Gerçekten çok yazık. Umarım iyidir.” Sadece kafamı salladım ve kartımı okutup içeri girdim.</p>

  <p class="calibre2">Ameliyat giysileri giymekle hiç uğraşmadım. Kalıp kalmayacağımı bilmiyordum.</p>

  <p class="calibre2">Paul daha önce Tom’un çalışmakta olduğu otopsi odasındaydı. Tezgahın üzerindeki açık bir dosyanın içindekilere konsanlre olmuştu. İçeri girdiğimde kafasını kaldırıp baktı.</p>

  <p class="calibre2">“O nasıl?”</p>

  <p class="calibre2">“Hemen hemen aynı.”</p>

  <p class="calibre2">Dosyadaki kâğıtları eliyle işaret etti. Parlak floresan aydınlatma, gözlerinin altındaki mor gölgeleri ortaya çıkarıyor, yorgunluğu daha da belli oluyordu. “Tom’un notlarını gözden geçiriyordum. Genel bilgilerin bir kısmına sahibim, ama hızlanmamı sağlayabilirsen çok yardımı olurdu.”</p>

  <p class="calibre2">Ona mezarlıkta bulunan cesedin Willis Dexter’a ait olduğunun aşağı yukarı kesin olduğunu ve Dexter’m mezarından çıkarılan kalıntıların muhtemelen Noah Harper adında bir küçük hırsıza ait olabileceğini anlatırken ses çıkarmadan dinledi. Hem Harper’m hem de dağ kulübesindeki kurban Terry Loomis’in cesetlerindeki pembe dişleri ve bunların Loomis’in cesedindeki kan</p>

  <p class="calibre2">kaybı ve yaralarla çelişik olduğunu anlattım. İki kurbanın da dil kemiklerinin sağlam olduğunu ve kemiklerde şu âna dek bıçak kesiği izine rastlamadığımızı söyleyince yorgun yorgun sırıttı.</p>

  <p class="calibre2">“Ya o ya bu yani. Ölüm nedeni boğma ya da bıçaklama olabilir, ama ikisi birden olamaz. İkisinden birine ilişkin kesin kanıt bulmayı ummak zorundayız.” Bir an tezgahtaki dosyaya baktıktan sonra canlandı ve “Ee, devam etmeyi kabul ediyor musun?” diye sordu.</p>

  <p class="calibre2">Daha önce duymayı umduğum şeydi bu, fakat şartlar yüzünden memnun bile olamadım. “Evet, ama daha fazla sürtüşmeye sebep olmak istemiyorum. Başka biri işi devralsa daha iyi olmaz mı?”</p>

  <p class="calibre2">Paul dosyayı kapattı. “Senden nezaket göstermeni istemiyorum. Tom hastanedeyken fakülte çok gergin olacak. Burada elimden geleni yapacağım, ama önümüzdeki bir iki gün çok yoğun geçecek. Dürüst olmam gerekirse, yardım alsak fena olmaz ve sen başından beri işin içindeyken seni kullanmamak aptallık olur.”</p>

  <p class="calibre2">“Ya Gardner?”</p>

  <p class="calibre2">“Bu karar ona düşmez. Burası morg, suç mahalli değil. Eğer yardım eLmemizi istiyorsa ya kararlarımıza güvenmesi ya da başka birileriııi bulması gerektiğini ona açıkça ifade ettim. Kendisi vazife başnıda olduğu sırada Irving’in kaçırılmasından bu kadar kısa süre sonra şimdi bir de Tom’u kaybetmişken böyle bir şey yapmak istemez.”</p>

  <p class="calibre2">Irving’i hatırlayınca biraz suçluluk hissettim. Tom’un geçirdiği kalp krizi bana profilciyi neredeyse unutturmuştu.</p>

  <p class="calibre2">“Peki ya Hicks?” diye sordum.</p>

  <p class="calibre2">Paul’ün yüzündeki ifade sertleşti. “Hicks’in cehenneme kadar yolu var!”</p>

  <p class="calibre2">Uzlaşma havasında olmadığı aşikardı. Hicks ve Gardner’m, Paul’le çalışmayı Tom’la olduğundan çok farklı bulacaklarım düşündüm.</p>

  <p class="calibre2">“Pekala,” dedim. “Mezardan çıkarılan kalıntıları birleştirme işine devam edeyim mi?”</p>

  <p class="calibre2">“Şimdilik o iş kalsın. Gardner ormanda bulunan kemiklerin Willis Dexter’a ait olup olmadığının tasdik edilmesini istiyor. Summer kemikleri kutulardan çıkartmaya başlamıştı, şu anki önceliğimiz bu olsun.”</p>

  <p class="calibre2">Tam dönmüş gidiyordum ki, ona sormak istediğim bir şey olduğunu hatırladım. “Mary, Tom’un kendisine bir şey söylemeye çalıştığından bahşetti. ‘İspanyol’ gibi bir şey söylemiş. Sana bir anlam ifade ediyor mu?”</p>

  <p class="calibre2">“İspanyol mu?” Paul boş boş bakıyordu. “Hiçbir şey çağrıştırmadı.”</p>

  <p class="calibre2">Bunun üzerine giysilerimi değiştirmeye gittim. Paul’ün fakültedeki acil bir toplantıya gitmesi gerekiyordu, ama mümkün olan en kısa zamanda geri geleceğini söyledi. Summer, Steeple HiU'de bulunan kalıntıların götürüldüğü otopsi odasına gelmişti bile, son delil torbalarını da kutulardan çıkartmaktaydı.</p>

  <p class="calibre2">Kyle’ın ona yardım ettiğini görünce nedense şaşırmadım. Koyu bir sohbete dalmışlardı, içen girdiğimi ikisi de duymadı. “Merhaba,” dedim.</p>

  <p class="calibre2">Summer bir çığlık atıp ok gibi benim olduğum tarafa döndü, az önce eline aldığı torbayı az kalsın düşürecekti. “Aman Tanrım!” diyerek derin bir nefes aldı, gelenin ben olduğumu görünce rahatlayarak gevşedi.</p>

  <p class="calibre2">“Affedersin. Seni ürkütmek istemedim.”</p>

  <p class="calibre2">Kendini zorlayarak yüzüne titrek bir gülümseme yerleştirdi. Ağartılmış saçlarının altındaki yüzünde gözyaşı izleri vardı ve cildi kabarıp kızarmıştı.</p>

  <p class="calibre2">“Sorun değil. Geldiğinizi duymadım. Kyle yardım ediyordu.” Morg asistanı utanmış, ama kendinden memnun görünüyordu.</p>

  <p class="calibre2">“Nasıl gidiyor Kyle?”</p>

  <p class="calibre2">“Ah, gayet iyi.” Eldivenli elini salladı, iğne batan eliydi. “Güzelce iyileşti.”</p>

  <p class="calibre2">Eğer iğne enfekteyse yaranın iyileşmesinin bir önemi olmazdı. Ama kendisi de bunu biliyordu zaten. Madem pembe tablo çizmek istiyordu bunu bozmaya niyetim yoktu.</p>

  <p class="calibre2">“Summer bana Dr. Lieberman’dan bahsediyordu,” dedi. “O nasıl?”</p>

  <p class="calibre2">“Durumu istikrarlı.” Hiçbir değişiklik olmadığını söylemekten daha iyi geliyordu kulağa.</p>

  <p class="calibre2">Summer ağlayacak gibiydi. “Keşke elimden daha fazlası gelseydi.”</p>

  <p class="calibre2">“İyi iş çıkardın,” dedi Kyle moral vererek, yuvarlak yüzü ciddiydi. “Eminim iyileşecek.”</p>

  <p class="calibre2">Summer ona titrekçe gülümsedi. Kyle da karşılık verdi, sonra benim hâlâ orada olduğumu hatırladı.</p>

  <p class="calibre2">“Şey, aa, sanırım artık gitmem gerek. Sonra görüşürüz Summer.”</p>

  <p class="calibre2">Summer’m gülümsemesi daha da derinleşti. “Hoşçakal Kyle.”</p>

  <p class="calibre2"><span class="calibre3">Bak sen.</span> Bunca şerden bir hayır çıkacaktı galiba.</p>

  <p class="calibre2">Kyle gittikten sonra Summer’la beraber kalıntıları kutularından çıkarma işini bitirdik, ama çalışırken cansız bir hali vardı, her zamanki coşkusundan eser yoktu.</p>

  <p class="calibre2">“Kyle haklı. Dün gece burada olduğun için Tom çok şanslı.”</p>

  <p class="calibre2">Kafasını iki yana sallarken tepe ışıkları <span class="calibre3">piercinglerin.de</span> parıldadı. “Hiçbir şey yapmadım. <span class="calibre3">Daha fazlasını</span> yapmalıydım gibi geliyor. Kalp masajı filan.”</p>

  <p class="calibre2">“Onu zamanında hastaneye yetiştirdin. Asıl önemli olan bu.”</p>

  <p class="calibre2">“Umarım öyledir. İyi görünüyordu, biliyor musunuz? Belki biraz yorgundu, ama hepsi o kadar. Hattâ espri yaptı, beni geç saatlere kadar çalıştırdığı için pizza ısmarlayarak bunu telafi edecekmiş.” Yüzünden gölge gibi bir gülümseme geçti. “Saat on olduğunda bana eve gitmemi söyledi. Bir şeyi kontrol edip kendisi de gidecekti.”</p>

  <p class="calibre2">Merakım kıpırdanmaya başlamıştı. “Ne olduğunu söyledi mi?”</p>

  <p class="calibre2">“Hayır, ama kulübedeki cesetle ilgili bir şey olduğunu tahmin ettim. Üstümü değiştirmeye giderken Dr. Lieberman’m cep telefonunun çaldığını işittim. Kullandığı o modası geçmiş melodiyi bilirsiniz?”</p>

  <p class="calibre2">Tom, Dave Brubeck’in ‘Take Five’mm ‘modası geçmiş’ olarak 'tanımlandığını işitse söyleyeceği bir iki iğneli lafı olurdu. Ama ben kafa sallamakla yetindim.</p>

  <p class="calibre2">“Telefonun çalmasını umursamadım, ama sonra aniden otopsi odasından bir gürültü geldi. İçeri koştum ve onu yerde buldum.” Burnunu çekti ve çabucak gözlerini sildi. “911’i aradım, sonra da elini tuttum ve onunla konuşarak sağlık görevlilerinin gelmesini bekledim. Ona iyi olacağını söyledim, bilirsiniz. Beni işitebildiğinden emin değilim, ama öyle yapmak gerek, değil mi?”</p>

  <p class="calibre2">“İyi yapmışsın,” diyerek moral verdim. “Bilinci yerinde miydi?”</p>

  <p class="calibre2">“Sayılmaz, ama tamamen baygın da değildi. Sürekli karısının adım söylüyordu, sanki onun için endişelenir gibiydi. Belki de durumu öğrendiğinde üzülmesini istemiyorclur diye düşündüm, o yüzden onu arayacağımı söyledim. Hastane yerine benden duyarsa daha iyi olabilir diye düşündüm.”</p>

  <p class="calibre2">“Mary’nin minnettar olduğundan eminim,” dedim, gerçi o tür bir haberin kimden gelirse gelsin hiçbir şekilde hoş karşılanmayacağını biliyordum.</p>

  <p class="calibre2">Sumnıer yine burnunu çekip sildi. Saçlarının bir tutamı saç bandından kurtulmuştu, bu onu olduğundan genç gösteriyordu.</p>

  <p class="calibre2">“Gözlüğünü ve cep telefonunu, sizin kullandığınız otopsi odasındaki tezgahın üzerindeki bir dolaba koydum. Umarım sorun olmaz; yerdeydiler, başka ne yapacağımı bilemedim.”</p>

  <p class="calibre2">Eminim Mary onları almıştır diyecek oldum, ama sonra Summer’m sözlerini idrak ettim. “Yani benim otopsi odamda mıydılar?”</p>

  <p class="calibre2">“Evet, öyle. Söylememiş miydim? Dr. Lieberman orada kriz geçirdi.”</p>

  <p class="calibre2">“Orada ne yapıyordu ki?” Kalp krizi geçirdiği sırada Tom’un kendi otopsi odasında olduğunu varsaymıştım.</p>

  <p class="calibre2">“Bilmiyorum. Önemi var mı?" diye sordu, endişeli görünerek.</p>

  <p class="calibre2">Önemli olmadığına dair onu temin ettim. Ama benim kafam karışmıştı. Tom, Terry Loomis’in iskeletini birleştiriyordu. Niçin o işi bırakıp da mezardan çıkarılan cesedi kontrol etsindi?</p>

  <p class="calibre2">Mezarlıktan gelen kafatası ve diğer kemikleri röntgene götürdüğümüz sırada bu soru hâlâ kafamı kurcalıyordu, ama ancak bir saat sonra bu konuda bir şey yapma fırsatı bulabildim. Kalıntıları temizlemeye başlaması için Summer’ı otopsi odasında bırakıp Tom’un kriz geçirdiği yere gittim.</p>

  <p class="calibre2">Oda tam bıraktığım gibiydi. Sadece kafatası ve daha büyük kemikler inceleme masasına koyulmuştu, geri kalanı hâlâ plastik kutular içinde sıralarını bekliyordu. Bir süre öylece durdum, herhangi bir şey hareket etmiş veya değişmiş mi diye anlamaya çalıştım.' Ama öyleyse bile fark edemedim.</p>

  <p class="calibre2">Summer’m Tom’un gözlüğüyle cep telefonunu koyduğu dolaba gittim. Sahibi olmadan, gözlük hem tanıdık hem de terkedilmiş görünüyordu. Ya da belki sadece kendi duygularımı yüklüyordum.</p>

  <p class="calibre2">Gözlüğü göğüs cebime koydum, telefonu da koyacaktım ki aklıma bir şey geldi. Duraksadım; telefonun ağırlığını avucumda hissederken, aklımdaki şeyin mahremiyeti ihlal etmek olup olmayacağına karar vermeye çalıştım.</p>

  <p class="calibre2"><span class="calibre3">Bu tamamen ne bulacağına bağlı.</span></p>

  <p class="calibre2">Telefon bütün gece açık kalmıştı, ama bataryası hâlâ doluydu. Gelen aramaların depolandığı yeri bulmak uzun sürmedi. Son arama önceki gece 22:30 olarak kaydedilmişti, tam Summer’m dediği gibi.</p>

  <p class="calibre2">Tom’un kalp krizi geçirdiği saatle aynı.</p>

  <p class="calibre2">Kendi kendime bunun rastlantı olabileceğini, iki olayın bağlantılı olmayabileceğini söyledim. Ancak öğrenmenin tek yolu vardı.</p>

  <p class="calibre2">Arayan numara yerel bir Knoxville kodu taşıyan bir sabit hattâ aitti. Numarayı kendi telefonuma girdim. Tom’un telefonunu kullanmadan da zaten yaptığım şeyle ilgili yeterince şüphe duyuyordum. O zaman bile hâlâ tereddütlüydüm. <span class="calibre3">Bir dene bari. Nasılsa bu noktaya kadar geldin.</span></p>

  <p class="calibre2">Numarayı aradım.</p>

  <p class="calibre2">Bir sessizlik oldu, ardından kulaklarıma meşgul sesi geldi. Düş kırıklığıyla aramayı sonlandırdım ve bir dakika bekleyip tekrar denedim. Bu sefer bağlantı sağlandı. Birinin cevap vermesini beklerken nabzım hızlı hızlı atmaya başladı.</p>

  <p class="calibre2">Ama kimse açmadı. Telefon sürekli çalıp, tekdüze bir düzenlilikle aynı sesi çıkarıp durdu. Sonunda kimsenin açmayacağını kabullendim ve aramayı sonlandırdım.</p>

  <p class="calibre2">Hat bir dakika önce, meşgulken, bir dakika sonra çalan telefonun açılmamasının birçok nedeni olabilirdi. Hattın diğer ucundaki kişi dışarı çıkmıştır ya da bilinmeyen bir numaraya cevap vermemeye karar vermiştir. Tahminlerde bulunmanın faydası yoktu.</p>

  <p class="calibre2">Yine de, otopsi odasından çıkarken, işin iç yüzünü anlayana kadar rahat etmeyeceğimi biliyordum.</p>

  <p class="calibre2">Günün geri kalanı boyunca, numarayı tekrar arayamayacak kadar meşguldüm. Steeple Hill’den gelen kalıntıların temizlenmesi gerekiyordu, ama bu nispeten kolay bir işti. Leşçil hayvanlar ve böcekler kalıntılardan yumuşak dokuyu iyice temizlemişlerdi bile, o yüzden de yapılacak tek iş kemiklerde kalan yağı deterjan çözeltisi içinde gidermekti.</p>
</body>
</html>
