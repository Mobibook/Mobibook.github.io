<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2">“Ben doktorum, izin verin bakayım,” dedim, yanma diz çökerek.</p>

  <p class="calibre2">Jacobsen’ın göz bebekleri girdiği şoktan ötürü büyümüştü. Gri gözleri genç ve korkmuş görünüyordu.</p>

  <p class="calibre2">“Dan’le konuşuyordunuz galiba...”</p>

  <p class="calibre2">“O iyi.”</p>

  <p class="calibre2">“Ambulans... bir kilometre uzaklıkta bile değildi, o yüzden geri geldim. Yanlış bir şey olduğunu biliyordum...” Acıdan sözcükler ağzında yuvarlanıyordu. “York giderken evden hiçbir fotoğrafı almamıştı. Annesiyle babası, bütün geçmişi. Onları öylece bırakmazdı...”</p>

  <p class="calibre2">“Konuşma.”</p>

  <p class="calibre2">Boyun ile omuz arasında ilerleyen büyük trapez kasındaki kanla dolu yarığı görünce içim ferahladı. Mermi kasın tepesi boyunca bir oluk açmıştı, ama oradaki kanamaya rağmen ciddi bir hasar yoktu. Birkaç santim daha aşağıya ya da biraz daha sağı isabet etse hikâye renk değiştirirdi.</p>

  <p class="calibre2">Ama yine de kan kaybediyordu. Gömleğini tomar yapıp yarasına basınç uyguladığım sırada, elinde bir ilk yardım çantasıyla başka bir ajan koşarak içeri girdi.</p>

  <p class="calibre2">“Çekilin,” dedi bana.</p>

  <p class="calibre2">Ona yer açmak için geri çekildim. Bir steril gazlı pedin paketini yırtıp açtı ve Jacobsen’ın soluğunu kesecek kadar sert bir şekilde yaraya bastırdı, sonra usta bir şekilde tamponu bantladı. Ne yaptığını bildiği belliydi, bunun üzerine ben de Gardner’m yanma gittim. Hâlâ bilinçsizdi ve bu kötüye işaretti.</p>

  <p class="calibre2">Yanında diz çökmüş kadın ajana “O nasıl?” diye sordum.</p>

  <p class="calibre2">“Söylemek zor,” dedi. “Sağlık görevlileri yolda, ama onlara ihtiyacımız olacağını beklemiyorduk. Burada neler oldu böyle?”</p>

  <p class="calibre2">Cevap verecek mecalim yoktu. Kyle’ın sırtüstü yayılmış halde yattığı yere döndüm. Göğsü ve karnı kanla kaplıydı, görmeyen gözleri tavana bakıyordu.</p>

  <p class="calibre2">Boynundan nabzına bakmak için uzandığım sırada “Zahmet etmeyin, o öldü,” dedi ajan.</p>

  <p class="calibre2">Ölmemişti, tam olarak değil. Derinin altında belli belirsiz bir nabız kıpırtısı vardı. Parmaklarımı orada tuttum, kalbi son teklemelerini sergilerken açık gözlerine baktım. Kalp atışları daha da zayıflıyordu, aralarındaki süre gittikçe uzadı, sonunda tamamen durdu.</p>

  <p class="calibre2">Gözlerine baktım. Ama içlerinde bir şey vardıysa bile ben göremedim.</p>

  <p class="calibre2">“Yaralısınız.”</p>

  <p class="calibre2">Gardner’m yanında diz çökmüş ajan elime bakıyordu. Elimden kan damladığını gördüm. Kırık cam parçasını tutarken kesmiş, olmalıydım, gerçi nasıl olduğunu hiç hatırlamıyordum. Avucumda önceden var olan yara izini incecik bir ağız gibi boydan boya kesmişti, dudaklar arasından kan fışkırıyordu.</p>

  <p class="calibre2">O âna kadar bir şey hissetmemiştim, ama şimdi soğuk, belirgin bir acıyla yanmaya başlamıştı.</p>

  <p class="calibre2">Elimi üzerine sımsıkı kapadım ve “Yaşayacağım,” dedim.</p>

  <h1 class="calibre2" id="sigil_toc_id_22"><a id="bookmark0"></a>Epilog</h1>

  <p class="calibre2">Londra yağmurluydu. Tennessee’nin parlak güneşi ve yemyeşil dağlarından sonra İngiltere gri ve donuk geldi. Akşam iş çıkışı saatinde metro kalabalıktı; alışılageldiği üzere günün yorgunluğu içindeki yolcular treni sıkış tıkış doldurmuştu. Havaalanından aldığım gazeteye göz gezdirirken, ülke dışında olduğum süre zarfında olup bitenleri okudukça her zamanki kopukluk duygusunu yaşadım. Uzun bir seyahatin ardından eve dönmek insanda hep sanki zamanın birkaç hafta ilerisine götürülüp bırakıldığı, zaman yolculuğunun basit bir formunu gerçekleştirdiği duygusu yaratır.</p>

  <p class="calibre2">Dünya bensiz devam etmişti.</p>

  <p class="calibre2">Taksi şoförü sessizlik içinde araba sürmekten memnun kibar bir Sih’ti. Akşamın ilk saatleri camdan dışarıya, caddelere bakarken, uzun uçuşun ardından kendimi pis hissediyordum ve saat farkından dolayı sersemlemiştim. Taksi evimin olduğu sokağa saparken her nasılsa sokak bana farklı geldi. Nedenini biraz sonra anladım. Ülkeden ayrıldığım sırada ıhlamur ağaçlarının dalları henüz belli belirsiz yeşermeye başlamıştı, şimdiyse üstleri pıtrak pıtrak yeni yapraklarla doluydu.</p>

  <p class="calibre2">Yağmur yavaşlayıp çiselemeye dönüşmüştü; arabadan inip şoföre parasını verdiğim sırada asfalt siyah cila gibi parlıyordu. Uçuş çantamı ve alet çantamı alıp ön kapıya götürdüm; onları yere bıraktıktan sonra elimi hafif hafif esnettim. Sargısını birkaç gün önce çıkarmıştım, ama avucumun derisi hâlâ biraz hassastı.</p>

  <p class="calibre2">Kilide sokup çevirdiğim anahtarın sesi küçük koridorda yankılandı. Gitmeden önce, bana gelen postaların eve yollanmamasını istemiştim, ama onlar olmasa da siyah, beyaz karolar üzerinde el ilanlan ve broşürlerden oluşan sahipsiz bir yığın duruyordu. Çantaları içeri taşırken onları ayağımla ittim ve arkamdan kapıyı kapattım.</p>

  <p class="calibre2">Daire tıpkı gittiğim, günkü gibiydi, tek fark birkaç hatta boyunca biriken tozdan dolayı yüzeylerin matlaşmış olmasıydı. Bir an kapıda durdum, evin boşluğu yine içimi sızlatmıştı. Ama beklediğim kadar şiddetli olmadı.</p>

  <p class="calibre2">Alet çantasını yere bıraktıktan sonra uçuş çantamı masanın üzerine koyduğum an çıkan sert ses bana çantanın içindekini hatırlatınca küfrü bastım. Fermuarım açarken, dökülen alkolün kokusuyla karşılaşacağımı bekliyordum, ama kırılan bir şey yoktu. İlginç şekilli şişeyi masanın üzerine çıkardım; mantarın üzerine yerleştirilmiş minicik atla jokey hâlâ dörtnala pozunda donmuş haldeydiler. Şişeyi hemen açma düşüncesi cazip geldiyse de vakit henüz erkendi. Saatin ilerlemesini dört gözle bekleyecektim.</p>

  <p class="calibre2">Mutfağa gittim. Evin içinin biraz serin olduğunu görünce, ilkbahar olsa da fark etmez burası İngiltere diye düşündüm. Kaloriferi yaktıktan sonradır ki, aklıma su ısıtıcısını doldurmak geldi.</p>

  <p class="calibre2">Çay içmeyeli haftalar olmuştu.</p>

  <p class="calibre2">Telefonumun mesaj ışığı yanıp sönüyordu. Yirminin üzerinde mesaj gelmişti. Dinlemek için elim kendiliğinden tuşa gitti ama fikrimi değiştirdim. Acilen bana ulaşmak isteyen olursa cep telefonumu arayabilirdi.</p>

  <p class="calibre2">Hem zaten mesajların hiçbiri Jenny’den olamazdı.</p>

  <p class="calibre2">Kendime bir kupa çay yaptım ve kupayı yemek masasına bıraktım. Masanın ortasındaki boş meyve kasesinin içinde bir kâğıt parçası vardı. Kâğıdı elime alınca, evden ayrılmadan önce yazdığım bir not olduğunu gördüm: Varış <span class="calibre3">zamanını Tom’a net olarak bildir.</span></p>

  <p class="calibre2">Kâğıdı buruşturup tekrar kasenin içine attım.</p>

  <p class="calibre2">Daha şimdiden eski hayatımın beni geri almaya başladığım hissedebiliyordum. Tennessee asırlar öncesinde kalmış gibiydi;</p>

  <p class="calibre2">yusufçuklar ve cesetlerle dolu güneşli bahçenin ve sanatoryumda yaşanan kâbus gibi sahnelerin anısı, rüyaların gerçekdışılığma bürünmeye başlıyordu. Oysa hepsi fazlasıyla gerçekti.</p>

  <p class="calibre2">Cedar Tepeleri’nden kırk bir ceset çıkarılmıştı; yirmi yedi tanesi toprağın üzerinde, geri kalanları spada ve tedavi odalarında bulunmuştu. Kyle ayrım gözetmemişti. Kurbanları yaş, cinsiyet ve etnik kimlik açısından rastgele bir karışımdı. Bazıları neredeyse on yıl önce ölmüştü ve kimliklerini teşhis etme işlemi hâlâ sürüyordu. Atmadığı cüzdanlar ve kredi kartları, süreci bir düzeye dek hızlandırdı, ama çok geçmeden anlaşıldı ki, bulunan kimlik kartlarından daha fazla ceset vardı. Kurbanlarının birçoğu, ortadan kaybolmalarının rapor edilmesi şöyle dursun farkına bile varılmayan yersiz yurtsuzlarla fahişelerdi.</p>

  <p class="calibre2">Şayet Kyle kendini kanıtlama ihtiyacı duymamış olsaydı, öldürmeye devam edebilirdi.</p>

  <p class="calibre2">Ama kurbanların hepsi de isimsiz değildi. Irving’in cesedi de Summer’mkiyle aynı odada bulundu ve teşhis edilen diğer cesetler arasında göze çarpan üç isim daha vardı. Bunlardan biri Dwight Chambers’tı. Cüzdanı ve sürücü belgesi sanatoryumun mutfağında yığın halindeki diğerlerinin arasındaydı, cesedi de spada bulundu, böylece York’un Steeple Hill’de işe aldığı geçici eleman hikâyesi doğrulanmıştı.</p>

  <p class="calibre2">Alarm zillerinin çalmasına sebep olan ikinci isim Cari Philips’ti. On yıldan uzun süre önce bir eyalet psikiyatri hastanesinden kaybolan, kırk altı yaşında bir paranoid şizofreni hastasıydı. Cesedi sanatoryumda bulunan en eski cesetti, ama bununla kalmıyordu, aynı zamanda büyükbabası Cedar Tepeleri’nin kurucusuydu. Philips harabe halindeki mülkü miras almış ama yenilemekle hiç uğraşmamıştı. Olduğu gibi bırakılıp unutulan mülkün tek sakinleri termitler ve yusufçuklar olmuştu.</p>

  <p class="calibre2">Kyle kullanmaya başlayana kadar.</p>

  <p class="calibre2">Fakat en fazla şaşkınlık yaratan, üçüncü kimliğin sahibiydi.</p>

  <p class="calibre2">Yirmi dokuz yaşında, Memphis’li bir morg asistanına ait rengi solmuş sürücü belgesi, kurbanların fotoğraflarının altındaki dolabın üzerindeydi. Cesedi havuzun yanındaki çalılardan çıkarılmıştı ve diş kayıtlarından kimliği kesin olarak tesbit edildi.</p>

  <p class="calibre2">Adı Kyle Webster’dı.</p>

  <p class="calibre2">Televizyonda seyrettiğim bir haber bülteninden sonra kendisini aradığımda Jacobsen bana “On sekiz ay önce ölmüş,” dedi. “Bir sahtekarın kendine morgda nasıl iş bulabildiği soruşturulacaktır, ama doğrusu evrakları ve referansları gerçekti. Ayrıca karşısında sadece eski fotoğraflar olan herkesi kandıracak kadar gerçek Webster’a benziyordu.”</p>

  <p class="calibre2">Bu sahtekarlık kanımca yaptığı diğer şeylerle uyumluydu. Bizim Kyle Webster olarak tanıdığımız adam, başından beri herkesi yanlış yönlendirmekten büyük zevk duymuştu. Kurbanlarından birinin hayatım, ellerinden derilerini aldığı kadar kolaylıkla almış olması hiç şaşırtıcı gelmemeliydi.</p>

  <p class="calibre2">“Peki o Kyle Webster değilse, kimdi o halde?” diye sordum.</p>

  <p class="calibre2">“Gerçek adı Wayne Peters. Otuz bir yaşında, aslen Knoxville’li; önce Nashville’de ve sonra Sevierville’de morg asistanı olarak çalışmış, iki yıl öncesinden beri kaydı yok. Ama asıl ilginç olan ondan önceki geçmişi. Babası belli değil, annesi o bebekken ölmüş, bunun üzerine onu teyzesi ve eniştesi büyütmüş. Herkesin dediğine bakılırsa son derece zekiymiş, lisede başarılıymış, hattâ tıp fakültesine başvurmuş. Ama ondan sonra işler kötüye gitmiş. Okul kayıtlarına göre, on yedi yaşındayken birdenbire ilgisini kaybetmiş. Beklenen başarıya ulaşamamış ve okulu bırakıp aile işinde çalışmaya başlamış, eniştesi öldüğünde işletme de iflas etmiş.”</p>

  <p class="calibre2">“Aile işi?”</p>

  <p class="calibre2">“Eniştesinin küçük bir mezbahası varmış. Uzmanlıkları domuz etiymiş.”</p>

  <p class="calibre2">Gözlerimi yumdum. <span class="calibre3">Domuz ha?</span></p>

  <p class="calibre2">“Teyzesi hayatta kalan tek akrabasıymış, o da yıllar evvel ölmüş. Bildiğimiz kadarıyla doğal sebeplerle. Ama teyze ve eniştenin nereye gömüldüklerini herhalde tahmin edersin.”</p>

  <p class="calibre2">Gerçekten de aklımda tek bir yer vardı.</p>

  <p class="calibre2">Steeple Hill.</p>

  <p class="calibre2">Jacobsen bana başka bilgiler de verdi. Wayne Peters’m tıbbi kayıtlan incelendiğinde görülmüş ki, yeniyetmeyken burun poliplerini aldırmak için birkaç kere ameliyat olmuş. Ameliyatlar başarılı sonuç vermiş, ama defalarca yakma işlemi sonucu anozmi diye bilinen bir durum hasıl olmuş. Aslında çok önemli bir şey değildi, ama Gardner’m Cedar Tepeleri’nde sorduğu soruyu yanıtlıyordu.</p>

  <p class="calibre2">Wayne Peters’m koku alma duyusu yoktu.</p>

  <p class="calibre2">Sanatoryumdaki ceset çıkarma işlemi halen sürüyordu, ortaya çıkmayan ceset kalmadığından emin olmak için toprağın her yeri kazılıyordu. Ama benim oradaki rolüm o ilk günün ardından sona ermişti. Adli Antropoloji Merkezi’nden başka öğretim üyeleri de çalışmalara katılmışlardı, bunun yanı sıra operasyonun ölçeği yerel Afet Morg Ekibi’nin de çağrılmasını gerektirmişti. Tam teşekküllü bir seyyar morgla gelmişlerdi ve Paul’le benim sanatoryumun çitlerinden ilk girişimizin üzerinden yirmi dört saat geçmeden, sanatoryum ve arazisi vızır vızır bir faaliyete sahne olmuştu.</p>

  <p class="calibre2">Yardımlarım için kibarca teşekkür edilmiş ve verdiğim ifadenin dışında bana ihtiyaç duyulursa benimle temasa geçileceği söylenmişti. Bahçe kapısının dışma kamp kurmuş sıra sıra televizyon ve basın araçları arasından arabayla çıkarıldığım sırada hem rahatlama hem de pişmanlık hissetmiştim. Bir soruşturmayı bu şekilde bırakıp gitmek yanlış geliyordu, ama kendime bunun aslında benim soruşturmam olmadığını hatırlatmıştım.</p>

  <p class="calibre2">Hiçbir zaman olmamıştı.</p>

  <p class="calibre2">Tom’un anma törenine katılmak için, Tennessee’de kalışımı uzatmaya veya mecbur kalırsam gidip daha sonra tekrar gelmeye hazırlıklıydım. Ama bunlara gerek kalmamıştı. Ölümüne katkıda bulunan etmenler ne olursa olsun, Tom hastanede doğal sebeplerle ölmüştü, bu yüzden formalite icabı bir tahkikattan kaçınılmıştı. Mary adma bundan memnun olsam da, bende yarım kalmış bir iş duygusu bırakmıştı. Ama zaten ölüm söz konusu olunca her şey öyle değil midir?</p>

  <p class="calibre2">Cenaze töreni yapılmadı. Tom bedenini tıp araştırmaları için bağışlamıştı, ama tesise değil. Zira böyle bir şey meslektaşları için çok rahatsız edici olurdu. Mary tören sırasında vakurdu ve ağlamıyordu. İlk başta oğlu olduğunu anlamadığım, orta yaşlı, tombul ve kusursuz bir takım elbise giymiş bir adamın yanında duruyordu. Yapacak daha önemli işleri olduğunu düşünen insanlardaki gibi biraz sinirli bir havası vardı ve daha sonradan kendisiyle tanıştırıldığımda tokalaşması gevşek ve isteksizdi.</p>

  <p class="calibre2">“Sigorta işinde çalışıyorsunuz, değil mi?” dedim.</p>

  <p class="calibre2">“Aslında sigorta komisyoncusuyum.” Aradaki farkın ne olduğundan emin değildim, ama sormaya değecek bir şey gibi gelmedi. Tekrar denedim.</p>

  <p class="calibre2">“Şehirde çok kalacak mısınız?”</p>

  <p class="calibre2">Sanki çoktan geç kalmış gibi kaşlarını çatarak saatine baktı. “Hayır, bu öğleden sonra uçakla New York’a geri döneceğim. Toplantılarımı yeniden programlamak zorunda kaldım zaten. Bu olayın zamanlaması gerçekten kötü oldu.”</p>

  <p class="calibre2">Tam onu terslemek üzereydim ki, nasıl biri olursa olsun o hâlâ Tom ve Mary’nin oğlu diye düşünüp lafımı yuttum. Ben yanından ayrılırken yine saatine bakıyordu.</p>

  <p class="calibre2">Gardner ve Jacobsen ikisi de törene katılmışlardı. Jacobsen iş başı yapmıştı bile, omuzundaki bandaj ceketinin altından pek belli olmuyordu. Gardner hâlâ teknik olarak hastalık iznindeydi. Boğazının çok uzun süre sıkılmasına bağlı olarak geçici iskemik atak, yani küçük inme geçirmişti. Bu onda hafif bir sözyitimi rahatsızlığı bırakmıştı, ama geçici bir şeydi. Kendisini gördüğümde, ondaki kayda değer tek artçıl etki, yüzündeki fitil gibi çizgilerin derinleşmiş olmasıydı.</p>

  <p class="calibre2">Nasıl olduğunu sorduğumda biraz sertçe “İyiyim,” dedi. “Artık çalışmamam için bir sebep yok. Lanet doktorlar.”</p>

  <p class="calibre2">Jacobsen her zamanki gibi el değmemiş ve dokunulamaz görünüyordu. Sol koluna biraz dikkat ediyor olmasa vurulduğunu kimse anlamazdı.</p>

  <p class="calibre2">O Mary’ye taziyelerini sunarken, Gardner’a “Jacobsen takdirname alacakmış diye duydum,” dedim.</p>

  <p class="calibre2">“Bu değerlendiriliyor.”</p>

  <p class="calibre2">“Bence hakediyor.”</p>

  <p class="calibre2">Biraz yumuşamıştı. “Önemi var mı bilmem ama bence de.”</p>

  <p class="calibre2">Jacobsen’ın Mary ile ağırbaşlı bir edayla konuşmasını seyrettim. Gerdanı çok güzeldi. Gardner boğazını temizledi.</p>

  <p class="calibre2">“Diane zor bir zamandan geçiyor. Partnerinden geçen yıl ayrıldı.”</p>

  <p class="calibre2">Özel hayatıyla ilgili duyduğum ilk ipucuydu bu. Gardner’m bu bilgiyi vermesine şaşırdım.</p>

  <p class="calibre2">“O da TBI ajanı mıydı?”</p>

  <p class="calibre2">Gardner kırışık ceketinin Mapasından bir şeyi eliyle süpürmekle meşgul olurken “Hayır,” dedi, “bir kadın avukattı.”</p>

  <p class="calibre2">Onlar törenden ayrılmadan önce Jacobsen veda etmek için yanıma geldi. Tokalaşması sıkıydı, elinin teni kuru ve sıcaktı. Gri gözleri öncekinden biraz daha sıcak görünüyordu, ya da belki de sadece ben öyle hayal ettim. Onu son gördüğümde Gardner’la beraber arabaya dönüyorlardı, yaşlı ajanın buruşuk görüntüsünün yanında zarif ve atletikti.</p>

  <p class="calibre2">Tören sade ve dokunaklı geçmişti. İlahi okunmadı, sadece başlarken ve biterken Tom’un en sevdiği iki caz parçası çalındı: Chet Baker’m “My Funny Valentine”ı ile Brubeck’in “Take Five”ı. Onu duyduğumda gülümsemiştim. Törende dostları ve meslektaşları konuşmalar yaptılar, ama ağırbaşlı atmosfer bir an bir bebek ağlamasıyla bozuldu. Annesinin sakinleştirmek için elinden geleni yapmasına rağmen Thomas Paul Avery avaz avaz bağırıyordu.</p>

  <p class="calibre2">Kimse rahatsız olmadı.</p>

  <p class="calibre2">Sam’in hastaneye yetiştirilmesinden kısa süre sonra mükemmelen sağlıklı bir şekilde doğmuş ve dünyaya olan sinirim ciyak ciyak duyurmuştu. Sam’in tansiyonu ilk başta doktorları endişelendirmişti, ama doğumdan sonra fevkalade bir hızla normale dönmüştü. İki gün sonra Sam evine gönderilmişti. Ziyaretine gittiğimde hâlâ solgundu ve gözleri çukura kaçmış haldeydi, ama çektiği eziyete dair başka bir görülür iz kalmamıştı.</p>

  <p class="calibre2">Thomas’ı emzirip uyuttuktan sonra “Daha çok kötü bir rüya gibiydi,” demişti. “Sanki üzerine perde çekildi. Paul benim inkar içinde olmamdan kaygılanıyor, ama değilim. Sonrasında gerçekleşen şey, asıl önemli olan o, anlıyor musun?” Bunları oğlunun kırışık, pembe yüzüne bakarak söylemişti, ama sonra kafasını kaldırıp bana öyle içten bir şekilde gülümsemişti ki içim sızlamıştı. “Bütün o kötülüklerin sanki hiç önemi yok. Bu her şeyin üstüne sünger çekti.”</p>

  <p class="calibre2">Sam’den farklı olarak Paul yaşananlarla baş etmekte zorlanıyor gibi görünüyordu. Olaydan hemen sonraki günlerde çoğu zaman yüzünde bir hüzün vardı. O eziyeti tekrar tekrar yaşadığını anlamak için psikolog olmak gerekmezdi, belli ki felakete ne kadar yaklaştıklarım, neler olabileceğini düşünmek onu hâlâ yaralıyordu. Ama ne zaman karısı ve oğluyla birlikte olsa yüzündeki o hüzün dağılıyordu. Olay henüz tazeydi, ama üçü beraberlerken onlara baktığımda yaraların iyileşeceğinden emin oldum.</p>

  <p class="calibre2">Çoğu kez zamanla iyileşirler zaten.</p>

  <p class="calibre2">Çayım soğumuştu. İç çekerek ayağa kalktım ve mesajlarımı dinlemek için telefonun yanma gittim.</p>

  <p class="calibre2">“Dr. <span class="calibre3">Hunter, siz beni tanımazsınız, ama numaranızı Başkomiser Dedektif Wallace’tan aldım. Adım...”</span></p>

  <p class="calibre2">Kapı zili çalınca gerisini işitemedim. Duraklatma tuşuna basıp kapıya bakmaya gittim. Günün son ışıkları küçük holü sanki yazın habercisi gibi altın bir pırıltıyla dolduruyordu. Kapıyı açmak için elimi uzattığım an birden üzerime bir dejavu hissi çöktü.</p>

  <p class="calibre2"><span class="calibre3">Güneş gözlüklü genç bir kadın kapıda akşam güneşinin altında duruyor. Gülümsemesi hırıltıya dönüşürken elini çantasına atıp bir bıçak çıkarıyor...</span></p>

  <p class="calibre2">Görüntüyü dağıtmak için kafamı iki yana salladım. Omuzlarımı dikleştirerek önce kilidi sonra ardma dek kapıyı açtım.</p>

  <p class="calibre2">Yaşlıca bir kadın basamakta durmuş kafasını kaldırarak bana gülümsüyordu. “Ah, Dr. Hunter, sizmişsiniz! Aşağıdan sesler geldiğini duyunca her şey yolunda mı emin olmak istedim.”</p>

  <p class="calibre2">“Her şey yolunda, teşekkürler Bayan Katsoulis.” Üst kattaki komşumdu. Geçen yıl saldırıya uğramamdan önce onunla neredeyse hiç konuşmamıştım, ama o zamandan beri asayişi sağlamayı kendine vazife edinmişti. 1.45’lik boyuyla.</p>

  <p class="calibre2">Benimle henüz işi bitmemişti. Bakışları holün ilerisindeki oturma odasına kaydı, çantalarım orada hâlâ boşaltılmayı bekliyordu.</p>

  <p class="calibre2">“Sizi bir süredir etrafta göremediğimi düşünüyordum ben de. Güzel bir yerde miydiniz?”</p>

  <p class="calibre2">Bana cevap bekleyerek bakıyordu. Birdenbire içimden kahkaha atmak isteği geldi, kıpırdanmaya başlayan ağzımı zor zaptettim.</p>

  <p class="calibre2">“Sadece bir iş seyahatiydi,” dedim. “Ama artık döndüm.”</p>

  <p class="calibre2"><a id="bookmark1"></a><br /></p>
</body>
</html>
