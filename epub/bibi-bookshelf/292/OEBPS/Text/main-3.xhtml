<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2">Ama Noah Harper ile Willis Dexter’m tıbbi kayıtları morga teslim edildiği sırada kemikleri tanklara daha yeni koymuştuk. Gardner’m, kurbanların kimliklerinin bir an önce doğrulanmasını istediğini bildiğimden, kemikleri temizleme ve kurutmayı Summer’a bırakıp dikkatimi bu işe yönelttim.</p>

  <p class="calibre2">Dexter’ın kimliğini doğrulamak daha kolay oldu. O sabah ormanda bulunan kafatasının çektiğimiz röntgenleri, tamircinin otopside çekilen röntgenlerindekilerle aynı kırıkları gösteriyordu. Bu zaten beklediğimiz bir şeydi, ama artık resmîleşmişti: Willis Dexter katil değildi. Altı ay önce bir araba kazasında ölmüştü.</p>

  <p class="calibre2">Ama Dexter’ın mezarına kimin cesedinin yerleştirildiği sorusu hâlâ cevap bekliyordu.</p>

  <p class="calibre2">Cesedin Noah Harper’a ait olduğuna dair pek az şüphe bulunsa da, emin olmak için yaş ve ırk gibi yüzeysel benzerliklerden daha fazlasına ihtiyacımız vardı. Ne yazık ki, kimlik saptamayı kolayca sağlayacak otopsi veya diş kayıtları yoktu. Bunun dışında, tabuttaki cesette bulduğum aşınmış kalça ve ayak bileği eklemleri Harper’m topallayan biri olduğunu gösteriyordu, fakat tıbbi kayıtlarında bunların röntgen filmleri yoktu. Sağlık sigortası ve diş bakımı, belli ki küçük hırsızın karşılayamayacağı lükslerdi.</p>

  <p class="calibre2">Sonunda Harper’m kimliğini teşhis etmemi, pazı ve uyluk kemiklerinde çocukluğundan kalan kırıklar sağladı. Hiç değilse bunların röntgenleri çekilmişti ve her ne kadar yetişkin adamın iskeleti yaşlı ve yıpranmış olsa da, kemiklerindeki uzun zaman önce iyileşmiş kırıkların izleri hâlâ duruyordu.</p>

  <p class="calibre2">Her iki cesede dair yaptığım kimlik teşhisinden artık tatmin olduğum sırada vakit geç oluyordu. Summer birkaç saat önce çıkmıştı, Paul de telefon edip, toplantının beklenenden uzun sürdüğünü ve morga hiç geri dönemeyebileceğini söylemişti. Önceliklerini iyi belirlemişti; geç saatlere kadar çalışmak yerine eve, hamile karısının yanma dönmeyi yeğliyordu. <span class="calibre3">Akıllı adam.</span></p>

  <p class="calibre2">Çalışmaya devam etmek isterdim ama hem fiziksel hem duygusal açıdan yorucu bir gün olmuştu. Üstelik kahvaltıdan beri hiçbir şey yememiştim. Kayıp zamanı telafi etmeyi ne kadar istesem de, kendimi açlıktan öldürmem işe yaramazdı.</p>

  <p class="calibre2">Üstümü değiştirirken Tom’un nasıl olduğunu öğrenmek için</p>

  <p class="calibre2">Mary’yı aradım. Ama telefonu kapalıydı, hâlâ kocasının yanında olduğunu tahmin ettim. Bunun üzerine bizzat yoğun bakım ünitesini aradım. Nazik bir hemşire bana Tom’un durumunun istikrarlı olduğunu söyledi - yanı durumunda bir değişiklik yoktu. Telefonumu cebime koyacakken Tom’un telefonundan aldığım numarayı hatırladım.</p>

  <p class="calibre2">Tamamen aklımdan çıkmıştı. Morgdan ayrıldığım sırada numarayı çaldırırken, resepsiyonda görevi devralmış yaşlı, siyah adamı iyi geceler anlamında başımla selamladım.</p>

  <p class="calibre2">Numara meşguldü.</p>

  <p class="calibre2">Yine de, bu hiç olmazsa evde birinin olduğunu gösteriyordu. Ağır cam kapıyı itip açtım ve dışarı çıktım. Hemen hemen boş hastane bahçesine çöken alacakaranlık, akşam göğünün altın parıltısını git gide söndürüyordu. Numarayı bir kez daha aradım. Bu sefer çaldı. Birinin cevap vermesini beklerken yavaşladım. <span class="calibre3">Hadi, aç şunu.</span></p>

  <p class="calibre2">Kimse açmadı. Hayal kırıklığıyla aramayı sonlandırdım. Ama cep telefonumu kulağımdan indirirken uzaklardan sanki yansıma sesi işittim.</p>

  <p class="calibre2">Yakınlarda bir telefon çalıyordu.</p>

  <p class="calibre2">Nereden geldiğini anlayamadan kesildi. Bekledim, ama duyduğum tek ses kuşların şakımaları ve uzaklardan gelen trafiğin akış sesleriydi. Çok muhtemelen sadece bir tesadüftür, herhalde aşırı tepki veriyorum diye düşünsem de numarayı tekrar aradım.</p>

  <p class="calibre2">Yalnız bir zil sesi akşamın sessizliğini bozdu.</p>

  <p class="calibre2">Belki otuz metre ötede, azman çalıların kısmen perdelediği jetonlu bir telefon vardı. Kimse kullanmıyordu. Bunun şans eseri olmadığına hâlâ tam olarak inanmayarak aramayı sonlandırdım. Zil sesi sustu.</p>

  <p class="calibre2">Oraya doğru yürürken yeniden çaldırdım. Ankesörlü telefon da çalmaya başladı. Yaklaştıkça yükselen ses cep telefonumdan gelen daha ince versiyonun yarım ölçü arkasından geliyordu. Bu sefer sadece bir iki metre mesafe yakma gelene kadar bekledim, ondan sonra bağlantıyı kestim.</p>

  <p class="calibre2">Sessizlik çöktü.</p>

  <p class="calibre2">Ankesörlü telefon yarım kabın içindeydi, hava şartlarına açıktı. Çalı dalları etrafım sarmıştı, o yüzden yeşilliğin içine gömülü gibi duruyordu. Hattın ben aradığımda niçin ya meşgul ya da cevapsız kaldığını şimdi anlıyordum. Hastaneler, ankesörlü telefonların hâlâ talep gördüğü pek az yerden biridir, ziyaretçiler bunlardan yakınlarını arar veya taksi çağırırlar. Ama telefon çaldığında kimse zahmet edip açmaz.</p>

  <p class="calibre2">Telefona dokunmadan kabine girdim. Dün gece birinin buradan Tom’u aradığına hiç kuşku yoktu, ama nedeni konusunda ne düşüneceğimi bilemiyordum. Az önce geldiğim patikaya kafamı çevirip bakana kadar. Çalılıkların seyrek dalları arasından morgun girişi mükemmelen görünüyordu.</p>

  <p class="calibre2">Ve dışarı çıkan herkes.</p>

  <p class="calibre2"><br /></p>

  <h1 class="calibre2" id="sigil_toc_id_13" style="text-align: center;">15</h1>

  <p class="calibre2">“Yani sence dün gece katil Dr. Lieberman’ı aradı.”</p>

  <p class="calibre2">Jacobsen’ın sesi tamamen tekdüze olduğundan bu fikir hakkında ne düşündüğünü anlamak imkânsızdı.</p>

  <p class="calibre2">“Bence bu mümkün, evet,” dedim.</p>

  <p class="calibre2">Kaldığım otelin lokantasındaydık, yarısını yediğim yemeğimin artanı tabağımda donuyordu. Tom’un cep telefonunun rehberinden numarasını bulup hastaneden Gardner’ı aramıştım. Söyleyeceğim şeyi kuşkuyla karşılayacağını bekleyerek karşı argümanlarımı hazırlamıştım. Beklemediğim şeyse, telefona cevap vermeyeceğiydi; kendimi sesli mesaj servisine açıklama yapmak zorunda bulmuştum.</p>

  <p class="calibre2">Ayrıntılara girmeden, yalnızca katilin Tom ile temasa geçmiş olabileceğini düşündüğümü söylemiş ve kendisinden beni aramasını istemiştim. TBI ajanının ankesörlü telefonu kendisi görmek, belki parmak izi var mı diye kontrol etmek isteyeceğini varsaymıştım, gerçi o aramadan sonra geçen yirmi dört saatlik kullanımın ardından telefondan bir şey çıkacağını pek sanmıyordum.</p>

  <p class="calibre2">Fakat Gardner mesajımı alıp da beni aramaya karar verene kadar beklemenin anlamı yoktu. Kendimi biraz aptal hissederek arabama binmiş ve otelime dönmüştüm.</p>

  <p class="calibre2">Bir saat kadar kimseden ses çıkmamıştı. Telefonum çaldığında, akşam yemeği siparişimi henüz vermiştim, ama hattın öbür ucundaki Gardner değil Jacobsen’dı. Tom’un telefonundan aldığım numarayı sordu ve beklememi söyledi. Telefon hattı sessizleşti, bilgiyi Gardner’a ilettiği tahmininde bulundum. Telefona&nbsp;<span style="text-indent: 1.5em; font-size: 1em; line-height: 1.2;">geri döndüğünde, yarım saate kadar oradayım dedi.</span></p>

  <p class="calibre2">Kafamı kaldırıp onun lokantadan içeri girdiğini gördüğümde yarım saat olmamıştı. Tabağımı ittim, iştahım birdenbire kaçmıştı. Jacobsen’m üstünde bu sefer siyah bir takım vardı, masama doğru gelirken her adım atışıyla beraber ısmarlama takımının eteği hışırdıyordu. Otururken ceketinin altından gözüme ilişen silahı olmasa, hırslı, genç bir ış kadını samlabilirdi. Gardr.er’m telefonuma geri dönmemesinin veya kendisinin gelmemesinin hiçbir açıklaması yoktu, ama nedenini tahmin edebiliyordum.</p>

  <p class="calibre2">Jacobsen yiyecek veya içecek bir şey önerimi geri çevirdi ve Tom’a gelen telefonu daha ayrıntılı bir şekilde anlattığım sırada yorum yapmadan dinledi.</p>

  <p class="calibre2">Artık keşke hiç zahmet etmeseydim diye düşünmeye başlıyordum.</p>

  <p class="calibre2">“Dr. Lieberman’ın telefonu yanında mı?” diye sordu.</p>

  <p class="calibre2">Telefonu ceketimin cebinden çıkardım ve ona uzattım. Odamdan çıkarken son anda ne olur ne olmaz diye cebime atmıştım.</p>

  <p class="calibre2">Jacobsen Tom’un gelen aramalarının kaydını incelerken “Irving’den haber var mı?” diye sordum.</p>

  <p class="calibre2">“Henüz yok.” Alabileceğim bütün cevap belli ki bu kadardı. Jacobsen numarayı kendi telefonuna kopyaladı, sonra yorum yapmadan cebine koydu. “Peki Dr. Lieberman’m telefonunu kontrol etmenin sebebi neydi?”</p>

  <p class="calibre2">“Arayanın kim olduğunu merak ettim. Geçirdiği kalp kriziyle bir ilgisi olabilir mi diye düşündüm.”</p>

  <p class="calibre2">Yüz ifadesinden hiçbir şey okunmuyordu. “Mahremiyeti ihlal ettiğini düşünmedin mi?”</p>

  <p class="calibre2">“Elbette düşündüm. Ama o şartlar altında Tom’un buna aldırış edeceğini sanmıyordum.”</p>

  <p class="calibre2">“Yine de önce binlerine sorma zahmetine girmedin?”</p>

  <p class="calibre2">“Mesela kime? Hastanede yatağının başucundaki karısını mı arayacaktım?”</p>

  <p class="calibre2">“Ben daha çok Dan Gardner’ı kastetmiştim.”</p>

  <p class="calibre2">“Tabii ya. O fikirlerime gerçekten çok değer verir."</p>

  <p class="calibre2">Gülümsemesi benim kadar kendisini de şaşırtmış göründü. Bütün yüzü gülümsemeyle aydınlandı, sert bir çekiciliğe sahip yüz hatları bir derginin kapağını süsleyebilecek hatlara dönüştü. Sonra gülümseme kayboldu, içimden daha uzun sürmüş olmasını diledim.</p>

  <p class="calibre2">“Bu sadece bir tahmin,” diyerek devam etti, yine profesyonel ifadesini takınmıştı. Gerçi galiba önceki kadar katı değildi. “Aramayı herkes yapmış olabilir.”</p>

  <p class="calibre2">“Morgun hemen dışındaki bir ankesörlü telefondan mı? Gecenin o saatinde mi?”</p>

  <p class="calibre2">Cevap vermedi. “Doktorlar, Dr. Lieberman’m ne zaman konuşabileceğini söylediler mi?”</p>

  <p class="calibre2">“Hayır. Ama herhalde yakında değil.”</p>

  <p class="calibre2">Garson kız gelerek tabağımı alıp tatlı menüsünü verdiği sırada konuşmamıza ara verdik.</p>

  <p class="calibre2">“Ben bir kahve içeceğim. Neden bana eşlik etmiyorsun?” dedim.</p>

  <p class="calibre2">Tereddüt etti, saatine göz attı. İlk kez olarak dışarıya hafif bir yorgunluk belirtisi yansıdı.</p>

  <p class="calibre2">“Belki hızlıca bir tane.” Kaymağı alınmış süt ve ekstra espressolu bir latte ısmarladı.</p>

  <p class="calibre2">“Başka bir şey istemediğinden emin misin?” diye teklif ettim.</p>

  <p class="calibre2">Sanki o kadarcık keyiften bile pişman olmuşçasına “Kahve yeterli, teşekkür ederim,” dedi. Jacobsen’m kan şekerinin özdisiplin karşısında her zaman ikinci sırada geleceğini tahmin ettim.</p>

  <p class="calibre2">Garson siparişlerimizi getirirken örtük bir fikir birliğiyle konuşmamızı dondurduk. Jacobsen’m kıpır kıpır parmakları oturduğumuz banket masanın üzerinde tıkırdıyordu. Tırnakları kısa kesilmişti ve cilasızdı.</p>

  <p class="calibre2">“Aslen Knoxville’li misin?” diye sordum, sessizliği bozmak için.</p>

  <p class="calibre2">“Memphis civarında küçük bir kasabadanım. Duymamışsındır.”</p>

  <p class="calibre2">Şimdi de duymayacağım açıktı. Garson kahveleri masaya bırakırken tekrar denedim.</p>

  <p class="calibre2">“Peki sana psikoloji lisansı aldıran ne oldu?”</p>

  <p class="calibre2">Bir omuzunu kaldırdı. Hareketi gergin ve zorlamaydı. “İlgilendiğim bir konuydu. Devam etmek istedim.”</p>

  <p class="calibre2">“Ama onun yerine TBI’a katıldın? Nasıl oldu?”</p>

  <p class="calibre2">“İyi bir kariyer değişikliğiydi.”</p>

  <p class="calibre2">Konuyu kapatarak kahvesinden bir yudum aldı. <span class="calibre3">Onu daha yakından tanımak buraya kadarmış.</span> Kocası ya da erkek arkadaşını sormanın pek anlamı olduğunu sanmıyordum.</p>

  <p class="calibre2">“Sırf tartışma olsun diye söylüyorum, diyelim ki telefon araması konusunda sen haklısın,” dedi, fincanını indirirken. “Maksat neydi? Dr. Lieberman’m kalp krizi geçirmesine birinin kasten sebep olduğunu söylemeye çalışmıyorsan.”</p>

  <p class="calibre2">“Hayır, tabii ki öyle demiyorum.”</p>

  <p class="calibre2">“O zaman onu niye arasın?”</p>

  <p class="calibre2">Şimdi meseleye geliyorduk. “Onu binadan çıkartmak için. Sanırım Tom bir sonraki kurban olacaktı.”</p>

  <p class="calibre2">Jacobsen’m şaşırdığına dair tek görülür belirti hızlıca gözünü kırpmasından ibaretti. “Devam et.”</p>

  <p class="calibre2">“Kalp krizinden sonra Tom’un zihni bulanık gibiymiş, Mary’ye bir şey olduğuna manıyormuş. Hastanede bile Mary onu sürekli iyi olduğu yönünde temin etmek zorunda kalmış. Bu durumu kalp krizine bağlanmış, ama ya öyle değilse? Varsayalım ki biri onu arayıp karısının kaza filan geçirdiğini söyledi, olamaz mı?” jacobsen’m kaşlarının arasında tekrar o çizgi belirdi. “O zaman koşa koşa morgdan çıkıp karısının yanma giderdi.”</p>

  <p class="calibre2">“Kesinlikle. Böyle bir telefon aldığında her şeyi unutursun. Dikkatli davranmayı veya arabana tek başına gitmemeyi filan dert etmezsin. Her şeyi bırakıp <span class="calibre3">gidersin.”</span> Böyle olduğunu çok iyi biliyordum. Bana karımla kızımın kaza geçirdiğini söyleyen polisin sesi şimdi bile hâlâ kulaklanmdaydı. “Gecenin o vakti hastanenin büyük bölümü çok tenha oluyor, ayrıca aramanın yapıldığı ankesörlü telefonun olduğu yerden morgun girişi açıkça görülüyor. O telefonu kullanan biri Tom’un dışarı çıktığım görebilirdi.” “İşini bitirmesini niye beklemedi?”</p>

  <p class="calibre2">“Çünkü Tom’a saldırmayı veya onu kaçırmayı planlayan kişi onun biriyle birlikte dışarı çıkması riskini göze almazdı. Ama bu şekilde olursa, Tom’un yalnız ve savunmasız olması fırsatını kullanacaktı.”</p>

  <p class="calibre2">Jacobsen hâlâ ikna olmamıştı. “Bir şekilde Dr. Lieberman’m cep telefonu numarasını öğrenmesi gerekecekti.”</p>

  <p class="calibre2">“Tom telefonunu verme konusunda pek ihtiyatlı değildir. Üniversitedeki sekreterinden herkes numarasını öğrenebilir.” “Pakala, ama Dr. Lieberman, Profesör Irving gibi dikkatleri kendisine çekmiş değildi ki. Niçin hedef seçildi?”</p>

  <p class="calibre2">“Hiçbir fikrim yok,” diye itiraf ettim. “Ama bu işin arkasında her kim varsa kendisinin muhteşem biri olduğunu düşündüğünü söylemiştin. Belki de tamirciler ve küçük hırsızlar, hak ettiği kadar dikkat çekmesini sağlamıyordu.”</p>

  <p class="calibre2">Jacobsen bu dediğimi düşünürken gözlerini boşluğa dikmişti. Dolgun dudaklarından gözlerimi ayırmak için kendimi zorladım.</p>

  <p class="calibre2">“Bu mümkün,” diyerek kabul etti bir süre sonra. “Belki gittikçe hırslamyordur. Profesör Irving onun daha yüksek profilli kurbanlara olan iştahını kamçılamıştır.”</p>

  <p class="calibre2">“Tabii Tom başından beri zaten asıl hedef değilse.”</p>

  <p class="calibre2">Şansımı zorladığımı biliyordum. Jacobsen kaşlarını çattı. “Bunu destekleyecek bir kanıt yok.”</p>

  <p class="calibre2">“Biliyorum. Katilin şimdiye kadar bütün yaptıklarım düşünüyordum sadece. Çürümeyi kasten hızlandırması, insan dişleri yerine domuz dişleri koyması ve birbiriyle çelişen iki ayrı ölüm sebebi olabilecek kurbanlar. Bütün bunların bir adli antropologun kafasını karıştıracağı kesindi. Şimdiyse öyle görünüyor ki, Tom’un kendisi de az kalsın bir sonraki kurban olacaktı. Sana da bu en başından beri katilin kafasında olabilecek bir şeymiş gibi gelmiyor mu?”</p>

  <p class="calibre2">Hâlâ şüpheliydi. “Dr. Lieberman TBI’m kullandığı tek adli antropolog değil. Birinin onun bu soruşturmada görev alacağından emin olması imkânsız.”</p>

  <p class="calibre2">’ “O halde belki de katil sadece her kim görev alacaksa ona kancayı takmak istiyordu, bilmiyorum. Ama Tom’un genellikle TBI’m ilk uğrayacağı liman olduğu bir sır değil. Ya da yıl sonuna doğru emekliye ayrılmayı planladığı.” <span class="calibre3">Ondan daha önce aslında.</span> Tom ve Mary’nin tuzla buz olan planlarım düşünmeyi bırakıp konuşmaya devam etmek için kendimi zorladım. “Ya eğer katil bunu ülkenin önde gelen adli tıp uzmanlarından birine karşı kendini kanıtlaması için son fırsat olarak gördüyse? Kulübenin kiralama süresi dolduğunda Terry Loomis’in cesedinin bulunacağı şekilde ayarlama yaptığım biliyoruz, üstelik Tom bir aylık yolculuğundan ondan henüz bir hafta önce dönmüştü. Demek ki katil, Tom’un geri dönme tarihine bir gün filan kala kulübeyi kiraladı. Bunun sadece bir rastlantı olduğunu mu farz ediyorsun?"</p>

  <p class="calibre2">Ama jacobsen’ın çatık kaşlarından, fazla ileri gittiğimi görebiliyordum. “Sence de bu fazla zorlama bir tahmin değil mi?”</p>

  <p class="calibre2">İç çektim.. Artık ben de emin değildim. “Belki. Ama şunu unutma ki, mezardan çıkarılacağını bildiği bir cesede altı ay öncesinde şırınga iğneleri yerleştiren biriyle karşı karşıyayız. Bununla kıyaslarsan, sıradaki kurbanının şehirde olacağından emin olması o kadar zor değil.”</p>

  <p class="calibre2">Jacobsen sessizdi. Kahvemden içtim ve onu kendi kanılarına varması için rahat bıraktım.</p>

  <p class="calibre2">“Tek bir telefon aramasından çok fazla anlam çıkarmış oluyoruz.”</p>

  <p class="calibre2"><span class="calibre3"><sup class="calibre10">u</sup>Öyle,"</span> diyerek onayladım.</p>

  <p class="calibre2">“Ama sanırım bir bakmaya değer.”</p>

  <p class="calibre2">O dakikaya dek farkında bile olmadığım gerginliğim bir anda boşaldı. Muhtemel bir ipucunun peşine düşüleceğinden dolayı mı, yoksa sadece ciddiye alındığım için minnettar olduğumdan dolayı mı rahatladığıma emin değildim.</p>

  <p class="calibre2">“Ee, ankesörlü telefondaki parmak izlerini kontrol edecek misiniz?”</p>

  <p class="calibre2">“Bir suç mahalli ekibi orada şimdi, gerçi yirmi dört saat geçtikten sonra bir şey bulacaklarından kuşkuluyum.” Şaşırdığımı görünce, Jacobsen’m dudaklarının bir kenarı hafifçe kıvrıldı. “Böyle bir şeyi ihmal edeceğimizi sanmıyordun ya?”</p>

  <p class="calibre2">Masadaki telefonu titreşince cevap vermekten kurtuldum. “İzninle,” deyip telefonu eline aldı.</p>

  <p class="calibre2">Bütün gün olmadığım kadar huzurlu bir şekilde kahvemi içerken jacobsen telefona cevap vermek için dışarı çıktı. Cam kapının gerisinden onu izledim; karşı tarafın söylediklerini dikkatle dinliyordu. Konuşması uzun sürmedi. Bir dakika bile olmamıştı ki tekrar içeri geldi. Mazeret gösterip ayrılmasını bekledim, ama masaya tekrar oturdu.</p>

  <p class="calibre2">Konuşmayla ilgili hiçbir şey söylemedi, fakat şimdi üzerinde bir soğukluk vardı. Daha önce bana az da olsa buzları çözülür gibi gelmişti, ama artık o havası tamamen yok olmuştu.</p>

  <p class="calibre2">Fincanının kulbunu özenli bir tavırla oynatıp sonra tekrar eski haline getirdi ve “Dr. Hunter...” diye söze başladı.</p>

  <p class="calibre2">“Adım David.”</p>

  <p class="calibre2">Hazırlıksız yakalanmış gibi göründü. “Bak, bilmen gerek ki...” Bekledim, ama devam etmedi. “Ne oldu?”</p>

  <p class="calibre2">“Önemli değil.” Fler ne söyleyecek idiyse vazgeçmişti. Gözleri garsonun henüz masadan kaldırmadığı hemen hemen boş bira bardağına gitti. “Sorduğum için bağışla, ama alkol almaman gerekmiyor mu? Yani durumunu düşünürsek.”</p>

  <p class="calibre2">“Durumum mu?”</p>

  <p class="calibre2">“Yaralanman.” Soru soran bir edayla kafasını yana eğdi. “Geçmişini araştırdığımızı eminim biliyorsundur?”</p>

  <p class="calibre2">Fincanımı havada tuttuğumu fark ettim. Dikkatle masaya bıraktım. “Üzerinde pek düşünmemiştim. Alkole gelince, ben bıçaklandım, hamile değilim.”</p>

  <p class="calibre2">Gri gözleri dikkatle bana bakıyordu. “Bu konuda konuşmaktan rahatsız oluyor musun?”</p>

  <p class="calibre2">“Daha hoş konular var.”</p>

  <p class="calibre2">“Saldırıdan sonra profesyonel yardım aldın mı?”</p>

  <p class="calibre2">“Hayır. Ve şimdi de almak istemiyorum, teşekkürler.”</p>

  <p class="calibre2">Tek kaşı yukarı kalktı. “Unutmuşum. Psikologlara güvenmiyorsun.”</p>

  <p class="calibre2">“Onlara güvenmiyor değilim. Sadece bir sorun hakkında konuşmanın o sorunla baş etmenin en iyi yolu olduğuna inanmıyorum, hepsi bu.”</p>

  <p class="calibre2">“Metin ol, başka bir şeye gerek yok, öyle mi?”</p>

  <p class="calibre2">Sadece ona bakmakla yetindim. Nabzım şakaklarımda atmaya başlamıştı.</p>

  <p class="calibre2">“Sana saldıran kişi yakalanmadı, değil mi?” dedi bir süre sonra.</p>

  <p class="calibre2">“Hayır.”</p>

  <p class="calibre2">“Bu seni endişelendiriyor mu? Tekrar deneyebileceği ihtimali?”</p>

  <p class="calibre2">“Uykularımı kaçırmamasına uğraşıyorum.”</p>

  <p class="calibre2">“Ama kaçıyor, değil mi?”</p>

  <p class="calibre2">Masanin altında parmaklarımı birbirine kenetlediğimi tark ettim. Açtığımda nemli ve soğuktular. “Bir yere varacak mısın?” “Sadece merak ettim.”</p>

  <p class="calibre2">Birbirimize gözlerimizi ayırmadan bakıyorduk. Ama nedense sanki bir eşiği geçmişim gibi sakinleşmiştim. “Niçin beni kışkırtmaya çalışıyorsun?”</p>

  <p class="calibre2">Bakışı tereddütlendi. “Ben yalnızca...”</p>

  <p class="calibre2">“Gardner mı öyle yapmanı istedi?”</p>

  <p class="calibre2">Bu soru aklıma nereden geldi bilmiyordum, ama Jacobsen’m gözlerini kaçırmasından haklı olduğumu anladım. Sadece bir saniyeliğine kaçırmıştı, ama yeterliydi.</p>

  <p class="calibre2">“Tanrı aşkına, ne bu? Beni <span class="calibre3">kontrol</span> mü ediyorsun?”</p>

  <p class="calibre2">“Tabii ki hayır,” dedi, ama inandırıcı değildi. Gözlerini yine gözlerimden kaçırdı. “Dan Gardner sadece senin ruhsal durumunu değerlendirmemi istedi, o kadar.”</p>

  <p class="calibre2"><span class="calibre3">“Ruhsal</span> durumum mu?” İnanamaz bir edayla kahkaha attım. “Bıçaklandım, kız arkadaşımdan ayrıldım, en eski dostlarımdan bin hastanede yatıyor, ayrıca buradaki herkes benim ehliyetsiz olduğuma ikna olmuş gibi görünüyor. Ruhsal durumum iyi, teşekkür ederim.”</p>

  <p class="calibre2">Jacobsen’m yanakları al al oldu. “Seni gücendirdiysem özür dilerim.”</p>

  <p class="calibre2">“Gücenmedim, sadece...” Ne olduğumu bilmiyordum. “Bu arada Gardner nerede? O niye burada değil?”</p>

  <p class="calibre2">“Şu an başka bir şeyle meşgul.”</p>

  <p class="calibre2">Beni daha çok hangisi sinir ediyordu emin değildim, Gardner’m benim değerlendirilmem gerektiğini düşünmesi mi, yoksa bunu kendisi yapacak kadar önemli saymaması mı.</p>

  <p class="calibre2">“Hem şimdi bununla niye canınızı sıkıyorsunuz ki? Benim işim bitti sayılır.”</p>

  <p class="calibre2">Jacobsen’m yanaklarındaki kızarıklık geçiyordu. Düşünceli bir şekilde gözlerini kahvesine dikmiş, parmağını dalgın dalgın fincanın ağzında gezdiriyordu.</p>

  <p class="calibre2">“Steeple Hill’de bir gelişme oldu.”</p>

  <p class="calibre2">Bekledim. Gri gözleri benimkilerle buluştu.</p>

  <p class="calibre2">“York ortadan kayboldu.”</p>

  <p class="calibre2"><br /></p>

  <p class="calibre2"><br /></p>

  <h1 class="calibre2" id="sigil_toc_id_14" style="text-align: center;">16</h1>

  <p class="calibre2">Her penceresinde ışıkların yandığı ve önünde TBI araçlarının toplandığı York’un evi, bir film setinin gerçeküstü görünümünü sergiliyordu. Steeple Hill arazisi içindeki ev, çam ormanındaki bir tepenin arkasında, mezarlıktan epeyce uzak, kuytu bir yerdeydi. Cenaze evi gibi bu da beton ve camdan yapılma, dikdörtgen şeklinde alçak bir bloktu; 1950’lerin California modernizmini güneydoğu eyaletlerine kopyalama girişiminin başarısız bir örneğiydi. Bir zamanlar belki çarpıcı bir görünümü olabilirdi, şimdiyse dört bir yanında çam ağaçlarının gölgemsi sivri doruklarıyla, sadece harap ve kederli görünüyordu.</p>

  <p class="calibre2">Ön kapıya giden patikanın yassı taşları arasında karmakarışık otlar bitmişti. Yolun iki yanma çekilmiş polis şeridi, eve tuhaf bir şenlik havası katmıştı, gerçi beyaz tulumları içinde hayalete benzeyen adli tıp ajanlarını çalışırken gördüğünüzde bu izlenim derhal siliniyordu. Evin bir tarafında, otlar bürümüş dikdörtgen şeklindeki çimenlikten geçerek garaja giden bir araba yolu vardı. Garajın açık kapısından, bir kısmı yağ lekeli döşeme görülüyordu, ama araba yoktu.</p>

  <p class="calibre2">Sahibiyle birlikte o da ortadan kaybolmuştu.</p>

  <p class="calibre2">Jacobsen olay yerine gittiğimiz sırada arabada bana özet halinde bilgi vermişti. “York’un cinayet şüphelisi olması bize gerçekçi gelmedi, yoksa onu daha önce tutuklardık.” Sanki şahsen suçlanıyormuş gibi savunmacı bir tonda konuşuyordu. “Standart seri katil profiline bir dereceye kadar uyuyor. Doğru yaş, evlenmemiş, yalnız yaşıyor... ayrıca abartılı kendini beğenmişliği nar<span style="font-size: 1em; line-height: 1.2; text-indent: 1.5em;">sistlerin tipik karakteristiklerinden. Fakat suç kaydı yok, hattâ gençliğinde uyarı cezası bile almamış. Dolabında iskelet filan da bulamamıştık. İkinci dereceden kanıtlar dışında, onu cinayetlere bağlayan hiçbir şey yoktu.”</span></p>

  <p class="calibre2">“İkinci dereceden kanıt bana oldukça güçlü geldi,” demiştim. Arabanın içi, kızardığını göremeyeceğim kadar karanlıktı, ama kızardığından emindim. “Eğer daha en başta bizi cenaze evine , yönlendirerek kendisini bile bile suçlu gösterdiğini kabul edersen, tamam. Bu işitilmemiş bir şey değil, ama geçici işçi kiraladığına dair anlattığı öykü doğrulanmış görünüyordu. Dwight Chambers’ı hatırladığını iddia eden bir başka eski çalışan bulduk. Şüphelinin Chambers olması bize makul görünmeye başlamışa.” “Peki York’u niye tutuklayacaktınız?”</p>

  <p class="calibre2">“Çünkü onu kamu sağlığı bağlamındaki suçlarla tutarsak, sorgulamak için biraz daha fazla zaman kazanacaktık.” Jacobsen rahatsız görünüyordu. “Ayrıca ileriye yönelik bir yaklaşım sergilemenin belli... avantajları vardı.”</p>

  <p class="calibre2">Ve <span class="calibre3">binlerini tutuklamak hiç kimseyi tutuklamamaktan daha iyi görünürdü.</span> Politika ve halkla ilişkiler dünyanın her yanında aynıydı.</p>

  <p class="calibre2">Ne var ki, York tutuklanmak için beklememişti. TBI ajanları öğleden sonra onu almak için gittiklerinde ne mezarlıkta ne de evinde ondan hiçbir iz yoktu, arabası da kayıptı. Ayrıca polis, evinde alelacele eşyalarım topladığına dair izler görmüştü.</p>

  <p class="calibre2">Ayrıca insan kalıntıları da bulmuşlardı.</p>

  <p class="calibre2">“Evrak işlerinde o beceriksizliği yapmasak kalıntıları daha erken bulurduk,” diye itiraf etmişti Jacobsen. “İlk çıkardığımız arama emri sadece cenaze evi ile mezarlık alanım kapsıyordu, York’un özel ikametgahını değil.”</p>

  <p class="calibre2">“Kalıntılar son zamanlara mı ait?”</p>

  <p class="calibre2">“Sanmıyoruz. Ama Dan senin bizzat görmeni tercih ediyor.” Bu beni York’un ortadan kaybolmasından daha fazla şok etmişti. Herhalde Paul müsait değildi. Sam kötü bir gece geçiriyormuş. Doğum vakti geldiğini sanmışlar, yanlış alarm olduğu anlaşıldığında da karısını tek başına bırakmak istememiş.</p>

  <p class="calibre2">Bu yüzden Gardner’a kendisi yerine benden rica etmesini söylemiş.</p>

  <p class="calibre2">Aradığımda Paul’ün sesi yorgun ve bitkindi. Jacobsen’a inanmadığımdan değildi, ama gitmeden önce Paul’le konuşmak istemiştim.</p>

  <p class="calibre2">“Gardner’a yarın ilk iş kalıntılara bakacağımı, ama eğer bu gece bir fikir almak istiyorsa senden rica etmesini söyledim. Umarım sakıncası yoktur,” demişti. Olmadığını, ama sadece Gardner’m buna razı olmasına şaşırdığımı söylemiştim. Paul hırçın bir kahkaha atmıştı. “Pek fazla seçme şansı yoktu.”</p>

  <p class="calibre2">Belli ki Tom’a karşı Hicks’in yânında yer almasından ötürü Gardner’ı affetmemişti. Paul’ün kişisel duygularını bir soruşturmaya dahil etmeyecek kadar profesyonel olması, Gardner’a biraz çektirmeyeceği anlamına gelmiyordu.</p>

  <p class="calibre2">Gardner’m bu konuda ne hissettiğini merak etmiştim.</p>

  <p class="calibre2">Jacobsen Steeple Hill’de kalmamış, beni bıraktıktan sonra ankesörlü telefon üzerinde çalışan adli tıp ekibinin ilerlemesini kontrol etmeye gitmişti. Üzerimi değiştirebileceğim bir minibüse yönlendirildim ve ardından York’un evine gittim.</p>

  <p class="calibre2">Gardner ön kapının dışında durmuş, beyaz tulumlu, gri saçlı bir kadınla konuşuyordu. Kendisi de galoş ve eldiven giymişti; ben yaklaşırken bana bir bakış attıysa da konuşmasını bölmedi.</p>

  <p class="calibre2">Patikanın başında durup bekledim.</p>

  <p class="calibre2">Beyazlara bürünmüş ajana son bir kısa talimat verdikten sonra nihayet bana döndü. îkımiz de konuşmadık. Memnuniyetsizliği neredeyse elle tutulur derecedeydi, ama her ne düşünüyor idiyse kendine sakladı. Bana kısaca kafa sallayıp “Yukarıda,” dedi.</p>

  <p class="calibre2">Evin tasarımı stil açısından da çağ açısından da tam anlamıyla tersti. Yatak odaları aşağıda ve yaşam alanları birinci kattaydı. Bir zamanlar beyaz olan duvarları ve tavanları, onlarca yılm sigara dumanından kirli sarı lekelerle kaplıydı ve aynı koyu sarı tabaka kapılara ve mobilyalara da yağ gibi yapışmıştı, içerinin havasına sinmiş bayat tütün kokusunun yanı sıra, eski halılardan ve yıkanmamış çarşaflardan gelen küf kokusu da hissediliyordu geliyordu.</p>

  <p class="calibre2">Süren araştırma çalışmasının hengamesi, ihmal edilmişlik ve bakımsızlık algısını daha da pekiştiriyordu. Adli tıp ajanları çekmece ve dolapları didik didik ediyor, inceleme amacıyla York’un hayatının bütün döküntülerini ortaya seriyorlardı. Gardner’la beraber üst kata çıktığımız sırada ajanların gözlerini üzerimde hissettim. Daha önce bulunduğum suç mahallerinde tanık olduğum gibi, önemli bir bulgu ele geçtiğinde doğan beklenti havası burada da vardı, ama aynı zamanda bariz bir merak da gözleniyordu.</p>

  <p class="calibre2">Görevin tekrar bana verildiği haberinin yayıldığını anladım.</p>

  <p class="calibre2">Gardner beni köşeleri tozdan keçeleşmiş merdivenden yukarı çıkardı. Bütün üst kat açık plandı; mutfak, yemek ve oturma bölümleri birleşikti. Mobilyalar dışındaki bütün eşyalar orijinal görünüyordu: Bölmeli rai üniteleri ve buzlu camlı dolaplar Amerikan evi rüyasının 1950’lerden kalma bir reklamından fırlamış gibiydi.</p>

  <p class="calibre2">Ama mobilyalar aradan geçen onyıllardan serpiştirilmiş bir karışım havasındaydı. Mutfakta paslı bir buzdolabı gürültüyle çalışıyordu; yemek odası kısmındaysa yüzeyi aşınmış bir yemek masasıyla sandalyelerin üzerinde mum şeklinde lambaları olan taklit bir avize asılıydı. Salon kısmının ortasındaki aşın doldurulmuş deri koltuğun yarılmış minderleri yer yer kalkmış izolasyon bandıyla yamanmıştı. Karşısındaki çok büyük düz ekran televizyon, gördüğüm eşyalar içinde yeni olan tek eşyaydı.</p>

  <p class="calibre2">Burada çalışan daha başka adli tıp ajanları vardı. Ev tam bir karmaşa halindeydi, gerçi ne kadarının arama çalışması yüzünden, ne kadarının York’un kişisel alışkanlıklarının sonucu olduğunu söylemek zordu. Etrafa giysiler saçılmış, içleri pılı pırtı ve eski dergilerle dolu kutular dolaplardan dışarı çıkarılmıştı. Lavabo ve açık mutfağın tezgahı kirli bulaşıklardan görünmez haldeydi ve ısmarlama yemeklere ait karton kutular hâlâ herhalde York’un atmış olduğu yerde duruyordu.</p>

  <p class="calibre2">Gardner beni odanın karşısına götürürken arama ekibi elemanlarından birçoğu işlerini bırakıp seyrettiler. Koca cüssesiyle yerde elleri ve dizleri üzerinde duran Jerry’yi tamdım, harap haldeki konsolun çekmecelerini didik didik ediyordu. Eldivenli elini kaldırıp selam verdi.</p>

  <p class="calibre2">“Merhaba doktor.” Enerjik bir şekilde sakız çiğnerken yüzündeki maskenin altından gıdısı sallanıyordu. “Güzel ev ha? Sen bir de adamın film koleksiyonunu gör. Porno cenneti, hepsi alfabetik olarak sıralanmış. Adamın gerçekten de daha sık dışarı çıkması gerek.”</p>

  <p class="calibre2">Gardner lavabonun yanındaki bir girintinin olduğu yere gitmişti. “İşin bittiğinde hepsi yine orada olsun.” Kıkırdamalar işitileli, ama ben şaka yaptığından emin değildim. “Burası.”</p>

  <p class="calibre2">Girintiye bir gömme dolap yerleştirilmişti. Ajanlar kapışım açık tutmak için altma bir takoz sıkıştırmıştı. İçindekiler dışarı çıkarılmış ve etrafa yayılmıştı: Kenarları kırık tabak takımlarının olduğu kutular, kenarı yarık plastik bir kova, kırık bir elektrikli süpürge. Ajanlardan biri içinde eski fotoğraf araç gereçlerinin olduğu karton bir kutunun yanında yere diz çökmüştü. Kutunun içinde, belli ki daha iyi günler görmüş eski püskü bir <span class="calibre3">SLR</span> fotoğraf makinesi, eski moda bir flaşla pozometre ve sayfaları solup kenarları kıvrılmış eski fotoğraf dergileri vardı.</p>

  <p class="calibre2">Bir iki metre ötede, tozlu muşambanın boş bir kısmında, diğer ıvır zıvırdan ayrı duran yıpranmış bir valiz bulunuyordu.</p>

  <p class="calibre2">Kapağı indirilmişti ama aralıktı, sanki içinde kendiliğinden kapanmasını önleyecek kadar büyük bir şey vardı. Gardner valize baktı, ancak daha fazla yaklaşma yönünde bir hamle yapmadı.</p>

  <p class="calibre2">“Dolapta bulduk. İçindekinin ne olduğunu görünce dokunmadık, önce biri bir baksın istedik.”</p>

  <p class="calibre2">Valiz bir insanın sığamayacağı kadar küçük görünüyordu. I n azından bir yetişkin sığmazdı, ama bunun bir şey ifade etmediğini biliyordum. Yıllar önce yetişkin bir adamın cesedini incelemek üzere çağrılmıştım, ceset bundan bile daha küçük bir seyahat çantasına tıkıştınlmıştı. Kol ve bacakları kendi üzerlerine katlanarak ve kemikleri kırılarak o kadar kompakt bir şekle sokulmuştu ki canlı hiçbir akrobat bunu başarmayı umamazdı.</p>

  <p class="calibre2">Valizin yanına çömeldim. Kahverengi deri aşınmış ve eprimişti. Fakat kalıntılar bu valizin içinde çürümüşse küf ya da lekelenme görmeyi beklerdim, oysa yoktu. Bu da Jacobsen’m kalıntıların yeni olmadığına dair söylediğine uyuyordu.</p>

  <p class="calibre2">“Bakabilir miyim?” diye sordum.</p>

  <p class="calibre2">“Onun için buradasınız.”</p>

  <p class="calibre2">Sesindeki iğneleyici tonu duymazlıktan gelerek elimi uzattım, kapağı kaldırırken herkesin seyrettiğinin farkmdaydım.</p>

  <p class="calibre2">Valiz kemiklerle doluydu. İnsana ait oldukları bir bakışta anlaşılıyordu. Bütün haldeki bir göğüs kafesine benzer bir şey vardı, boşluğuna bir kafatası sıkıştırılmıştı, hâlâ kafatasına bağlı olan çene kemiği, bilindik kurukafa sırıtışını sergiliyordu. Kemiklere bakınca Jacobsen lokantadaki o cümleyi kasıtlı olarak mı söyledi diye merak ettim: <span class="calibre3">Dolabında, iskelet filan da bulamamıştık.</span></p>

  <p class="calibre2">Artık bulmuşlardı.</p>

  <p class="calibre2">Kemikler de duvarlar gibi tütün rengindeydi, gerçi, bu sefer sorumlunun sigara dumanı olduğunu hiç sanmıyordum. Kemikler temizdi, üzerlerinde en ufak yumuşak doku kalıntısı yoktu. Yaklaşıp kokladım, ama valizin küllü deri kokusunun dışında herhangi bir koku duymadım.</p>

  <p class="calibre2">Üstteki bir kaburgayı elime aldım. Minyatür bir yay gibi kıvrılmıştı. Bir iki yerinde, küçücük balık pullan gibi, yüzeyden soyulmakta olan yarı saydam pullar gördüm.</p>

  <p class="calibre2">Kaburgayı incelerken “York’tan henüz haber yok mu?” diye sordum.</p>

  <p class="calibre2">“Hâlâ arıyoruz.”</p>

  <p class="calibre2">“Kendi isteğiyle mi gittiğini düşünüyorsunuz?”</p>

  <p class="calibre2">“Irving gibi kaçırılıp kaçırılmadığını soruyorsanız cevabım hayır. Irving ortadan kaybolmadan önce arabasını almamış, kendine bir valiz de hazırlamamıştı,” dedi, kısa kesmek istercesine. “Şimdi, bana bunlar hakkında ne söyleyebilirsiniz?”</p>

  <p class="calibre2">Kaburgayı yerine bıraktım ve kafatasını aldım. Kemikler kayarken neredeyse müzikli bir şekilde çınladılar.</p>

  <p class="calibre2">“Bir kadına aitler,” dedim, kafatasını elimde çevirirken. “Kemik yapısı bir erkeğe göre fazla narin. Ve yakın zamanlarda ölmemiş.”</p>

  <p class="calibre2">“Bana bilmediğim bir şey söyleyin.”</p>

  <p class="calibre2">“Peki. Başlangıç olarak, cinayete kurban gitmemiş.”</p>

  <p class="calibre2">Sanki dünyanın düz olduğunu söylemişim gibi karşıladı.</p>

  <p class="calibre2">“Ne?”</p>

  <p class="calibre2">“Bu bir cinayet kurbanı değil,” diye tekrarladım. “Kemiklerin ne kadar sarı olduğuna bakm. <span class="calibre3">Eskiler.</span> En az kırk ya da elli yıllık. Belki daha fazla. Pul gibi dökülmeye başlayan bir tür dayanıklaştırıcı maddeyle kaplanmış olduğu kısımları görebilirsiniz. Gomalak olduğundan oldukça eminim, yıllardır kullanılmayan bir malzemedir. Ayrıca şuna da bakm...”</p>

  <p class="calibre2">Ona kafatasının tepesinde açılmış küçük, düzgün deliği gösterdim.</p>

  <p class="calibre2">“Burası asılabilmesi için bir tespit parçasının takıldığı yer. Muhtemelen bu bir laboratuvardan geldi veya bir tıp öğrencisine aitti. Şimdilerde gerçek iskelet yerine plastik modeller kullanılıyor, ama yine de arada bir gerçek olanlara rastlayabiliyorsunuz.” “Bu bir <span class="calibre3">tıbbi</span> iskelet mi?” Gardner kafatasına bakıyordu. “Burada ne halt ediyor?”</p>

  <p class="calibre2">Kalatasını tekrar valize koydum. “York babasının ellili yıllarda Steeple HiH’i kurduğunu söylemişti. Belki de ona aittir. Yeterince eski olduğu kesin.”</p>

  <p class="calibre2">“Lanet olsun,” diyen Gardner yanaklarını şişirerek pofladı. “Ben yme de Paul Avery’nin de bakmasını istiyorum.”</p>

  <p class="calibre2">“Nasıl isterseniz.”</p>

  <p class="calibre2">Gardner’m, bu dediğinde içerilen hakaretin farkında bile olduğunu sanmam. Valize tiksintiyle son bir kez baktıktan sonra merdivenlere yöneldi. Valizin kapağını kapatıp arkasından gittim.</p>

  <p class="calibre2">“Hoşçakalm doktor,” dedi Jerry, çenesi hâlâ çalışıyordu. “Boşuna bir ziyaret daha, ha?”</p>

  <p class="calibre2">Konsolun yanından geçerken duraklayıp, karman çorman haldeki çerçeveli aile fotoğraflarına baktım... York’un hayatının görsel bir tarihi. Poz verilmiş fotoğraflarla bayramlarda çekilen şipşak fotoğraflardan oluşan bir karışımdı. Bir zamanların parlak yaz renkleri ağarmış ve solmuştu. Çoğunun konusu York’tu: Bir kayıkta şortuyla sırıtan bir çocuk, rahatsız görünümlü bir ergen. Annesi gibi görünen sevimli bir kadın da fotoğrafların çoğunda York ile birlikteydi. Bazılarında, York’un babası olduğunu sandığım uzun boylu, yanık tenli, iş adamı gülümsemeli bir erkek vardı yanlarında. Birçoğunda bulunmadığından fotoğrafların büyük kısmını onun çektiğini tahmin ettim.</p>

  <p class="calibre2">Ama daha sonraki yıllara ait fotoğraflarda, gençlik halinin git gide kamburlaşmış ve ufalmış bir versiyonu görünümünde sadece annesi vardı. En yeni olanlardan birinde bir göl kıyısında şimdikinden daha genç olan oğluyla poz verirken, çelimsiz ve beyaz saçlıydı, ama hâlâ gülümsüyordu.</p>

  <p class="calibre2">Ondan sonrasına ait fotoğraf yoktu.</p>

  <p class="calibre2">Merdivenlerin dibinde Gardner’a yetiştim.. Geçen gece Tom’a gelen telefondan şimdiye kadar hiç söz etmemişti. Bunun sebebi telefonun konuyla ilgisiz olduğunu düşünmesi miydi, yoksa benim işe yarar bir şey yapmış olabileceğimi kabul etmek istememesi miydi, emin değildim. Ama bu konuyu açmadan oradan ayrılmayacaktım.</p>

  <p class="calibre2">Koridorda yürüdüğümüz sırada “Jacobsen size telefon kulübesinden söz etti mi?” diye sordum.</p>

  <p class="calibre2">“Etti. Araştırıyoruz.”</p>

  <p class="calibre2">“Ya Tom? Eğer niyet onun binadan dışarı çıkmasını sağlamaksa, hâlâ tehlikede olabilir.”</p>

  <p class="calibre2">“Bunu belirttiğiniz için teşekkür ederim,” dedi soğuk bir alaycılıkla. “Aklımda tutacağım.”</p>

  <p class="calibre2">Artık gına gelmişti. Saat geç olmuştu ve yorgundum. Birden durdum ve “Bakm, sorununuz ne bilmiyorum, ama buraya gelmemi siz istediniz. En azından biraz medeni olsanız ölür müsünüz?” dedim.</p>

  <p class="calibre2">Gardner dönüp benimle yüz yüze geldi, suratı kararıyordu. “Buraya gelmenizi istedim, çünkü lanet olsun ki pek fazla seçeneğim yoktu. Sizi soruşturmaya Tom dahil etti, ben değil. Ayrıca hareket tarzım hoşunuza gitmiyorsa kusura bakmayın, ama fark etmediyseniz söyleyeyim, ben burada bir seri katili yakalamaya çalışıyorum!”</p>

  <p class="calibre2">“İyi de o ben değilim!” diye parladım karşılık olarak.</p>

  <p class="calibre2">Birbirimize dik dik bakıyorduk. Ön kapının yanındaydık, dışarıdaki ajanların durmuş bize bakakaldıklarını görebiliyordum. Bir an sonra Gardner derin bir nefes aldı, gözlerini yere çevirdi. Gevşemek için gözle görülür bir efor sarfediyordu.</p>

  <p class="calibre2">“Bilginiz olsun, Tom için derhal fazladan güvenlik önlemi ayarladım,” dedi, gergin ve kontrollü bir sesle. “Tamamen önlem mahiyetinde. Telefon araması konusunda haklıysanız bile, arayan kişinin Tom hastane yatağmdayken bir şey yapmaya kalkışacağını pek sanmam. Ama riske girecek değilim.”</p>

  <p class="calibre2">Tam olarak özür sayılmazdı, ama bununla yaşayabilirdim. Asıl mesele Tom’un güvenliğiydi.</p>

  <p class="calibre2">“Teşekkür ederim,” dedim.</p>

  <p class="calibre2">“Rica ederim.” Alay mı ediyordu, ciddi miydi karar veremedim. “Şimdi, hepsi bu kadarsa Dr. Hunter, sizi tekrar otelinize yolcu edeyim.”</p>

  <p class="calibre2">Dışarı çıkacak oldum, ama daha ön basamaklara ulaşamadan evin içinden bin Gardner’a seslendi.</p>

  <p class="calibre2">“Efendim? Şuna bir baksanız iyi olur.”</p>

  <p class="calibre2">Koridorun ilerisindeki bir kapıdan, tulumu yağ ve toprakla pislenmiş bir adli tıp ajanı göründü. Gardner bana bir bakış atınca akimdan geçeni okudum.</p>

  <p class="calibre2">“Daha gitmeyin.”</p>

  <p class="calibre2">Koridorda ilerleyip kapıdan içeri girdi. Önce tereddüt ettim, sonra arkasından gittim. Gardner bana ihtiyacı olup olmadığına karar verene kadar müdürün kapısında bekleyen okul çocuğu gibi orada öylece dikilmeyecektim.</p>

  <p class="calibre2">Evin içinden garaja açılan kapıydı. Garaj makine yağı ve rutubet kokuyordu. Tavanda yanan çıplak ampulün zayıf ışığını projektörlerin şiddetli parlaklığı tamamlıyordu. Burası da evin geri kalanı gibi darmadağındı. Bel vermiş karton kutular, küflenmiş kamp gereçleri ve paslı bahçe aletleri önceden York’un arabasının olduğu, şimdiyse boş olan beton alanın etrafına yığılmıştı.</p>

  <p class="calibre2">Gardner ve suç mahalli ajanı eski bir çelik dosya dolabının yarandaydılar. Çekmecelerden biri çekilmişti.</p>

  <p class="calibre2">“...eski dergilerin altındaydı,” diyordu ajan. “İlk başta, sadece fotoğraf dedim, ama sonra daha yakından baktım.”</p>

  <p class="calibre2">Gardner gözlerini ajanın gösterdiklerine dikmişti. “Yüce Tanrım.”</p>

  <p class="calibre2">Yaşadığı şok sesine yansımıştı. Diğer ajan başka bir şey söyledi, ama dikkat etmedim. O sırada ben de buldukları şeyleri görebiliyordum.</p>

  <p class="calibre2">Fotoğraf kâğıtları için kullanılan türde ince, büyük boy kutu açıktı. Ajan, kutunun içindeki fotoğraflardan altı yedi tanesini elinde yelpaze gibi açmıştı. Her biri bir erkek ya da kadın yüzünün çeneden alına kadar olan yakın mesafe çekimlerinden oluşan siyah beyaz portre fotoğraflarıydı. Hemen hemen tam boya kadar büyütülmüşlerdi ve mükemmel odak ayarı sayesinde her yüz hattı, her gözenek ve leke en ince ayrıntısına kadar yakalanmıştı. Her enstantane hiçbir bulanıklık içermeyen bir netlikle resimlere aktarılmıştı. Fler bir yüz çarpılmış ve karaydı. İlk bakışta yüzlerdeki ifadeler neredeyse komikti, sanki her biri tam hapşıracakken objektife yakalanmış gibiydi. Fakat sadece gözlerini görünceye kadar öyle sanıyordunuz, O zaman anlıyordunuz ki, hiç mi hiç komik bir yanları yoktu.</p>

  <p class="calibre2">Bildiklerimizin dışında başka kurbanların da olmasından hep şüphelenmiştik. Fotoğraflar bunu doğruluyordu. York’a onları işkenceyle öldürmek yetmemişti.</p>

  <p class="calibre2">Ölürlerken fotoğraflarını da çekmişti.</p>

  <p class="calibre2">Gardner benim orada olduğumu ilk kez fark etmiş gibiydi. Bana keskin bir bakış attı, ama beklediğim azarlama gelmedi. Sanırım o da hâlâ afallamış haldeydi.</p>

  <p class="calibre2">“Artık gidebilirsiniz Dr. Hunter.”</p>

  <p class="calibre2">Üstümü değiştikten sonra, içine kapanık bir TBI ajanı beni otelime götürdü. Karanlık sokaklarda arabayla yol aldığımız süre boyunca, o çarpılmış yüzler aklımdan hiç çıkmadı. Rahatsız ediciliklerinin düzeyini sözcüklerle ifade etmek güçtü. Sadece gösterdikleri şeylerden dolayı değil. Hayatımda yeterince çok ölüm görmüştüm. Katillerin kurbanlarından hatıra aldıkları davalarda çalışmıştım: Bir tutam saç veya bir giysi parçası... son verdikleri hayatların çarpık ölüm andaçları.</p>

  <p class="calibre2">Ama bu farklıydı. York sapıkça bir tutkunun hararetiyle kendini kaybeden çıldırmış bir katil değildi. Başından beri bizi aptal yerine koymuş, baştan beri soruşturmayı yönlendirmişti. Sahneden çıkışının zamanlaması bile mükemmel olmuştu. Ve fotoğraflar alışıldık andaçlardan değildi. Bilinçli, nesnel bir soğukluğu gösteren bir itina ve hünerle çekilmişlerdi. <span class="calibre3">Kontrolü</span> gösteren.</p>

  <p class="calibre2">Bu her şeyi daha da korkunçlaştırıyordu.</p>

  <p class="calibre2">Bir duşa daha ihtiyacım olmamasına rağmen, odama geri döndüğümde banyoya girdim. York’un evine yaptığım gezinin bende bıraktığı kirlenmişlik hissi tenimi yıkamakla geçmezdi. Ama sembolik veya değil, sıcak su işe yaradı. O kadar ki, neredeyse ışığı söndürür söndürmez uykuya daldım.</p>

  <p class="calibre2">Israrcı ve titreşimli bir ses beni uyandırdığında saat sabahın altısı bile olmamıştı. Çalar saati susturmak için, yarı uyur halde üzerine elimi attım, ama sonra sesin telefonumdan geldiğini fark ettim.</p>

  <p class="calibre2">Henüz tam uyanamamış halde “Alo?” diye mırıldadım.</p>

  <p class="calibre2">Paul’ün sesini işittiğimde bütün mahmurluğum yok oldu.</p>

  <p class="calibre2">“Haber kötü David. Tom dün gece öldü.”</p>

  <p class="calibre2"><span class="calibre3">Oradan son anda ayrıldın. TBl ajanlarının eve varmasının uzun sürmeyeceğini biliyordun, ama yine de orada göze alabildiğin kadar oyalandın. Çok erken ay nisaydın yaratacağın etkinin büyük kısmı yok olacaktı. Çok geç ay nisaydın da... Eh, bu her şeyi mahvederdi.</span></p>

  <p class="calibre2"><span class="calibre3">Daha fazla zamanının olmaması çok kötü oldu. Acele etmenin sana yaşattığı histen nefret ediyorsun, ne var ki bazen bu kaçınılmaz oluyor. Bu noktaya varacağını hep biliyordun. Cenaze evi amaca hizmet etmişti. Her şeyi önceden planlamıştın; neleri alman ve neleri arkada</span> bırakman gerektiğini. <span class="calibre3">İyi bir muhakeme gücü ve fazlasıyla disiplin gerekmişti. Ama ziyam yoktu.</span></p>

  <p class="calibre2"><span class="calibre3">Bazı fedakarlıklar yapılmak zorundaydı.</span></p>

  <p class="calibre2"><span class="calibre3">Artık bir sonraki evre için hemen hemen hazırsın. Bütün yapman gereken sabırlı olmak. Çok uzun sürmeyecek. Son parçalan da yerine oturtmak için sadece son bir angarya... ondan sonra bekleyiş sona erecek.</span></p>

  <p class="calibre2"><span class="calibre3">Biraz sinirlenmek için kendine</span> izin <span class="calibre3">veriyorsun, ama bu iyi bir şey. Kanaatkarlık kendinde kabul edemeyeceğin bir şey. Karşına fırsat, çıktığında kullanmak için hazır olmak zorundasın. Bunun gibi şansları heba etmeyi kaldıramazsın. Bunu herkesten daha iyi biliyorsun.</span></p>

  <p class="calibre2"><span class="calibre3">Hayat çok kısa.</span></p>

  <p class="calibre2"><br /></p>

  <h1 class="calibre2" id="sigil_toc_id_15" style="text-align: center;">17</h1>

  <p class="calibre2">Tom’un güvenliği için alınan bütün önlemlerin nafile olduğu anlaşılmıştı. Yoğun bakım ünitesindeki doktorlar ve diğer sağlık personeli teyakkuzda olmaları yönünde sebep açıklanmaksızm uyarılmışlardı, ayrıca Tom’un odasının dışına koridora bir TBI ajanı yerleştirilmişti. Onların bilgisi olmadan hiç kimse Tom’a ulaşamazdı, ulaşabilse bile zaten Mary sürekli yatağın başucundaydı.</p>

  <p class="calibre2">Bu önlemlerin hiçbiri, o sabah saat dördü biraz geçe Tom’un kalbinin aniden durmasını engelleyememişti.</p>

  <p class="calibre2">Doktorlar onu hayata döndürmeye çabalamışlardı, ama kalbi yeniden çalışmayı kararlı biçimde reddetmişti. <span class="calibre3">Sonuna kadar inatçı.</span> Bu ifade zihnimde amaçsızca döneniyor, bir türlü durmuyordu.</p>

  <p class="calibre2">Uyuşmuş gibiydim, olanları algılamakta hâlâ güçlük çekiyordum. Faulle konuştuktan sonra Mary’yi aramış ve o her zamanki yararsız sözleri söylemiştim. Sonra ne yapacağımı bilemez halde yatağımda öylece oturmuştum. Kendi kendime, hiç değilse Tom başucunda karısı, huzur içinde öldü, hiç olmazsa ölmeden önce Irving’in çektiği eziyet her neyse onun başına gelmedi diyerek avunmaya çalıştım. Ama yetersiz bir teselliydi. York onu fiziksel olarak öldürmemiş olabilirdi, fakat Tom yine de kurbandı. Hasta olabilirdi ama kalan hayatını huzur içinde yaşamaya hakkı vardı.</p>

  <p class="calibre2">Bu hak elinden alınmıştı.</p>

  <p class="calibre2">York’un yüzü gözümün önüne geldi, Steeple Hill’deki o sabah Tom’un elini yakalayıp hevesle sallarken sahte bir yaltakçılıkla</p>

  <p class="calibre2">gözleri parlıyordu. <span class="calibre3">Dr. Liebermarı, bu bir onurdur efendim... Çalışmalarınız hakkında çok şey duydum Dr. Lieberman. Ve tabii tesisiniz hakkında da. Tennessee için bir iftihar kaynağı. O</span> zaman bile herhalde içinden bize gülüyordu. Ne planladığını biliyordu ve asıl büyük suçunu cenaze evi işletmesinde açıkça görülen daha ufak kabahatlerinin arkasına gizlemişti.</p>

  <p class="calibre2">O an York kadar nefret ettiğim kimseyi hatırlamıyorum.</p>

  <p class="calibre2">Otel odamda üzülüp durmak Tom’u geri getirmeyecekti, ne de onu öldüren adamı yakalamakta faydası olacaktı. Duş alıp giyindikten sonra morga gittim. Vardığımda saat hâlâ erkendi. Boş koridorda yürürken ayak seslerim yankılanıyordu. Morgun soğuk, karo yüzeyleri her zamankinden de ıssız görünüyordu. Tanıdık bir yüz görmek hoşuma gidecekti, ama Paul yine katılması gereken toplantılar olduğunu söylemişti ve haberi işittikten sonra Summer’m da yardıma gelecek halde olacağını sanmıyordum.</p>

  <p class="calibre2">Hiç değilse Kyle oradaydı. Ben soyunma odasından çıkarken o da koridorda bir morg masasını iterek götürüyordu, beni her zamanki coşkusuyla selamladı.</p>

  <p class="calibre2">“Merhaba Dr. ITunter. Bu sabah bir otopsiye yardım etmem lazım, ama daha sonra yardıma ihtiyacınız olursa haber verin yeter.”</p>

  <p class="calibre2">“Tamam, teşekkür ederim.”</p>

  <p class="calibre2">Oyalanıyordu. “Aa, acaba Summer daha sonra gelecek mi?”</p>

  <p class="calibre2">“Bilmiyorum Kyle.”</p>

  <p class="calibre2">“Ah. Tamam.” Kalasını salladı, hayal kırıklığını gizlemeye çalışıyordu. “Dr. Lieberman nasıl?”</p>

  <p class="calibre2">Haberin yayılması için henüz çok erken olduğunu tahmin etmiştim, ama yine de bana sormayacağını umuyordum. Haberi verecek kişi olmak istemiyordum.</p>

  <p class="calibre2">“Dün gece öldü.”</p>

  <p class="calibre2">Kyle’ınyüzü düştü. “Öldü mü? Özür dilerim, bilmiyordum...”</p>

  <p class="calibre2">“Özür dilemene gerek yok.”</p>

  <p class="calibre2">Söyleyecek bir şey aradığını görebiliyordum. “İyi bir adamdı.”</p>

  <p class="calibre2">“Evet, öyleydi,” diye onayladım. Çok daha kötü mezar yazıları vardı.</p>

  <p class="calibre2">Otopsi odasına girerken zihnimi boşaltmaya çalıştım, yapmam gereken işe odaklanmak istiyordum. Fakat Tom ile birlikte o kadar çok çalıştığım bir ortamda bunu yapmak olanaksızdı. Onun çalıştığı odaya geçtiğimde bir an durakladıktan sonra içeri girebildim.</p>

  <p class="calibre2">Önceki günden farklı görünmüyordu. Terry Loomis’in iskeleti hâlâ alüminyum masa üzerinde yatıyordu; öncekinden farkı kemiklerin birleştirilmesi işleminin hemen hemen tamamlanmış olmasıydı. Tom’un varlığından kalan izlerin bulunmadığı herhangi bir otopsi odası gibiydi. . Tekrar dışarı çıkmaya davranırken düzgünce istiflenmiş caz albümlerinin yanındaki rafın üzerinde hâlâ duran CD çalan gördüm. İşte o an kafama tam anlamıyla dank etti.</p>

  <p class="calibre2">Tom ölmüştü.</p>

  <p class="calibre2">Bu değişmez gerçeği sindirene kadar olduğum yerde bir süre durdum. Sonra ağırlıklı kapıyı arkamdan kapanmaya bırakarak odadan çıktım ve küçük hırsızın kemiklerinin bulunduğu otopsi odasına gitmek üzere koridorda ilerledim.</p>

  <p class="calibre2">Noah Harper’m iskeletinin yeniden birleştirilmesi ve incelenmesi şimdiye dek bitmiş olmalıydı. Gecikme kimsenin hatası değildi, ama bu görev bana verilmişti ve bu kadar uzun sürmesinden kendimi sorumlu tutuyordum. Bütün gece burada kalmam gerekse bile tamamlamaya kararlıydım.</p>

  <p class="calibre2">Dahası, dikkatimi başka bir şeye yöneltmek iyi gelecekti.</p>

  <p class="calibre2">Kafatası ve büyük kemikler olan kol ve bacak kemikleri, anatomik konumlarına yakın bir şekilde masa üzerine yerleştirilmişti, ama geri kalanlar ancak kabaca sınıflandırılmıştı. Şimdi ilk iş olarak omurgayı birleştirme niyetmdeydim, işlemin belki en karmaşık kısmı buydu. Esasen omurga, merkezindeki sinirlerden oluşan omuriliği koruyan eklemli bir kılıftır. Doğanın hünerine mükemmel bir örnek, bir biyoloji mühendisliği harikasıdır.</p>

  <p class="calibre2">Ama o sıra omurgayı takdir edecek halde değildim. Boyun omuruyla başlayarak, asimetrik kemik eklemlerini dikkatle birbirine takmaya koyuldum.</p>

  <p class="calibre2">Fakat bir nedenle daha fazla ilerleyemedim.</p>

  <p class="calibre2">Boynu şekillendiren boyun omurları göğüs ve bel omurlarından daha küçüktür. Toplamda yedi tanedirler, kafa tarafından başlayarak numaralandırılırlar, her biri altındaki ve üstündekine rahat bir şekilde geçer. İlk beşini kolayca birleştirdim, ama akıncısına sıra geldiğinde onu bulamadım.</p>

  <p class="calibre2"><span class="calibre3">Hadi Hurıter, yoğunlaş.</span> Hiddetlenerek geri kalan omurlara tekrar baktım. Ama bulabildiğim tek boyun omuru yanlış büyüklük ve şekildeydi. Yedinci omurdu, altıncı değil.</p>

  <p class="calibre2">Biri kayıptı.&nbsp;</p>

  <p class="calibre2">Ama bu imkânsızdı. Ne kadar kötü çürümüş olsa da Noah Harper’m cesedi biz mezarından çıkardığımızda eksiksizdi. Eğer boyun omurlarından biri olmasaydı kesinlikle fark ederdik.</p>

  <p class="calibre2">Peki öyleyse neredeydi?</p>

  <p class="calibre2">Mikroskoba giderken omurun orada olduğundan tuhaf bir şekilde emindim. Merceğin altında lamın üzerindeki küçük beyaz nesneyi gördüğümde hiç şaşırmadım. Hattâ daha önce fark etmiş olmam gerekirdi, çünkü Tom’un kalp krizi geçirdiği bu odada ne yaptığını merak etmiştim.</p>

  <p class="calibre2">Artık biliyordum.</p>

  <p class="calibre2">Mercekten baktığımda görüntü Huydu. Omur net görünene kadar odağı ayarladım. Bir mercan gibi, narin yivleri ve çıkıntıları vardı; gözenekli yüzeyi mikroskop altında çukur çukur görünüyordu.</p>

  <p class="calibre2">Büyütülünce uçurum kadar derin görünen kıl gibi ince çatlaklar göze çarpıyordu.</p>

  <p class="calibre2">Doğruldum ve kemik parçasını mikroskop lamından aldım. Çatlaklar neredeyse çıplak gözle de görülüyordu. Omurun ana gövdesini daha narin sinir yayma bağlayan incecik kemik köprüleri olan laminalarm her birinin üzerinde olmak üzere iki tane çadak vardı.</p>

  <p class="calibre2">Garip bir biçimde net bir zihinle omuru masaya bırakıp Tom’un çalıştığı otopsi odasına gitmek üzere tekrar koridora çıktım. Doğruca Terry Loomis’in iskeletine gittim ve inceleme masasından altıncı boyun omurunu alarak ışığa tuttum. Bundaki çatlaklar az önce gördüğüm laminalarm üzerindekilerden bile daha zor seçilmekle birlikte yine de görülüyorlardı.</p>

  <p class="calibre2">İşte bu. Bir tatmin hissetmedim, sadece içime aniden bir keder doldu. Bu Tom’un keşfiydi, benim değil. Telefonumu çıkarıp Paul’ü aradım.</p>

  <p class="calibre2">“Nasıl öldürüldüklerini biliyorum.”</p>

  <p class="calibre2">“Yani kesinlikle gırtlaklama.”</p>

  <p class="calibre2">Paul elindeki omura sakince bakıyordu. Tom’un otopsi odasındaydık. Ona önce Noah Harper’m altıncı boyun omurundaki çatlaklan göstermiş, sonra da Terry Loomis’in boyun omurundaki eşleşen çatlakları incelemesi için buraya getirmiştim.</p>

  <p class="calibre2">“Bu kadar sınırlı çatlakların olmasının başka yolunu göremiyorum,” dedim. Enseye indirilen bir darbe omuru kırmış da olabilirdi, ama o zaman hasar çok daha büyük olurdu. Ayrıca küt bir cisimle yaratılan travmanın iki farklı kurbanda hemen hemen aynı berelenmelere neden olma ihtimali gözönüne alınmayacak kadar zayıftı. Hayır, bu çatlaklar çok daha odaklanmış bir şeyin sonucuydu. Daha kontrollü bir şeyin.</p>

  <p class="calibre2">Bu sıfat York’a çok uygun görünüyordu.</p>

  <p class="calibre2">Paul “Hiç değilse artık Loomis ve Harper’m pembe dişlerinin nedenini kesin olarak biliyoruz,” diyerek benimle hemfikir olduğunu belirtti. “Ayrıca bu Tom’un diğer otopsi odasında ne yaptığını da açıklıyor. Loomis’in omurundaki çatlakları gördü ve Harper’mkinde de var mı diye bakmaya gitti. Sen de öyle buldun, değil mi?”</p>

  <p class="calibre2">“Aşağı yukarı.” Ve sonra Tom omuru mikroskop altında incelerken York onu aradı. Burada bir ironi olsa gerek diye düşündüm, ama ne olduğundan emin değildim.</p>

  <p class="calibre2">Paul kemiği yavaşça masaya bıraktı. “Tanrım, insan ağlamak istiyor.”</p>

  <p class="calibre2">Sesi de görüntüsü kadar yorgundu. Tom’un ölümünden çok etkilenmişti, üzerine bir de önceki gece Sam’in yanlış alarmı gelince iyice bitkin düşmüştü. Kendisine telefon etmem üzerine, morga gelmek için fakülte toplantısını kısa kesmişti, otopsi odasına daha girerken son birkaç günün gerilimi halinden belli oluyordu. Gözlerinin etrafındaki çizgiler derinleşmişti ve aceleyle tıraş olduğundan yer yer kalmış mavi siyah kıllar çenesini gölgelendirmeye başlamıştı bile.</p>

  <p class="calibre2">Esnemesini zaptetmeye çalıştı. “Pardon.”</p>

  <p class="calibre2">“Kahve ister misin?” diye sordum.</p>

  <p class="calibre2">“Daha sonra.” Kendini toplamaya çalıştı. “Ya ormandaki cesedin boyun omurları? Onları da kontrol ettin mi?”</p>

  <p class="calibre2">“Buraya gelmeni beklerken ettim. İkisi eksik, ama kalanı sağlam. Akıncısı da dahil.” Bu şaşırtıcı değildi. Willis Dexter araba kazasında ölmüştü, Noah Carper ya da Terry Loomis gibi öldürülmüş değildi.</p>

  <p class="calibre2">“Yani her iki kurbanın boynuna da laminaları çatlatacak kadar kuvvetli ama dil kemiğini kırmayacak şiddette sürekli ve kuvvetli bir basınç uygulanmış.” Paul ellerini havaya kaldırıp baktı. “York’un ellerinin büyüklüğünü hatırlıyor musun?”</p>

  <p class="calibre2">“Bunu yapacak kadar büyük değillerdi.” York’un elleriyle ilgili hatırladığım tek şey nikotin lekeli parmaklarıydı.'Ama hem Loom is hem de Harper yetişkin erkeklerdi. Onların boyun omurlarını kırabilecek kişinin karış genişliği, boyunlarına dolanacak kadar uzun olmalıydı. Ve o durumda çok büyük olasılıkla dil kemikleri de kırılırdı.</p>

  <p class="calibre2">“Elle boğmaktan çok muhtemelen bir tür iple veya telle boğma söz konusu,” dedi Paul. “Katil her ne kullandıysa boyunlarına tam aynı noktadan dolamış olmalı ki, her birinde aynı boyun omurunda aynı hasar meydana gelmiş. Gerçi tam olarak ne ile boğduğunu söylemek zor.”</p>

  <p class="calibre2">“Tom ne olduğunu anlamıştı.”</p>

  <p class="calibre2">Bana şaşkınlıkla baktı. “Öyle mi?"’</p>

  <p class="calibre2">“Hastaneye götürüldüğünde Mary’ye ne dediğini hatırlıyor musun? İspanyol. O sırada bunun ne anlama gelebileceğini bilmiyorduk.”</p>

  <p class="calibre2">Cevabı bulmasının az da olsa zaman alması Paul’ün yorgunluğunun bir diğer göstergesiydi. “İspanyol <span class="calibre3">bocurgatı.</span> Tanrım. Anlamam gerekirdi.”</p>

  <p class="calibre2">Benim de. Kanayan bir uzva bir bandaj veya bir parça bez dolarsınız, sonra akma bir çubuk yerleştirir ve burarsınız. İspanyol bocurgatı budur. En basit şekliyle, istediğiniz gibi döndürerek sıklaştırıp gevşetebileceğiniz eğreti bir turnikeden ibarettir, sayısız hayat kurtarmış basit bir alettir.</p>

  <p class="calibre2">Ama York onu bu şekilde kullanmamıştı.</p>

  <p class="calibre2">TBI’m York’un garajında bulduğu fotoğraflar geldi aklıma. Kurbanlarının ızdırap içindeki yüz ifadeleri, kara ve şiş suratları. York bocurgatı gittikçe sıkılaştırır ve böylece boğazlarını sürekli bir şekilde sıkarak canlarını alırken kan yürüyen yüzleri.</p>

  <p class="calibre2">Ve bu olurken fotoğraflarını çekmesi.</p>

  <p class="calibre2">Görüntüleri zihnimden attım. “Herhalde York gözle görülür bir kanıt bıraktığının farkında bile değildi. Laminalarm çatladığını bilmesine imkân yoktu. Ayrıca pembe dişler gözüne çarptıysa bile, çok az kişinin anlayacağı bir fenomendir. Önemlerini (ark etmemiş olabilir.”</p>

  <p class="calibre2">“Yine de bu bizi tekrar kulübedeki kana getiriyor," dedi Paul. “Loomis boğularak öldürüldü, o halde o kan ona ait olamaz. Peki kimin o zaman yahu?”</p>

  <p class="calibre2">“Belki York’un oyunlarından biridir?” dedim. DNA analizi bunu bize sonunda söyleyecekti, ama bana öyle geliyordu ki, o kadar beklememiz gerekmeyebilirdi.</p>

  <p class="calibre2">Paul bitkin şekilde omuz silkti. “Daha önce Gardner’la konuştum. Açıkça itiraf etmedi, ama senin Tom ile ilgili teorini ciddiye aldıkları belli. İşin özü, Tom’la olan şansını heba ettikten sonra York’un şimdi soruşturmadaki başka birini ele geçirmeye çalışabileceği gerçeğini gözardı edemezler.”</p>

  <p class="calibre2">Sanırım bu benim de aklıma gelmeliydi, ama nedense gelmemişti. Tom’a olanlara kendimi o kadar kaptırmıştım ki, beklenebilecek en mantıklı ihtimali düşünmemiştim.</p>

  <p class="calibre2">“Peki Gardner ne yapacak?”</p>

  <p class="calibre2">“insanları dikkatli olmaları konusunda uyarmak dışında yapabileceği fazla bir şey yok,” dedi Paul. “Herkesi pamuklara saramazlar ya, hem zaten isteseler bile bunu yapacak kadar personel yok.”</p>

  <p class="calibre2">“Kendimi de uyarılmış kabul edeceğim.”</p>

  <p class="calibre2">Gülümsedi, ama pek de keyifle değil. “Gittikçe daha da güzelleşiyor ha? Senin için ne felaket bir araştırma gezisi oldu.”</p>

  <p class="calibre2">Öyleydi, ama yine de geldiğime memnundum. Tom’la beraber çalışma şansım kaçırmazdım, nasıl sona ermiş olursa olsun.</p>

  <p class="calibre2">“Endişeli misin?” diye sordum.</p>

  <p class="calibre2">Elini yüzünden geçirirken, tıraşı gelmiş sakallarından törpü gibi bir ses çıktı. “Pek sayılmaz. Önceden York bize sürprizler yapıyordu, ama şimdi o üstünlüğünü kaybetti. Dikkatli olmayacağımı söylemiyorum, fakat sapığın biri belki peşimden gelmeye karar verir diye hayatımı arkama bakarak geçirmeyeceğim.”</p>

  <p class="calibre2">“Bir süre sonra alışırsın,” dedim.</p>

  <p class="calibre2">Bana önce şaşkın bir ifadeyle baktı, ardından bir kahkaha attı. “Evet, haliyle sen alışmışsındır.” Tekrar ciddileşti. “Bak David, soruşturmadan çekilmek istersen kimse seni suçlamaz. Bu senin davan değil.”</p>

  <p class="calibre2">Kastının ne olduğunu iyi biliyordum, ama yine de bu hatırlatma bende tokat etkisi yarattı. “Belki değil. Ama öyleymiş gibi hissediyorum.”</p>

  <p class="calibre2">Paul kafasını salladı, sonra saatine bakıp yüzünü buruşturdu. “Kusura bakma, ama gitmem gerek. Lanet bir fakülte toplantısı daha. İşler bir iki güne kadar rayına oturur, ama şu sıra aynı anda iki yerde birden olmam gerekiyor.”</p>

  <p class="calibre2">Kapı Paul’ün arkasından kapandıktan sonra .otopsi odasının sessizliği sanki üzerime üzerime geldi. İnceleme masasında bekleyen kısmen birleştirilmiş iskelete baktım ve Tom’u düşündüm.</p>

  <p class="calibre2">Zihnimi boşaltıp işe geri döndüm.</p>

  <p class="calibre2">Niyetlendiğimden daha da geç saatlere kadar çalıştım. Zira hem kayıp zamanı telafi etmek istiyordum, hem de akşamı otelde tek başıma geçirme düşüncesi hiç çekici gelmiyordu. Meşgulken, Tom’un öldüğü gerçeğiyle yüzleşmeyi biraz daha erteleyebiliyordum.</p>

  <p class="calibre2">Fakat canımı sıkan tek şey bu değildi. Paul’ün ziyaretinin ardından başlayan bunalma hissim bir türlü hafiflemiyordu. Duyularım tuhaf biçimde keskinleşmiş gibiydi. Morgun kimyasal kokusunun altından tarifsiz bir biyolojik koku alıyordum, kasap tezgahını belli belirsiz sezindiren bir koku. Sert ışık altında beyaz karolar ve metal yüzeyler soğuk soğuk parlıyordu. Ama en çok farkında olduğum şey sessizlikti. Çok uzaktan gelen ve işitmekten çok hissettiğim bir jeneratör uğultusu, damlayan bir musluğun şıp şıpları... Ama onun dışında bir ses yoktu. Normalde sessizliğin farkında bile olmazdım.</p>

  <p class="calibre2">Şimdiyse onu dört bir yanımda hissediyordum.</p>

  <p class="calibre2">Sorunun ne olduğunu elbette çok iyi biliyordum. Paul söz etmeden önce, York’un soruşturmadaki başka birini hedef seçebileceği olasılığım hiç düşünmemiştim. Bütün kaygım Tom içindi ve Irving’e olanlardan sonra bile tehlikedeki tek kişinin o olduğunu körü körüne varsaymıştım. Fakat York’un Tom’un ölümüyle duracağını düşünmek saflıktı.</p>

  <p class="calibre2">Sadece önceliklerini değiştirmiş ve yoluna devam etmişti.</p>

  <p class="calibre2">Paul şimdiye dek soruşturmaya aslında dahil olmamıştı, ama York’un yüksek profilli kurbanlara yönelik aşikar arzusunu karşılayabilecek birçok başkaları vardı. Kendimin de onlardan biri olduğunu düşünecek kadar kibirli değildim. Ama yine de, günlerdir ilk kez kendimi karnıma dokunurken buldum, pamuklu ameliyat giysisinin altındaki yara izini hissettim.</p>

  <p class="calibre2">Saat onu geçtiğinde işim hâlâ bitmemişti. Noah Harper’m kemiklerinde önemli başka bir şey görmedim, ama zaten görmeyi beklemiyordum da. Çatlak boyun omuru yeterince şey söylemişti. Üstümü değiştirdim ve morgun ana koridoruna çıktım. Morg bana kalmış gibiydi. Kyle’dan iz yoktu, ama zaten mesaisi saatler önce bitmişti. Floresan çubuklarından biri çalışmadığından koridor loştu. Koridorun ilerisinde ofislerden birinin kapısının altından süzülen ince ışık huzmesini görebiliyordum. Tam önünden geçerken içeriden bir ses geldi.</p>

  <p class="calibre2">“Kim o?”</p>

  <p class="calibre2">Huysuz bağırışı derhal tanıdım. En akıllıcasının yürüyüp gitmek olduğunu biliyordum. Söyleyebileceğim hiçbir söz herhangi bir şeyi değiştirmeyecek, Tom’u geri getirmeyecekti. <span class="calibre3">Boşver. Buna değmez.</span></p>

  <p class="calibre2">Kapıyı açıp içeri girdim.</p>

  <p class="calibre2">Hicks çalışma masasının arkasında oturuyordu, bir çekmeceyi kapatırken durdu. Mezarlıktaki olaydan beridir bu onu ilk görüşümdü. Bir an ikimiz de bir şey söylemedik. Lamba, masanın üzerine alçak bir ışık halkası düşürüyor, küçük ofisin diğer kısımlarını gölgede bırakıyordu. Patolog bana ışıklı alanın kenarından suratsız bir ifadeyle bakıyordu.</p>

  <p class="calibre2">“Sizi yardımcılardan biri sandım," diye mırıldandı. Önündeki, koyu renkli sıvıyla yarıya kadar dolu bardağı görünce, onu içki şişesini ortadan kaldırırken yakaladığını tahmininde bulundum.</p>

  <p class="calibre2">Odaya girme niyetim, kendisi hakkmdaki düşüncelerimi bilmesini sağlamaktı. Ama masasının arkasındaki o çökmüş haline bakınca yüzleşme hevesim kaçtı. Gitmek üzere döndüm.</p>

  <p class="calibre2">“Bekleyin.”</p>

  <p class="calibre2">Aşina olmadığı sözcükleri dile getirmeden önce deneme yapar gibi, patologun ağzı kıpırdadı.</p>

  <p class="calibre2">“Üzgünüm. Lieberman için.” Masanın üzerindeki sümeni inceliyor, tombul işaret parmağı sümen üzerinde soyut bir motif çiziyordu. Krem rengi takım elbisesinin kırışık ve kirli olduğu gözüme çarpınca onu her gördüğümde aynı takımı giydiğini fark ettim, “iyi bir adamdı. Her zaman iyi geçinemezdik, ama iyi bir adamdı.”</p>

  <p class="calibre2">Bir şey demedim. Suçlu vicdanını rahatlatmaya çalışıyor idiyse, ona yardımcı olmayacaktım.</p>

  <p class="calibre2">Fakat zaten bunu bekliyor gibi görünmüyordu. Bardağı eline aldı ve asık suratla içine bakmaya başladı.</p>

  <p class="calibre2">“Bu işi otuz yıldan fazla zamandır yapıyorum, en kötüsü de ne biliyor musunuz? Tanıdığınız birinin başına geldiği her seferinde hâlâ acayip şaşırıyorsunuz.”</p>

  <p class="calibre2">Bu gerçek üzerine kafa patlatırmış gibi dudaklarını büzdü. Sonra bardağı dudaklarına götürdü ve sonuna kadar içti. Hafifçe homurdanarak uzanıp çekmeceyi açtı ve hemen hemen dolu bir burbon şişesi çıkardı. Bana da ikram edecek ve ağlak bir şekilde Tom için kadeh kaldırmamızı teklif edeceğini sandığım korkunç bir an yaşandı. Neyse ki sadece içkisini tazeleyip şişeyi çekmeceye geri koydu.</p>

  <p class="calibre2">Orada ayakta durmuş başka neler diyebileceğini görmek için bekledim, ama o sanki ya orada olduğumu unutmuş ya da orada olmamamı diliyormuş gibi boşluğa gözlerini dikti. Hicks’ı konuşmaya teşvik eden dürtü her ne idiyse tükenmiş görünüyordu.</p>

  <p class="calibre2">Onu kendi haliyle baş başa bırakıp çıktım.</p>

  <p class="calibre2">Bu karşılaşma huzurumu kaçırmıştı. Hicks’i nitelerken kullandığım o kolaycı siyah beyaz kelimelerin temeli sarsılmıştı. Aklımdan acaba daha kaç gece o küçük ofiste yalnız başına oturdu diye geçti... işi dışında hayatı bomboş olan yalnız bir adam.</p>

  <p class="calibre2">Rahatsız edici bir düşünceydi.</p>

  <p class="calibre2">Morgdan ayrılıp arabama doğru giderken, Tom’u kaybetmiş olmak kaskatı bir ağrı gibi göğsüme çöreklenmişti. Gece normalden daha soğuktu; kış mevsiminin henüz bittiğini hatırlatan nemli bir serinlik vardı. Gittikçe kararan binalardan ayak seslerim yankılanıyordu. Hastaneler gerçekte asla tamamen boşalmaz, ama ziyaret saatleri bittiğinde terk edilmiş gibi görünebilirler. Ve her zaman için morglar da bir hastanenin gelip geçenlerin göremeyeceği kısımlarında olur.</p>

  <p class="calibre2">Morg otoparktan uzak değildi, ayrıca arabamı ortalara bir yere, iyi aydınlatılan açık ,bir alana bırakmıştım. Ama o tarafa doğru yürürken kulaklarımda Gardner’m uyarısı fısıldıyordu. Gün ışığında güvenli görünen, şimdi bambaşka bir görünüm kazanmıştı. Şimdi kapı eşikleri gölgeli boşluklar, güneş ışığında hayran hayran baktığım çimenlikler kapkara yekpare alanlar olmuştu.</p>

  <p class="calibre2">Adımlarımı düzenli ve eşit atıyor, acele etmek için duyduğum ilkel dürtüye boyun eğmiyordum, ama nihayet arabama iyice yaklaştığımda memnundum. Birkaç adım kala anahtarlarımı çıkardım ve otomatik kilidi de açtım. Tam kapıyı açacaktım ki, ön camda bir şey olduğunu fark ettim.</p>

  <p class="calibre2">Sileceklerden birinin altına deri bir eldiven sokulmuştu, parmakları camın üzerinde açık haldeydi. Herhalde biri yerde buldu ve sahibi görsün diye oraya sıkıştırdı diye düşünerek eldiveni almak için uzandım. Bilinçaltımdan gelen bir ses beni yılın bu zamanında eldiven giyilmez diye uyarmaya çalıştı ama o sırada eldivene dokunmuştum bile.</p>

  <p class="calibre2">Soğuk ve yağlıydı ve o kadar inceydi ki gerçek bir eldiven olamazdı.</p>

  <p class="calibre2">Hızla elimi çekip arkama döndüm. Karanlık otopark benimle alay ediyordu, sessiz ve boştu. Kalbim küt küt atıyordu. Ön camdaki nesneye tekrar döndüm. Ama bu sefer dokunmadım. Bu bir eldiven değildi, artık biliyordum. Ve hayvan derisi de değildi.</p>

  <p class="calibre2">İnsan derişiydi.</p>

  <p class="calibre2"><br /></p>

  <h1 class="calibre2" id="sigil_toc_id_16" style="text-align: center;">18</h1>

  <p class="calibre2">Olay yeri ekibinden bir ajan, sileceği kaldırıp deri parçasını bir cımbızla dikkatle alırken Gardner seyrediyordu. O ve Jacobsen yirmi dakika önce gelmişlerdi. TBl’m seyyar suç mahalli laboratuvarı olan büyük bir minibüs de onlara eşlik etmişti. Arabanın etrafına ışıklar yerleştirilmiş ve bütün alan polis şeridine alınmıştı.</p>

  <p class="calibre2">“Dokunmamalıydmız,” dedi Gardner bir kez daha.</p>

  <p class="calibre2">“Ne olduğunu fark etsem dokunmazdım.”</p>

  <p class="calibre2">Sinirim hafif de olsa sesime yansımış olmalıydı. Gardner’m yanında duran Jacobsen parmak izi almak için arabayı tozlayan olay yeri ekibinden gözlerini ayırdı ve. bana hafif endişeyle baktı, kaşlarının arasında yine o ince kırışık belirmişti, ama bir şey söylemedi.</p>

  <p class="calibre2">Gardner da sessizleşmişti. Yanında getirdiği büyük san zarf elindeydi, içinde ne olduğundan söz etmemişti. Bir adli tıp ajanı deriyi dikkatle delil torbasına koyarken Gardner ifadesiz bir yüzle seyretti. Bu, daha önce gördüğümden başka bir ekipti. Diğerleri başka bir iş üzerinde mi çalışıyorlar yoksa gece olduğu için mi onlar gelmedi diye merak ettim. Önemli bir şey değildi, ama bu yeni gelişmenin olası anlamlarını düşünmektense bunu düşünmek daha kolaydı.</p>

  <p class="calibre2">Eldivenli eliyle torbayı dikkatle tutan ajan yanımıza geldi ve Gardner iyice bakabilsin diye torbayı havaya kaldırdı.</p>

  <p class="calibre2">“İnsan derisi, doğru.”</p>

  <p class="calibre2">Bana bunu söylemesine gerek yoktu. Derinin rengi koyu kah<span style="text-indent: 1.5em; font-size: 1em; line-height: 1.2;">veydi, neredeyse yarı saydam bir dokusu vardı. Şu an açıkça görebiliyordum ki, eldiven olamayacak kadar eğri büğrüydü, ama rahatlıkla eldiven sanılabilirdi. Daha önce birçok defalar görmüştüm.</span></p>

  <p class="calibre2">Arabamın ön camında değil tabii.</p>

  <p class="calibre2">“Yani bu York’un kurbanlarının derilerini yüzdüğü anlamına mı geliyor?” diye sordu Jacobsen. Telaşsız görünmek için elinden geleni yapıyordu, ama onun kendine hakimiyeti bile sarsılmıştı.</p>

  <p class="calibre2">“Öyle olduğunu sanmıyorum,” dedim. “İzin verir misiniz?”</p>

  <p class="calibre2">Delil torbasını almak için elimi uzattım. Ajan, Gardner’m başıyla onaylamasını bekledikten sonra torbayı bana verdi.</p>

  <p class="calibre2">Torbayı ışığa tuttum. Deri, en fazla elin tersi olmak üzere birçok yerinden çatlamış ve yırtılmış olsa da hâlâ biraz el şeklini koruyordu. Yumuşak ve esnekti, deriden sızan yağlı bir tortu plastik torbanın iç tarafına sıvaşmıştı.</p>

  <p class="calibre2">“Bu deri yüzülmüş değil,” dedim. “Eğer öyle olsaydı o zaman düz bir tabaka halinde olurdu. Buysa yer yer çatlamış olmakla birlikte hâlâ nispeten bütün. Sanırım elden tek parça halinde dökülmüş.”</p>

  <p class="calibre2">Ne Gardner’m ne de adli tıp ajanının yüzünde şaşırma belirtisi yoktu, ama Jacobsen’m hâlâ anlamadığım görebiliyordum.</p>

  <p class="calibre2">“Dökülmüş mü?”</p>

  <p class="calibre2">“Ölü bir bedenden deri bir iki gün içinde sıyrılır. Özellikle de kafa derisi ve ayaklar gibi uç noktalardan. Ve ellerden.” Delil torbasını havaya kaldırdım. “Bunun da öyle olduğuna hayli eminim.”</p>

  <p class="calibre2">Jacobsen torbaya bakıyordu, her zamanki çekingenliğini unutmuştu. “Yani bunun bir cesedin elinden sıyrıldığım mı söylüyorsun?”</p>

  <p class="calibre2">“Aşağı yukarı.” Somurtkan bir ifadeyle seyreden adli tıp ajanına döndüm. “Buna katılıyor musunuz?”</p>

  <p class="calibre2">Başıyla onayladı. “İyi haber şu ki, deri iyi durumda ve yumuşak. Parmak izlerini almak için su çektirmek zorunda kalmayacağız.”</p>

  <p class="calibre2">Gardner’m bana baktığını hissediyor ve daha şimdiden bağlantıyı kurduğunu biliyordum. Ama Jacobsen dehşete düşmüş gibiydi.</p>

  <p class="calibre2">“Bundan <span class="calibre3">parmak</span> izi alabiliyor musunuz?”</p>

  <p class="calibre2">“Elbette,” dedi ajan. “Genellikle kuruyup gevrekleşmiş olurlar, bu yüzden suda yumuşatmanız gerekir. Ardından eldiven gibi elinize giyersiniz ve normal usulle parmak izlerini alırsınız.” Örneklemek için kendi elini kaldırıp salladı.</p>

  <p class="calibre2">Gardner “Biz seni tutmayalım Deke,” deyince biraz utanan ajan elini indirdi ve arabaya geri döndü. Gardner sarı zarfı bacağına vurup duruyordu. Bana bakışı neredeyse öfkeliydi. “Ee? Söyleyecek misiniz, ben mi söyleyeyim?”</p>

  <p class="calibre2">“Neyi?” diye sordu Jacobsen.</p>

  <p class="calibre2">Gardner’m ağzı ince bir çizgi halinde kısılmıştı. “Söyleyin ona.”</p>

  <p class="calibre2">Jacobsen bana dönerken “York’un kurbanlarının parmak izlerini ölümlerinden aylar sonra suç mahallerine bırakmayı nasıl becerdiğini merak ediyorduk,” dedim. Arabayı işaret ederek “Artık biliyoruz,” diye ekledim.</p>

  <p class="calibre2">Jacobsen’m çalık kaşları açıldı. “Yani kurbanların ellerinden aldığı derileri mi kullanıyordu? Derileri <span class="calibre3">eldiven</span> gibi giyerek?”</p>

  <p class="calibre2">“Daha önce parmak izlerinin yerleştirildiğini hiç işitmemiştim, ama burada öyle görünüyor. Noah Harper’m cesedinin o kadar kötü çürümüş olmasının sebebi muhtemelen bu. York, onun cesedini Willis Dexter’ınkiyle değiştirmeden önce elden deriyi almak istiyordu.”</p>

  <p class="calibre2">Ve bir iki gün daha bekledikten sonra da ormana geri döndü, Dexter’ın ellerinden sıyrılmış olan deriyi de aldı. Leşçil hayvanlar beslenecekleri koca bir ceset varken kurumakta olan deri parçalarıyla uğraşmayacaklardı. Hem uğraşsalardı da...</p>

  <p class="calibre2">York başka birininkini kullanıverirdi.</p>

  <p class="calibre2">Bunu daha önce fark etmediğim için bezgin bir biçimde kendime kızdım. Bilinçaltım bana söylemek için elinden geleni yapmış, lateks eldivenlerimi çıkarırken ellerimin buruşukluğunu gördüğümde bana dejavu yaşatmıştı, ama aldırmamıştım. İçgüdülerimi daha fazla dinlememi söylerken Tom hakliydi:</p>

  <p class="calibre2">Tom’u da dinlemeliydim.</p>

  <p class="calibre2">Jacobsen delil torbasını benden aldı. İçindekini incelerken yüzünde tiksinti ve etkilenme karışımı bir ifade vardı.</p>

  <p class="calibre2">“Deke tam olarak kurumamış olduğunu söyledi. Yani o zaman yakınlarda ölmüş bir bedene ait olmalı, değil mi?”</p>

  <p class="calibre2">Aklmdakinin Irving olduğunu tahmin ettim. Her ne kadar kimse açıkça söylemese de hepimiz profilcmin şimdiye dek ölmüş olması gerektiğini biliyorduk, Ama hemen öldürüldüyse bile derinin dökülmesi için bundan daha uzun bir süre gerekirdi. Bu derinin sahibi her kimse Irving değildi.</p>

  <p class="calibre2">“Sanmıyorum,” dedim. “Koruma amacıyla ve deriyi esnek tutmak için bilinçli bir şekilde yağlanmış ve...”</p>

  <p class="calibre2">Aklıma bir şey gelince durdum. Arabanın ön camına, derinin camda bıraktığı yağlı sıvaşığa baktım.</p>

  <p class="calibre2">“Bebe yağı.”</p>

  <p class="calibre2">Gardner ve Jacobsen gözlerini bana diktiler.</p>

  <p class="calibre2">“Kulübedeki film kutusundaki parmak izi bebe yağı üzerindeydi,” dedim. “Irving bebe yağma bakarak, cinayetlerin cinsel motifli olduğu sonucunu çıkardı, ama öyle değildi. York bebe yağını, dökülmüş deriyi esnek tutmak için kullanıyordu. Zira derinin doğal yağlan kuruyacaktı, oysa o yerleştirdiği parmak izlerinin düzgün ve net olmasını istiyordu. O yüzden eski köselelere yaptıkları gibi yağladı.”</p>

  <p class="calibre2">Irving’in benimle nasıl alay ettiğini hatırladım. <span class="calibre3">Katil nemlendirici</span> düşkünü değilse... Meğer gerçeğe bildiğinden daha yakınmış.</p>

  <p class="calibre2">“Eğer York kurbanlarının parmak izlerini saklıyorduysa nasıl oldu da Terry Loomis’in ellerinin derisini almadı?” diye sordu Jacobsen. “Kulübedeki cesedin el derileri duruyordu."</p>

  <p class="calibre2">“Durmasaydı dikkatimizi çekerdi ve neler döndüğünü tahmin ederdik,” dedi Gardner, kendini suçlayan sesi haşindi. “York ne yaptığını anlamamıza izin vereceği zamanı kendisi belirlemek istedi.”</p>

  <p class="calibre2">Arabanın başka bir yanını parmak izi tozuyla özenle tozlayan adli tıp ajanlarını seyrettim. Herhangi bir ipucu sağlayabilir düşüncesiyle arabayı dip köşe tozluyorlardı.</p>

  <p class="calibre2">“Peki niye şimdi?” diye sordum.</p>

  <p class="calibre2">Gardner Jacobsen’a baktı. Jacobsen omuzlarını silkerek açıklamaya başladı. “Yine böbürleniyor, bize yakalanmaktan korkmadığını anlatıyor. Belli ki, bunu bilmemizin işimize yarayacağını düşünmüyor. Ne yaptığını er ya da geç zaten anlayacaktık. Bu şekilde kontrolü elinde tutuyor.”</p>

  <p class="calibre2">Dile getirilmeden kalan bir başka soru vardı. <span class="calibre3">Niçin ben?</span> Ama bunun yanıtını zaten biliyor olmaktan korkuyordum.</p>

  <p class="calibre2">Gardner kafasını eğip elindeki sarı zarfa baktı. Bir karara varmak üzere gibi görünüyordu. “Diane sizi otelinize bırakacak. Ben arayana kadar orada kaim. Odanıza hiç kimseyi sokmayın, eğer oda servisi olduğunu söyleyen biri gelirse kapıyı açmadan önce doğruluğundan emin olun.”</p>

  <p class="calibre2">“Arabam ne olacak?”</p>

  <p class="calibre2">“Onunla işimiz bittiğinde size haber veririz.” Jacobsen’a döndü. “Diane, biraz konuşalım.”</p>

  <p class="calibre2">İkisi işitme mesafesinden uzak bir noktaya yürüdüler. Sadece Gardner konuştu. Kendisine zarfı verirken Jacobsen’m kafa salladığını gördüm. İçinde ne var diye merak ettiysem de fazla ilgilenemedim.</p>

  <p class="calibre2">Arabam üzerinde çalışan beyaz giysili figürlere baktım yine. Parmak izi almak için kullandıkları ince toz arabanın boyasını matlaştırmıştı, bu haliyle o da ölü bir şey gibi görünüyordu.</p>

  <p class="calibre2">Onları seyrederken ağzımda buruk bir tat vardı. Başparmağımı avucumdaki yara izinden geçirdim. İtiraf et. Korkuyorsun.</p>

  <p class="calibre2">Daha önce bir kez bir katil tarafından sinsice izlenmiştim. Buraya o olayı arkamda bırakmayı umarak gelmiştim.</p>

  <p class="calibre2">Şimdi ise tekrar oluyordu.</p>

  <p class="calibre2">Jacobsen beni otelime götürürken yağmur başladı. İrili ufaklı tombul damlalar ön cama çarpıp dağılarak aşağıya süzülüyor, ardından silecekler tarafından dağıtılıyor, bir an sonra tekrar oluşuyorlardı. Hastaneden uzaklaşmıştık, yollar ve barlar hâlâ işlekti. Parlak ışıkları ve faal caddeleri görmek rahatlatıcı olsa da normallikleriyle bağlantı kuramıyordum. Onlarla aramda araba camından daha fazlası olduğunu hissediyordum, verdikleri moralin yanıltıcı olduğunun bilincindeydim.</p>

  <p class="calibre2">Jacobsen’m bu kadar yakınımda olmasının da ilk kez neredeyse farkında bile değildim. Düşüncelerimi şimdiki zamana ve yere geri getirmem ancak o nihayet konuştuğunda oldu.</p>

  <p class="calibre2">“Dan, Loomis ve Harper’m bir tür iple boğulduklarını söyledi.”</p>

  <p class="calibre2">Kıpırdandım, sohbeti bununla başlatmasına şaşırmıştım. “Muhtemelen İspanyol bocurgatı denen bir şeyle. Bir tür turnike.” Nasıl kullanıldığım açıkladım.</p>

  <p class="calibre2">“York hakkında bildiklerimizle uyuşuyor,” dedi Jacobsen. “Böyle bir şeyin kendisine vereceği gücü severdi. Sözcüğün tam anlamıyla ölüm kalım, ayrıca birini hemen öldürmekten çok daha tatmin edici. Bu ona süreci kontrol etme, kurbanım öldürmek için yeterli basıncı tam olarak ne zaman uygulayacağına karar verme imkânını verirdi.” Bana hızla bir bakış attı. “Affedersin, düşüncesizlik ettim.”</p>

  <p class="calibre2">Omuz silktim. “Sorun değil. York’un neler yaptığını gördüm. O zihin oyunları oynadığı için baygınlık geçirecek değilim.”</p>

  <p class="calibre2">“Sence bu gece olan bu mu?”</p>

  <p class="calibre2">“Eğer peşimden gelme konusunda ciddiyse, beni niçin önceden uyardı?” Ama daha bunu söylerken lark ettim ki, daha önce tam da bunu yapan bir başka katille karşılaşmıştım.</p>

  <p class="calibre2">Jacobsen’a da inandırıcı gelmemişti. “York’un kendim göstermeye ihtiyacı var. Onun gibi bir narsist için, Dr. Lieberman’a olan şey muazzam bir itibar kaybı olacaktır. Özsaygısı, bunu telafi etmek için daha da gösterişli bir hamle yapmasını gerektirecektir.</p>

  <p class="calibre2">Bir sonraki kurbanını önceden uyarmak böyle bir şey olabilir.” “York’un beni hedef seçmekle niye uğraştığını hâlâ anlayamıyorum. Tom ve Irving ünlü insanlardı. Yüksek profilli hedeflerden kimsenin adını duymadığı bir yabancıya niçin geçsin ki? Hiç anlamlı gelmiyor.”</p>

  <p class="calibre2">“Ona gelebilir.” Tekdüze bir tonla konuşuyor, gözlerini yoldan ayırmıyordu. “Senin Dr. Lieberman’la çalıştığını gördü, unutma. Ayrıca Ingilizsin, tesise gelen bir konuksun. York senin gibi birinin yöre insanlarından birinden daha büyük sansasyon yaratabileceğini düşünebilir.”</p>

  <p class="calibre2">Bunu hiç düşünmemiştim. Espri yapmaya çalışarak “O halde koltuklarım kabarmalı,” dedim.</p>

  <p class="calibre2">Ödül olarak bir gülümseme gelmedi. “Bunu hafife alman gerektiğini sanmıyorum.”</p>

  <p class="calibre2"><span class="calibre3">İnan bana, almıyorum.</span> Konuyu değiştirmek amacıyla “Bir şey sorabilir miyim?" dedim. “Kulübeden alman kan örnekleriyle ilgili olarak, laboratuvardan bir bilgi geldi mi?”</p>

  <p class="calibre2">Bir süre suskun kalıp sonra cevap verdi. “Tam bir DNA analizi haftalar alır.”</p>

  <p class="calibre2">Sorduğum bu değildi, ama cevap vermekten kaçınmasından doğra'yolda olduğumu anladım. “Evet, ama şimdiye dek kanm bir insana ait olup olmadığını öğrenmişlerdir.”</p>

  <p class="calibre2">Başka zaman olsa şaşırması beni eğlendirebilirdi. “Bunu nereden biliyorsun?”</p>

  <p class="calibre2">“Eğitimli tahmin diyelim. Yani o zaman bir hayvana mı aitmiş?”</p>

  <p class="calibre2">Karanlık profili kafa salladı. “Sonuçları daha bu öğleden sonra aldık, ama ondan önce bile doğru olmayan bir şeyler olduğunu biliyorduk. Adli tıp uzmanları kulübedeki kan sıçrama biçimlerine ikna olmamıştı, gerçi York onları kandırma yönünde gayet başarılı bir iş çıkarmış. Bu yüzden laboratuvar bir ön test yapıp kanm insana ait olmadığını saptadı. Ama yine de emin olmak için DNA ayrıştırılana kadar beklemek zorundayız.”</p>

  <p class="calibre2">“Neymiş? Domuz kanı mı?”</p>

  <p class="calibre2">Gülümserken karanlıkta dişlerinin beyazlığını görebiliyordum. “Böbürleniyorsun.”</p>

  <p class="calibre2"><span class="calibre3">Şey, belki biraz&nbsp;</span>“Kulağa geldiği kadar zeki bir tahmin değil,” diye itiraf ettim. “Terry Loomis’in boğulduğunu doğruladığımızda kanın ona ait olamayacağı belli oldu. O halde bedenindeki kesikler ölümünden sonra yapılmış olmalıydı, bu durumda da kulübedeki kanın büyük kısmı başka bir yerden gelmiş demektir.” “Domuz kanı olduğunu nasıl bildiğini hâlâ anlamadım...” diye söze başladı, ama cevabı kendi verdi. “Ah, anladım. Willis Dexter’ın cesediyle bulduğumuz dişler."</p>

  <p class="calibre2">“Ondan önce de kanın bir hayvana ait olup olmadığını merak etmiştim. Ama o dişleri görünce kanın da domuz kanı olabileceği tahmininde bulundum. York’un sevdiği oyunlara benziyor.” Jacobsen sessizleşti. Pencerelerden süzülen yağmur, yüzünde mermer damarları gibi yansıyordu. Sokak lambalarının eğimli sarı ışığının vurduğu profili Yunan heykellerine benziyordu.</p>

  <p class="calibre2">“Aslında sana söylememem gerek,” dedi yavaşça. “Kulübeden alman kan örnekleri elimizdeki tek sonuç değil. Noah Harper’m kan testinde Hepatit C çıktı."</p>

  <p class="calibre2"><span class="calibre3">Tanrım. Zavallı Kyle.</span> A ve B tiplerinden farklı olarak Hepatit C’nin aşısı yoktu. Virüs ölümcül olmayabilirdi, ama.tedavisi çok zaman alırdı ve nahoştu. Ayrıca tedavi görülse bile garantisi yoktu.</p>

  <p class="calibre2">“Kyle biliyor mu?” diye sordum. Onun yerine benim de olabileceğimin rahatsız edici bir şekilde farkmdaydım.</p>

  <p class="calibre2">“Henüz bilmiyor. Hastaneden kendi tahlil sonuçlarım alması biraz daha zaman alacak, ayrıca Dan onu endişelendirmenin bir manası olmadığı kanısında." Bana hızlı bir bakış attı. “Bu kesinlikle aramızda kalacak, anlıyorsun, değil mi?”</p>

  <p class="calibre2">“Elbette.” İlk kez olarak Gardner’la aynı fikirdeydim. Kyle’ın enfeksiyon kapmamış olma ihtimali hâlâ bakiydi, ama şahsen ben kendi hayatım üzerine bu kadar zayıf bir bahis oynamazdım.</p>

  <p class="calibre2">Otele varmıştık. Jacobsen girişin yakınında bir park yeri buldu. Yanaşırken dikiz aynasına bakıp arkamızdaki arabaları kontrol ettiğini aynadan gördüm.</p>

  <p class="calibre2">Gardner’m kendisine verdiği sarı zarfı almak için arka koltuğa uzanırken “Sana odana kadar eşlik edeyim,” dedi.</p>

  <p class="calibre2">“Gerek yok.”</p>

  <p class="calibre2">Ama arabadan iniyordu bile. Otelden içeri girdiğimiz sırada pür dikkat kesilmişti. Gözleri sürekli oynuyor, etrafımızdaki yüzlerde geziniyor, potansiyel tehlikeleri kontrol ediyordu. Yürürken sağ elini ceketinin altında gizli silaha yakın tuttuğunu gördüm. Bir parçam bütün bunları ciddiye almayı başaramıyordu.</p>

  <p class="calibre2">Sonra arabamın ön camına bırakılanı hatırladım.</p>

  <p class="calibre2">Asansörden inen yaşlı bir kadın bize hemen kaybolan kısacık bir gülümsemeyle selam verdi, ne düşündüğünü tahmin edebiliyordum. <span class="calibre3">Genç bir çift daha işte, şehirde geçen bir günün ardından yataklarına gidiyorlar.</span> Gerçeklikten o kadar uzaktı ki, neredeyse komikti.</p>

  <p class="calibre2">Jacobsen ve ben asansörde yan yanaydık. İkimizden başka kimse yoktu ve aramızdaki gerginlik her katta biraz daha artıyordu. Bir noktada omuzlarımız hafifçe sürtününce sessiz bir statik elektriklenme oldu. Jacobsen yerinde hafifçe kıpırdayıp teması kesti. Kapı açılınca dışarı ilk o çıktı, koridorun boş olup olmadığını kontrol ederken eli ceketinin altına kayıp silahın üzerinde durdu. Odam diğer uçtaydı. Kartımı okuttum ve kapıyı açtım.</p>

  <p class="calibre2">“Bana eşlik ettiğin için teşekkürler.”</p>

  <p class="calibre2">Bunu gülümseyerek söylemiştim, ama Jacobsen şimdi tamamen işine odaklanmıştı. Arabada kısa bir süreliğine kaldırdığı bariyerlerini tekrar dikmişti.</p>

  <p class="calibre2">“Odana bir göz atabilir miyim?”</p>

  <p class="calibre2">Ona yine gereği olmadığını söyleyecektim, ama vaktimi boşa harcayacağımı görebiliyordum. Yana çekilip onu içeri aldım.</p>

  <p class="calibre2">“Çekinme.”</p>

  <p class="calibre2">O odayı kontrol ederken ben yatağın yanında ayaktaydım.</p>

  <p class="calibre2">Büyük bir oda değildi, o yüzden York’un odada saklanmadığına ikna olması uzun sürmedi. Gardner’m verdiği sarı zarf hâlâ elindeydi, işi bitince zarfla birlikte yanıma geldi. Bir iki metre ötemde durdu, yüzü tam bir maske gibiydi.</p>

  <p class="calibre2">“Bir şey daha var. Dan bunları sana göstermemi istedi.” Zarfı açmaya başladı. “Hastanedeki ankesörlü telefonun olduğu yolda bir güvenlik kamerası vardı. Dr. Lieberman’a telefon edildiği saat civarında kaydedilen görüntüleri aldık.”</p>

  <p class="calibre2">Bana ince bir deste fotoğraf uzattı. Bir kapalı devre kamera sisteminden alman görüntülerdi. Düşük kaliteli ve kumluydular, altlarında tarih ve saat yazılıydı. Yolun, telefon kulübesinin bulunduğu kısmını tanıdım. Ön planda, bir iki araba ve bir ambulansın kutuya benzer beyaz şekli kısmen görülüyordu, görüntüler Huydu ve odaklanmamıştı.</p>

  <p class="calibre2">Ama daha çok ilgimi çeken, telefondan uzaklaşırken kameraya yakalanan karanlık figür oldu. Görüntü kalitesi o kadar düşüktü ki, yüz hatlarını seçebilmek imkânsızdı. Başı öndeydi; koyu renkli, siperli bir şapkanın tamamen gizlediği yüzü ancak hilal şeklinde beyaz bir leke gibi görünüyordu.</p>

  <p class="calibre2">Diğer fotoğraflarda da aynı figürün başka görüntüleri vardı. Yüzü görünmeyen kişi omuzlarını yuvarlamış ve başı önünde, acele acele yolu geçiyordu. Bu fotoğraflardaki görüntüsü daha bile bulanıktı.</p>

  <p class="calibre2">“Laboratuvar resimleri temizlemeye çalışıyor,” dedi Jacobsen. “Bunun York olduğunu kesin olarak söyleyemeyiz, ama boyu ve vücut yapısı hemen hemen aynı.”</p>

  <p class="calibre2">“Bunları bana sırf nezaket olsun diye göstermiyorsun, değil mi?”</p>

  <p class="calibre2">“Hayır,” dedikten sonra bana kararlı bir ifadeyle bakarak devam etti: “Eğer York’un bir sonraki hedefi sensen, Dan onun sana yaklaşmaya çalışmak için neler yapabileceğini bilmen gerektiğini düşündü. Koyu renk giysiler ve şapka bir tür üniforma olabilir. Beline bakarsan fenere benzer bir şey görülüyor. Kendine polis memuru veya başka bir otorite süsü vermeye çalışması mümkün ve... Dr. Hunter? Ne oldu?”</p>

  <p class="calibre2">Bir şeyler hatırlar gibi olurken fotoğrafa gözlerimi ayırmadan bakıyordum. <span class="calibre3">Fener...</span></p>

  <p class="calibre2">“Bir güvenlik görevlisi,” dedim.</p>

  <p class="calibre2">“Pardon?”</p>

  <p class="calibre2">Jacobsen’a bir iki gece önce otoparkta durdurulduğumu anlattım. “Muhtemelen önemli değildir. Orada ne yaptığımı bilmek istedi sadece.”</p>

  <p class="calibre2">Jacobsen’m kaşları çatılmıştı. “Bu ne zamandı?”</p>

  <p class="calibre2">Hatırlamaya çalıştım. “Irving’in kaçırılmasından önceki gece.” “Ona iyice baktın mı?”</p>

  <p class="calibre2">“Fenerini yüzüme tutuyordu. Aslında onu hiç göremedim bile.”</p>

  <p class="calibre2">“Başka bir şey? Hali tavrı ya da sesi?”</p>

  <p class="calibre2">Hatırlamaya çalışırken kafamı iki yana salladım. “Pek bir şey yok. Sadece... şey, sesi sanki... bir <span class="calibre3" style="font-style: normal;">tuhaftı.</span> Boğuk.”</p>

  <p class="calibre2">“Sesini değiştiriyor gibi miydi?”</p>

  <p class="calibre2">“Olabilir.”</p>

  <p class="calibre2">“Ve bundan kimseye söz etmedin?”</p>

  <p class="calibre2">“O sıra aklıma kötü bir şey gelmedi. Bak, belki de sadece bir güvenlik görevlisiydi. York’idiyse niçin gitmeme izin verdi?” “Profesör Irving’in ortadan kaybolmasından önceki gece olduğunu sen kendin söyledin. Belki başka planları vardı.”</p>

  <p class="calibre2">Bu laf üzerine sustum. Jacobsen fotoğrafları zarfa geri koydu. “Hastane güvenliğini kontrol edeceğiz, bakalım görüntülerdeki onlardan biri miymiş. Bu arada, ben gittikten sonra kapını kilitle. Yarın sabah seninle biri temasa geçecek.”</p>

  <p class="calibre2">“Yani sizden haber alana kadar burada öylece oturacak mıyım?”</p>

  <p class="calibre2">Şimdi yine baştan ayağa taş gibiydi. “Bu senin iyiliğin için. Oyunu nasıl oynayacağımızı bilene kadar.”</p>

  <p class="calibre2">Bununla ne kastettiğini merak ettim, ama boşverdim. Kararlar</p>

  <p class="calibre2">Gardner’dan ya da daha üstten gelecekti, ondan değil. “Gitmeden önce bir şey içmek ister misin? Minibarda neler var bilmiyorum, ama sana kahve ya da...”</p>

  <p class="calibre2">“Hayır.” Sertliği ikimizi de şaşırttı. “Teşekkür ederim, ama Dan’in yanına dönmem gerek,” diyerek daha sakin bir tonla devam etti. Ama boynundan yayılan kızarıklık başka bir hikâye anlatıyordu.</p>

  <p class="calibre2">Kapıya yönelmişti bile. Bana son kez kapıyı kilitli tutmamı hatırlattıktan sonra gitti. O <span class="calibre3">neydi öyle?</span> Acaba bir şey içme teklifimi abartılı bir şekilde mi yorumladı diye düşündüm, ama bu konuda uzun uzadıya endişelenemeyecek kadar yorgundum. '</p>

  <p class="calibre2">Yatağın kenarına çöktüm. Daha bu sabah Tom’un öldüğünü öğrendiğime inanamıyordum. Mary’yi bir kere daha aramaya niyetlendim, ama saat çok geçti. Kafamı ellerimin arasına aldım. <span class="calibre3">Tanrım, ne karmaşa.</span> Bazen talihsizlikler ve felaketlerin peşimden geldiğini hissediyordum. Eğer buraya hiç gelmemiş olsam acaba olaylar yine aynı rotayı izler miydi diye düşündüm. Ama Tom’un buna karşılık ne diyeceğini duyar gibiydim: <span class="calibre3">Kendini hırpalamaktan vazgeç David. Ne olursa olsun bunlar yaşanacaktı. Birini suçlamak istiyorsan York’u suçla. Her şeyin sorumlusu o.</span></p>

  <p class="calibre2">Ama Tom ölmüştü. York ise hâlâ dışarıda bir yerlerdeydi.</p>

  <p class="calibre2">Ayağa kalkıp pencereye gittim. Nefesim soğuk camı buğulandırınca dışarıdaki dünya, karanlığın içindeki san, bulanık lekelerden ibaret gibi göründü. Avucumla camı silince çıkan gıcırtının ardından buğu tekrar oluştu. Parlak neon ışıklı bir şerit halindeki caddede arabaların farları sessiz bir bale sergileyerek süzülüyordu. Birbirine karşı kayıtsız bütün o hayatlar kendi işleriyle meşguldu. Onları seyrederken evden ne kadar uzakta olduğumun, buraya ait olmadığımın kuvvetle farkına vardım.</p>

  <p class="calibre2"><span class="calibre3">Ait ol ya da olma, buradasın. Bununla uzlaş.</span></p>

  <p class="calibre2">Aklıma hâlâ yemek yemediğim geldi. Pencereden uzaklaşıp oda servisi menüsüne uzandım. Menüyü açtım, ama listeden fışkıran /<span class="calibre3">ast food</span> çeşitlerine sadece bir göz atıp menüyü bir yana fırlattım. Birdenbire bu odada kalmaya daha fazla dayanamayacağımı hissettim. York filan umurumda değildi, Gardner benimle ne yapacağına karar verene kadar saklanmayacaktım. Ceketimi kaptım ve asansörle lobiye indim. Hâlâ yemek servisi açık mı diye bakmak için otelin gece barına gitmek niyetindeydim aslında, ama kendimi barın önünden geçip giderken buldum. Nereye gittiğimi bilmiyordum, sadece başka bir yerde olmaya ihtiyacım vardı.</p>

  <p class="calibre2">Yağmur durmuştu, ama hava son yağış yüzünden hâlâ .serindi. Kaygan ve parlak kaldırımda sokağın aşağısına yürürken ayakkabılarım hafifçe çamur sıçratıyordu. Kürek kemiklerimin arası seğiriyordu, ama arkama bakma dürtüsüne karşı koydum. <span class="calibre3">Hadi bakalım York, Beni mi istiyorsun? işte buradayım!</span></p>

  <p class="calibre2">Ama cesaret gösterim çabuk söndü. Hâlâ açık olan bir lokantaya rastlayınca içeri girdim. Menüde en çok burger ve kızarmış tavuk vardı, ama aldırmadım. Rastgele bir şey ısmarladım ve garson kıza menüyü geri verdim.</p>

  <p class="calibre2">“İçecek bir şey?”</p>

  <p class="calibre2">“Sadece bir bira lütfen. Yo, bekleyin... Burbonunuz var mı? <span class="calibre3">Blanton’s</span>?”</p>

  <p class="calibre2">“Burbonumuz var, ama <span class="calibre3">Jim</span> veya <span class="calibre3">jack."</span></p>

  <p class="calibre2">Buzlu bir <span class="calibre3">Jim Bearn</span> ısmarladım. İçkim gelince yavaşça bir yudum aldım. Burbon boğazımdan aşağıya yumuşak bir yakışla inerken boğazımdaki yumru yavaş yavaş çözüldü. <span class="calibre3">Bu senin için Tom. O piçi yakında yakalayacağız, sana söz-</span></p>

  <p class="calibre2">Bir süreliğine buna neredeyse kendim de inandım.</p>

  <p class="calibre2"><span class="calibre3">Kayışlar</span> ve <span class="calibre3">dişliler ampulün ışığında parlıyor. Onları her seferden sonra parlatıyor, kösele yumuşak ve esnek hale gelene kadar ve alet çeliği parıldayana kadar cilalıyorsun. Aslında gerek yok. Yapmacık bir hareket, bunu biliyorsun. Ama bu ritüeli seviyorsun. Bazen sanki eyer cilasının sıcak balmumu kokusunu alabiliyormuşsun gibi geliyor; muhtemelen hafızanda kalan belli belirsiz bir iz, ama öyle de olsa seni yatıştırıyor. Ayrıca hazırlanma duygusunda, tören duygusunda seni cezbeden bir şey var. Yaptığın şeyin bir amacı olduğunu hatırlatıyor s ana, bir sonrakinin işte bu olabileceğini. Ve bu sefer öyle olacak.</span></p>

  <p class="calibre2">Bunu hissedebiliyorsun.</p>

  <p class="calibre2"><span class="calibre3">Köseleyi sevgiyle parlatırken kendine fazla umutlanmaman gerektiğini söylüyorsun, ama beklentinin içinde tatlı bir ürperti yarattığım da inkar edemiyorsun. Her seferden önce, yani her şey mümkünken ve hayal kırıklığı henüz gerçekleşmemişken bu hissi yaşıyorsun. Ama bu sefer farklı görünüyor. Daha mucizevi.</span></p>

  <p class="calibre2"><span class="calibre3">Özel.</span></p>

  <p class="calibre2"><span class="calibre3">Deriyi arabanın camına bırakmak hesaplanmış bir riskti, ama buna değdi. Ne yapmakta olduğunu eninde sonunda mutlaka anlayacaklar; senin şartlarında olması daha iyi, böylece kendi lehine kullanabilirsin. Kontrol hâlâ sende, asıl nokta bu. Ne olduğunu anladıkları sırada çok geç olacak ve sonra...</span></p>

  <p class="calibre2"><span class="calibre3">Ve sonra...</span></p>

  <p class="calibre2"><span class="calibre3">Ama sonrasını düşünmekten kaçmıyorsun. O kadar ileriyi göremiyorsun.</span> Şu <span class="calibre3">an elindeki işe, yakın hedefe odaklanman daha iyi olur.</span></p>

  <p class="calibre2"><span class="calibre3">Artık çok uzun sürmeyecek.</span></p>

  <p class="calibre2"><span class="calibre3">Döndürme mekanizmasını nazikçe çalıştırıyorsun. Dişliler pürüzsüzce döner ve dişleri bir saat mekanizmasının sessizliğiyle birbirine geçerken deri kayışın sıklaşmasını seyrediyorsun. Sonuçtan memnun bir şekilde üzerlerine hohlayıp son bir kez daha ovalıyorsun. Kendi</span> yansımanı, görüyorsun... <span class="calibre3">yüzün çarpılmış ve tanınmaz. Yansımana gözlerini dikip bakıyorsun; asla tam. olarak yüzeye çıkamayan düşünceler seni anlaşılmaz şekilde rahatsız ediyor, derken kayışın üzerinden bezi geçirip yansımanı siliyorsun.</span></p>

  <p class="calibre2"><span class="calibre3">Artık çok uzun sürmeyecek diyorsun kendine. Her şey yerinde ve hazır. Fotoğraf makinene film koymuş ve konumunu da ayarlamıştın, sadece konusunu bekliyor. Üniforma fırçalanıp temizlenmiş. Şey, tam olarak temiz sayılmasa da iyi bir ilk izlenim için yeterince temiz. Ve sana bütün gereken bu kadar olacak.</span></p>

  <p class="calibre2"><span class="calibre3">Hepsi sadece bir zamanlama meselesi.</span></p>

  <p class="calibre2"><br /></p>

  <p class="calibre2"><br /></p>

  <h1 class="calibre2" id="sigil_toc_id_17" style="text-align: center;">19</h1>

  <p class="calibre2">Ertesi sabah Gardner aradığında otelin restoranında ikinci kahvemle oyalanıyordum.</p>

  <p class="calibre2">“Konuşmamız gerek.”</p>

  <p class="calibre2">Bana odamda kalmamı söylediğinin farkında olduğum için, müşterilerle dolu masalara suçluluk duygusuyla göz gezdirdim. Kahvaltımı yukarı göndermelerini istemeyi düşünmüştüm, ama gündüz vakti böyle bir şey bana gerekli görünmedi. Eğer York güpegündüz beni otelden âdeta uçurabilecekse zaten başım iyice belada demekti.</p>

  <p class="calibre2">“Restorandayım,” dedim.</p>

  <p class="calibre2">Gardner’m telefon hattının öbür ucundan beni azarladığını duyar gibiydim. “Orada kalın. Geliyorum,” dedi ve telefonu kapattı.</p>

  <p class="calibre2">Soğumak üzere olan kahvemi yudumlarken aklımdan acaba bu Tennessee’de ettiğim son kahvaltı mı diye geçti. Bütün sabah keyifsizdim. Kötü uyumuştum ve uyandığımda üzerimdeki ağırlığa ilk başta anlam verememiştim. Derken önce Tom’un öldüğünü, bir saniye sonra da arabama bırakılan deriyi hatırlamıştım.</p>

  <p class="calibre2">Yaşadığım en güzel sabah değildi.</p>

  <p class="calibre2">Aradığı sırada Gardner herhalde fazla uzakta değildi, çünkü yirmi dakikada geldi. Jacobsen da onunla beraberdi, her zamanki gibi dokunulmamış ve dokunulamaz görünüyordu. Uzun gece onda hiçbir iz bırakmamış gibiydi. Öte yandan, ondaki bu dirilik ne kadar Dorian Gray’den tonlar taşıyorsa Gardner da o kadar tavan arasındaki portreydi. Kıdemli ajan bitkin görünüyordu;</p>

  <p class="calibre2">yüzünün cildi bir ağ gibi kırışıklıklarla ve derin çizgilerle kaplanmıştı. Üzerindeki yükün sadece York’u bulma görevinden ibaret olmadığını hatırlattım kendime, Tom onun da arkadaşıydı.</p>

  <p class="calibre2">Ama uzun adımlarla masama gelirken duruşu her zamanki gibi dikti. Jacobsen da onun bir adım gerisindeydi.</p>

  <p class="calibre2">Otururlarken “Size kahve ısmarlayabilir miyim?” diye sordum.</p>

  <p class="calibre2">İkisi de istemedi. Gardner kimsenin kulak misafiri olmayacağından emin olmak için diğer masalara göz gezdirdi.</p>

  <p class="calibre2">“Güvenlik kameralarında dün akşam dokuza çeyrek kala arabanızın yanında birinin olduğu görülüyor,” dedi girizgah yapmadan. “Çok uzak olduğundan ayrıntılar seçilemiyor, ama koyu renk giysiler ve şapka telefon kulübesi görüntülerindekilerle aynı görünüyor. Ayrıca hastane güvenliğini kontrol ettik. Otoparkta gördüğünüz onların elemanlarından biri değildi.”</p>

  <p class="calibre2">“York.” Ağzımda kahve ile ilgisi olmayan buruk bir tat belirdi. “Delil olarak gösteremeyiz, ama öyle sanıyoruz. Kiraladığınız arabadan aldığımız parmak izlerinin kimlere ait olduğunu hâlâ bulmaya çalışıyoruz, ama o kadar çok parmak izi var ki kolay değil. Hem zaten York muhtemelen eldiven giyiyordu.” Omuz silkerek devam etti: “Deriden de bir şey elde edemedik. Parmak izleri 11e Willis Dexter’ınkilere ne de Noah Harper’ınkilere uyuyor. Küçüklüğüne bakarsak bir kadına veya bir ergene ait olabilir, ama başka bir bilgi yok.”</p>

  <p class="calibre2">Bir <span class="calibre3">ergm. Tcınnm.</span> Kahvemin üstünde pıhtılaşmış bir miktar süt yumak olmuştu. Fincanı önümden ittim. “Peki York’un evinde bulduğunuz fotoğraflar? Resimlerdeki insanların kim. olduklarına dair bir fikriniz var mı?”</p>

  <p class="calibre2">Gardner ellerine baktı. “Kayıp kişiler veri tabanından ve çözümlenmemiş cinayet davalarından kontrol ediyoruz, ama sayı çok fazla olduğundan uzun sürüyor. Ayrıca onlar için bir eşleşme bulmak zaten zor olacak.”</p>

  <p class="calibre2">Çarpılmış yüzleri hatırlayınca, zor olacağını tasavvur edebiliyordum. “York’un nerede olabileceğine dair bir fikriniz var mı?” “Eşkalini basma dağıttığımızdan bu yana, onu gördüğünü söyleyen birkaç kişi oldu, ama bunlar doğrulanamadı, yani kesin bir şey yok. Belli ki saklandığı bir yeri var. Kurbanlarını evinde ya da Steeple Hill’de öldürmüş gibi görünmüyor, onları başka bir yere götürüyor olmalı. Muhtemelen cesetlerden kolayca kurtulabileceği bir yer, yoksa Loomis ve Harper gibi diğerlerini de bulurduk.”</p>

  <p class="calibre2">Burnunun dibinde Smoky Dağlan olunca kurbanlarının cesetlerinden kurtulması zor olmazdı. “Josh Talbot’m dediğine göre, Harper’m cesedine bir bataklık avcısı nimfinin ulaşabilmesi için cesedin ya bir göletin ya da düşük debili bir akarsuyun yanma bırakılması gerekiyormuş.”</p>

  <p class="calibre2">“Böylece aramamız gereken alan bayağı daralıyor, Doğu Tennessee’nin neredeyse tamamı.” Gardner sinirli bir el hareketi yaptı. “Bataklık avcılarının görülme kayıtlarım kontrol ettik, ama devam etmek için bundan daha fazlasına ihtiyacımız var. Diane, Dr. Hunter’a ne bulduğunu anlatsana.”</p>

  <p class="calibre2">Jacobsen saklamaya çalışsa da halinde bariz bir gerginlik vardı. Boğazının yan tarafında bir damarın attığım, kalp atışlarının heyecanına eşlik ettiğini görebiliyordum. Konuşmaya başlarken gözlerimi oradan güçlükle ayırdım.</p>

  <p class="calibre2">“York’un evinde bulduğumuz fotoğraflara bir kez daha baktım. Anlaşıldığı kadarıyla, kurbanlar ölmek üzerelerken çekilmişler, belki de tam ölüm ânında. Bunlara sadece York’un topladığı andaçlar gözüyle bakmıştım. Ama öyle olsalardı, kurbanlarını boğduğunu göz önüne alırsak, <span class="calibre3">boğazlarının</span> da fotoğraf karesine dahil olması beklenirdi. Ama hiçbir fotoğrafta kurbanların boğazları görülmüyor. Dahası, eğer York’un o fotoğrafları çekme amacı işlediği cinayetleri tekrar yaşamaksa, niçin her şeyi videoya kaydetmedi ki? Niçin kurbanlarının fotoğraflarını bu kadar yakından ve siyah beyaz çekti?”</p>

  <p class="calibre2">“Belki de fotoğrafçılık meraklısıdır,” dedim.</p>

  <p class="calibre2">“Kesinlikle!” Jacobsen öne doğru eğildi. “Willis Dexter’ın parmak izlerini film kutusu üzerine bırakarak zekice davrandığını düşündü, ama bize planladığından daha fazla bilgi verdi. O fotoğraflar hızlıca ve bol sayıda çektiği şipşaklardan ibaret değil. Laboratuvara göre, az ışıkta flaşsız olarak ve hızlı film kullanılarak çekilmişler. O şartlar altında o kalitede bir baskı elde etmek için fotoğrafçılığa dair ciddi boyutta teknik bilgi ve araç gerekiyor.” Eski fotoğraf araç gereçlerinin olduğu kutuyu hatırlayınca “Evinde otuz beş milimetrelik bir fotoğraf makinesi yok muydu?” diye sordum.</p>

  <p class="calibre2">“Fotoğraflar onunla çekilmemiş,” dedi Gardner. “Oradaki aletlerin hiçbiri yıllardır kullanılmamış, o yüzden muhtemelen babasına aitlerdi. Evdeki resimlere bakılırsa, baba York da amatör fotoğrafçıymış.”</p>

  <p class="calibre2">Konsoldaki solan fotoğrafları düşündüm. Onlarda beni rahatsız eden bir şey vardı, ama ne olduğunu anlayamıyordum. “Bunların nesi önemli hâlâ anlayamadım,” dedim.</p>

  <p class="calibre2">“Çünkü fotoğraflar York için sadece hatıra eşyalar değil. Kanımca., yaptığı şeyin esasını oluşturuyor olabilir,” dedi Jacobsen. “York hakkında bildiğimiz her şey ölüme karşı saplantısı olduğunu düşündürüyor. Geçmişi, kurbanlarına muamelesi, Dr. Lieberman gibi bir adli antropologa olan aşın düşkünlüğü. Kurbanlarının bu fotoğraflarındaki ortak öğe ölüm ânında olmaları ve bütün bunlar tek bir şeye işaret ediyor: York bir nekrofil.”</p>

  <p class="calibre2">Beklemediğim bir şekilde şok oldum. “Cinsel motivasyonun söz konusu olmadığını söylediğini sanıyordum?”</p>

  <p class="calibre2">“Evet, yok. Ölü sevicilerin çoğu özsaygıları düşük erkeklerdir. Reddedilmekten ödleri koptuğu için, direnç göstermeyen bir partner fikri onları cezbeder. Bu, York için geçerli değil. Tersine, o toplumun kendisini yeterince takdir etmediği hissini yaşıyor. Ayrıca ben onun, ölü ya da diri, kurbanlarını çekici bulduğundan çok kuşkuluyum. Hayır, bence onun durumu tanatofiliye, yani ölüm severliğe giriyor. Doğal olmayan bir derecede, ölümün kendisine düşkünlük.”</p>

  <p class="calibre2">Konu gittikçe rahatsız edici oluyordu. Şakaklarımda başağrısının habercisi batmalar başlamıştı.</p>

  <p class="calibre2">“Eğer durum buysa, niçin kurbanlarının fotoğraflarım onları öldürürken çekmek yerine ölmelerinden sonra çekmedi?”</p>

  <p class="calibre2">“Çünkü bu yeterli olmazdı. Unutma, nekrofil olmasının yanı sıra, York aynı zamanda patolojik narsist. <span class="calibre3">Kendine</span> saplantısı var. İnsanların çoğu ölmekten korkar, ama onun gibi biri için, kendisinin yok olması düşüncesi tahammül edilemez geliyor olmalı. Bütün hayatı boyunca etrafı ölümle çevrelenmiş. Şimdi ölümü <span class="calibre3">anlamaya</span> duyduğu ihtiyaç onu güdülüyor.” Jacobsen arkasına yaslandı, yüzü ciddiydi. “Sanırım bu yüzden öldürüyor ve kurbanlarının fotoğraflarını çekiyor. Bir gün kendisinin de öleceği düşüncesi, egosuna katlanılamaz geliyor. Bu yüzden cevaplar arıyor. Kendi tarzında, yaşam ve ölüm gizemini çözmeye çabalıyor da diyebilirsin. Ayrıca, o nihai resmi çekebilirse, tam ölüm ânını fotoğraf filmi üzerinde yakalayabilirse her şeyin daha netleşeceğine inandırmış kendini.”</p>

  <p class="calibre2">“Bu delilik,” diye itiraz ettim.</p>

  <p class="calibre2">“Aklı başında olmanın seri katiller için bir ön şart olduğunu sanmıyorum,” yorumunda bulundu Gardner.</p>

  <p class="calibre2">Haklıydı, ama kastettiğim bu değildi. Hayatın tam olarak ne zaman sona erdiği üzerinde hâlâ sağlam bir uzlaşma yoktu. Durmuş kalpler yeniden canlandırılabilirdi ve hattâ beyin ölümü bile her zaman kesin bir son değildi. York’un, kurbanlarının gerçek ölüm ânı fotoğraflarından bir şey öğreneceğini sanması şöyle dursun, böyle bir fotoğrafı çekebileceğini düşünmesi beni tarif edemeyeceğim bir şekilde rahatsız etmişti.</p>

  <p class="calibre2">“Bunu başarsa bile, bundan ne fayda bekliyor?” diye sordum. “Bir fotoğraf ona hiçbir şey söylemeyecektir.”</p>

  <p class="calibre2">Jacobsen omuzlarını silkti. “Önemi yok. York buna inandığı sürece denemeye devam edecek. Bir arayış içinde ve bu yolda kaç kişiyi öldürdüğünün önemi olmayacaktır. Ona kalırsa, kurbanlar laboratuvar farelerinden başka bir şey değil.”</p>

  <p class="calibre2">Yaptığı hatayı fark edince boynundan yukarıya doğru bir kızarıklık hücum etti. .</p>

  <p class="calibre2">"Özür dilerim, öyle demek istemedim...”</p>

  <p class="calibre2">“Boşver.” Hoşuma gitmeyebilirdi, ama durumun ne olduğunu bilmek benim için daha iyiydi. “Anlattıklarına bakılırsa, belli ki York bunu bir süredir yapıyor. Belki yıllardır. Şimdiye kadar kimsenin haberi olmadan kaç kişiyi öldürdüğünü Allah bilir. Kim bilir daha ne kadar bu işe devam edebilecekken niye şimdi bu değişiklik? Neden birdenbire dikkatleri yaptığı şeye çevirmeye karar verdi?”</p>

  <p class="calibre2">Jacobsen ellerini iki yana açarak “Söylemek zor,” dedi. “Ama tahminimce, <span class="calibre3">sebep</span> tam da bu, yani çok uzun zamandır yapıyor olması. Yapmaya çalıştığı şeyin imkânsız olduğunu söyledin ya, belki o da bunu bir derecede idrak etmeye başladı. Bu yüzden, egosunu başka şekilde şişirerek başarısızlığını telafi etmeye çalışıyor. Herhalde kendisine ait saydığı bir alanda tanınmış bir uzman olan Dr. Lieberman’m peşinden bu yüzden gitti. Bir bakıma klasik yerdeğiştirim mekanizması devreye girmiş - her şeye rağmen kendisinin bir dâhi olduğuna dair özgüvenini tazeleyerek başarısızlığıyla yüzleşmekten kaçınmaya uğraşıyor.”</p>

  <p class="calibre2">Baş ağrım artık iyice zonklamaya dönmüştü. Şakaklarımı ovarken keşke odamdan birkaç aspirin getirmiş olsaydım diye düşündüm.</p>

  <p class="calibre2">“Bana bunları niçin anlatıyorsunuz? Müteşekkir olmadığımdan değil, ama daha önce bilgi paylaşma konusunda hiç acele etmezdiniz. Birdenbire ne değişti?”</p>

  <p class="calibre2">Jacobsen, Gardner’a bir bakış attı. Gardner şu âna dek konuşmanın büyük kısmım Jacobsen’ın yapmasına izin vermekten memnun görünmüştü, ama bu noktada duruşunu neredeyse algılanamayacak kadar hafifçe dikleştirerek sözü aldı:</p>

  <p class="calibre2">“Bu şartlar altında bilmeye hakkinizin olduğunu düşündüm.” Bana soğuk soğuk bakıyordu, sanki şimdi bile hâlâ beni değerlendiriyordu. “Bizi bir sorunla karşı karşıya bıraktınız Dr. Hunter. York arabanıza o deriyi bırakarak bize bir mesaj yolluyordu. Bunu gözardı edemeyiz. Alex Irving’i zaten kaçırdı ve çok büyük ihtimalle öldürdü ve eğer kalp krizi geçirmemiş olsa muhtemelen Tom’a da aynı şeyi yapacaktı. Soruşturmaya müdahil olan bir başkasının daha çeteleye eklenmesine izin vermeyeceğim.”</p>

  <p class="calibre2">Kafamı öne eğip soğuk kahveme baktım ve ses tonumu ölçülü tutmaya gayret ederek “İsterseniz beni soruşturmadan atabilirsiniz,” dedim. <span class="calibre3">Yine.</span> “Ama İngiltere’ye dönmeyeceğim, eğer aklınızdaki buysa.”</p>

  <p class="calibre2">Cesaret gösterisi yapmıyordum. İsteğim, hiç olmazsa Tom’un cenaze törenine kadar kalmaktı. Ne olursa olsun, dostuma hoşçakal demeden gitmeyecektim.</p>

  <p class="calibre2">Gardner’ın çenesi ileri çıktı. “İşler böyle yürümez. Gidiyorsunuz dersek, gidersiniz. Hattâ bu sizi korumalar aracılığıyla uçağınıza kadar geçirmek anlamına gelse bile.”</p>

  <p class="calibre2">“O halde bunu yapmak zorunda kalacaksınız,” diye tersledim, yüzüm yanıyordu.</p>

  <p class="calibre2">Beni havaalanına bizzat kendisi sürüklese, bundan daha çok hoşuna gidecek bir şey olmadığım bana bakışından anladım. Ama sonra uzun bir nefes vererek ve asık suratla “Açıkçası, evinize dönerseniz herkes için daha iyi olabilir,” dedi ve devam etti: “Fakat aklımdaki bu değildi. Kalmanızda bazı... avantajlar olabilir. Hiç değilse o zaman dikkatimizi nereye odaklamamız gerektiğini biliriz.”</p>

  <p class="calibre2">Ne demek istediğini anlamam biraz sürdü. Bir şey söyleyemeyecek kadar şaşırmıştım.</p>

  <p class="calibre2">Profesyonel bir ses tonuyla “Sürekli gözetim altında tutulacaksınız,” dedi. “Hiçbir risk altına sokulmayacaksınız. Hoşunuza gitmeyen hiçbir şeyi yapmanızı istemeyeceğiz.”</p>

  <p class="calibre2">“Ya bütün plan hoşuma gitmiyorsa?”</p>

  <p class="calibre2">“O zaman yardımınız için teşekkür edip sizi uçağınıza kadar geçireceğiz.”</p>

  <p class="calibre2">İçimde saçma bir kahkaha atma isteği doğdu. “Yani seçeneklerim bunlar mı? Kalabilirim, ama ancak York’u çekmek için yem olmayı kabul edersem?”</p>

  <p class="calibre2">“Sizin seçiminiz,” dedi katı bir tonla. “Eğer kalırsanız gece gündüz korumaya ihtiyacınız olacak. Sıri sizi evinize göndermekle emniyetinizi sağlayabilecekken, böyle bir masralı başka türlü mazur gösteremeyiz. İyi bir neden olmadan olmaz. Ama sizin kararınız. Kimse kolunuzu burmuyor.”</p>

  <p class="calibre2">Hissettiğim kısa rahatlama yok olmuştu. Gardner yanılıyordu, bu hiçbir şekilde bir karar değildi. Eğer gidersem o zaman York dikkatini başka bir kurbana yöneltecekti, o kadar.</p>

  <p class="calibre2">Buna izin veremezdim.</p>

  <p class="calibre2">“Ne yapmam gerekiyor?”</p>

  <p class="calibre2">Sanki gergin bir balona iğne batırılmış gibi oldu. Gardner’m yüzüne bir anda memnuniyet ifadesi yayıldı, ama Jacobsen’m ne hissettiğini anlamak daha zordu. Bir saniye kadar gözlerini bulutlandıran bir suçluluk hissi gördüğümü sandım, ama o kadar çabuk kayboldu ki belki de yanıldım.</p>

  <p class="calibre2">“Şimdilik hiçbir şey. Sadece normal şekilde devam edin,” dedi Gardner. “Eğer York izliyorsa bir şeylerin yanlış gittiğini anlamasını istemem. Bazı önlemler almamızı bekleyecektir, bu yüzden onu hayal kırıklığına uğratmayacağız. Morgun ve otelinizin önüne onun fark edebileceği şekilde park halinde birer ekip yerleştireceğiz. Ama gizli gözetim ekibini görmeyecek. Siz de öyle."</p>

  <p class="calibre2">Sanki tüm. bunlar son derece olağanmış gibi kafa salladım. “Ya arabam?”</p>

  <p class="calibre2">“Onunla işimiz bitti. Biri onu otele götürüyor. Anahtarları resepsiyona bırakacak. Henüz ayrıntılar üzerinde çalışıyoruz, ama yarından itibaren arabanızla her yere kendi başınıza gideceksiniz. Turist olacaksınız, nehir kıyısında veya sizi cazip bir hedef kılacak patika yollarda yürüyüşlere çıkacaksınız. York’a göz ardı edemeyeceği bir fırsat armağan etmek istiyoruz.”</p>

  <p class="calibre2">“Kendi başıma orada burada gezersem bunun bir tuzak olduğunu tahmin etmez mi?”</p>

  <p class="calibre2">Bana ifadesiz bir bakışla baktı. “Yani dün gece yaptığınız gibi mi?”</p>

  <p class="calibre2">Anlamam bir saniyemi aldı. Onun talimatına rağmen otelden ayrıldığımda beni kimsenin takip ettiğini fark etmemiştim, ama tahmin etmem gerekirdi diye düşündüm. <span class="calibre3">Dramatik cesaret gösterin bu kadarmış.</span></p>

  <p class="calibre2">Planı açıklamaya devam etti: “İlk başta şüphelenebilir, ama sabredeceğiz. Bütün yapması gereken dışarı çıkıp havayı koklamak ve bunu yaptığında onu almak için orada olacağız.”</p>

  <p class="calibre2">O söylerken kulağa kolay geliyordu. Farkında olmadan avucumdaki yara izini ovmaya başlamıştım. Jacobsen’m beni seyrettiğini fark edince durdum ve ellerimi masanın üzerine koydum.</p>

  <p class="calibre2">“Bu meselede bizimle çalışmanıza ihtiyacımız olacak Dr. Hunter,” dedi Gardner. “Ama tercih ederseniz bu öğleden sonra ülkenize geri dönebilirsiniz. Hâlâ fikrinizi değiştirme şansınız var.”</p>

  <p class="calibre2"><span class="calibre3">Hayır, yok.</span> Jacobsen’m gözlerinin üzerimde olduğunun farkında olarak sandalyemi geri itip ayağa kalktım.</p>

  <p class="calibre2">“Hepsi bu kadarsa morga gitmek istiyorum.”</p>

  <p class="calibre2">Günün geri kalanı boyunca garip, huzursuz bir ruh hali içindeydim. Sindirmem gereken çok şey vardı. Tom’un ölümü, kendimi York’un listesinde bir sonraki sırada bulmam, ertesi gün kurbanlık koyun gibi bağlanmış halde yatıyor olabilecek olmam; tüm bu düşünceler zihnimin içinde kendilerine yer açmak için itişip kakışıyordu. Ne zaman birine kendimi alıştırsam diğerini hatırlıyor ve duygusal açıdan tekrar hırpalanıyordum.</p>

  <p class="calibre2">Şansıma, morgda yapacağım zahmetli bir iş de kalmamıştı. En titizlik isteyen kısımlar tamamlanmıştı, geriye sadece ormandan toplanan Willis Dexter’ın iskeletinden kalan az sayıda parçanın sınıflandırılıp yeniden birleştirilmesi kalmıştı. Çok rutin bir işlemdi ve uzun sürmezdi. Etçil hayvanlar kemiklerin çoğunu götürmüştü, bulunan az sayıda kemik de o kadar kötü kemırilmişti ki en zor iş bazılarının ne kemiği olduğunu tesbit etmekti.</p>

  <p class="calibre2">Yani düşüncelerimi girdikleri o hain döngüden uzaklaştıracak hiçbir şey yoktu. Ne de konuşabileceğim biri vardı. O sabah Summer ortalıkta gözükmemişti, gerçi Tom’un ölümünden sonra onu aslında beklemiyordum. Zaten yapacağı fazla bir şey de kalmamıştı. Ama her ne kadar arkadaşlık edecek birilerini arasam da, diğer morg asistanlarından biri Kyle’ın izinde olduğunu söyleyince korkakça bir rahatlama hissettim. Kendisine Noah Harper’m kanında Hepatit C virüsü bulunduğu hâlâ söylenmemişti, o yüzden Kyle’la yüz yüze gelmek zorunda kalmadığıma memnundum.</p>

  <p class="calibre2">Sabah saatlerinin büyük bölümünde Paul de yoktu, her zamanki gibi toplantıdan toplantıya koşmakla meşguldü. Onu gördüğümde öğlen yemeği vakti yaklaşmıştı. Önceki günkü kadar olmasa da hâlâ yorgun görünüyordu.</p>

  <p class="calibre2">Otopsi odasına geldiğinde “Sam nasıl?” diye sordum.</p>

  <p class="calibre2">“İyi. Başka yanlış alarm, olmadı neyse ki. Bu sabah Mary’yle görüşmeyi planlıyordu. Ha, eğer bu akşam işin yoksa yemeğe davetlisin.”</p>

  <p class="calibre2">Şartlar farklı olsa seve seve kabul ederdim. Sosyal takvimim dolu sayılmazdı, otel odamda bir geceyi daha yalnız geçirme ihtimali de moral bozucuydu. Ama eğer York beni izliyorsa istediğim son şey bu işe Paul ve Sam’i bulaştırmak olurdu.</p>

  <p class="calibre2">“Teşekkürler, ama bu akşam iyi bir zaman değil.”</p>

  <p class="calibre2">“Hı-hı.” Fena halde çiğnenmiş bir göğüs omurunu eline aldı ve parmaklarının arasında çevirdi.-“Dan Gardner’la konuştum. Dün gece arabana bırakılan deriden söz etti. York’u yakalamalarına yardım etmeye gönüllü olduğunu da söyledi.”</p>

  <p class="calibre2">Ben bunu <span class="calibre3">gönüllülük</span> olarak tanımlamazdım, ama yine de Paul’ün bilmesine sevindim. Ona ne kadarını anlatmam gerektiğini merak ediyordum zaten.</p>

  <p class="calibre2">“Ya öyle yapacaktım ya da İngiltere’ye giden ilk uçağa yetişecektim.”</p>

  <p class="calibre2">Halıle alan bir edayla konuşmaya çalışmıştım ama işe yaramadı. Paul elindeki omuru tekrar inceleme masasına bıraktı.</p>

  <p class="calibre2">“Neye bulaştığını bildiğine emin misin? Bunu yapmak zorunda değilsin.”</p>

  <p class="calibre2"><span class="calibre3">Evet, zorundayım.</span> “Sorun çıkmayacağından eminim. Ama akşam yemeğinin niçin iyi bir fikir olmadığını anlıyorsundur.” “Böyle bir zamanda yalnız kalmamalısın. Hem Sam’in seni gördüğüne sevineceğini biliyorum.” Zalimce gülümsedi. “Güven bana, eğer onu en ufak bir riske atma ihtimali olduğunu düşünseydim seni davet etmezdim. York’un tehlikeli olmadığını söylemiyorum, ama şimdi bir şey yapmaya kalkışacak kadar çılgın olduğunu sanmıyorum. Arabana deriyi bırakması muhtemelen içi boş bir tehditti. Tom’la büyük bir şansı vardı ve heba etti.” “Umarım haklısındır. Ama ben yine de yemek işini bir süre ertelememiz gerektiğini düşünüyorum.” tçini çekti. “Pekala, sen bilirsin.”</p>

  <p class="calibre2">O gittikten sonra üzerime bir kasvet çöktü. Az kalsın Paul’e telefon edip fikrimi değiştirdiğimi söyleyecektim. Ama yapmadım. Paul ve Sam’in bu ara kendi dertleri kendilerine yeterdi zaten. İstediğim son şey kapılarına bir sorun daha getirip bırakmaktı.</p>

  <p class="calibre2">Fakat Sam’in bu işi o kadar kolayca oluruna bırakmayacağım bilmem gerekirdi.</p>

  <p class="calibre2">Bana telefon ettiği sırada hastanenin kafeteryasında yavan bir ton balığı salatasını ilgisizce tırtıklıyor ve günün geri kalanında ne yapacağımı kara kara düşünüyordum. Doğrudan konuya girdi.</p>

  <p class="calibre2">“Yemeklerimle ilgili bir sorun mu var?”</p>

  <p class="calibre2">Gülümsedim. “Eminim yemeklerin nefistir.”</p>

  <p class="calibre2">“Ah, o zaman arkadaşlığımda bir sorun var?”</p>

  <p class="calibre2">“Arkadaşlığında da bir sorun yok. Davet ettiğin için müteşekkirim, gerçekten. Ama bu akşam gelemem.” Kaçamaklı cevap vermekten nefret ediyordum, fakat Sam’in durumun ne kadarını bildiğinden emin değildim. Meğer kaygılanmama gerek yokmuş. “Sorun yok David. Paul bana olanları anlattı. Ama seni hâlâ görmek istiyoruz. Kaygılanman çok düşünceli bir davranış, ama bu sürüngen yakalanana kadar kendini karantinaya alamazsın.” Pencereden dışarı göz attım. İnsanlar geçip gidiyordu, kafaları kendi hayatları ve sorunlarıyla meşguldü. Acaba York da orada bir yerlerde mı diye geçti aklımdan. Seyrediyor muydu?</p>

  <p class="calibre2">“Sadece birkaç gün,” dedim.</p>

  <p class="calibre2">“Ya tam tersi olsaydı? Bize sırtını döner miydin?”</p>

  <p class="calibre2">Buna ne cevap vereceğimi bilemedim.</p>

  <p class="calibre2">“Biz senin dostlarınız David. Korkunç bir dönem bu, ama yalnız olmak zorunda değilsin, biliyorsun.”</p>

  <p class="calibre2">Konuşmaya başlamadan önce boğazımı temizlemek zorunda kaldım. “Teşekkür ederim. Ama bunun iyi bir fikir olduğunu sanmıyorum. Şu anda değil.”</p>

  <p class="calibre2">“O zaman gel bir anlaşma yapalım. Bırak da buna şu TBI ajanı karar versin, olmaz mı? Eğer o da seninle aynı fikirdeyse, o zaman odanda kalıp kablolu kanalları seyredersin. Aksi takdirde bu akşam yemeğe gelirsin. Tamam mı?”</p>

  <p class="calibre2">Tereddüt ettim. “Tamam. Onu arayacağım, bakalım ne diyecek.”</p>

  <p class="calibre2">Gülümsediğini neredeyse telefondan işitebiliyordum. “Seni zahmetten kurtarabilirim. Paul ona danıştı bile. Bir itirazı yokmuş.” Tuzağa düşürüldüğümü anlamam için bana zaman tanıyarak bir an sustu, sonra da tatlı bir sesle “Ah, Paul’e söyle de yolunuzun üzerinde bir yerden üzüm suyu alsın, olur mu? Evde hiç kalmamış,” diye ekledi.</p>

  <p class="calibre2">Telefonu elimden bırakırken hâlâ sırıtıyordum.</p>

  <p class="calibre2">Knoxville’den çıkarken trafik kötüydü, ama şehirden uzaklaştıkça hafifledi. Paul’ün arabasını takip ederken, sürekli akan şeritlerde onu gözden kaybetmemeye çalışıyordum. Radyomu açtım, sakinleştirici müziğin içime dolmasına izin verdim. Ama hâlâ huzursuz ve gergindim, iki dakikada bir takip ediliyor muyum diye sağa sola bakmıyordum.</p>

  <p class="calibre2">Yola çıkmadan önce Gardner’ı aramıştım. Sam’e güvenmediğimden değildi, ama yine de onunla kendim konuşmak istiyordum.</p>

  <p class="calibre2">“Kendi arabanızı almanız ve tek başınıza yürüyerek fazla uzaklaşmamanız koşuluyla bence sorun yok,” demişti.</p>

  <p class="calibre2">“Yani onları riske attığımı düşünmüyorsunuz?”</p>

  <p class="calibre2">İçini çekti. Sesinden sabrının taşmakta olduğunu anlayabiliyordum. “Bakm Dr. Hunter, York’un sizin normal davrandığınızı düşünmesini istiyoruz. Her akşam kendinizi otel odasına kilitlemeniz bunu sağlamaz.”</p>

  <p class="calibre2">“Ama yine de beni izleyen bir adamınız olacak, değil mi?” “Bırakın da bunun için biz endişelenelim. Dediğim gibi, şimdilik sadece normal bir şekilde yaşamınıza devam edin.”</p>

  <p class="calibre2"><span class="calibre3">Normal.</span> Böyle bir durumda normal olanı ara ki bulasın. Gardner’m beni temin etmesine rağmen, morgdan ayrılırken ana girişten değil arka kapılardan birinden çıkmış ve hastanenin kampüsünü arabamla dolanıp genelde kullandığımdan başka bir çıkış yerinde Paul’le buluşmuştum. Buna rağmen bir şeylerin yanlış olduğu hissinden kurtulamıyordum. Hastaneden çıkışta Paul’ün arabasını takip ederken aynadan defalarca kontrol ettim, benden sonra kalkan araba yoktu. Eğer TBI ajanı ya da başka biri oradaysa da ben göremedim. .</p>

  <p class="calibre2">Takip edilmediğimi kabul etmeye başlamam, ancak akşam trafiğine karışıp, eve dönüş yolundaki o metal nehre katıldığımda oldu.</p>

  <p class="calibre2">Knoxville’in dış mahallelerine geldiğimizde Paul, Sam’in istediği üzüm suyunu almak üzere arabasını yol üstündeki dükkanlardan birinde durdurdu. Arabada beklememi önerdi, ama kararlıydım. Onunla birlikte indim ve Sam’in hazırladığı yemeğe yakışmasını umarak bir şişe <span class="calibre3">Napa Valley Syrah</span> aldım. Arabalarımıza geri yürürken havada benzin ve egzoz dumanı kokusu vardı, fakat buna rağmen güzel bir akşamdı. Batmaya başlayan güneşin altın kolları gökyüzünü boydan boya katediyordu. Smoky</p>

  <p class="calibre2">Dağlan’mn sık ağaçlı bayırlarıysa alcakaranlığa doğru mor bir renk almıştı.</p>

  <p class="calibre2">Paul küfredip ensesine bir tokat atınca irkildim.</p>

  <p class="calibre2">“Lanet böcekler,” diye mırıldadı.</p>

  <p class="calibre2">Paul ve Sam, Knoxville ile güneyindeki Rockford arasında, göl kenarında yeni kurulan bir sitede yaşıyorlardı. Sitenin bir kısmı hâlâ inşaat halindeydi. Site içinde ilerledikçe, toprak ve kereste yığınları yerlerini bakımlı çimenliklere ve çiçekleri yeni ekilmiş tarhlara bıraktı. Evleri, gölün kıyısından geçen ve her bir evin etrafından dolanan bir yan yol üzerindeydi, böylece hoş bir şekilde hem ferahlık hem de mahremiyet duygusu yaratılmıştı. Site hâlâ kaba yapım aşamasında ve bitmemiş bir görünüm sergiliyordu, ama bol miktarda ağaç, çimenlik ve su kullanılan iyi bir planı vardı. Bir aile kurmak için güzel bir yerdi.</p>

  <p class="calibre2">Paul garaj yoluna girdi ve Sam’in hurdası çıkmış Toyofa’sımn arkasına park etti. Ben de arabamı yola bırakıp Paul’ün yanma gittim.</p>

  <p class="calibre2">“Çocuk odasını hâlâ dekore etmekle meşgulüz, o yüzden dağınıklığa aldırma,” dedi patikadan eve doğru yürürken.</p>

  <p class="calibre2">Aldırmazdım. İlk kez o an, geldiğime memnun oldum, moralim günlerdir olmadığı kadar yükselmişti. Evleri diğerlerine nazaran yoldan biraz daha içeride olduğundan bahçeleri daha büyüktü. Meteathitler az rastlanır bir korumacılık ve sağduyuyla güzel, olgun bir akçaağacm çevresini düzenleyip etrafını çimlendirmişlerdi, böylece ağaç göbek süsü gibi ortaya çıkmıştı. Ağacın yanından geçerken, bir çocuğun sallanması için ideal diye düşündüğümü hatırlıyorum.</p>

  <p class="calibre2">İnsanın böyle şeyleri unutmaması ne garip.</p>

  <p class="calibre2">“Paul? Bekle bir saniye!”</p>

  <p class="calibre2">Bağırış yandaki evden gelmişti. Bir kadın çimenlikten telaşlı telaşlı bizim olduğumuz tarafa geliyordu. Yanık tenli ve şıktı; çok açık sarı renkteki saçlarına titizlikle topuz yapılmıştı, ilk bakışta ellili yaşlarının sonunda olduğunu tahmin ettim. Ama yaklaştıkça tahminimi yükselttim, önce altmışlı sonra yetmişli yaşlara, sanki her adımda yaşlanıyordu.</p>

  <p class="calibre2">“Ah, harika,” diye mırıldandı Paul. Yüzüne yükümlülük gereği bir gülümseme yerleştirerek “Merhaba Candy,” dedi.</p>

  <p class="calibre2">İsmi fazla sevimli ve fazla genç bir isim olmasına rağmen, her nasılsa kadına yakışıyordu. Gelip Paul’ün yakınında durdu, devrinin geçtiğinin farkına varmayan yaşlanmış bir model pozundaydı.</p>

  <p class="calibre2">“Seni gördüğüme çok sevindim.” Fazla beyaz takma dişleri sözcüklerine hafif bir ıslık sesi katıyordu. Güneş lekeli elini Paul’ün koluna koydu, damarlı derisi eskimiş mokasenler kadar kahverengiydi. “Bu kadar çabuk dönmeni beklemiyordum. Sam nasıl?”</p>

  <p class="calibre2">“İyi, teşekkürler. Yanlış alarmmış.” Paul beni tanıştırmaya başladı. “Candy, bu...”</p>

  <p class="calibre2">“Yanlış alarm mı?” Yüzü umutsuzlukla düştü. “Ah Tanrım, gene mi? Ambulansı görünce bu sefer gerçek olduğundan çok emindim!”</p>

  <p class="calibre2">Akşamın âdeta donduğu bir an yaşandı. Yeni ekilmiş çimenlerle çiçeklerin taze kokularını alabiliyor, ilkbahar sıcaklığının yavaş yavaş yerim bıraktığı akşam serinliğini hissedebiliyordum. Elimdeki şarap şişesinin pürüzsüz ağırlığı bana hâlâ normallik umudu yaşatıyordu.</p>

  <p class="calibre2">Sonra o an parçalandı.</p>

  <p class="calibre2">“Ne ambulansı?” Paul kaygılanmaktan çok kafası karışmış görünüyordu.</p>

  <p class="calibre2">“Şey, bir süre önce gelen. Galiba dört buçuk gibiydi.” Kadının makyajlı gülümsemesi sönüyordu. Eli, telaşlı telaşlı boğazına gitti. “Biri sana mutlaka <span class="calibre3">söylemiştir,</span> değil mi? Sandım ki...”</p>

  <p class="calibre2">Ama Paul eve doğru koşmaya başlamıştı bile. “Sam? <span class="calibre3">Sam!"</span></p>

  <p class="calibre2">Hızla komşuya döndüm. “Hangi hastaneye gitti?”</p>

  <p class="calibre2">Gözlerini Paul’ün eve girip gözden kaybolduğu noktadan bana çevirdi. “Ben... Ben sormadım. Sağlık görevlisi onu bir tekerlekli sandalyeyle dışarı çıkarttı, yüzünde şu oksijen şeylerinden vardı. Yollarını kesmek istemedim.”</p>

  <p class="calibre2">Kadını patikada bırakıp Paul’ün arkasından gittim. Evin içi taze boya ve alçı, yeni halı ve mobilya kokuyordu. Paul’ü mutfağın ortasında ayakta dururken buldum, etrafı pırıl pırıl yeni cihazlarla çevriliydi.</p>

  <p class="calibre2">“Burada değil.” Afallamış görünüyordu. “Tanrım, niçin kimse beni <span class="calibre3">aramadı</span>?”</p>

  <p class="calibre2">“Telefonuna baktın mı, mesaj gelmiş mi?”</p>

  <p class="calibre2">O mesaj var mı diye bakarken bekledim. Tuşlara basarken elleri titriyordu. Dinledi, ardından kafasını iki yana salladı. “Mesaj yok.”</p>

  <p class="calibre2">“Hastaneyi dene. Hangisine götürülecekti, biliyor musun?” “Tennessee Üniversitesi Tıp Merkezi’ne gidiyordu, ama...” “Orayı arasana.”</p>

  <p class="calibre2">Gözlerini telefonuna dikmiş, uyanmaya çalışan biri gibi gözlerini kırpıştırıyordu. “Bende numarası yok. Tanrım, oysa <span class="calibre3">bilmem</span> gerekir!”</p>

  <p class="calibre2">“Santrali dene."</p>

  <p class="calibre2">Kendine gelmeye başlıyor, zihni o ilk şoktan kurtuluyordu. Paul hastaneyi ararken yakınında bekledim. İşkenceye dönen bütün o telefon bağlamalar sırasında volta atıyordu. Sam’in adını üçüncü ya da dördüncü kere telaffuz ettiğinde bütün gün beni takip eden önsezinin kararlılıkla git gide yaklaştığını, sonunda varlığının bütün odayı doldurduğunu hissedebiliyordum.</p>

  <p class="calibre2">Paul telefonu kapadı. “Hiçbir şey bilmiyorlar.” Sesi kontrollüydü, ama yaşadığı panik yüzeye çıkmak üzereydi. “Acil servisi de denedim. Orada kaydı yok.”</p>
</body>
</html>
