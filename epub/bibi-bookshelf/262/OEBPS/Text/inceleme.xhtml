<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body class="inceleme">
  <h2>ŞAFAK VE POLİTİK BİREYİN SANCISI</h2>

  <h3 class="sigil_not_in_toc">Semih Gümüş</h3>

  <p>Sevgi <span style="font-style:italic;">Soysal'ın, politik tarihimizin bir dönemi içinden çıkan romanı</span> Şafak’ın <span style="font-style:italic;">iki önemli yanı var: İlki, 12 Mart gibi sıcak&nbsp;bir dönemin, öncesi ve yaşanan anlarıyla edebiyata yoğunlaştırılmış biçimde nasıl yansıtılabileceğini, büyük bir başarıyla&nbsp;içselleştirebilmiş olması. İkincisi de, o dönemin içinden çıkan&nbsp;bireyleri kişilik ve kimlik sorunlarıyla birlikte yaratıcı biçimde</span> yansıtabilmesi.</p>

  <p><span style="font-style:italic;">Politik tarihimizin üstünde en çok durulup tartışılan dönemlerinden birine romanın doğrudan müdahalesi gibi durmasına karşın,</span> Şafak’ta <span style="font-style:italic;">12 Mart’ın bir dönem olarak somut varlığı öne&nbsp;çıkmaz. Belki dışarda dönemin karanlık şiddetinin egemenliği,&nbsp;devletin politikleşmiş bireylerle arasında yaşanan sert çatışmalar, politik cinayetler, yapılan seçimlerin yarattığı düş kırıklıkları sürmektedir... ama</span> Şafak <span style="font-style:italic;">bunlarla doğrudan değil de, dolaylı bir ilişki içinde kurulmuştur.</span></p>

  <p><span style="font-style:italic;">12 Mart,</span> Şafak’ın <span style="font-style:italic;">mekân ve dış çevre betimlemelerinde bir koku gibi dolanır. &ldquo;Sorgu&rdquo; adlı ikinci bölümde roman kişilerinin Adana Emniyeti’nde geçirdikleri gecenin somut izlerini ayırabiliriz burada. &ldquo;Baskın&rdquo; bölümünde, Maraşlı Ali’nin ev&nbsp;</span><span style="font-style: italic; font-size: 1em; text-indent: 1.3em;">sahipliğini yaptığı akşam yemeğine sinen hava, dönemin ruhunu yansıtır. &ldquo;Şafak&rdquo; bölümündeyse, Adana’nın kent kimliğinde aynı ruhu alımlayacaktır okur. Ama daha da önemlisi, roman kişilerinin kişilikleri, aralarındaki ilişkiler, konuşmaları, daha&nbsp;da çok iç dünyaları, yaşanan baskı ortamının bütün sıkıntısıyla üstlerine boşaldığını gösterir.</span></p>

  <p>Şafak’ın en <span style="font-style:italic;">önemli yanlarından biri, döneminin tipikleştirme, yalınkat söylemlere düşme yanlışlarından bütünüyle uzak kalmasıdır. Üstelik düpedüz tipik kişiler üretmiş bir dönemi tipik kişiler olmadan anlatmaya çalışması, Sevgi Soysal'ın olgunluğunu gösterir. 12 Mart dönemi, sözgelimi çok daha karmaşık bir dünyası olan 12 Eylül'den de apayrı biçimde, gerçek yaşamda bile tipik kişiler yaratmış bir dönemdir. Özellikle de devrimci gençler söz konusu olduğunda. Demek ki gerçekliğin düştüğü açmaz, gerçekçi bir romanda bile yazarının olgunluğuyla aşılabilmektedir. Somut gerçekliği yazınsal gerçeklikle özdeşleştirme eğiliminin gölgesinde duran edebiyatın</span> Şafak <span style="font-style:italic;">gibi bir roman yaratmış olması, roman sanatımız için gerçek bir kazançtır.</span></p>

  <p><span style="font-style:italic;">Dönemin özellikle politikleşmiş bireyler üstündeki etkileri</span> Şafak’ın <span style="font-style:italic;">birincil sorunudur. Romanın asıl kişileri Oya ve</span> Mustafa’nın <span style="font-style:italic;">edindikleri kimlik ve kişilik, bu yıpratıcı etkilerden payını almıştır. Daha doğrusu, oluşmuş kişilik ve kimlikler romanda çözümlenip dışa vurulur.</span></p>

  <p class="ara_isareti">* * *</p>

  <p><span style="font-style:italic;">Oya’da, Sevgi Soysal’ın roman kişilerini yaratma yetkinliğinin ilk ipuçları hemen görülür. &ldquo;Baskın&rdquo; bölümünde Oya’nın konuk olduğu eve yabancılığından hiç söz edilmez, ama onun o&nbsp;odada bulunan kişilere ne denli uzak olduğu sezdirilir. Bir</span> sürekli <span style="font-style:italic;">gözlemcidir Oya. Oradaki konumunu sorgularken, niçin&nbsp;orada olduğu sorusuna vereceği yanıtı yok gibidir. Odanın kapısı tekmeyle açıldığı sırada aynı karmaşık düşünceler içindedir:&nbsp;</span><span style="font-style: italic; font-size: 1em; text-indent: 1.3em;">sanki Oya, aslında iğreti bir konuğu olduğu ev içinin tek kişisi, kapının tekmeyle açılıvermesiyle, gece boyunca dışarıya açmayı beceremediği kendi kapıları da kapanıverdiler. Tekmeyle açılan tahta kapı, içeri dolan sivil polisler, basılan ev, ev&nbsp;halkı, kendisini merkez yapmaya alışmış bir ‘Ben’in çevresinde&nbsp;döne döne uzaklaştılar. &rdquo;</span></p>

  <p><span style="font-style:italic;">Oya’nın &ldquo;ben&rdquo; merkezli bir dünya kurmuş olmasının nedeni, &ldquo;daha çok güzelliğe alıştırılmış&rdquo; bir insan olarak yetişmesinin sonucudur. Baskına uğrayan odadakilerin hiçbiri Oya’nın yaşam kültürüyle yakınlık içinde değildir. Belki aralarında&nbsp;Oya’nın dünya görüşünün yanına konabilecek tek kişi olan&nbsp;Mustafa’nın kendini Oya’nınki gibi bir &ldquo;ben&rdquo; merkez çevresinde düşündüğü belirtilebilir.</span></p>

  <p><span style="font-style:italic;">Oya’nın çevresine karşı uzak duruşluluğunu roman boyunca nasıl davrandığına bakarak çıkarabilir okur. Hem kendini hiçbir yere ait görmeyen tutumu, hem insanlara yakınlık göstermemesi, hem de içinde bulunduğu olumsuz koşullara karşı hep tek başına karşı koyma çabası, Oya’nın kişiliğini anlatır. Hüseyin’in onun kişiliğiyle ilgili özlü saptaması da destekler Oya’nın kişiliğini. &ldquo;Sen Oya’nın böyle kızıvermesine bakma,&rdquo; der Hüseyin, Mustafa’ya. &ldquo;Aslında çok neşelidir. Ne var&nbsp;ki, kendisiyle alay etme hakkını sadece kendisine tanıyan sanatçılardan.&rdquo;</span></p>

  <p><span style="font-style:italic;">Bu özgüveni yüzünden midir, Oya’nın evli ve çocuklu olmasına karşın, ailesinden hiç söz etmeyişi. Sanki romanın -dolayısıyla Sevgi Soysal’ın- bıraktığı bir eksiklik gibi durur bu. Oya, kocasını bırakalım bir yana, çocuğunu da hiç aklına getirmiyorsa, bunu iki türlü okuyabiliriz: ya duygulan ve duyarlığı törpülenmiş bir politik kişiliktir ya da yazarının bıraktığı bir eksiklik yüzünden tamamlanamamış bir kişilik. Yazarının eksikliği yanında, Oya’nın çocuğunu bile aklına getirmeyen kişiliği mi gösterilmek istenmiştir? Sanırım, ustaca tasarlanmış</span> Şafak<span style="font-style:italic;">’ta sonuncu olasılığın daha güçlü olduğu, ama&nbsp;</span><span style="font-style: italic; font-size: 1em; text-indent: 1.3em;">buradaki boşluğun okuma biçimlerince doldurulması gerektiği belirtilebilir.</span></p>

  <p><span style="font-style:italic;">&ldquo;Sorgu&rdquo; bölümü, yazarın, Oya’nın dirençli kişiliği yanında durduğunu gösterir. Gözaltında kaldığı gece boyunca Oya’nın&nbsp;baskı karşısındaki durumu sorgulanır. Asıl</span> sorun <span style="font-style:italic;">işkencedir.&nbsp;&ldquo;Cop&rdquo; eğretilemesiyle anlatılır işkence. Oya’nın önceki hapishane günlerinde belleğini dolduran cop imgesi, şimdi o sorgu&nbsp;gecesinde polis Abdullah’ın copuyla yeniden canlanmıştır. Hep&nbsp;&ldquo;çekilmiş bir silah gibi&rdquo;, işkence ve baskılarla iç içe yaşamış olsaydı, o copu başka türlü mü görecekti Oya?</span></p>

  <p><span style="font-style:italic;">&ldquo;Kurşunla vurulmak soylu, güzel bir şey olabilir, ama copla dövülmek?&rdquo; diye düşünür Oya. Dönemin tipik düşünme biçimlerinden biri. Şimdi yazılsaydı</span> Şafak, <span style="font-style:italic;">Oya da sanırım başka türlü düşünecek, yazarı kahramanını işkence olgusu karşısına başka türlü çıkaracaktı. Bu da</span> Şafak’ın <span style="font-style:italic;">bir &ldquo;12 Mart romanı&rdquo; olarak&nbsp;önemini gösteriyor. Anlattığı</span> dönemin <span style="font-style:italic;">gerçekliğini roman kişilerinin iç dünyalarında, belli belirsiz davranışlarında, tepkilerinde&nbsp;tam da okura yol gösterecek biçimde anlatıyor</span> Şafak.</p>

  <p><span style="font-style:italic;">Oya, sürekli sorgulayan kişiliğiyle roman sanatımızda yaratılmış en önemli, belleklerde en çok yer eden kişilerdendir.</span> Şafak <span style="font-style:italic;">bir yanıyla da sürekli olarak Oya’nın birbirinden farklı düzeylerdeki sorgulama sürecinin romanıdır. Romanın üç&nbsp;bölümü boyunca, iç dünyasında hem kendini, hem çevresinde oluşan dünyayı tartışır Oya. &ldquo;Baskın&rdquo; bölümünde çevresindeki insanlar karşısında kendi &ldquo;ben&rdquo; merkezliliğini; &ldquo;Sorgu&rdquo; bölümünde devrimci kişiliğini ve &ldquo;devrimci olma&rdquo; sorununu; &ldquo;Şafak&rdquo; bölümünde dışardaki dünya</span> içindeki <span style="font-style:italic;">yerini ve geleceğini sorgular.</span></p>

  <p><span style="font-style:italic;">Bir gecelik gözaltının şafağında birlikte olduğu insanlarla salıverilen Oya, Adana sokaklarında, &ldquo;Eski Oya'yı, onun alışkanlıklarım unuttu, bıraktı mı gerçekten?&rdquo; diye düşünmeye başlamıştır... &ldquo;Şimdi, özgürlüğe yeni bir adım attığı bu sabahta, sevincini azaltan bu korku. Bundan sonraki Oya’dan korku.&rdquo;</span></p>

  <p><span style="font-style:italic;">Dışardaki dünya, kocaman bir boşluk bırakmıştır Oya’nın önünde. Onu nasıl dolduracağını bilmesini Oya’dan beklemek&nbsp;haksızlık olabilir. Şu düşünceleri, benzer durumdaki insanların düşüncelerinden sanırım farklı değildir:</span></p>

  <p><span style="font-style:italic;">&ldquo;Bağımlılıklar, onu savaşa, direnmeye zorunlu kılan daha somut şeyler. Biliyor bunu, bu sorumluluk ve bağımlılık halkasına nasıl ve ne biçimde takılacağını kestiremiyor ama. Kafam&nbsp;artık karışık değil sanıyordum, ama asıl şimdi karışıkmış.</span>&rdquo;</p>

  <p class="ara_isareti">* * *</p>

  <p><span style="font-style:italic;">Mustafa, Oya ile aynı dünya görüşü içinde görünür. Ama birbirlerinden apayrı kişilikleri yüzünden bir arada bulunmalarının bile olanaksızlığını yaşarlar. Çünkü ayrı kültürler içinde yetişmiş, dolayısıyla devrimciliğe ve geleceğe bakışları da birbirlerinden apayrı biçimlerde oluşmuştur.</span></p>

  <p><span style="font-style:italic;">&ldquo;Baskın&rdquo; bölümünde Mustafa’nın asıl sorunu kendiyledir. Özellikle de karısı Güler ile arasında büyüyen uzaklık ve bunun nedenlerine dönük iç tartışması, romanın izleklerindendir.&nbsp;Karısıyla ilişkisi Mustafa’nın kişiliğiyle ilgili önemli ipuçları&nbsp;verir. Uzun zaman sonra içerden çıkmış, ama karısını aramak&nbsp;aklına bile gelmemiştir:</span></p>

  <p><span style="font-style:italic;">&ldquo;Çıktığından beri nasıl olup da onu düşünmemiş olduğuna şaşmıştı. İçerdeyken o kadar sık düşündüğü karısını. Güler benim serbest olduğumu bilse. Evet, ne olacak bilse? Bu soru kötü yankılanmıştı içinde.&rdquo;</span></p>

  <p><span style="font-style:italic;">Kararlı bir devrimcinin edinmesi gereken sert kişiliği çoktan edinmiştir Mustafa; ama bu da yetmemiş, karısıyla</span> ilişkisini&nbsp;<span style="font-style:italic;">bile doğru biçimde kuramamışken, zamanla devrimci harekete&nbsp;inancım da yitirmeye başlamıştır. Çözülmüştür içerde, ama çözülmesinde işkencenin payı kadar, &ldquo;bilinç altına yerleşmiş bir&nbsp;suçluluk duygusunun yarattığı bozgunculuğun payı var.&rdquo; İtiraf&nbsp;edemese de, kendi sınırlarını görmüştür Mustafa.</span></p>

  <p><span style="font-style:italic;">Romanın özellikle &ldquo;Sorgu&rdquo; ve &ldquo;Şafak&rdquo; bölümlerinde onun&nbsp;</span><span style="font-size: 1em; text-indent: 1.3em; font-style: italic;">artık tek başına bir devrimci olarak yaşamaya yazgılı olduğu anlaşılır. Devrimcilikten gelen uzlaşmazlığı, çevresiyle doğru dürüst</span> <span style="font-size: 1em; text-indent: 1.3em;">ilişki</span> <span style="font-size: 1em; text-indent: 1.3em; font-style: italic;">kuramamasına da neden olmaktadır. Devrimcidir, ama çevresindeki insanlara karşı umursamazlığını değiştirmeye yanaşmaz. İyicil duygulan bir tek Maraşlı Ali’ye dönüktür ve gözaltında geçirdikleri gece boyunca önce onu, ona ettiği&nbsp;haksızlıkları düşünür. Hüseyin’in gözaltındaki zayıflığına ise,&nbsp;umulmadık ölçüde sert tepkiler gösterir. Oysa Hüseyin de onun&nbsp;için, &ldquo;hep hızlı, hep köşeliydi Mustafa, &rdquo; diye düşünmektedir.</span></p>

  <p><span style="font-style:italic;">Mustafa’nın sertliğinin, neden sonra inançlarında yaşadığı çözülmenin bir nedeni devrimcilik anlayışıysa, öteki de feodal kültürüdür. Karısını uzaklaştıransa, İkincisi. &ldquo;Sorgu&rdquo; bölümünde polise karşı kararlı ve sert tutumunu yakınlarına karşı da sürdürmesiyle okura da yabancılaşır Mustafa. Oya’nın yorumlanmaya, yargılanmaya olanak tanımayan yalın</span> kişiliği <span style="font-style:italic;">yanında, Mustafa olumsuz bir kişilik olarak görünmeye başlar. Hüseyin’e karşı abartılı ve aşırı eleştirilerinin anlamsızlığını kendi de fark eder, ama Mustafa odur işte. Dürüst, ama&nbsp;davranış kültüründeki eskil izleri aşmakta güçlük çeken, içinde yer almak istediği hayatla arasındaki çelişkiyi çözemeyen&nbsp;bir kişilik.</span></p>

  <p class="ara_isareti">* * *</p>

  <p>Şafak, <span style="font-style:italic;">yalnızca Sevgi Soysal’ın en önemli romanı değil, aynı zamanda 12 Mart dönemini anlatan da en önemli romandır. Bir zamanlar roman sanatımızın 12 Mart gibi sıcak bir dönemi&nbsp;anlatmakta yetersiz kaldığı tartışılmıştı. Bu tartışmanın bir yanı da, 12 Mart’ı anlatan romanların o dönemi ve dönemin tiplerini tanımadığı için doğru yaklaşımlar getirememesiydi. Gerçekten de 12 Mart döneminin acıları ve sorunlarından çıkan romanların sayısının azlığı yanı sıra, yazılan romanlardaki kişiler de gerçeklikten uzak düşmüştür. Bu nedenle</span> Şafak, <span style="font-style:italic;">12 Mart&nbsp;romanlarının unutulmazları arasında yer aldı.</span></p>

  <p><span style="font-style:italic;">Sevgi Soysal, aslında baştan beri izlediği yazarlık tutumunu daha da olgunlaştırarak sürdürür</span> Şafak’ta. <span style="font-style:italic;">Kimilerinin politik&nbsp;roman olarak da nitelediği</span> Şafak’ta, <span style="font-style:italic;">dolayımlı biçimlerde yarattığı yoğun bir dünya kurar.</span></p>

  <p><span style="font-style:italic;">&ldquo;Baskın&rdquo; bölümünde, sofranın başına toplanmış roman kişilerinin toplumsal, kültürel, bireysel konumlan önemlidir, ama iç dünyalarındaki sorgulamalarla onları birbirinden ayırmaya&nbsp;</span>çalışır. <span style="font-style:italic;">Özellikle tahta kapının tekmeyle açılması anında, sofradaki kişileri de kendi toplumsal, kültürel konumlan içinde&nbsp;yakalar Sevgi</span> Soysal. <span style="font-style:italic;">Tekmenin vurulduğu anda, konuşan bir&nbsp;fotoğraf karesi dondurmuştur yazar. Sözgelimi Maraşlı Ali’nin&nbsp;kansı Gülşah’ın kalakaldığı durum, ustalıkla anlatılır:</span></p>

  <p><span style="font-style:italic;">&ldquo;Yemeği iştahla çiğneyen erkek avurtlarını seyretmek, görevini yapmışlık duygusu verir Gülşah’a. İşte tam bu seyre hazır olduğunda açılıverdi kapı. Şaşırdı Gülşah. Sanki köfteler iyi&nbsp;pişmemiş, sanki sofrayı erkeklerin önüne zamanında sürmemiş, sanki eline bakan mideleri aç komuşçasına suçlu suçlu bakakaldı kapıya.&rdquo;</span></p>

  <p><span style="font-style:italic;">Gülşah’ın, kapıyı tekmeyle açan sivil polislerin odaya doluşması sırasındaki şaşkınlığı ancak böyle olabilirdi. Gerçekte de böyle olur muydu? Sanırım önemli olan bu değil de, Gülşah kişiliğinin</span> Şafak <span style="font-style:italic;">’ta göstermesi gereken tepkinin nasıl olabileceğidir ve Sevgi Soysal roman kişilerini yazınsal düzeyde, kendi&nbsp;özgün anlatım biçimi ve ironisi içinde vermekte usta bir yazardır. Sözgelimi yukardaki birkaç tümcede Gülşah’ın kimliği neredeyse tastamam ortaya konuverir. Kapının tekmeyle açılmasına Oya ya da Mustafa’nın gösterdiği tepkiler de elbette onların kimliklerine göredir.</span></p>

  <p class="ara_isareti">* * *</p>

  <p><span style="font-style:italic;">Sevgi Soysal</span> Şafak’ta <span style="font-style:italic;">Türkçe’nin yazınsal dil olarak en yalın biçimlerde bile ne denli olanaklı olabileceğini gösteriyor.</span> Şafak’ın, <span style="font-style:italic;">imgelerin, eğretilemelerin dışında kalan, yalın, denebilir ki düz anlatımlı bir dili olmasına karşın, kurduğu derinlikli roman dünyası çarpıcıdır. Bu yalın dilden kendine özgü bir güç&nbsp;alıyor</span> Şafak. <span style="font-style:italic;">Hem hızlı bir okuma ritmi sağlıyor, hem de okunan metnin anlamını kaçırmamak için okurun ayrıca çaba göstermesini zorluyor. Yoğun göndermelerle dolu dilin ardındaki&nbsp;anlamlan çözmek için Oya’nın, Mustafa’nın ve öteki roman kişilerinin iç dünyalarını birbirine bağlayarak okumak gerekiyor.</span></p>

  <p><span style="font-style:italic;">Dilin çok katmanlı yapısı, kurgunun çizgisel gelişimi içinde romanın birbirine eklenen katmanlarıyla güçlendiriliyor. Şimdi yaşanan anın kesildiği yerde geçmişe dönülüyor, roman kişilerinin birinden öbürüne geçiliyor. Özellikle Zekâi Bey ve polis Abdullah karşısındaki sorgu gecesinde Oya’nın sık sık araya&nbsp;giren geçmişteki hapishane günleri, bu kurgunun okurun belleğinde en çok iz bırakan bölümleri.</span></p>

  <p><span style="font-style:italic;">&ldquo;Sorgu&rdquo; bölümünde, Oya’nın sorgu gecesinde birbirinden farklı düzeyde yaşadıkları, iç konuşmaları, hapishane anılarıyla o gece arasında yaşadığı sorgulama; Mustafa’nın bir türlü kendiyle ve çevresiyle barışık olamama hali anlatılır. Romanın ağırlık noktası bu bölümde durur; roman sanki bu bölümün&nbsp;ağırlığını taşımak için yazılmıştır da, &ldquo;Baskın&rdquo; bölümü yapılmış bir hazırlığı, &ldquo;Şafak&rdquo; bölümü de romanın kahramanlarının&nbsp;yeni bir hayata nasıl başlayacaklarını gösteren sonu gibidir.</span></p>

  <p><span style="font-style:italic;">Hapishanede geçen yıllardaki aldatıcı şafaklar yerine, Oya da, Mustafa da romanın sonunda kendi şafaklarına uyanmışlardır. Yeni bir hayatın kurulacağı şafaktır bu. Yürünecek yolların kendilerine bağlı olduğunu anıştırır Sevgi Soysal. Yoksa&nbsp;bu yeni şafak da yeni hayatlar yaratmaya tek başına yetmeyecektir.</span></p>
</body>
</html>
