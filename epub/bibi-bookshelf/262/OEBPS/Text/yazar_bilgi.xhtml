<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body class="yazar_bilgi">
  <p><span style="font-weight:bold;">SEVGİ SOYSAL</span> 30 Eylül 1936’da İstanbul’da doğdu. Selanik doğumlu mimar-bürokrat bir babayla Alman bir annenin, altı çocuğundan üçüncüsü olarak büyüyen Sevgi Yenen, 1952’de Ankara Kız Lisesi’ni bitirdi. Bir süre Ankara Üniversitesi&nbsp;Dil Tarih Coğrafya Fakültesi’nde arkeoloji okudu. 1956 yılında şair ve çevirmen&nbsp;Özdemir Nutku ile evlendi, birlikte Almanya’ya gittiler. Göttingen Üniversitesinde arkeoloji ve tiyatro derslerini izledi (1956-57). 1958’de Türkiye’ye döndü&nbsp;ve Korkut adını verdikleri bir oğlu oldu. Ankara’da Alman Kültür Merkezi ve&nbsp;İrtibat Bürosu’nda ve Ankara Radyosu’nda çalıştı (1960-61). Bu dönemde, toplum karşısında bireyin tedirginliğini öne çıkaran &ldquo;yeni gerçekçilik&rdquo; akımından&nbsp;izler taşıyan öykü ve yazıları Dost, Yelken, <span style="font-style:italic;">Ataç, Yeditepe</span> ve <span style="font-style:italic;">Değişim</span> dergilerinde&nbsp;yayımlandı (1960-64).</p>

  <p>1961’de Ankara Meydan Sahnesi’nde Haldun Dormen’in yönettiği &ldquo;Zafer Madalyası&rdquo; adlı oyunda tek kadın rolünü oynadı. İlk öykü kitabı Tutkulu Perçem,&nbsp;1962 yılında yayımlandı. &ldquo;Zafer Madalyası&rdquo; oyununda tanıştığı Başar Sabuncu ile&nbsp;evlendi (1965). Aynı yıl TRTde program uzmanı olarak çalışmaya başladı. 196569 yıllan arasında <span style="font-style:italic;">Papirüs</span> ve Yeni Dergi’de öyküleri yayımlandı. Bu arada tezini&nbsp;vererek arkeoloji diplomasını aldı. Teyzesi Rosel’in kişiliğinden yola çıkarak,&nbsp;birbirine bağlı öykülerden oluşan Tante Rosa’yı yazdı (1968). Kadın-erkek ilişkisi&nbsp;ve evlilik temasını işlediği ilk romanı <span style="font-style:italic;">Yürümek'le</span>(1970) TRT Sanat Ödülleri&nbsp;Yarışması Başarı Ödülü’nü kazandı. 1972 yılında, Bertolt Brecht’in ünlü eseri&nbsp;<span style="font-style:italic;">Dreigroschenroman’ı Beş Paralık Roman</span> adıyla Türkçeye kazandırdı.</p>

  <p>12 Mart, Sevgi Soysal’ın hayatı ve yazarlığı üzerinde derin izler bırakan bir dönem oldu. <span style="font-style:italic;">Yürümek,</span> müstehcenlik gerekçesiyle toplatıldı ve Sevgi Soysal, kısa&nbsp;bir tutukluluk ardından TRT’den ayrılmak zorunda kaldı. Anayasa Profesörü&nbsp;Mümtaz Soysalla, Soysal’ın komünizm propagandası yaptığı gerekçesiyle tutuklu&nbsp;kaldığı Mamak Cezaevi’nde evlendi. Siyasal nedenlerle tekrar tutuklandı ve sekiz&nbsp;ay Yıldırım Bölge’de, iki buçuk ay da sürgüne gönderildiği Adana’da kaldı.&nbsp;Cezaevinde yazdığı Yenişehir’de Bir Öğle Vakti adlı romanıyla 1974 yılında Orhan&nbsp;Kemal Roman Armağanı’nı kazandı. Kızlan Defne Aralık 1973’te, Funda ise Mart&nbsp;1975’te doğdu. Adana’da sürgünde bulunan bir kadının başından geçen olaylar&nbsp;etrafında 12 Mart’ı eleştirdiği romanı <span style="font-style:italic;">Şafak,</span> 1975’te yayımlandı. Bu dönemde&nbsp;Anka Haber Ajansı ve Sosyalist Kültür Derneği’nin kuruluşunda rol aldı. <span style="font-style:italic;">Politika&nbsp;</span>gazetesinde tefrika edilen cezaevi anılan <span style="font-style:italic;">Yıldırım Bölge Kadınlar Koğuşu</span> başlığıyla&nbsp;kitaplaştrıldı (1976).</p>

  <p>Yakalandığı kanser hastalığı nedeniyle 1975 sonbaharında bir göğsü alındı. Hastalık izlenimlerini ve 12 Mart sonrası değişimi anlatan öykülerini topladığı&nbsp;Barış <span style="font-style:italic;">Adlı Çocuk,</span> 1976’da yayımlandı. Eylül 1976’da bir ameliyat daha geçirdi ve&nbsp;tedavi için eşiyle birlikte Londra’ya gitti. Üzerinde çalıştığı son romanı <span style="font-style:italic;">Hoşgeldin&nbsp;Ölüm'ü</span> tamamlayamadan, 22 Kasım 1976’da İstanbul’da öldüğünde kırk&nbsp;yaşındaydı. Yeni Ortam ve Politika gazetelerine yazdığı yazılar, <span style="font-style:italic;">Bakmak</span> (1977) adlı&nbsp;kitapta toplandı.</p>
</body>
</html>
