<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>001-336Devlet</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:8ccccc38-c25d-4d16-ac30-f2677605183a"/></head>
  <body class="calibre">
<h1 class="h1baslik1" id="calibre_toc_8">ALTINCI KİTAP</h1>
					<p class="normal1"><span class="idebold">1. [484a]</span> “Ve sevgili Glaukon, uzun ve yorucu tartışmalardan sonra, filozof olanları filozof olmayanlardan ayırt ettik.”</p>
					<p class="normal1">“Zannetmiyorum ki bu sonuçlara ulaşmanın bundan daha kolay ve kısa bir yolu olsun.”</p>
					<p class="normal1">“Öyle, ama bence konuşacağımız sadece bu olsa ve önümüzde tartışılacak daha birçok konu bulunmasa, adil insanın hayatı ile adil olmayan insanın hayatı arasındaki farkı tartışmamız gerekmeseydi, bunu, sanırım çok daha açık seçik gösterebilirdik.”</p>
					<p class="normal1"><span class="idebold">[b]</span> “Peki şimdi tartışacak ne var önümüzde?” diye sordu.</p>
					<p class="normal1">“Söylediklerimizden doğrudan çıkan sonuçlardan başka ne olabilir ki? Bir yerde değişmeyeni, ebediyen kendisi ile aynı kalanı kavrayabilen filozoflar varsa ve öte yanda da nesnelerin değişkenliği ve çokluğu içinde kaybolup gidenler, filozofluk vasfını kazanamamış insanlar varsa ve durum buysa, bunlardan hangisi devletin önderi<sup class="calibre2"><a href="001-672Devlet_split_018.html#footnote-200-228" id="footnote-200-228-backlink" name="footnote-200-228-backlink">[228]</a></sup> olmalı?”</p>
					<p class="normal1">“Bu soruyu doğru biçimde nasıl cevaplandırırız?”</p>
					<p class="normal1">“Devletin yasalarını ve törelerini, ahlaki kurumlarını bunların arasından en iyi kim koruyabilecekse onu bekçi (koruyucu) yapmak gerekir.”</p>
					<p class="normal1"><span class="idebold">[c]</span> “Doğru!”</p>
					<p class="normal1">“Bir şeyi korumak için bir görme özürlüyü mü yoksa keskin gözlü birini mi seçip seçmeyeceğimizin cevabı belli.”</p>
					<p class="normal1">“Nasıl belli olmasın ki!”</p>
					<p class="normal1">“Peki, her hakiki varlığın (olma-hali’nin) bilgisi kendisinden çalınmış olan şu insanlar görme özürlülerden farklı mıdırlar? Ruhlarında hiçbir aydınlık örnek bulunmayan ve ressamlar gibi, hakikatin en ilk örneğine bakamayan, her şeyi bu ilk örnekle ilintileyip 
					<span class="idebold">[d]</span> böylelikle bu dünya için güzelin, iyinin ve adil olanın yasalarını, gerekli olduklarında ortaya koymak, verilmiş olanlara göz kulak olup onları korumak için, en dikkatli şekilde inceleyemeyen kimse, görme özürlülerden farklı mıdır?”</p>
					<p class="normal1">“Zeus adına, aralarında hemen hiç fark bulunmamaktadır.”</p>
					<p class="normal1">“Peki, ne deneyim ne de herhangi bir yetenek bakımından bu insanlardan geri kalmayan, üstüne üstlük onlardan farklı olarak her nesnenin hakiki oluş-hali’ni kavrayabilen insanlar mı bekçilerimiz olsun, yoksa çok yönlü yeteneklerden yoksun olanlar mı?”</p>
					<p class="normal1">“Ötekilerden hiçbir bakımdan eksik olmadıklarına göre bunları seçmemek saçma olur; (üstelik) en önemli bir konuda onlardan üstün durumdalar.”</p>
					<p class="normal1"><span class="idebold">[485a]</span> “O zaman, bu iki yeteneğe (teorik ve pratik) birden nasıl sahip olabileceklerini tartışmayalım mı?”</p>
					<p class="normal1">“Evet, kesinlikle.”</p>
					<p class="normal1">“İncelememizin başında dediğimiz gibi, önce bu kimselerin karakteristik özünü öğrenmeliyiz; bu konuda görüş birliğine varırsak aynı kimselerin, her iki yeteneğe de sahip oldukları konusunda anlaşabiliriz; dolayısıyla onlardan başka kimsenin devletin önderi olamayacağını da kabul ederiz.”</p>
					<p class="normal1">“Nasıl yani?”</p>
					<p class="normal1"><span class="idebold">2.</span> “Öncelikle, şunda anlaşalım: 
					<span class="idebold">[b]</span> Sence de filozoflar, yaradılışları itibarıyla, bozulma ve çürümenin etkisiyle değişime uğramayan, ölümsüz özü gösteren bilgi’nin ebedi sevdalısı değiller midir?”</p>
					<p class="normal1">“Öyledirler.”</p>
					<p class="normal1">“Ayrıca filozoflar gerçek varlığı bütünüyle talep etmezler mi? Büyük, küçük, değerli, değersiz diyerek onun herhangi bir kısmını ilgi alanları dışında bırakmaya, tıpkı sevdalılar ve büyük hırslar taşıyan kimseler gibi, kendiliklerinden yanaşmazlar.”</p>
					<p class="normal1">“Haklısın.”</p>
					<p class="normal1">“Peki, (filozoflar) düşüncemize uyacaklarsa 
					<span class="idebold">[c]</span> bir niteliği daha, karakteristik özlerin parçası olarak barındırmaları gerekmiyor mu?”</p>
					<p class="normal1">“Hangi niteliği?”</p>
					<p class="normal1">“Doğru sözlülükten bahsediyorum. Hiçbir şekilde bile bile yalana başvurmamak; yalandan tiksinmek, hakikati sevmek.”</p>
					<p class="normal1">“Öyle görünüyor!”</p>
					<p class="normal1">“Sadece ‘öyle görünüyor’ denebilir mi dostum? Bir şeye sevdalı olan bir insanın, sevdiği şeye ait olan veya onunla ilişkili her şeyi sevmesi kaçınılmaz bir zorunluluktur.”</p>
					<p class="normal1">“Çok doğru.”</p>
					<p class="normal1">“Peki sence, bilgiye hakikatin kendisinden daha yakın olan bir şey var mıdır?”</p>
					<p class="normal1">“Olur mu hiç!”</p>
					<p class="normal1"><span class="idebold">[d]</span> “Aynı varlık (öz) hem bilgiyi hem de hakikat olmayanı sevebilir mi?”</p>
					<p class="normal1">“Kesinlikle sevemez!”</p>
					<p class="normal1">“O zaman gerçekten öğrenmek için yanıp tutuşan, daha çocukluğundan itibaren bütünsel hakikati arzu edecektir.”</p>
					<p class="normal1">“Doğru.”</p>
					<p class="normal1">“O zaman, tek bir yönde akan ırmağın, bu yönde olmayan alanları sulayamaması gibi, insanı sadece tek bir hedefe fırlatan dürtüler başka hedeflere karşı zayıf kılar.”</p>
					<p class="normal1">“Haklısın.”</p>
					<p class="normal1">“Bilgiye (bilime) ve bilgiyle ilgili şeylere akan dürtüler, sanırım sadece ruhun hazzını hedef alırlar, ama bedenin sevinçlerini bir yana bırakırlar, 
					<span class="idebold">[e]</span> tabii, özneleri sözde filozof değil de gerçek bir filozofsa.”</p>
					<p class="normal1">“Orası kesin.”</p>
					<p class="normal1">“Böyle bir insan doğal olarak açgözlülükten arınmış, ölçülü bir insan olacak ve başkalarını çok fazla sahip olmaya ve tüketmeye iten özellikler onun kişiliğinde yer almayacaktır.”</p>
					<p class="normal1">“Çok doğru.”</p>
					<p class="normal1"><span class="idebold">[486a]</span> “Ancak filozofun karakteristik özünü filozof olmayanınkinden ayırt edeceksek, şuna da dikkat etmek gerekir.”</p>
					<p class="normal1">“Neymiş o?”</p>
					<p class="normal1">“Böyle bir insanın içinde kesinlikle hesaplar olmamalı. Çünkü, tanrısal ve insani olanın bütününü kavrama arzusu içindeki bir ruhun en büyük engeli bu küçük hesapçı düşüncelerdir.”<sup class="calibre2"><a href="001-672Devlet_split_018.html#footnote-200-229" id="footnote-200-229-backlink" name="footnote-200-229-backlink">[229]</a></sup></p>
					<p class="normal1">“Çok doğru.”</p>
					<p class="normal1">“Cömert, iyiliksever, bütün zamanları ve bütün varlıkları gözlemleyebilen bir ruh, bu fani dünyaya öyle çok önem verir mi?”</p>
					<p class="normal1">“Vermez.”</p>
					<p class="normal1"><span class="idebold">[b]</span> “Peki böyle bir insan, ölümü korkulacak bir şey olarak görür mü?”</p>
					<p class="normal1">“Görmez.”</p>
					<p class="normal1">“O zaman, korkak ve uşak ruhlu bir kişiliğin, gerçek felsefeyle uzaktan yakından ilgisi olamaz, değil mi?”</p>
					<p class="normal1">“Sanırım.”</p>
					<p class="normal1">“Peki, aynı şekilde, dürüst, haksever, paracanlısı, uşak ruhlu olmayan, kibirle, korkaklıkla ilgisi olmayan bir insan katlanılmaz, geçimsiz, adaletsiz olabilir mi?”</p>
					<p class="normal1">“İmkânsız!”</p>
					<p class="normal1">“O zaman, bir insanda filozof olmanın ayırt edici özelliklerinin bulunup bulunmadığını anlayabilmek için, daha genç yaştan itibaren onun adil, yumuşak huylu mu, yoksa kaba ve geçimsiz mi olduğuna bakmak gerekir.”</p>
					<p class="normal1">“Doğru.”</p>
					<p class="normal1"><span class="idebold">[c]</span> “Yalnız bir noktayı daha ihmal etmemek lazım.”</p>
					<p class="normal1">“Nedir o?”</p>
					<p class="normal1">“Bu insanın öğrenme becerisi ve arzusu olup olmadığına, kolay öğrenip öğrenmediğine de bakmamız lazım; çünkü istemeden dahil olduğu ve çok çaba sarf ettiği halde pek az ilerleme kaydettiği bir işi yapan insanın, o işten zevk alması mümkün değildir.” 
					</p>
					<p class="normal1">“Çok haklısın.”</p>
					<p class="normal1">“Peki, öğrendiğini aklında tutamayan, unutkan biri bütün bilgilerden yoksun sayılmaz mı?”</p>
					<p class="normal1">“Elbette.”</p>
					<p class="normal1">“Harcadığı çabanın, emeğinin karşılığını alamadığında insan kendinden de, yaptığı verimsiz işten de nefret etmeye başlamaz mı?”</p>
					<p class="normal1"><span class="idebold">[d]</span> “Başlar, elbette.”</p>
					<p class="normal1">“O zaman, unutmaya eğilimli bir ruhu gerçekten felsefi ruhlar arasında sayamayız; filozofların iyi bir hafızaya sahip olması gerektiği konusunu iyi vurgulamamız gerekiyor.”</p>
					<p class="normal1">“Doğru.”</p>
					<p class="normal1">“Eğitimsiz ve tavırdan, tutumdan yoksun bir yaradılışın, insanı ister istemez ölçüsüzlüğe götüreceği açıktır, değil mi?”</p>
					<p class="normal1">“Başka nereye götürebilir ki?”</p>
					<p class="normal1">“Peki, sence doğru, ölçüyle mi yoksa ölçüsüzlükle mi akrabadır?”</p>
					<p class="normal1">“Ölçüyle.”</p>
					<p class="normal1">“O zaman, daha önce saydığımız nitelikler dışında filozofta ölçü, ayrıca ince, güzel bir zekâ türü bulunacak. Bir filozof ancak bu şekilde her şeyin hakiki, doğru varoluşuna kendiliğinden yönelebilir.”</p>
					<p class="normal1"><span class="idebold">[e]</span> “Kesinlikle.”</p>
					<p class="normal1">“Peki, elbette sen de inanıyorsun ki, yeterli ve mükemmel bir hakiki varlığın parçası olarak bir ruh için zorunlu olan nitelikler, birbirlerini tamamlayan özelliklerdir, öyle değil mi?”</p>
					<p class="normal1"><span class="idebold">[487a]</span> “Evet kesinlikle zorunlu niteliklerdir bunlar.”</p>
					<p class="normal1">“Yaradılıştan iyi bir belleği yoksa, kolay öğrenemiyorsa, aklı kıtsa, doğrunun, adaletin, cesaretin ve ölçülülüğün can dostu, güzelliklerle dolu olmayan hiç kimsenin yeterince gerçekleştiremeyeceği bir yaşama tarzını yerebilir miyiz?”<sup class="calibre2"><a href="001-672Devlet_split_018.html#footnote-200-230" id="footnote-200-230-backlink" name="footnote-200-230-backlink">[230]</a></sup></p>
					<p class="normal1">“Hayır, Yerme Tanrısı Momos bile yapamaz bunu!”</p>
					<p class="normal1">“O zaman, devleti yönetme işini, eğitimin ve yaşın ustalaştırdığı bu insanlara vermek gerekmez mi?”</p>
					<p class="normal1"><span class="idebold">3.</span>
					<span class="idebold">[b]</span> O anda, Adeimantos söze karışarak şunları söyledi:</p>
					<p class="normal1">“Bu görüşlere kimse itiraz edemez Sokrates, fakat sen konuştukça, dinleyenler şöyle garip bir duruma düşüyorlar: Soru-cevap usulüne yabancı olduklarından, onlara sorduğun her soruyla birlikte kendilerini doğru akıl yürütmeden bir nebze sapmış buluyorlar.<sup class="calibre2"><a href="001-672Devlet_split_018.html#footnote-200-231" id="footnote-200-231-backlink" name="footnote-200-231-backlink">[231]</a></sup> Sonra bu küçük sapmalar birikiyor, birikiyor ve tartışmanın sonunda bir de bakıyorlar ki, daha en baştan kabul ettikleri şeylere ters düşen bazı fikirlere varmışlar. Dama oyununda usta oyuncuların acemileri hamle yapamaz hale getirecek kadar sıkıştırması gibi, 
					<span class="idebold">[c]</span> taşlarla değil de kavramlarla oynanan bu söz oyununda da senin karşındakiler, tartışmanın sonunda karşı çıkılacak bir şey bulamayıp konuşamayacak duruma düşüyorlar; bunu şimdiki konuşmamıza bakarak söylüyorum; çünkü kimileri, ispat etme konusunda, tek tek sorunlarda seni çürütemeyeceklerini, ama gene de gerçeği<sup class="calibre2"><a href="001-672Devlet_split_018.html#footnote-200-232" id="footnote-200-232-backlink" name="footnote-200-232-backlink">[232]</a></sup> senden farklı gördüklerini ileri süreceklerdir: Gençliklerinde aldıkları eğitim nedeniyle kendilerini felsefeye adayan 
					<span class="idebold">[d]</span> sonra bırakan kimseler değil, uzun süre felsefede kalmış (felsefeyle uğraşmış) kimseler, çoğunlukla, hani yozlaşmış demesek bile, tuhaf kimselerdir; aralarından en beceriklileri bile, senin şu övdüğün (filozofça) yaşama tarzları yüzünden (pratik) hayatta devlet için kullanılamaz kimseler olma özelliği taşıyorlar.”</p>
					<p class="normal1">Bunu duyunca, “Peki sen böyle düşünmenin yanlış olduğuna mı inanıyorsun?” diye sordum.</p>
					<p class="normal1">“Tam emin değilim, ama bu konuda senin fikrini merak ediyorum.”</p>
					<p class="normal1"><span class="idebold">[e]</span> “O zaman sana şunu söyleyeyim: Düşüncelerinde gayet haklılar.”</p>
					<p class="normal1">“Madem filozofların yararsız olduklarını sen de kabul ediyorsun, ‘Devletin başına filozoflar geçmeden başımız beladan kurtulamaz’ gibi bir düşünceyi nasıl haklı görürsün?”</p>
					<p class="normal1">“Bu sorunun cevabını bir meselle vermek istiyorum.”</p>
					<p class="normal1">“Hayret doğrusu! Mesellere başvurmak pek âdetin değildi senin!”</p>
					<p class="normal1"><span class="idebold">4.</span> “Beni hem böylesine zor bir konunun içine çek hem de bunun üzerine bir de dalga geç; 
					<span class="idebold">[488a]</span> meselleri ne kadar sevdiğimi anlamak istiyorsan şimdi bana kulak ver! Saygın insanlara kendi devletleri tarafından reva görülen muamele o kadar zalimcedir ki, bunun bir eşini daha dünyada bulamayız. Bu bakımdan da onları (filozofları) savunurken kullanacağım meselde, yarı keçi, yarı geyik yaratıklar çizen ressamlar gibi pek çok şeyi bir araya getirip birleştirmeye çalışacağım. Şimdi şu aşağıdaki olayı kafanda, gözünde canlandır ve öyle bir gemi hayal et ki, 
					<span class="idebold">[b]</span> geminin kaptanı, bütün gemi mürettebatından daha uzun boylu ve güçlü olsun; fakat öte yandan da kulakları ağır işitsin, gözleri de iyi görmesin; ayrıca denizcilik bilgisi de zayıf olsun. Diğer gemiciler ise, ne kaptanlıktan anladıkları ne de bunun eğitimini aldıkları ve gemi eğitimini kimden aldıkları sorulsa verecek cevapları bulunmadığı halde, hiç istisnasız hepsi birden gemiyi kullanma sevdası içinde olsun; yetmiyormuş gibi, gemicilik denilen şeyin öğretilemeyeceğini ve ‘öğretilebilir’ diyenin oracıkta hakkından gelmeye hazır olduklarını söylesinler. 
					<span class="idebold">[c]</span> İşte bunlar gemi kaptanının başına üşüşmüşler. ‘Dümeni ben kullanayım,’ diye yalvarıp yakarıyorlar. Kaptan, ikna olup dümeni başkasına devretmeyegörsün, hemen dümenciyi öldürüyorlar ya da gemiden atıyorlar. Daha sonra da, adamotu ya da içkiyle, ya da başka bir hileyle gemi kaptanını uyuşturup elini kolunu bağladıktan sonra, gemiyi ve dümeni ele geçirip içindekileri kendi yararlarına kullanabilecekleri bir duruma getiriyorlar, sonra da yiye içe, güle eğlene, kendilerinden beklenir bir tarzda gemiyi yönetmeye koyuluyorlar. 
					<span class="idebold">[d]</span> Bunlar bir yana, gemi kaptanını uyuşturup elini kolunu kullanamaz hale getirip onu gemi yönetimini devretmeye zorlayan veya onu kandırıp buna ikna edene övgüler düzüyor, onu ‘mükemmel’, ‘usta denizci’ ve dümenci yerine koyuyor, onun gibi olmayanı ise yerip işe yaramaz ilan ediyorlar. Bilmiyorlar ki, 
					<span class="idebold">[e]</span> iyi bir dümenci, gemiyi gerçekten de ustaca yönetebilmek için, yıllara, mevsimlere, gökyüzüne, yıldızlara, rüzgârlara ve işiyle ilgili her şeye özel bir ilgi göstermek zorundadır. Ayrıca, onların hoşlarına gitsin ya da gitmesin, dümen kullanma, elinde tutup yönlendirme sanatı, öğrenmeyle elde edilen ve deneyimle geliştirilebilen bir sanattır. 
					<span class="idebold">[489a] </span>Şimdi böyle durumdaki gemilerde, hakiki dümenciler avare, geveze, beceriksiz kimseler olarak görülmezler mi?”<sup class="calibre2"><a href="001-672Devlet_split_018.html#footnote-200-233" id="footnote-200-233-backlink" name="footnote-200-233-backlink">[233]</a></sup></p>
					<p class="normal1">“Elbette,” diye yanıt verdi Adeimantos.</p>
					<p class="normal1">“Madem bu örneklemeyi anladın, devletlerde felsefecilere reva görülen muamelenin buna benzediğini ayrıca anlatmama gerek yok.”</p>
					<p class="normal1">“Yok, gayet iyi anladım seni.”</p>
					<p class="normal1">“O zaman, filozoflara yeterince değer verilmediğine şaşan kim olursa ona bu meseli anlat ve böyle bir devlet yapısı içinde onlara değer verilmiş olması halinde bunun çok daha şaşırtıcı olacağını söyle.”</p>
					<p class="normal1"><span class="idebold">[b]</span> “Öyle yaparım.”</p>
					<p class="normal1">“Ona de ki, filozofların en akıllılarının, becerikli ve gayretlilerinin kitlenin gözünde devlet için yararsız olduğu konusunda haklıdır. Ama, bilsin ki, bu yararsızlığın sorumlusu bu akıllı filozoflar değil, onlardan yeterince yararlanmayanlardır; çünkü bir dümenci, gemiyi yönetmek için mürettebatından icazet almaz. Bilge insanların zenginlerin ayağına gitmesi eşyanın tabiatına aykırıdır. Bu sözleri ciddiye almayan<sup class="calibre2"><a href="001-672Devlet_split_018.html#footnote-200-234" id="footnote-200-234-backlink" name="footnote-200-234-backlink">[234]</a></sup> yanılmaktadır. 
					<span class="idebold">[c]</span> Gerçekten de doğru ve tabii olan şey, zengin olsun yoksul olsun, hasta adamın hekime, yönetilme ihtiyacı içindekilerin de onları yönetebilenin ayağına gitmeleridir. İşini layıkıyla yapan bir yönetici (hükümdar) tebasının ayağına gidip de ‘bırakın sizi yöneteyim’ demez. Bu bakımdan, günümüzün devlet adamlarını biraz önce anlattığımız gemicilere, bu gemicilerin işe yaramaz, ayağı yere basmayan kişiler olarak gördüğü insanları da filozoflara benzetmek yanlış değildir.”<sup class="calibre2"><a href="001-672Devlet_split_018.html#footnote-200-235" id="footnote-200-235-backlink" name="footnote-200-235-backlink">[235]</a></sup></p>
					<p class="normal1">“Çok doğru.”</p>
					<p class="normal1">“Bu nedenlerle, böyle şartlar altında en soylu yaşama tarzı, onun tam tersini hedeflemiş kimselerce 
					<span class="idebold">[d]</span> kolay kolay saygı görmeyecektir. Ama, felsefeye yöneltilen en ağır ve yoğun suçlama, bizzat ona hizmet ettiği izlenimi verenlerden gelmektedir. Bunlar, senin şu felsefeden yakınan kimseler diye tanımladıklarındır; hani felsefeye kafayı takmış olanların çoğunun çok berbat, en iyilerinin ise kullanılamaz olduğunu söyleyenler. Ve ben de onaylamıştım bu tespiti, değil mi?”</p>
					<p class="normal1">“Evet.”</p>
					<p class="normal1"><span class="idebold">5.</span> “Umuyorum ki becerikli, gayretli filozofların neden işe yaramaz gibi görüldüğünü ortaya koyabilmişizdir.”</p>
					<p class="normal1">“Evet, yeterince!”</p>
					<p class="normal1">“O zaman gel şimdi de sözde filozofların çoğunun neden zorunlu olarak ahlaklı, törelere saygılıymış gibi göründüğünü tartışalım ve becerebilirsek bu durumun sorumlusunun felsefe olmadığını göstermeye çalışalım.”</p>
					<p class="normal1"><span class="idebold">[e]</span> “Öyle yapalım.”</p>
					<p class="normal1">“Bunun için öncelikle, seçkin ve erdemli insanı nasıl tarif ettiğimize yeniden bir göz atmamız gerekecek. 
					<span class="idebold">[490a]</span> Hatırlarsan böyle bir insanın her şeyde, her işte izlemesi gereken rehberin hakikat (doğruluk) olduğunu, aksi durumda salt bir geveze olarak hakiki felsefe ile bir ilgisi bulunamayacağını konuşmuştuk.”</p>
					<p class="normal1">“Evet, böyle söylemiştik.”</p>
					<p class="normal1">“Peki bugün var olan, yaygın iddia bununla son derece ters düşmüyor mu?”</p>
					<p class="normal1">“Evet, kesinlikle ters düşüyor.”</p>
					<p class="normal1">“Peki, bak bakalım, şu söyleyeceklerim yeterli bir meşrulaştırma olabilecek mi? Bilgi’nin samimi sevdalısı olan bir insan, yaradılışı gereği gerçek varlığı (olma-halini) kavramak için elinden ne geliyorsa yapar ve sadece, oluş halindeki bir sürü tek tek şeye 
					<span class="idebold">[b]</span> takılıp kalmaz. Yılmadan, yorulmadan yoluna devam eder ve her bir şeyin özünü, buna karşılık gelen ruh bölümüyle birlikte kavrayana kadar özleminden<sup class="calibre2"><a href="001-672Devlet_split_018.html#footnote-200-236" id="footnote-200-236-backlink" name="footnote-200-236-backlink">[236]</a></sup> vazgeçmez. Bu ruh bölümü ise (hakiki varolma) ile akraba bölümün öğesi olur; onun yardımıyla hakiki varolmaya yaklaşır, onunla birleşir, akıl, mantık ve hakikat üretir, hakiki bilgiye ve hakiki hayata ulaşır; olgunlaşır ve ancak böylelikle artık doğurma (üretme) riskinden kurtulur; daha önce değil!”</p>
					<p class="normal1">“Bundan daha iyi bir savunma düşünemiyorum.”</p>
					<p class="normal1">“Peki, yalan ve aldatmayı sevebilir mi böyle bir insan? Yoksa, filozof bir insan yalandan nefret mi eder?”</p>
					<p class="normal1"><span class="idebold">[c]</span> “Nefret eder elbette.”</p>
					<p class="normal1">“Hakikatin (doğrunun) önde geldiği yerde, sanırım hiçbir zaman ayıp, utanç ve kötülükler halkası ortaya çıkmaz.”</p>
					<p class="normal1">“Tabii.”</p>
					<p class="normal1">“Tersine, sağlam ve adil bir karakterdir bu ve ona ölçülülük de eklenir.”</p>
					<p class="normal1">“Çok doğru!”</p>
					<p class="normal1">“Şimdi yeni baştan filozofların yaradılışında olan nitelikler halkasını sayıp dökmeye pek gerek yok bence. Hatırlarsan, cesaretin, yüksek zekânın, kavrama yeteneğinin, bellek gücünün, bir filozofun olmazsa olmaz özellikleri olduğunu daha önce de söylemiştik. Bunlar üzerine sen de herkesin bizim ulaştığımız sonuçlara katılacağını, fakat inceleme, araştırmaları bir yana bırakıp söz konusu insanların kendilerine bakınca çoğunun çürümüş, bir kısmının da işe yaramaz olduğunun görüleceğini söyleyerek bir itirazda bulunmuştun. 
					<span class="idebold">[d]</span> Biz de bu iftiranın nedenlerini anlamaya koyulmuş, buradan da gerçek bir filozofun gerçek özelliklerinin neler olduğunu belirlemeye çalışmıştık.”</p>
					<p class="normal1"><span class="idebold">[e]</span> “Çok doğru.”</p>
					<p class="normal1"><span class="idebold">6.</span> “Şimdi,” dedim, “neden bu insanların çoğunun doğal karakterinin bozulduğunu, bunların pek azının yozlaşmaktan kurtulabildiklerini, onların da şu işe yaramayan filozoflar olarak tanımlandıklarını açıklamamız gerekiyor. 
					<span class="idebold">[491a]</span> Sonra da şu sahte, taklitçi filozoflar konusuna değineceğiz. Onların, güçlerinin çok üstündeki bir işle uğraşma arzusu içinde olan bu insanların, zihnen nasıl bir durumda olduklarını ve bu insanların felsefeye el atarak, şu bahsettiğimiz kötü namı ona nasıl bulaştırdıklarını anlatacağız.”</p>
					<p class="normal1">“Hangi yozlaşmayı kastediyorsun?”</p>
					<p class="normal1">“Bunu sana elimden geldiğince anlatacağım. Herkesin de kabul edeceği gibi, bizim gerçek bir filozofta var olması gerektiğini söylediğimiz özelliklerin hepsine sahip olan 
					<span class="idebold">[b]</span> pek az insan vardır. Öyle değil mi?”</p>
					<p class="normal1">“Doğru, çok az vardır!”</p>
					<p class="normal1">“Ve bu az sayıdaki varlığa, sayısız ve büyük tehlikeler tuzak kurmuştur!”</p>
					<p class="normal1">“Hangi tehlikeler?”</p>
					<p class="normal1">“Öncelikle, şu bizim filozofların varlığında çok değer verdiğimiz cesaret, ölçülülük ve diğer bütün özellikler ruhu bozar ve onu felsefeden uzaklaştırır.”<sup class="calibre2"><a href="001-672Devlet_split_018.html#footnote-200-237" id="footnote-200-237-backlink" name="footnote-200-237-backlink">[237]</a></sup></p>
					<p class="normal1">“Gerçekten de kulağa tuhaf geliyor.”</p>
					<p class="normal1"><span class="idebold">[c]</span> “Ayrıca, güzellik, zenginlik, fiziksel güç, devlet içindeki etkili akrabalık bağları vb. maddi manevi değerler, zarar verici ve yabancılaştırıcı sonuçlar doğururlar.”</p>
					<p class="normal1">“Anlıyorum, fakat yine de biraz daha açıklasan iyi olacak.”</p>
					<p class="normal1">“Söylediklerimi bir bütün olarak kavramaya çalış. O zaman daha önce söylemeye çalıştığım şeyler aydınlığa kavuşur ve artık sana garip gelmemeye başlar.”</p>
					<p class="normal1">“Peki ne yapayım o zaman?”</p>
					<p class="normal1"><span class="idebold">[d]</span> “Bitki olsun hayvan olsun, bir tohum ve soy ne kadar güçlüyse, uygun beslenme, iklim ve toprak koşullarından mahrum kaldığında göreceği zarar da o kadar fazla olur; çünkü kötü olan şey, iyi olmayandan çok, iyi olanın düşmanıdır.”</p>
					<p class="normal1">“Elbette.”</p>
					<p class="normal1">“Bundan şu sonuç çıkar: Soylu bir karakter yetersiz beslenmeden, önemsiz bir karakterden çok daha olumsuz etkilenir.”</p>
					<p class="normal1">“Kesinlikle.”</p>
					<p class="normal1"><span class="idebold">[e]</span> “Peki, sevgili Adeimantos,” diye devam ettim, “şunu ileri sürebilir miyiz: En soylu ruhlar bile kötü eğitilirlerse en berbat ruhlara dönüşmezler mi? Büyük suçların ve katıksız kötülüklerin kötü bir eğitime maruz kalmanın etkisiyle bozulmaya uğramış soylu yaradılışlardan çıktığına, zayıf bir yaradılışa sahip olanların ne çok iyi ne de çok kötü işler yapabileceklerine inanmıyor musun?”</p>
					<p class="normal1">“İnanıyorum.”</p>
					<p class="normal1"><span class="idebold">[492a]</span> “Öyleyse, tespit ettiğimiz gibi filozofların doğal yanları aynen bir bitki gibi, uygun bir şekilde yetiştirildiklerinde kaçınılmaz olarak gelişirler ve bütün erdemleri özümserler. Fakat, kendisine uygun olmayan topraklara ekilip yetiştirilmez ve büyütülmezlerse, tanrılardan biri yardıma koşmamışsa,<sup class="calibre2"><a href="001-672Devlet_split_018.html#footnote-200-238" id="footnote-200-238-backlink" name="footnote-200-238-backlink">[238]</a></sup> yozlaşıp karşıt hale dönüşürler. Yoksa sen de, o geniş kitle ile aynı kanaati mi taşıyorsun? Hani, sofistlerin sadece birkaç genç insanın yozlaştırıldığını ve yozlaştıranların da özel öğretmen olarak çalışan, hani değinmeye bile değmeyecek birkaç Sofist olduğunu ileri sürüyorlar ya! Aslında, tam da böyle konuşan o genç insanlar 
					<span class="idebold">[b]</span> en büyük Sofistler değiller mi, güçlü bir eğitim uygulayıp kendi iradelerine göre genç yaşlı, kadın erkek demeden önlerine gelene formasyon vermiyorlar mı?”</p>
					<p class="normal1">“Ne zaman yapıyorlar bu işi?”</p>
					<p class="normal1">“Ne zaman olacak! Halk meclislerinde, mahkemelerde, tiyatroda, ordu çadırlarında veya buna benzer birlikte otururken bir sürü insanın bir araya gelip büyük bir yaygara ve gürültü yaptıkları yerlerde bazı şeyleri ve söylenen bazı sözleri övüyor, bazı şeyleri suçluyor, kötülüyorlar.<sup class="calibre2"><a href="001-672Devlet_split_018.html#footnote-200-239" id="footnote-200-239-backlink" name="footnote-200-239-backlink">[239]</a></sup> Bunların haykırışları veya alkışlarıyla 
					<span class="idebold">[c]</span> toplandıkları yerdeki kayalara çarpan seslerin oluşturduğu yankı, övgünün de yerginin de gürültüsünü iki katına çıkartıyor. Böyle bir durumda genç bir insanın yüreği kafesinden çıkacak gibi olmaz mı? Bunu hangi özel eğitim engelleyebilir, böylesine abartılı bir övgü ya da yergi seliyle kim süpürülüp aşağılara, akıntının koparıp götürdüğü yerlere sürüklenmez ki? Böyle bir durumda, insan, kitlenin sahip olduğu iyi ve kötü anlayışını paylaşıp aynı hedefleri önüne koyup kitleye benzemez mi?”</p>
					<p class="normal1"><span class="idebold">[d]</span> “Evet, bu kaçınılmaz Sokrates.”</p>
					<p class="normal1"><span class="idebold">7.</span> “Fakat, bundan daha da büyük bir zorlayıcılık var, ondan söz etmedik,” dedim.</p>
					<p class="normal1">“Nedir o?”</p>
					<p class="normal1">“Sözlerle ikna edemedikleri yerde işi eyleme döktüklerinden bu yetiştiricilerin ve Sofistlerin karşılarında olanları yurttaşlıktan çıkarma, para cezası veya idam tehdidiyle etkilemeye çalıştıklarından haberin yok mu?”</p>
					<p class="normal1">“Var tabii, bu tür şeylerin yapıldığına şüphe yok.”</p>
					<p class="normal1">“Bu durumda, başka bir sofistin veya tek başına başka bir insanın bu güçle rekabet etmesi, hatta başarılı olması beklenebilir mi?”</p>
					<p class="normal1"><span class="idebold">[e]</span> “Beklenemez elbet.”</p>
					<p class="normal1">“Buna kalkışmak bile delilik olur. Temel ilkeleri engel çıkarmak olduğu sürece, herhangi bir karakteri eğitim yoluyla becerikli (erdemli) kılmak ne mümkün olmuştur, ne olabilir, ne de olacaktır, dostum! Atasözünün de dediği gibi, gel, burada tanrısal birini bu işe karıştırmayalım. Çünkü şunu aklından çıkartmaman gerekiyor: Değişmeksizin kendini koruyacak olan şey, böyle bir devlet düzeninde 
					<span class="idebold">[493a]</span> bunu nasıl yapsın; tanrısal kaderin yardımından söz ederken yanılmıyorsun.”</p>
					<p class="normal1">“Sana tamamen katılıyorum.”</p>
					<p class="normal1">“Şimdi öne süreceğim fikirleri de kabul et!” 
					</p>
					<p class="normal1">“Nedir bunlar?”</p>
					<p class="normal1">“Kitle tarafından Sofistler diye adlandırılan ve kitlenin, rakibi olarak gördüğü şu ücretli özel hocaların her birinin öğrettiği şeyler, kitlelerin toplantılarında ortaya koyduğu kanaatlerden başka bir şey değildir. Bunların bilgelik dediği şey de bu ortak kanaatlerin öğretilmesidir. Bunların durumu kendisinin yetiştirdiği güçlü bir hayvanın isteklerini, dürtülerini dizginlemeye çalışan bir insanın durumuna ne kadar da benziyor. 
					<span class="idebold">[b]</span> Bu adam, yetiştirdiği hayvana nasıl yaklaşacağını, onu neresinden tutacağını, onun hangi koşullarda tehlikeli veya sakin olacağını, onun çıkardığı seslerin ne anlama geldiğini ve hangi ses tonunun onun sakin veya öfkeli olduğunu gösterdiğini tam olarak öğreniyor; bu konuda ustalaşmayı da bilgelik olarak görüyor. Bu konuda gittikçe daha da derinleştikçe öğrendiklerini bir araya getiriyor, bütünleştiriyor ve onu bir sistem haline getirerek başkalarına öğretiyor. Halbuki gerçekte bu insanın, bu arzuların ve huyların 
					<span class="idebold">[c]</span> hangilerinin doğru, güzel, hangilerinin kötü, aptalca ve haksızca olduğu konusunda en ufak bir fikri yok. Yaptığı tek şey, bu koca hayvanın hoşuna giden şeyleri iyi, hayvanı huysuzlaştıran şeyleri de kötü olarak saymak. İyi ile kötü olanın ne olduğunu hiçbir şekilde açıklamıyor. İyi olan ile zorunlu olan arasındaki o büyük farkın ne olduğu konusunda en ufak bir düşünceye ve böylelikle de bu farkı başkalarına açıklama yetisine sahip olmadığı için, zorunluluk altında yapılan her şeye ‘iyi’ ve ‘doğru’ sıfatını yakıştırıveriyor. Zeus aşkına söyle bana, böyle bir insan garip bir eğitimci sayılmaz mı?”</p>
					<p class="normal1">“Öyle.”</p>
					<p class="normal1">“Peki, gelişigüzel <span class="idebold">[d]</span> bir araya gelmiş kalabalığın, ister resim, ister müzik isterse de politika konusunda olsun, zevk, haz ve öfke duygularını tanımış olan biri kalkıp da (bu kitleyi kastederek) bilmekten ve bilgelikten söz ederse, şu söylediğimiz adamdan farkı kalır mı sence? Böyle biri kitle ile düşüp kalksa, bir şiir veya devlete yaptığı bir hizmet hakkında onların fikrini sorsa, yani buna hiç de zorunlu olmadığı halde onları bu konularda yargıç yerine koysa, kaçınılmaz olarak onların zevklerinin kölesi olmaktan, kitleyi hükümdarı yerine koymaktan kurtulamayacak, böyle olunca da böyle bir insan, bütün öteki bildik mecburiyetlerin ötesinde diomedik<sup class="calibre2"><a href="001-672Devlet_split_018.html#footnote-200-240" id="footnote-200-240-backlink" name="footnote-200-240-backlink">[240]</a></sup> mecburiyetle karşı karşıya gelip kitlenin övdüğünü, beğendiğini yerine getirmek zorunda kalacaktır. Peki böyle bir mecburiyetin hakikaten iyi ve güzel olduğunu sana gösteren, ama gülünç olmayan bir kanıt sunabilen oldu mu?”</p>
					<p class="normal1"><span class="idebold">[e]</span> “Hayır, sanmıyorum ki ileride de böyle bir şeye tanık olayım.”</p>
					<p class="normal1"><span class="idebold">8.</span> “Madem bu konuda anlaştık, o zaman şu nokta üzerinde bir kez daha düşünelim. Sence geniş kitle, tek tek güzel şeyleri 
					<span class="idebold">[494a]</span> değil de güzelin kendisini ya da tek tek şeylerin hepsini değil de tek olanı hakikaten var olan olarak kavrayıp kabul edebilir mi?”</p>
					<p class="normal1">“Kavrayamaz tabii.”</p>
					<p class="normal1">“O zaman sıradan kitleler filozof olamazlar.”</p>
					<p class="normal1">“Evet, olamazlar.”</p>
					<p class="normal1">“Öyleyse, filozofların halk tarafından yerilmeleri kaçınılmazdır.”</p>
					<p class="normal1">“Öyledir.”</p>
					<p class="normal1">“Aynı şekilde, kitle ile kendisini özdeşleştirip onların suyuna gidenler de filozoflara tepki duyarlar.”</p>
					<p class="normal1">“Öyle tabii.”</p>
					<p class="normal1">“Bu koşullarda, amacına ulaşıncaya kadar işini yapmakta ısrar eden bir filozofun bunu yapmasını sağlayacak bir kurtuluş yolu var mı acaba? Daha önce söylediklerimiz, bu soruyu yanıtlarken önemli olacak. Hani hatırlarsan demiştik ki, 
					<span class="idebold">[b]</span> öğrenme, kavrama becerisi, bellek gücü, cesaret ve yüce bir ruha sahip olmak, bir filozofun olmazsa olmaz özellikleridir.”</p>
					<p class="normal1">“Evet, öyle demiştik.”</p>
					<p class="normal1">“O zaman, beden nitelikleri de ruh nitelikleri gibi üstün özelliklere sahipse, böyle bir insan daha küçüklükten itibaren her şeyde birinci olmaz mı?”</p>
					<p class="normal1">“Kesinlikle.”</p>
					<p class="normal1">“Peki, yaşlandıkça, bu kişinin dostları ve hemşerileri onu kendi çıkarları doğrultusunda kullanmak istemeyecekler mi?”</p>
					<p class="normal1">“Şüphesiz, isteyecekler.”</p>
					<p class="normal1"><span class="idebold">[c]</span> “Onun gelecekte sahip olabileceği gücü düşünerek, ayağına kadar gelip, ona övgüler yağdırıp, dualar etmezler, ilerideki güç ve kudretine el koymazlar mı?”</p>
					<p class="normal1">“Evet, çoğu zaman olan şey de budur.”</p>
					<p class="normal1">“Peki bu koşullar altında böyle bir insan, hem de büyük bir devletin yurttaşı olup zengin, yakışıklı, boylu poslu birisi ise sence ne yapar? Aşırı beklentiler ve istekler içinde, kendisini hem Yunanlıları hem de Barbarları yönetebilecek güçte görmez mi? Kendi konumuyla övünerek 
					<span class="idebold">[d]</span> boş bir kendini beğenmişlikle ve anlamsız bir gururla kanatlanmaz mı?”</p>
					<p class="normal1">“Evet, aynen öyle olur.”</p>
					<p class="normal1">“Böyle bir tutum içerisindeyken, birisi yanına kibarca yaklaşıp ona doğruyu söyleyecek olursa, aslında akla, mantığa sahip olmadığını, henüz ona erişmeye ihtiyacı olduğunu, bilgeliğin kölesi olunmadan onun elde edilemeyeceğini hatırlatsa, o berbat çevresi içindeyken sence bu sözlere kolayca kulak verir mi?”</p>
					<p class="normal1">“Ne gezer!”</p>
					<p class="normal1">“Yine de iyi nitelikleri ve felsefe ile ruhsal yakınlığı sayesinde biri gözlerini biraz olsun açıp bu sözleri dinledi ve felsefeye merak duydu diyelim. 
					<span class="idebold">[e]</span> Onun dostluğunu ve yardımını yitirme tehlikesi yaşayanlar bu duruma nasıl tepki gösterirler sence? Bir yandan önceki düşüncelerini değiştirmemesi için ona ve bir yandan da onu uyaranın hedefine ulaşmaması için uyarana karşı yeri göğü birbirine katmakla kalmayıp, kişisel olarak onu izleyip resmen kavgalara sürüklemezler mi?”</p>
					<p class="normal1"><span class="idebold">[495a]</span> “Mecburen!”</p>
					<p class="normal1">“Peki bu durumda böyle bir erkek filozof olabilir mi?”</p>
					<p class="normal1">“Mümkün değil, olamaz.”</p>
					<p class="normal1"><span class="idebold">9.</span> “O zaman görülüyor ki, biraz önce, filozofluk için gereken nitelikleri taşıyan bir insanın bu özelliklerinin, kötü eğitim ve yetiştirilme koşulları içinde bozulmaya uğrayacağını ve böylelikle de onun kaçınılmaz olarak filozofluktan sapacağını söylerken son derece haklıymışız.” 
					</p>
					<p class="normal1">“Evet, gerçekten de bunda çok haklıydık.”</p>
					<p class="normal1">“İşte, benim sevgili dostum, biraz önce de belirttiğimiz gibi, en iyi ve az önce dediğimiz gibi çok ender yaradılıştaki (kişiyi) hayatının en güzel mesleğinde tehdit eden çöküş 
					<span class="idebold">[b]</span> budur; yozlaşma, bozulma böylesine çeşitlidir. Devlete en büyük kötülükleri eden de, doğru yolda ilerledikleri takdirde en büyük yararları sağlayanlar da bu tür insanlardır. Yaradılıştan sınırlı olanın ise ne devletlere ne de insanlara bu kadar büyük bir olumsuz etki yapması mümkün değildir.”</p>
					<p class="normal1">“Çok doğru!”</p>
					<p class="normal1">“O zaman bu tür adamlar felsefeden uzaklaşıp onu ihanete uğramış bir eş gibi 
					<span class="idebold">[c]</span> bir başına bırakarak onursuz, ikiyüzlü bir hayata sürüklenir; bütün yakınlarını kaybetmiş yetim felsefeye ise, ona hiç yakışmayan onursuzlar el atar, felsefeyi utanç ve ayıbın nesnesi yapar; senin daha önce dediğin gibi (487c, 489d), felsefeye çamur atanlar da çıkıp, felsefe öğrencilerinin hiçbir işe yaramadıklarını, bunların çoğunluğunun ise her türlü belayı hak ettiklerini ileri sürerler.”</p>
					<p class="normal1">“Evet, gerçekten de böyle diyorlar.”</p>
					<p class="normal1">“Ve bu da gayet doğal. Güzel isimler, gösterişli başlıklarla anılan bu alanın kapılarının açık olduğunu gören 
					<span class="idebold">[d]</span> beş para etmez adamlar, hapishaneden kaçıp tapınaklara sığınan mahkûmlar gibi, usta oldukları zanaat ve mesleklerini bırakarak felsefeye hücum ederler; özellikle de o dar sınırlı<sup class="calibre2"><a href="001-672Devlet_split_018.html#footnote-200-241" id="footnote-200-241-backlink" name="footnote-200-241-backlink">[241]</a></sup> meslekleri ile en çok kibirlenip bir şey yaptıklarını sananlar. Zira felsefe, acıklı durumuna rağmen, diğer uğraşlarda bulunmayan önemli ve anlamlı bir saygınlığa sahiptir. Yaradılışları itibarıyla felsefeye zaten yatkın olmayan, mesleklerindeki zanaat çalışması nedeniyle bedenlerini hasara uğratmış, 
					<span class="idebold">[e]</span> mesleklerinin tekdüze temposu yüzünden ruhları kırılganlaşmış, kötürümleşmiş olanların iştahını kabartıp durur. Sence de öyle değil mi?”</p>
					<p class="normal1">“Öyle tabii.”</p>
					<p class="normal1">“Bunların durumu, bakırcılık işinde çalışıp da bir süre para biriktirdikten sonra, zincirlerinden kurtulur kurtulmaz, hamamda yıkanarak işinden kaynaklanan kirden pastan arınan ve üzerine yeni elbiseler giyip tıpkı bir damat gibi süslenerek efendisinin yoksul ve çaresiz düşmüş kızını istemeye giden kel ve ufak tefek bir adamın durumuna benzemiyor mu?” 
					</p>
					<p class="normal1"><span class="idebold">[496a]</span> “Evet, epey benziyor.”</p>
					<p class="normal1">“Böyle bir evliliğin meyvesi nasıl olur tanrı aşkına? Bunların çocukları piç ve sakat doğum olmaz mı?”</p>
					<p class="normal1">“Şüphesiz öyle olur.”</p>
					<p class="normal1">“Peki, üst düzeyde bir eğitim görecek değerde olmayan insanlar, felsefeye yaklaşıp hakları olmadığı halde ve uygunsuz biçimde onunla ilişki kurarlarsa, ne gibi sanı ve düşünceler ortaya koyarlar? Haklı olarak sofizm diyeceğimiz, sahici, doğru, hakiki olmaktan uzak şeyler, öyle değil mi?”</p>
					<p class="normal1">“Aynen öyle.”</p>
					<p class="normal1"><span class="idebold">10.</span> “Demek oluyor ki Adeimantos,” dedim, 
					<span class="idebold">[b]</span> “felsefeye layık, onun değerli bir müridi olabilecek genç insan sayısı oldukça azdır; örneğin, iyi bir eğitimle yetişmiş, yurdundan sürülmüş, bütün bozuculardan uzak olduğu için sadakatte kusur etmeyen<sup class="calibre2"><a href="001-672Devlet_split_018.html#footnote-200-242" id="footnote-200-242-backlink" name="footnote-200-242-backlink">[242]</a></sup> ya da 
					</p>
					<p class="normal1">küçük bir devlette doğmuş, kamu görevlilerini küçümseyen, dar, sınırlandırıcı ilişkilerden uzak, kendini bunların üzerinde gören, haklı olarak aşağı gördüğü bir işi bırakarak felsefeye yönelen mutlu yaradılışta bir insan (sayısı!). Ya da dostumuz Theages’i dizginleyen şey, bu insanların felsefeyle gerçek bir izdivaç yaşamasını sağlayabilir. Biliyorsun, Theages felsefeye ihanet etmesine yol açacak birçok önkoşula, felsefeden uzaklaştıracak birçok niteliğe sahipti, ama sağlığının fazlasıyla bozuk oluşu onun siyasete bulaşmasını engelledi. 
					<span class="idebold">[c]</span> İşte bu tür özelliklere sahip az sayıda insan, felsefenin verdiği hazzın ve mutluluğun tadına varmış, sıradan kitlelerin çılgınlığına yeterince tanık olmuştur (siyasette kimse aklı başında bir eylem gerçekleştirmemektedir); 
					<span class="idebold">[d]</span> hiçbir yerde kendisi yok olup gitmeden, adalete katkıda bulunacak bir müttefik bulunmadığını öğrenmiş insanlardır bunlar. Bu tür insanlar, 
					</p>
					<p class="normal1">vahşi hayvanlar arasına düşmüş insanlar gibidir; ne onların zalimliklerine ortak olmak isterler ne de onların aşağılık işlerine tek başına karşı çıkmaya güçleri yeter; bu yüzden de ne devlete ne de dostlarına bir yararları dokunmadan ölüp gideceğini bilir böyle insan. Bunları göz önüne alarak, sessizliğini koruyarak kendi köşesine çekilir. Rüzgârlı bir günde güçlü bir fırtınanın sürüklediği tozdan, yağmurdan kaçıp bir damın altına sığınan insan gibidir. Başkalarının haksızlığa batmış olduğunu gördüğünden haksızlıktan, utanç verici eylemlerden uzak yaşar orada ve dünyadan göçüp gitme vakti geldiğinde 
					<span class="idebold">[e]</span> içindeki huzur, iyi niyet ve yüksek umutlarla hayata veda eder.”</p>
					<p class="normal1"><span class="idebold">[497a]</span> “Evet,” dedi Adeimantos, “ama yine de geride böyle temiz bir hayat bırakmak da az bir şey değil!”</p>
					<p class="normal1">“Evet, ama yapılabilecek en büyük şey de değil, çünkü kendisine uygun bir devlet bulamamıştır; çünkü o ancak kendine uygun bir devlette (kendisini) hem daha da geliştirip olgunlaştırır hem de böylelikle kendisiyle birlikte ülkesini de kurtarır.</p>
					<p class="normal1"><span class="idebold">11.</span> Felsefenin böyle kötü nitelemelere maruz kalmasının nedenlerini ve ona yapılan haksızlıkları yeterince irdeledik sanırım. Senin söylemek istediğin bir şey var mı?”</p>
					<p class="normal1">“Bu konuya dair söyleyeceğim bir şey yok,” diye cevap verdi Adeimantos. “Şimdi asıl merak ettiğim şey, mevcut devlet biçimleri arasından bu filozoflara yaraşır olanın hangisi olduğu.”</p>
					<p class="normal1"><span class="idebold">[b]</span> “Maalesef hiçbiri değil,” diye cevap verdim. “Zaten ben de, (düzen yüzünden) durmadan dönüşüp değişen felsefecilerin doğasına, günümüz düzenlerinin layık olmayışından yakınıyorum ya! Nasıl, bir tohum kendisine tamamen yabancı bir toprağa ekildiğinde doğallığını yitirerek bu yeni topraklarda kendisi olmayan bir şey haline gelirse, felsefi yaradılış da kendisine uygun olmayan koşullar içinde geliştirilmeye çalışıldığında asli özelliklerini yitirir ve bambaşka bir karaktere bürünür. Günün birinde kendi iyi ve kusursuz özüne denk gelen 
					<span class="idebold">[c]</span> devlet düzeni ile buluştuğunda, aslında bir tek kendisinin tanrısal, yaşama tarzı ve kurumlaşma bakımından başka her şeyin, insansı özellikle (sınırlı) olduğu apaçık ortaya çıkar. Tahmin ediyorum ki şimdi sen bana hangi devlet düzeninin böyle olduğunu soracaksın!”</p>
					<p class="normal1">“Yanılıyorsun, bunu sormayacağım. Başka bir şey soracağım: Bu devlet acaba bizim tasarladığımız, kafamızda kurduğumuz devlet mi?”</p>
					<p class="normal1">“Evet, en azından öteki bütün ilişkiler bakımından. Hani demiştik ki, böyle bir devlette senin yasa koyucu 
					<span class="idebold">[d]</span> olarak, yasaları yaparken kafanda taşıdığın devlet anlayışına bağlı kalacak, bunu koruyup gözetecek bir otorite olmalı.”</p>
					<p class="normal1">“Evet, söyledik bunu.”</p>
					<p class="normal1">“Fakat henüz bunu yeterince açıklayamamıştık. Öyle eleştirilerle lafa karışıp beni korkuttunuz ki bu uzun ve zor tartışmanın ayrıntılarına girmek istemedim. Konumuzun eksik kalan yanı üzerinde fikir yürütmek hakikaten de zor.”</p>
					<p class="normal1">“Nedir bu eksik yan peki?”</p>
					<p class="normal1">“Devletin, çökmemek için felsefeyi nasıl kullanması gerektiği sorunu. (Tespit ettiğimiz gibi) büyük olan her şey kolay yıkılır ve güzel olana, gerçekten de, söylendiği gibi, zor ulaşılır.”</p>
					<p class="normal1"><span class="idebold">[e]</span> “Ancak incelememiz, bu konuyu da açıklığa kavuşturduktan sonra bitmeli.”</p>
					<p class="normal1">“İyi niyetimden eminim; olsa olsa gücümün yetmemesi bizi bundan alıkoyar. Gayretimi az sonra göreceksin. Israrla, usanmadan, devletin bugün felsefeye karşı takındığı tutumun tam tersi<sup class="calibre2"><a href="001-672Devlet_split_018.html#footnote-200-243" id="footnote-200-243-backlink" name="footnote-200-243-backlink">[243]</a></sup> olması gerektiğini savunurken nasıl bir gayretle ve de ne tür bir tehlikeye rağmen bunu yaptığıma bir bak yeter!”</p>
					<p class="normal1">“Nasıl olmalı devletin tavrı ki?”</p>
					<p class="normal1">“Bugün felsefeyle uğraşmak isteyenler daha çocukluktan yeni çıkmış delikanlılar. 
					<span class="idebold">[498a]</span> Bunlar ancak para kazanmaktan ve evi geçindirmekten arta kalan zamanlarda felsefeyle uğraşabiliyorlar. Ve bunlar arasında filozofluğa en yatkın olduğu varsayılanlar bile felsefenin en zor konusuna gelince bu işi bırakıyorlar; ama en iyi filozoflar olarak kabul ediliyorlar gene de. Felsefenin en zor bölümü derken “kavram-öğretisini” kastediyorum. İleriki zamanlarda felsefeyle ilgili yaptıkları tek şey, gidip davet edildikleri konuşmaları sessizce dinlemektir. Bunun da çok matah bir şey olduğunu sanırlar; çünkü onlara göre felsefe ilgilenilmesi gereken ikincil bir uğraştır. Yaşlarını başlarını aldıklarında çoğunun ışığı Herakleitos’un<sup class="calibre2"><a href="001-672Devlet_split_018.html#footnote-200-244" id="footnote-200-244-backlink" name="footnote-200-244-backlink">[244]</a></sup> Güneş’inden daha beter söner ve bir daha da hiç yanmaz.”<sup class="calibre2"><a href="001-672Devlet_split_018.html#footnote-200-245" id="footnote-200-245-backlink" name="footnote-200-245-backlink">[245]</a></sup></p>
					<p class="normal1"><span class="idebold">[b]</span> “Peki ne yapmalı bu insanlar?”</p>
					<p class="normal1">“Yaptıklarının tam tersini. Daha çocuk ve genç yaşta, yaşlarına uygun düzeylerde bir zihinsel eğitime tabi tutulmalı, büyüyüp de erkekleşmeye (adamlaşmaya) başladıklarında, felsefe uğrunda kullanacakları bedenlerine, henüz zamanı geçmemişken özel bir bakım uygulamalıdırlar. Ruhun kendini kusursuzlaştırmaya başladığı yıllar geldiğinde, bu sefer bu yönde alıştırmalara yönelmelidirler. Siyasi ve askeri görevleri yerine getiremeyecek kadar bedenlerinin dermansız kalacağı yaşlılık dönemlerinde de 
					<span class="idebold">[c]</span> ciddi, ağır işlerle uğraşmaktan muaf tutulmalı, kendilerini sadece ve sadece felsefeye adamalıdırlar. Böylelikle hem bu dünyada mutlu yaşarlar hem de bu mutluluklarını öteki dünyaya taşırlar.”</p>
					<p class="normal1"><span class="idebold">12.</span> “Söylediklerini ne kadar da hararetli savunuyorsun Sokrates. Fakat, yanılmıyorsam, aramızdan sana aynı heyecanla karşı çıkanlar olacaktır. Sözlerinle ikna olmayabilirler. En başta da Thrasymakhos,” dedi Adeimantos.</p>
					<p class="normal1">“Thrasymakhos ile benim arama 
					<span class="idebold">[d]</span> nifak sokmaya kalkma şimdi. Daha yeni dost olduk biz onunla; gerçi hiçbir zaman birbirimize düşman da olmamıştık. Onu da, diğer insanları da ikna etmek için elimden geleni yapacağım. Belki de bu suretle, yeni bir hayata başlayacakları o gelecekteki devlette bu tür tartışmalarla karşılaştıklarında, yararı olacak bir şeyler sağlamış oluruz onlara.”</p>
					<p class="normal1">“İyi de sanki bu yeni hayat çok kısa zamanda başlayacakmış gibi konuşuyorsun.”</p>
					<p class="normal1">“Hiç değilse sonsuzluk ile karşılaştırıldığında hiç denecek kadar kısa bir zamanda! Çoğu insanın fikirlerimize katılmayacağını biliyoruz; buna da şaşırmamamız gerek; çünkü bahsettiğimiz şeyin gerçekleştiğine şimdiye kadar hiç tanık olamadılar. 
					<span class="idebold">[e]</span> Onların şimdiye kadar duydukları şey, kelimelerin yapay biçimde bir araya getirilmesiyle oluşturulan bir laf kalabalığından ibaret. Halbuki bizim yaptığımız şey, sözcükler arasında doğal bir bütünlük kurup bir sonuca ulaşmak. 
					<span class="idebold">[499a] </span>Onlar hem sözde hem de icraatta, erdemliliğe olabildiğince yakın bir yaradılışa sahip bir insanın kendisi gibi kusursuz bir devleti yönettiğine hiç tanık olmamışlar. Öyle değil mi?” 
					</p>
					<p class="normal1">“Şüphesiz.”</p>
					<p class="normal1">“Ve dostum, şunu bil ki onlar, sadece ve sadece hakikatin titiz aranışını ve bilgiye ulaşmayı amaçlayan o güzel ve soylu tartışmaları hiçbir zaman dinlememişlerdir. Bu yüzden de gerek toplantılarda gerek de toplum içindeki özel konuşmalarda, tartışmaları gereksiz yere uzatmaktan ve dalkavukça alkışlar koparmaktan başka bir şeye yaramayan laf ebeliğinden ve kelime cambazlıklarından uzak konuşmalara asla tanık olmamışlardır.”</p>
					<p class="normal1">“Çok haklısın yine.”</p>
					<p class="normal1">“İşte bütün bunlardan ötürü, 
					<span class="idebold">[b]</span> sizden gelecek tepkilerden çok korkmama rağmen, bir devletin ve tek bir bireyin kusursuz bir yapıya sahip olabilmesi için şu sapkınlaşmamış, ama toplum tarafından işe yaramaz olarak kabul edilen az sayıdaki filozofun, bunu istesinler ya da istemesinler, devlet yönetiminin içinde bulunmaları gerektiğini söylüyorum. Diğer yurttaşlar da bu durumda zorunlu olarak onlara itaat etmek durumunda olacaklardır. Diğer bir çözüm yolu, şu anda devlet yönetiminde bulunan efendilerin ve kralların veya hiç değilse onların oğullarının tanrısal bir ruhun içlerine girmesiyle 
					<span class="idebold">[c]</span> gerçek bir felsefe aşkına düşüp, felsefeye sarılmalarıdır. Bu iki seçeneğin ya da ikisinden birinin gerçekleşmesinin imkânsız olduğunu ileri sürecek akla yatkın bir neden görmüyorum. Yoksa, söylediklerimiz arzu hayallerine benzeyeceği için herkes bizimle alay edecektir, öyle değil mi?”</p>
					<p class="normal1">“Haklısın.”</p>
					<p class="normal1">“Demek ki erdemli filozoflar karşısında geçmişin ölçülmeyecek kadar derinlerinde devleti idare etme zorunluluğu ortaya çıkmışsa ya da şimdi gene görme alanımızın çok ötesinde bir Barbarlar ülkesinde ortaya çıkıyorsa ya da bir gün çıkacaksa 
					<span class="idebold">[d]</span> o zaman –hani bunu ortaya koyduklarımızla bütün ciddiyetiyle savunacağız– sözünü ettiğimiz devlet düzeni burada (da) var olmuştur ya da hâlâ vardır ya da felsefenin tanrıçası devletin başına geçince var olacaktır. İmkânsız değildir bu ve biz de imkânsız bir şeyi talep ediyor değiliz. Güçlükleri de elbette kabul ediyoruz.”</p>
					<p class="normal1">“Sana katılıyorum.”</p>
					<p class="normal1">“Ama sen yine de kitlenin bunu mümkün bulmadığını söyleyeceksin, değil mi?”</p>
					<p class="normal1">“Sanırım öyle.”</p>
					<p class="normal1">“Dostum, kitleyi bu kadar da suçlama. Ona öfkelenmeden, sakin, 
					<span class="idebold">[e]</span> yumuşak bir şekilde yaklaşıp öğrenime yönelttikleri iftiraları geçersizleştirirsen ve filozofları 
					<span class="ideitalik">kendi</span> anladığın gibi resmeder, onların özünü ve yaşama tarzını, 
					<span class="idebold">[500a]</span> şimdi olduğu gibi iyice açıklarsan onların görüşleri de değişecektir; aksi halde senin de, kendileri filozoftan ne anlıyorlarsa onu kastettiğini düşüneceklerdir. Oysa (bu yeni) bakışta, kabul edersin ki görüş ve cevaplarını değiştireceklerdir. Yoksa kıskançlık tanımayan, ılımlı, yumuşak huylu birinin (kitle insanının), öfkelenmeyen birine öfke duyabileceğini, kıskançlık bilmeyen birini kıskanabileceğini mi düşünüyorsun? Cevabı senden önce ben veriyorum: Çoğunlukta değil, çok az sayıda insan böyle huysuz, kavgacı bir yaradılıştadır.”</p>
					<p class="normal1">“Rahat ol. Ben de senin gibi düşünüyorum.”</p>
					<p class="normal1"><span class="idebold">[b]</span> “Öyleyse şunu da doğru kabul edecek misin bakalım: Eğer çoğu insan felsefeye karşı hoş olmayan duygular besliyorsa, bunun sorumlusu, felsefe alanına düstursuz dalıp onu kötüye kullanan ve karşılarındakilerle anlamsız didişmelere girmekten zevk alıp, tartışmalarında başka insanları çekiştirmekten başka hiçbir şey yapmamak gibi, felsefeyle yakından uzaktan ilgisi olmayan eğilimlere sahip şarlatanlardır.”</p>
					<p class="normal1">“Evet, bu apaçık ortada.”</p>
					<p class="normal1"><span class="idebold">13.</span> “Oysa ki Adeimantos, aklını varoluşun özünü keşfetmeye kilitlemiş gerçek bir filozof, kendinden aşağıdaki insanların 
					<span class="idebold">[c]</span> küçük işlerine dönüp bakmaya vakit bile bulamaz ve bu bakımdan da onların art niyetli ve düşmanca eğilimlerine asla bulaşmaz. O gözünü sonsuz ve değişmez şeylere dikmiştir. Onların, birbirlerine asla zarar vermeden, aklın yasalarına uygun bir şekilde var olduklarını görür. Elinden geldiğince de bu düzeni taklit etmeye ve ona uymaya çalışır. İnsan, saygıyla özdeşleştiği şeyleri taklit etmeden durabilir mi hiç?”</p>
					<p class="normal1">“Duramaz elbet.”</p>
					<p class="normal1">“Ve tanrısal olanla ve düzenle özdeşleşen ve ona bağlanan bir filozof da bir insanın yaradılışının izin verdiği ölçüde, tanrısal ve düzenlidir, değil mi? 
					<span class="idebold">[d]</span> Fakat iftira her yerde vardır.”</p>
					<p class="normal1">“Çok doğru!”</p>
					<p class="normal1">“Peki böyle bir insan tanrısal ve düzenli olanda gördüğü şeyi (İdealar’a baktıktan sonra) gerek özel, kişisel gerekse de kamusala, insanın karakterine nasıl yansıtacağını bulmaya, yani sadece kendini (bu doğrultuda) nasıl geliştireceğini düşünmenin de ötesine geçmeye zorlansa ölçülülüğü, adaleti ve diğer tüm kamusal erdemleri hayata geçirmede usta olmaz mı?”</p>
					<p class="normal1">“Kesinlikle hayır!”</p>
					<p class="normal1">“Geniş kitle filozoflar hakkında ileri sürdüğümüz iddiaların –şu, devleti, onu tanrısal örneğe göre hareket eden ressamların tasarlaması durumunda (devletin) mutlu olabileceği sözlerimizin– doğruluğunu fark ederse 
					<span class="idebold">[e]</span> ona öfke duymaya ve sözlerimize güvenmemeye devam eder mi?”</p>
					<p class="normal1">“Bunu kavrarlarsa kesinlikle etmezler de, hangi türden tasarımdan söz ediyorsun?”</p>
					<p class="normal1"><span class="idebold">[501a]</span> “Önce insanların devletini ve törelerini ele alıp bunları bir masanın üstü gibi temizleyecekler; elbette kolay olmayan bir şey bu. Ancak bunu yapmakla, bildiğin gibi, önlerine tertemiz gelmedikçe ya da kendileri tertemiz etmedikçe, ne devletle ne de tek tek şeylerle (insanlarla) uğraşan ne de yasa yazmak isteyen öteki devlet adamlarından farklı olacaklardır.”</p>
					<p class="normal1">“Doğrusu da bu!”</p>
					<p class="normal1">“Ardından devletin temel ilkelerini tasarlayıp ortaya koyacaklardır!”</p>
					<p class="normal1">“Tabii ki!”</p>
					<p class="normal1"><span class="idebold">[b]</span> “Çalışmaya koyulduklarında bakışlarını, her fırsatta, her iki yana da çevireceklerdir: Özünde adil olana, güzele, akıllılığa ve bunlara benzer şeylere; sonra da, harmanlayarak, karıştırarak insanların verilerinden ideal olanı yaratmak için, insanlarla birlikte verilmiş olan malzemeye (döndüreceklerdir bakışlarını); bunu yaparken de, Homeros’un daha önce tanımladığı o insanın içindeki tanrıya aynen benzeyen, tanrıya eşit yana dayanacaklardır.” 
					</p>
					<p class="normal1">“Doğru!”</p>
					<p class="normal1"><span class="idebold">[c]</span> “Ve insan karakterini mümkün olduğunca tanrının hoşlanacağı hale getirene kadar, burada (bir yanda) bir şeyi silerken orada bir şey çizeceklerdir.”</p>
					<p class="normal1">“Bundan ortaya kesinlikle en güzel resim çıkacaktır.”</p>
					<p class="normal1">“Senin dediğin gibi, mızrakla üzerimize gelen şu muhaliflerimizi, daha önce onlara karşı övdüğümüz şu adamın, hani devleti ellerine emanet etmek istediğimiz için bize öfkelenmelerine yol açan kimsenin, böyle bir devlet düzeni ressamı olduğuna ikna edebilir miyiz? Bunu işittikten sonra artık daha ılımlı davranmayacaklar mıdır bize?”</p>
					<p class="normal1">“Mantıklıysalar, fazlasıyla ılımlı olacaklardır!”</p>
					<p class="normal1"><span class="idebold">[d]</span> “Neleri kuşkuyla karşılayabilirler ki? Örneğin filozofların oluş’un ve hakikatin âşığı olduğunu mu?”</p>
					<p class="normal1">“Saçmalık olur bu!”</p>
					<p class="normal1">“Ya da, anlattığımız biçimiyle, onların (filozofların) özlerinin en yüksek değer ile akraba olduğunu mu?”</p>
					<p class="normal1">“Bunu da yapmazlar!” </p>
					<p class="normal1">“Ya da böyle bir –nihai olarak eksiksiz iyi özelliğine henüz kavuşmamış– özün, kendisine atfedilen, uygun yaşama biçimi bulduğunda, hani bunu bulabilecek biri varsa, onun da bu bilgeliği seven (filozof/öz) olduğundan mı kuşku duyacaklar? Yoksa bu (özelliği) bizim ayıklayıp dışta bıraktığımız erkeklere mi atfedeceklerdir?”<sup class="calibre2"><a href="001-672Devlet_split_018.html#footnote-200-246" id="footnote-200-246-backlink" name="footnote-200-246-backlink">[246]</a></sup></p>
					<p class="normal1"><span class="idebold">[e]</span> “Kesinlikle etmeyeceklerdir.” 
					</p>
					<p class="normal1">“Peki şu iddiamız üzerine bize öfke duymaya devam edecekler midir sence? Filozoflar soyu devletin efendileri olmadıkça, ne devletler ne yurttaşların acısı bir son bulacak, ne de mitosun içinde düşünce yoluyla biçimlendirdiğimiz düzen pratikte gerçekleştirilip hayata geçirilebilecektir.”</p>
					<p class="normal1">“Belki öncesine göre daha az öfkeleneceklerdir bize!”</p>
					<p class="normal1"><span class="idebold">[502a]</span> “Peki bu ‘daha az’ (öfkeleneceklerdir’i) de bir yana bırakıp bunun yerine, iyice sakinleşip ikna olmuş duruma geleceklerdir, diyelim mi?” diye sürdürdüm sözlerimi; “hani başka nedenlerden değilse bile utançlarından katılacaklardır bize!”</p>
					<p class="normal1">“Kesinlikle!”</p>
					<p class="normal1"><span class="idebold">14.</span> “Demek ki,” dedim, “bunları bu konuda ikna edilmiş sayabiliriz. Peki, herhangi biri, kral ya da efendi, çocuklarının bir filozof doğasıyla dünyaya getirilebileceğinden şüphe duyabilir mi?”</p>
					<p class="normal1">“Elbette duyamaz!”</p>
					<p class="normal1">“Ya da, dünyaya gelmiş olsalar bile, yozlaşmaktan kesinlikle kurtulamazlar, diye iddia edebilir mi? Onları sağlıklı (bozulmadan) tutmak 
					<span class="idebold">[b]</span> muhakkak ki zordur, bunu biz de kabul ediyoruz; ancak onca zaman içinde, bütün insanlar arasında en azından tek birinin sağlıklı, bozulmadan kalma olasılığını inkâr etmek mümkün mü?”</p>
					<p class="normal1">“Nasıl olsun!”</p>
					<p class="normal1">“Öyleyse bu tek kişi, elinin altında, ona itaat eden bir devlet olursa, bütün bu inanılmaz şeyleri gerçekleştiremez mi?”</p>
					<p class="normal1">“Gerçekleştirebilir!”</p>
					<p class="normal1">“Hâkim kişi olarak, bizim anlattığımız biçimiyle, yasalar ve töreler belirleyip koyarsa, yurttaşların ona boyun eğmeye razı olması imkânsız olmamalı!”</p>
					<p class="normal1">“Elbette!”</p>
					<p class="normal1">“Peki görüşlerimize başkalarının da katılması imkânsız, şaşırtıcı olabilir mi?”</p>
					<p class="normal1"><span class="idebold">[c]</span> “Sanmıyorum.”</p>
					<p class="normal1">“Öte yandan –gerçekleştirilebilecek özellikte olduklarını varsayarsak– tasarılarımızın olabileceklerin en iyisi olduğu görüşüne katılmaları imkânsız mı? Daha önce yeterince ispat etmiştik bunu, öyle değil mi?”</p>
					<p class="normal1">“Elbette!”</p>
					<p class="normal1">“Öyleyse ortaya koyduğumuz sonuç şu: Gerçekleştirilmeleri durumunda, yasama konusundaki önerilerimiz olabileceklerin en iyisidir; gerçekleştirmek zordur, ama imkânsız değildir!”</p>
					<p class="normal1">“Çıkardığımız sonuç bu!”</p>
					<p class="normal1"><span class="idebold">15.</span> “Çok uğraşarak da olsa bu bölümü sonuçlandırdığımıza göre 
					<span class="idebold">[d]</span> şimdi geri kalanı da ele almak zorundayız: Düzenin kurtarıcılarının tekrar tekrar doğup sürekli olarak var olabilmeleri için hangi eğitim konuları, hangi yaşama biçimleri gereklidir ve tek tek görevler ile hangi yaşta tanışıp onları ele almalıdırlar?”</p>
					<p class="normal1">“Bunu da konuşmamız şart,” diye onayladı Adeimantos.</p>
					<p class="normal1">“Daha önce hakikati eksiksiz gerçekleştirmenin ne kadar düşmanlık yaratıcı ve zor bir şey olduğunu bildiğim için evlenme, çocuk yetiştirme ve yöneticinin (hükümdarın) görevlendirilmesi konularını atlama yolundaki hilem artık işe yaramaz oldu böylece; artık hakikati (doğruyu) tartışma zorunluluğu gelip dayandı kapıya. 
					<span class="idebold">[e]</span> Kadın ve çocuk sorunları aslında halledilmişti, ama yönetici (hükümdar) sorununu en baştan ele alıp açmak zorundayız. Hatırlayacak olursan, şunları söylemiştik: 
					<span class="idebold">[503a]</span> Bu kimseler, vatanı sevmeliydiler; acı ve sevinç şartları altında sınanmış olmalı ve ilkelerini ne acılar çekerken ne de endişe ve korkular içindeyken ya da başka duygusal değişim durumlarında bir kenara atmamalıydılar; bunu beceremeyeni, ayıklamamız gerektiğini söylemiştik; ancak ateşte sınanmış altın gibi dürüstlüğünü, tamlığını ispat etmiş kimse yönetici (hükümdar) olarak başa geçirilmeli ve ona gerek sağlığında gerekse ölümünden sonra onur armağanları ve ödüller verilmeliydi. Bu konudaki tespitlerimiz bunlardı; hani, şu önümüzdeki konuya el atmaktan çekinip son kez bu konudan sapıp gizlendiğimizde (bunları söylemiştik.)”</p>
					<p class="normal1"><span class="idebold">[b]</span> “Tamamen haklısın, hatırlıyorum!”</p>
					<p class="normal1">“Neye cüret etmiş olduğumu söylemekte (hâlâ) tereddüt ediyorum: En iyi bekçileri filozof yapmalıyız!”</p>
					<p class="normal1">“İyi, kabul ettik!”</p>
					<p class="normal1">“Düşün bakalım, büyük olasılıkla ne kadar az aday bulabileceğini! Çünkü onlar (filozoflar) için zorunlu önşart olarak tanımladığımız doğal veriler ender olarak, bütün yanlarıyla birlikte tek bir birlik (kişi) içinde bir araya gelebilirler; çoğunlukla ayrı ayrı, her birinde bir parçası olmak üzere gelişir bu doğal yan!”</p>
					<p class="normal1"><span class="idebold">[c]</span> “Ne demek istiyorsun bununla?”</p>
					<p class="normal1">“Öğrenmeyi seven, güçlü bir bellek, hızla kavrama yeteneği ve keskin bir zekâ sahibi, ayrıca genç, atılgan ve düşünce ufku geniş olan ve benzeri bütün özellikleri taşıyan kimseler, bildiğin gibi, bir düzenin huzuru ve güvencesi içinde yaşamaya eğilimli olmayıp, heyecanlarının kendilerini sürüklemesine izin verirler ve bütün tutarlılıklarını yitirirler.”</p>
					<p class="normal1">“Çok doğru!”</p>
					<p class="normal1">“Tutarlı, dirençli, sarsılmaz bir ruha sahip olan, insanın seve seve güvenebileceği, savaşlarda tehlikeler karşısında da sarsılmaz cesaretlerini koruyan karakterler ise 
					<span class="idebold">[d]</span> bilimler karşısında da bu özelliklerini korurlar; bu türden (öğrenme) zorlamalarıyla karşı karşıya kaldılar mı ağırkanlı, uyuşturulmuş gibi yavaş kavrarlar, uykuyu bir türlü üzerlerinden atamamış gibidirler; durmadan esnerler.” 
					</p>
					<p class="normal1">“Öyledir!”</p>
					<p class="normal1">“Oysa biz, filozofun her iki karakter öbeğinden de pay almaya hakkı olmalıdır, diyoruz; yoksa en üst eğitim basamağından, onur ve egemen olma hakkından yoksun bırakılmalıdırlar.”</p>
					<p class="normal1">“Doğru!”</p>
					<p class="normal1">“Ancak (her iki öbeğin özelliklerine sahip olma durumu) çok ender görülür, öyle değil mi?”</p>
					<p class="normal1">“Kesinlikle!”</p>
					<p class="normal1"><span class="idebold">[e]</span><span class="ideitalik">
					</span>“Demek ki onu (filozofu) daha önce değindiğimiz çalışmalar, korkular ve zevkler bakımından sınamak şarttır. Şimdi, daha önce bir yana bıraktığımız bir şeyi daha buna ekleyelim. Filozofu çok sayıda öğrenim konusunda da sınamalı ve yaradılışının en yüksek bilimleri kaldırıp kaldıramayacağına, ürkek, korkak bir güreşçi gibi pes edip etmediğine bakmalıyız.”<sup class="calibre2"><a href="001-672Devlet_split_018.html#footnote-200-247" id="footnote-200-247-backlink" name="footnote-200-247-backlink">[247]</a></sup></p>
					<p class="normal1"><span class="idebold">[504a]</span> “Bunu da yapmalıyız, ama sen yüksek bilimlerden ne anlıyorsun?”</p>
					<p class="normal1"><span class="idebold">16.</span> “Herhalde, ruhu üç bölüme ayırdığımızı ve buradan adaletin, ölçülülüğün, cesaretin ve bilgeliğin özünün ne olduğunu çıkardığımızı hatırlıyorsundur?” dedim. 
					</p>
					<p class="normal1">“Hatırlamasam, geri kalanı dinlemeyi hak etmezdim zaten!”</p>
					<p class="normal1">“Peki, daha önce söylediğimizi de hatırlıyor musun?”</p>
					<p class="normal1">“Neyi?”</p>
					<p class="normal1"><span class="idebold">[b]</span> “Bu özellikleri olabilecek en açık seçik biçimde görmek mümkündür, ancak bunu yapabilmek için, bize bu açık seçikliği ulaştıracak geniş bir adım atmak şarttır, demiştik; ayrıca araştırmayı daha önce söylediklerimize dayandırmanın da mümkün olduğunu ileri sürmüştük. Siz de bunu yeterli bulmuştunuz; bunun üzerine (bu konuyu) o zaman, aslında bana göre gerekli olduğu kadar dikkatli ele almamıştık; sizce de yeterliyse, bunu söyleyebilirsiniz!”</p>
					<p class="normal1">“Bana yeterli görünmüştü; belli ki ötekilere de!”</p>
					<p class="normal1"><span class="idebold">[c]</span> “Dostum, böylesine önemli konularda hakikatin sadece biraz gerisine düşen bir ölçü, uygun bir ölçü değildir artık! Çünkü eksik olan hiçbir şey bir şeyin ölçüsü olamaz. Gerçi kimileri bu kadarıyla da yetinip başka araştırma talep etmiyor.”</p>
					<p class="normal1">“Evet, çok kimse işin kolayına kaçıp üşendiği için böyle yapıyor.”</p>
					<p class="normal1">“Bu hataya en az düşebilecek kimseler bizim devletin ve yasalarının bekçileridir!”</p>
					<p class="normal1">“Çok açık bu!”</p>
					<p class="normal1">“Demek ki, böyle bir adam (bekçi) o uzun yolu yürümelidir dostum 
					<span class="idebold">[d]</span> ve beden alıştırmalarında olduğundan daha az çalışıp didinmemelidir öğrenirken. Ya da, daha önce söylediğimiz gibi, hiçbir zaman en büyük ve ona en uygun bilim hedefine ulaşamayacaktır!”</p>
					<p class="normal1">“Peki daha önce tartışılmış şeyler, en yüksekleri değil mi? Yoksa adaletten ve konuştuğumuz öteki şeylerden daha yüksek bir şey mi var?”</p>
					<p class="normal1">“Öyle! Üstelik o (öğrenen bekçi) şimdiye kadar bizim yaptığımızın aksine, her şeyin sadece gölge görüntüsünü incelemekle kalamaz; en kesin ve kusursuz inceleme ve uygulamayı bir kenara koyamaz. 
					<span class="idebold">[e]</span> Yoksa sence, küçük, ayrıntı şeylere büyük bir heyecan ve dikkatle yönelip, en açık seçik tasarımı oluşturmaya çalışırken, en yüksek şeyleri en yüksek dikkati yöneltmeye değmez şeyler olarak görmek sence gülünç değil mi?”</p>
					<p class="normal1">“Kesinlikle öyle! Bu en yüksek bilimin ve onun konusunun ne olduğunu sana sormakta, sanırım aramızdan kimse gecikmek istemeyecektir!”</p>
					<p class="normal1">“Ah, hayır, sadece sen sor! Ama zaten sen söyleyeceklerimi bilmiyor da değilsin hani; 
					<span class="idebold">[505a]</span> şimdi aklına gelmiyor ya da araya sokacağın sorularınla bana güçlük çıkartmak istiyorsun! Bu ikinci olasılığın etkili olduğunu sanıyorum; çünkü “iyi İdea’sının”<sup class="calibre2"><a href="001-672Devlet_split_018.html#footnote-200-248" id="footnote-200-248-backlink" name="footnote-200-248-backlink">[248]</a></sup> o nihai ve en yüksek (yüce) öğrenme konusu olduğunu sıkça duydun benden. Ve ancak adil ve öteki tek tek şeyler onu (iyi İdea’sını) değerlendirirlerse, kullanılabilir ve yararlı olabilirler. Şu anda bile ondan söz ettiğimizi ve onu yakından çok az tanıdığımızı biliyorsun! Ne var ki onsuz, başka her şeyi istediğimiz kadar iyi tanıyalım, bilelim, biliyorsun ki bunun bize hiçbir faydası dokunmaz; tıpkı iyi’siz bir şeylere sahip olmamız durumunda olduğu gibi. 
					<span class="idebold">[b]</span> Yoksa sahip olduğumuz herhangi bir şeyi iyi’den daha mı değerli tutuyorsun? Ya da iyi’den uzak, iyi ve güzele yönelmeyen herhangi bir bilgiyi?”</p>
					<p class="normal1">“Zeus adına, olur mu öyle şey!”</p>
					<p class="normal1"><span class="idebold">17.</span> “Ayrıca, geniş kitlenin iyi’den hazzı, zevki ince (aydın) kişilerin ise kavrayıcı düşünceyi anladıklarını da iyi bilirsin!”</p>
					<p class="normal1">“Muhakkak!”</p>
					<p class="normal1">“Öte yandan, dostum,” dedim, “bu kimselerin de düşüncelerinin türünü, tam olarak açık seçik belirtemediklerini ve mecburen iyi’ye yönelten düşünce demekle yetindiklerini de iyi bilirsin!”</p>
					<p class="normal1">“Ki bu da iyice gülünçtür zaten!”</p>
					<p class="normal1"><span class="idebold">[c]</span> “Bir yandan, biz iyi’yi tanımıyor, bilmiyoruz diye bizi hor görürken öte yandan, bizimle, onu bilenler gene bizmişiz gibi konuşurken nasıl gülünç olmasınlar ki? Sanki onların ‘iyi’ sözcüğünden ne anladıklarını biliyormuşuz gibi, iyi’nin, iyi’ye götüren düşünce olduğunu söylemiyorlar mı?”</p>
					<p class="normal1">“Çok doğru!”</p>
					<p class="normal1">“Ve iyi’yi haz, zevk olarak anlayan ötekiler! Onların yanılgıları berikilerinkinden daha küçük (önemsiz) diye daha az mı itiraz edeceğiz onlara? Onlar da, kötü hazların, zevklerin bulunduğunu itiraf etmekle yükümlü değiller mi sence?” 
					</p>
					<p class="normal1">“Elbette!”</p>
					<p class="normal1"><span class="idebold">[d]</span> “Öyleyse, iyi’nin kötü ile özdeş olduğunu onlar da kabul etmek zorundadırlar.”</p>
					<p class="normal1">“Kesinlikle!”</p>
					<p class="normal1">“Öyleyse çok sayıda tartışmalı soru ortaya çıkmış demektir?”</p>
					<p class="normal1">“Nasıl çıkmasın ki?”</p>
					<p class="normal1">“Şu belirgin biçimde gösteriyor kendini: Birçok insan adil ve güzel olana yönelik eylemlerde ve şeylerde dış görünüşle yetinip memnun olurlar; hani arkasında hakiki hiçbir şey bulunmasa da, öyle davranmaktan vazgeçmez, onlara sahip olmak ister ve (sahip olduklarına) inanırlar; iyi’ye sahip olma durumunda ise, kimse görünüş ile yetinmez, asıl olanı arar ve görünüşe değer vermez.”</p>
					<p class="normal1">“Orası öyle!”</p>
					<p class="normal1"><span class="idebold">[e]</span> “Her ruhun sahip olmak için çabaladığı şeydir bu ve ruh burada önemli bir şey olduğunu umduğu için onun uğruna her şeyi yapar; ruh kendinden emin değildir, asıl olanın ne olduğunu doğru dürüst kavrayamamakla kalmaz, birçok başka şeyde olduğu gibi burada da sağlam bir bilgiye ulaşamaz; dolayısıyla da kimi yararları yitirmek zorunda kalacaktır. 
					<span class="idebold">[506a]</span> Peki böylesine önemli ve anlamlı bir konuda, kendilerine bütün gücü ve iktidarı emanet edeceğimiz, devletin şu en iyi adamları da karanlıkta çaresizlik içinde dolanıp dursunlar mı?”</p>
					<p class="normal1">“Kesinlikle olmaz!”</p>
					<p class="normal1">“Sanıyorum bunların niçin iyi olduğunu bilmeyen birinin söz konusu olduğu yerde adil ve güzel olan, kendilerine kötü bir bekçi bulmuşlar demektir; ve (iyi’yi tanıyıp bilmeden) kimsenin (güzel, adil ve iyi) arasındaki bağlamlılığı kavrayacağını sanmıyorum.”<sup class="calibre2"><a href="001-672Devlet_split_018.html#footnote-200-249" id="footnote-200-249-backlink" name="footnote-200-249-backlink">[249]</a></sup></p>
					<p class="normal1">“Çok doğru tahmin ediyorsun!”</p>
					<p class="normal1">“Demek ki bütün bunları çok iyi bilen bir adam onları korursa, 
					<span class="idebold">[b]</span> düzenimiz için sorun yok demektir.”</p>
					<p class="normal1"><span class="idebold">18.</span> “Elbette, ama sevgili Sokrates, iyi’den bir kavrayışı ya da hazzı mı, yoksa bambaşka bir şeyi mi anlıyorsun?”</p>
					<p class="normal1">“İşte, adam dediğin böyle olur!” diye yüksek sesle haykırdım. “İyi ki çok önceden senin hakkında şunu belirtmiştim: (İyi’ye sadece) inanmak, başkalarına yettiği gibi yetmiyor sana!”</p>
					<p class="normal1">“Ayrıca, sevgili Sokrates, başkalarının (bu konudaki) kanaatlerini açıklamayı becerirken, bu kadar uzun süre onunla (iyi ile) uğraştıktan sonra kendininkileri açıklayamamak bana doğru da gelmiyor!”</p>
					<p class="normal1"><span class="idebold">[c]</span> “Peki ya, insanın doğru dürüst tanımadığı (bilmediği) bir şey hakkında biliyormuş gibi konuşması sana doğru mu görünüyor?”</p>
					<p class="normal1">“Hiçbir şekilde, biliyormuş gibi konuşmamalı (böyle biri); ama kanaatlerini, sanısını öylece ortaya atmasına bir diyecek olmamalı!”</p>
					<p class="normal1">“Arkasında bilgi bulunmayan sanıların hepsinin bela olduğunu fark etmiyor musun? Bunların en iyileri bile kördür; çünkü doğru dürüst düşüncesi (kavrayışı) olmaksızın (bir konuda) parmağını doğrunun üstüne basan kimse, doğru yolda yürüyen körden farklı değildir.”</p>
					<p class="normal1">“Değildir!”</p>
					<p class="normal1">“Başkalarından ışıldayan ve güzel hakikatler duymak varken 
					<span class="idebold">[d]</span> çirkin, kör, yanlış şeylerle yetinmek ister misin?”</p>
					<p class="normal1">“Aman sevgili Sokrates, Zeus adına, işin sonuna gelmiş gibi, sıvışmayasın!” diye atıldı Glaukon; “çünkü bizi, aynen adalet, ölçülülük ve öteki konularda aydınlattığın gibi aydınlatman bize yetecektir.”</p>
					<p class="normal1">“Bana da bol bol yetecektir sevgili dostum. Ama beceremeyeceğim! İstememe rağmen beceriksizlik edersem kendimi gülünç duruma düşürmüş olacağım! Gene de sevgili dostlarım, iyi’nin özünün ne olduğu sorusunu bir yana bırakalım 
					<span class="idebold">[e]</span> çünkü şu içinde bulunduğumuz durumda, bu konudaki kanaatimin (sanımın) kıyısına kadar sokulmanın bile çok fazla olacağını düşünüyorum. Ancak hoşunuza gidecek olursa, iyi’ye çok benzeyen, onun bir sürgününü<sup class="calibre2"><a href="001-672Devlet_split_018.html#footnote-200-250" id="footnote-200-250-backlink" name="footnote-200-250-backlink">[250]</a></sup> sizlere tasvir etmek istiyorum, istemezseniz kalsın!”</p>
					<p class="normal1">“Peki, konuş yeter,” dedi Glaukon. “Başka bir sefer (bu sürgünün) doğurucusunu da anlatırsın bize!”</p>
					<p class="normal1"><span class="idebold">[507a]</span> “Onu size verebileyim ve şimdi olduğu gibi sadece faizleri almakla kalmayın, bütün borcu üstlenesiniz isterdim.<sup class="calibre2"><a href="001-672Devlet_split_018.html#footnote-200-251" id="footnote-200-251-backlink" name="footnote-200-251-backlink">[251]</a></sup></p>
					<p class="normal1">Ama faizle ve iyi’nin sürgünü (küçük dalıyla) yetinin. Ama dikkat edin kasıtlı olmasa da sizleri yanıltmayayım ve önünüze sahte bir faiz hesabı koymayayım.”</p>
					<p class="normal1">“Elimizden geldiğince koruyacağız kendimizi! Yeter ki konuş!”</p>
					<p class="normal1">“Önce sizlerin onayını almam gerek! Sizlere önceki açıklamalarımı ve söylediğim öteki şeyleri hatırlatmak isterim!”</p>
					<p class="normal1"><span class="idebold">[b]</span> “Hangi şeyleri?”</p>
					<p class="normal1">“Güzel, iyi ya da her türlü şeyden söz ediyor ve konuşmalarımızda da bunları birbirinden ayırt ediyoruz.”</p>
					<p class="normal1">“Evet!”</p>
					<p class="normal1">“Ve aynı şekilde kendinde güzel ve iyi olandan da söz ediyoruz ve tek tek şeyleri aldığımızda da, her biri için tek bir İdea ayırıyor ve şeyleri bu İdealar’ına göre adlandırıyoruz.”</p>
					<p class="normal1">“Öyle!”</p>
					<p class="normal1">“Tek tek şeyleri görebilir, ama onları düşünemeyiz; İdealar’ı ise düşünür, ama göremeyiz.”</p>
					<p class="normal1"><span class="idebold">[c]</span> “Doğru!”</p>
					<p class="normal1">“Peki, görülebilir şeyleri neyle görüyoruz?”</p>
					<p class="normal1">“Görme duyusuyla!”</p>
					<p class="normal1">“Aynı şekilde işitilebilir olanı işitme duyusuyla ve bütün öteki şeyleri de onlara karşılık gelen duyuyla, öyle değil mi?”</p>
					<p class="normal1">“Evet!”</p>
					<p class="normal1">“Duyu organlarının yaratıcısının görme ve görülme gücünü en değerli şey olarak meydana getirmiş olduğunu fark ettin mi?”<sup class="calibre2"><a href="001-672Devlet_split_018.html#footnote-200-252" id="footnote-200-252-backlink" name="footnote-200-252-backlink">[252]</a></sup></p>
					<p class="normal1">“Pek etmedim!”</p>
					<p class="normal1"><span class="idebold">[d]</span> “Şöyle düşün! Kulak ve ses, işitmek ve işitilmek için, yokluğu durumunda birinin işitemeyeceği ötekinin de işitilemeyeceği, üçüncü bir aracıya (ortama) muhtaç mıdırlar?”</p>
					<p class="normal1">“Hayır!”</p>
					<p class="normal1">“Bütün hepsi demeyelim, ama birçok başka güç de (duyu da) başka bir şeye ihtiyaç duymaz. Ya da bana böyle bir güç söyleyebilir misin?”</p>
					<p class="normal1">“Ben söyleyemem!”</p>
					<p class="normal1">“Ama görme duyusu ve görülebilen şeylerin bir şeye ihtiyacı vardır, öyle değil mi?”</p>
					<p class="normal1">“Niye ki?”</p>
					<p class="normal1">“Görme gücü gözlerin içindeyse ve gözlerin taşıyıcısı onu kullanmak istiyorsa ve içinde renk de varsa, bildiğin gibi, 
					<span class="idebold">[e]</span> bir üçüncü şey işe karışmazsa, göz göremez ve renkler görünmeden kalır.”</p>
					<p class="normal1">“Bununla neyi kastediyorsun?”</p>
					<p class="normal1">“Işık dediğin şeyi!”</p>
					<p class="normal1">“Doğru!”</p>
					<p class="normal1">“Görme duyusu ile görülebilir olma yetisi demek ki bir bağ ile birbirine bağlanmışlardır 
					<span class="idebold">[508a]</span> ve bu bağ öteki duyu organlarındaki bağdan (taşıyıcı aracı ortamdan) hiçbir şekilde daha az değerli değildir; öyle olsaydı ışık değersiz olurdu!”</p>
					<p class="normal1">“Işığın değersizliği söz konusu olamaz!”</p>
					<p class="normal1"><span class="idebold">19.</span> “Peki, tanrılardan hangisini bunun nedeni olarak tanımlıyorsun? Gözümüzün her şeyi en güzel şekilde görmesini, görülebilir her şeyin görülmesini sağlayan ışığı kim sağlıyor sence?” 
					</p>
					<p class="normal1">“Sen ve herkes gibi düşünüyorum ben de: Sorduğun tanrı apaçık ki Helios,<sup class="calibre2"><a href="001-672Devlet_split_018.html#footnote-200-253" id="footnote-200-253-backlink" name="footnote-200-253-backlink">[253]</a></sup> güneş tanrısıdır.”</p>
					<p class="normal1">“Ama görme gücünün bu tanrı ile ilişkisi şöyle değil mi?”</p>
					<p class="normal1">“Nasıl?”</p>
					<p class="normal1"><span class="idebold">[b]</span> “Ne görme gücünün kendisi ne de bu gücün mekânı olan göz dediğimiz organ, Helios’un kendisi değiller!”</p>
					<p class="normal1">“Evet, değiller.”</p>
					<p class="normal1">“Ama göz duyu organları arasında en güneşimsi organdır, öyle değil mi?”<sup class="calibre2"><a href="001-672Devlet_split_018.html#footnote-200-254" id="footnote-200-254-backlink" name="footnote-200-254-backlink">[254]</a></sup></p>
					<p class="normal1">“Aynen öyle!”</p>
					<p class="normal1">“Göz, görme gücünü de kendisine akan bir nehir gibi güneşten almıştır, öyle mi?”</p>
					<p class="normal1">“Kesinlikle!”</p>
					<p class="normal1">“Öyleyse güneş, görme gücünün kendisi değil, ama onun nedenidir ve görme gücü onu da görür, öyle değil mi?”</p>
					<p class="normal1">“Öyle!”</p>
					<p class="normal1">“Bu güneş –bunu benim görüşüm olarak iletebilirsin herkese– şu sözünü ettiğim sürgündür, iyi’nin sürgünü (çocuğu); 
					<span class="idebold">[c]</span> iyi onu kendi imgesi (kopyası) olarak yaratmıştır: (İyi’nin) kendisi, akıl ve düşünülen karşısında, düşünceler dünyası içinde neyse, güneş de görme duyusu ve görülen karşısında, görünür olanın dünyasında odur!”</p>
					<p class="normal1">“Nasıl yani, bunu bana biraz daha açıklar mısın?”</p>
					<p class="normal1">“Gözler hakkında şunu biliyorsun elbette: Onu, gün ışığının renklerini aydınlattığı şeylere değil de gecenin karanlığının kuşattığı şeylere çevirdiğimizde, körleşir, hemen hemen içlerinde hiçbir görme gücü kalmamış gibi, görmez olurlar!”</p>
					<p class="normal1">“Doğru!”</p>
					<p class="normal1"><span class="idebold">[d]</span> “Ama onları güneşin aydınlattığı şeylere çevirdiğimizde onları net olarak görürüz ve bu gözlerde o anda görme gücünün bulunduğu apaçık belli olur!”</p>
					<p class="normal1">“Evet!”</p>
					<p class="normal1">“Aynı şeyin şimdi ruhun içinde de olup bittiğini kafanda canlandırmaya çalış: Hakikatin (doğrunun) ve varlığın aydınlattığı şeye dayandığında ruh (gerçeği) kavrar ve bilgiye ulaşır ve aşikâr bir şekilde düşünme gücüne sahip olur. Oysa karanlık ile karışmış, olmakta-olan ve geçen (değişen) dünyaya (yukarıdan) baktığında sadece salt sanıya (kanaatlere) sahip olur ve körleşir; görüşlerini kâh şöyle kâh böyle değiştirir ve akıl’sız (anlama yetisini) yitirmiş izlenimi uyandırır.” 
					</p>
					<p class="normal1">“Aynen öyle olur!”</p>
					<p class="normal1"><span class="idebold">[e]</span> “Demek ki düşünmenin nesnelerine hakikati (doğruyu), bilgi edinen özneye bilgi edinme gücünü veren şu kuvveti, iyi İdea’sı olarak belirle kafanda. Gerçi akıl iyi İdea’sını bilgi’nin ve hakikatin nedeni olarak kavrar; ancak bu ikisi, anlayacağın hakikat ve bilgi, her ne kadar güzelseler de, iyi İdea’sını bunlardan daha güzel başka bir şey olarak görsen isabetli davranmış olursun. 
					<span class="idebold">[509a]</span> Nasıl ki orada haklı olarak ışığı ve görme gücünü güneşimsi (güneşe aynen benzer) saymakla birlikte güneşin yerine koymuyorsan, burada da bilgiyi ve hakikati ‘iyiye aynen benzer’ şeyler olarak kabul etsen de, ne birini ne de ötekini iyi’nin yerine koymasan iyi edersin; özü gereği daha yüksek bir yere yerleştirmek gerekir iyi’yi.”<sup class="calibre2"><a href="001-672Devlet_split_018.html#footnote-200-255" id="footnote-200-255-backlink" name="footnote-200-255-backlink">[255]</a></sup></p>
					<p class="normal1">“Bize güzelliği ve hakikati armağan eden ve bunlardan daha da güzel olan inanılmaz bir güzellikten söz ediyorsun burada. Ama hazzı kastetmiyorsun elbette!”</p>
					<p class="normal1">“Sessiz ol, iyisi mi iyi’nin imgesini (yansımasını) incele!”</p>
					<p class="normal1"><span class="idebold">[b]</span> “Nasıl?”</p>
					<p class="normal1">“Güneş görülür olana sadece görülme yeteneği vermekle kalmaz, kendisi oluşup değişmemekle birlikte, ona oluşma, (değişme) büyüme ve besin de sağlar.”</p>
					<p class="normal1">“Elbette, nasıl değişebilir ki kendisi zaten!”</p>
					<p class="normal1">“Öyleyse bilgi’nin nesnelerine (konularına) iyi tarafından sadece bilinebilirlik özelliği verilmez, ondan varoluş ve (varlıksal) öz de alır bu nesneler. Bu özün kendisi, olmakta-olan (değişen) bir şey değildir; yüceliği ve gücüyle varlığın üzerine yükselir.”</p>
					<p class="normal1"><span class="idebold">20.</span>
					<span class="idebold">[c]</span> Bunun üzerine Glaukon, biraz alay kokan bir sesle haykırdı: “Apollon adına, harika bir yükselme bu!” 
					</p>
					<p class="normal1">“Bu konuda fikrimi söylememi istediğin için kabahat sende!”</p>
					<p class="normal1">“Bu kadarla bırakma, bir şeylere değinmedinse, en azından güneş ile yaptığın karşılaştırmayı biraz daha aç!”</p>
					<p class="normal1">“Aslında değinmediğim çok şey var!”</p>
					<p class="normal1">“Öyleyse hiçbir şeyi atlama artık!”</p>
					<p class="normal1">“Korkarım çok şey atlamak zorunda kalacağım! Gene de şu anda mümkün olduğunca, bile bile herhangi bir şeyi değinmeden bırakmak istemiyorum.”</p>
					<p class="normal1">“Bırakma elbette!”</p>
					<p class="normal1"><span class="idebold">[d]</span> “Öyleyse düşün şimdi; söylediğimiz gibi iki kudret bulunmakta; bunlardan biri bilinebilirin tarzı, türü ve mekânının hâkimi (efendisi), ötekisi görülebilir olanın –hani bir sözcük oyunu yapıyor olmamak için göğün, demek istemiyorum. Demek ki aklında tutuyorsun şunu: İki âlem var; görülebilir olan ve bilinebilir olan.”</p>
					<p class="normal1">“Evet!”</p>
					<p class="normal1">“Bunu eşit olmayan iki parçaya bölünmüş bir doğru çizgi gibi düşün; bu parçaları al ve gene kendi aralarında aynı oranda böl; parçalardan biri görülebilir, ötekisi bilinebilir olanın alanını temsil etsin.<sup class="calibre2"><a href="001-672Devlet_split_018.html#footnote-200-256" id="footnote-200-256-backlink" name="footnote-200-256-backlink">[256]</a></sup></p>
					<p class="normal1">Şimdi (çizginin görünebilir şeyleri temsil eden yanını ele alacak olursak) nispeten çok ya da az belirgin (net) görünme durumuna göre bu parçada karşımıza imgeler (yansılar, kopyalar) çıkar; 
					<span class="idebold">[e]</span> bundan önce gölgeleri anlıyorum, 
					<span class="idebold">[510a]</span> sonra sudaki ve bütün katı, düz, parlak şeyler üzerindeki yansıları ve benzer her şeyi anlıyorum, söylediklerimi anlıyorsan eğer?”</p>
					<p class="normal1">“Anlamaz olur muyum!”</p>
					<p class="normal1">“Çizginin üzerindeki öteki parçayı, resimlere benzeyen nesnelere ayır; örneğin çevremizdeki canlı varlıklara, bitkiler dünyasına ve de insan elinin ürettiği o sayısız araç gerece, alete!”</p>
					<p class="normal1">“Peki!”</p>
					<p class="normal1">“Şunu da kabul ediyor musun? Hakikat ile hakikat olmayan (gerçek ile gerçek olmayan) ilişkisinde imgenin (yansının/kopyanın) orijinalle (asılla) oluşturduğu ilişki neyse, sanma’nın (sanının, öyle olduğunu düşünmenin, kanaatin) bilmeye (bilgiye) olan ilişkisi de odur!”</p>
					<p class="normal1"><span class="idebold">[b]</span> “Elbette!”</p>
					<p class="normal1">“Peki, bilinebilir (kavranabilir) olanın bölümünü kendi arasında nasıl alt parçalara bölebileceğimizi bir düşün bakalım!”</p>
					<p class="normal1">“Nasıl yani?”</p>
					<p class="normal1">“İkinci bölümün ilk parçasında, ruh, (birinci bölümün) –orada taklit edilen– asıllarını sadece imgeler (kopyalar) olarak kullanır ve varsayımlar üzerinden araştırma yapmaya mecbur hisseder kendini. Bunu yaparken hedefi o en ilk başlangıcı bulmak değil, sağlam bir hedefe ulaşmaktır. Öteki parçayı, varsayımdan (hipotezden) önkoşulsuz ilk nedene (ilk-örneğe) doğru yol alarak araştırır ve önceki imgeleri (kopyaları) kullanmadan, sadece İdealar’ın yardımıyla yöntemsel bir yol izleyerek yapar bunu.”<sup class="calibre2"><a href="001-672Devlet_split_019.html#footnote-200-257" id="footnote-200-257-backlink" name="footnote-200-257-backlink">[257]</a></sup></p>
					<p class="normal1">“Söylediklerini tam anlamış değilim!”</p>
					<p class="normal1"><span class="idebold">[c]</span> “Peki tekrarlayalım! Şunu önceden söylersem daha kolay anlayacaksın: Geometriyle, hesapla ve benzer şeylerle uğraşan insanların doğru’yu, eğri’yi, şekilleri, üç tür açıyı ve bunlara benzer belli önkoşulları kullandıklarını biliyorsun; bu önkoşullara dayanırken, bunları kesinlikle biliyormuş, açık seçik kavramış gibi davranırlar, kendilerine ve başkalarına bu konuda hesap vermeye gerek görmezler, 
					<span class="idebold">[d]</span> onlara göre nasılsa herkesin malumudur bunlar; bu zeminden hareket ederek araştırmalarına koydukları hedefe ulaşana kadar (bu önkoşullar ile) tutarlılık içinde yol alırlar.”</p>
					<p class="normal1">“Bunu çok iyi anlıyorum!”</p>
					<p class="normal1">“Devam edelim! Bunlar görülebilir şekilleri kullanırlar ve incelerler, ama bunu yaparken figürleri değil, onların benzedikleri (gerilerindeki) ilk-örnekleri (aslını/ideasını) düşünürler. Dolayısıyla şekil olarak çizilmiş (önlerinde duran) dikdörtgeni değil de, asıl (kendinde) dikdörtgeni ve diyagonallerini incelerler; 
					<span class="idebold">[e]</span> ve öteki şeyler için de geçerlidir bu. Biçim verdikleri ve çizdikleri, gölgeler oluşturabilen, suda yansılar yapan şeyleri (yapıları) sadece imgeler (kopyalar) olarak kullanırlar ve ancak soyut, salt düşünceyle ulaşılabilecek olan ilk-örneklerin kendilerinin bilgisini edinmeye (onu kavramaya) çalışırlar.”</p>
					<p class="normal1"><span class="idebold">[511a]</span> “Doğru!”</p>
					<p class="normal1"><span class="idebold">21.</span> “Bunları, türlerine bakarak bilinebilir şeyler olarak tanımladım; ama ruh, araştırırken varsayımlar (hipotezler) kullanmak zorundadır. Ruh bunu yaparken o ilk temele geri dönmez, çünkü önkoşullarının ötesine geçemez ve duyum algıları dünyasındaki nesnelerin imgelerini (kopyalarını) kullanır; bunlarsa daha derindeki gölgelerin yansılarıdırlar ve bu gölgeler ile karşılaştırıldıklarında onlara göre daha belirgin (net) oldukları için özellikle dikkate alınmalıdırlar.”</p>
					<p class="normal1"><span class="idebold">[b]</span> “Anlıyorum, geometriden ve onunla akraba bilimlerden söz ediyorsun!”</p>
					<p class="normal1">“Öyleyse, bilenebilirin (kavranabilirin) öteki parçası hakkında neler düşündüğümü de anla! Bu parçayı düşünen zihin (matematiksel akıl) diyalektiğin gücüyle<sup class="calibre2"><a href="001-672Devlet_split_019.html#footnote-200-258" id="footnote-200-258-backlink" name="footnote-200-258-backlink">[258]</a></sup> kavrar; burada varsayımları (hipotezleri) nihai neden olarak kullanmayıp, destek sütunları ve basamaklar gibi, sahici önkoşullar olarak değerlendirir; onların yardımıyla (düşünen zihin) bütünün o önkoşulsuz ilk-başlangıcına kadar uzanır, ona tutunur, sonra gene, ona bağımlı olan şeye tutunup tekrar aşağıya iner ve hiçbir yerde görülebilir olandan yardım almayarak 
					<span class="idebold">[c]</span> İdealar’ın yardımıyla ve onlar sayesinde gene kendisinin de son bulduğu yere (İdealar’a) geri döner.”<sup class="calibre2"><a href="001-672Devlet_split_019.html#footnote-200-259" id="footnote-200-259-backlink" name="footnote-200-259-backlink">[259]</a></sup></p>
					<p class="normal1">“Pek anlamış sayılmam, zorlu bir görevden söz ediyorsun burada. Şu kadarını anladım diyebilirim: Diyalektik bilimiyle kavranan (değişen, olmakta-olan) varlığın dünyasıyla bilinebilirin dünyasının, branş bilimleri denen bilimler olarak gördüğümüz dünyadan daha açık seçik olduğunu söylüyorsun; çünkü bunların ilk-nedenleri hipotezlerdir (varsayımlardır); bunların gözlemleyicisi konusunu, duyum algılarına dayanarak değil de akıl yürütme, düşünme yoluyla incelemeye mecburdur; 
					<span class="idebold">[d]</span> ancak nihai ilk-nedene kadar tırmanmayıp sadece hipotezlerden yola çıktıkları için, düşünceme göre, bu nesnelere ilişkin nihai bilgiye sahip olamazlar; ancak ilk nedenle birlikte<sup class="calibre2"><a href="001-672Devlet_split_019.html#footnote-200-260" id="footnote-200-260-backlink" name="footnote-200-260-backlink">[260]</a></sup> bilgileri salt olarak da elde edilebilir. Yani, geometricilerin ve benzeri (branşların) yöntemini asıl bilgi olarak kabul etmiyor, bir ‘üzerinde düşünme, kafa yorma’<sup class="calibre2"><a href="001-672Devlet_split_019.html#footnote-200-261" id="footnote-200-261-backlink" name="footnote-200-261-backlink">[261]</a></sup> olarak tanımlıyorsun; bu zihinsel faaliyet de salt sanma/sanı ile asıl bilgi ortasında yer alıyor.”</p>
					<p class="normal1">“Mükemmel bir şekilde anlattın durumu,” dedim. “Şimdi bu dört bölümün ardından dört ruhsal davranış biçiminin varlığını kabul et: 
					<span class="idebold">[e]</span> Birincisine en yüksek bilgiyi; ikincisine üzerinde düşünme, kafa yormayı; üçüncüsüne sanı’yı ayır ve dördüncüsüne ummayı (ihtimal vermeyi). Bunların hakikatten pay aldıkça açık seçikliklerinin arttığını kabul edip bunları düzene sok.”</p>
					<p class="normal1">“Anlıyorum, seninle aynı fikirdeyim ve öyle düzene sokacağım!”</p>
					</body>
</html>