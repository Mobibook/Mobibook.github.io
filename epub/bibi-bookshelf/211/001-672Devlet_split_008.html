<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>001-336Devlet</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:8ccccc38-c25d-4d16-ac30-f2677605183a"/></head>
  <body class="calibre">
<h1 class="h1baslik1" id="calibre_toc_4">İKİNCİ KİTAP</h1>
				<p class="normal1"><span class="idebold">1. [357a]</span> Bu konuşmaların ardından tartışmamızın sonuna geldiğimizi sanıyordum, yanılmışım. Meğer hepsi bir “giriş”miş.<sup class="calibre2"><a href="001-672Devlet_split_018.html#footnote-200-36" id="footnote-200-36-backlink" name="footnote-200-36-backlink">[36]</a></sup> Cesaretini ve inatçılığını her fırsatta gösteren Glaukon, bu sefer de Thrasymakhos’un bu şekilde geri çekilmesini kabullenemedi ve sözü aldı.</p>
				<p class="normal1">“Amacın nedir Sokrates? Adaletin her zaman haksızlıktan daha iyi olduğu konusunda bizi gerçekten ikna mı etmek istiyorsun, yoksa gerçekten ikna edemeyince ikna etmiş gibi görünmeye mi çalışıyorsun?” dedi.</p>
				<p class="normal1"><span class="idebold">[b]</span> “Elimden geldiğince sizi ikna etmeye çalışıyorum, Glaukon,” diye cevap verdim.</p>
				<p class="normal1">“O zaman niyetin doğrultusunda davranmadığını ve bunda başarılı olamadığını söylemek zorundayım. Şimdi sana bir soru sorayım: Getireceği (olumlu) sonuçlar (çıkarlar) adına değil de, sırf kendisi için isteyebileceğimiz bir (maddi, manevi) en üst değer var mı? Örneğin sevinçler ve zararsız haz duyguları gibi; hani, tadına varılınca geriye sadece, o şeye sahip olmanın sevincinin kaldığı bir şey?”<sup class="calibre2"><a href="001-672Devlet_split_018.html#footnote-200-37" id="footnote-200-37-backlink" name="footnote-200-37-backlink">[37]</a></sup></p>
				<p class="normal1"><span class="idebold">[c]</span> “Evet, sanırım.”</p>
				<p class="normal1">“Peki sırf kendisi için ve sonuçlarından dolayı sevdiğimiz bir şey var mı? Örneğin akıllılık, görmek, sağlıklı olmak konularında ne dersin? Bu tür şeyleri hem sonuçlarından ötürü hem de kendileri için severiz, değil mi?”</p>
				<p class="normal1">“Evet!”</p>
				<p class="normal1">“Peki bunlar dışında bir de jimnastik yapmak, bir hastalığın tedavi edilmesi, hekimlik ve başka para kazanma yollarını icra etmek gibi, bizim öyle yapmaktan çok da haz almadığımız, bizim için zahmetli olan, fakat bize 
				<span class="idebold">[d]</span> para getiren ve başka yararlar sağlayan üçüncü grup şeyler de yok mudur?”</p>
				<p class="normal1">“Evet, bunların da ayrı bir tür oluşturduğu söylenebilir. Niye soruyorsun bunları?”</p>
				<p class="normal1">“Bunların hepsinin içinde adaleti nereye yerleştirebileceğini merak ediyorum da ondan.”</p>
				<p class="normal1"><span class="idebold">[358a]</span> “Bence adalet bunların içindeki en üstün şeyler arasında değerlendirilmelidir. Yani, mutluluğu arayanların hem sırf adalet için hem de beraberinde getireceği sonuçlar için arzu ettikleri şeyler.”</p>
				<p class="normal1">“Fakat geniş kitleye böyle görünmüyor durum. Onlara göre, adalet, beraberinde getireceği yüzeysel saygınlık ve para için uğrunda çabalanması gereken; yoksa zaten yorucu olduğu için kaçınılması gereken bir şeydir.”</p>
				<p class="normal1"><span class="idebold">2.</span> “Evet, çoğu insan böyle düşünüyor. Thrasymakhos da onlardan biri örneğin. O da sırf bu yüzden adaleti yerden yere vurup haksızlığı övüyor örneğin. Fakat ben biraz mankafa olduğumdan, galiba beni ikna edemiyor!”</p>
				<p class="normal1"><span class="idebold">[b]</span> “O zaman biraz da beni dinle bakalım, ikna olacak mısın, olmayacak mısın o zaman görürüz. Thrasymakhos, sanırım bir yılan misali, çok erken büyülendi. Ben ise, senin adalet ve adaletsizlikle ilgili açıklamalarından hiç de tatmin olmuş değilim. Benim merak ettiğim şey beraberinde getireceği ödüllerden, nimet ve sonuçlardan bağımsız olarak,<sup class="calibre2"><a href="001-672Devlet_split_018.html#footnote-200-38" id="footnote-200-38-backlink" name="footnote-200-38-backlink">[38]</a></sup> adaletin kendisinin ne olduğu ve ruhun içine yerleştiği zaman kendi başına nasıl bir halde bulunduğu. Sen de izin verirsen, ben bu konuyu irdelerken, Thrasymakhos’un yaptığı gibi, 
				<span class="idebold">[c]</span> öncelikle adaletin herkes tarafından kabul edilen anlamının ne olduğunu, onun kökeninde neyin yattığını açıklamaya çalışacağım. İkinci olarak da, adalet için gayret gösteren bütün insanların, adalette sadece zorunlu bir kötülük gördüklerini, onu bir ‘iyi’ olarak anlamadıklarını ispat edeceğim. Üçüncü olarak ise, onların öyle yapmakla haklı olduğunu, çünkü dediğiniz gibi, haksız bir insanın hayatının adil bir insanınkine göre daha büyük yararlar getirdiğini göstereceğim. Gerçi bu konuda farklı düşünüyorum Sokrates. İşin gerçeği, Thrasymakhos’un ve diğer insanların bu yöndeki sözlerini işite işite kafam epey karıştı 
				<span class="idebold">[d]</span> ve çıkış yolu bulamıyorum, çünkü adaletin üstün olduğunun ispatını kimseden, öyle arzu ettiğim gibi, doğru dürüst işitmedim. Adaletin kendisi uğruna övüldüğünü, tercihan senden duymak istiyorum. Bu yüzden de ben olanca gücümle haksızlığı savunacağım ki sen de adaleti bütün gücünle övebilesin. Ne dersin, olur mu?”</p>
				<p class="normal1">“Harika,” diye cevap verdim. “Çünkü mantıklı bir insan ister 
				<span class="idebold">[e]</span> kendisi konuşsun ister sadece dinlesin, her ikisine de sevinir.”</p>
				<p class="normal1">“Çok güzel. O zaman söylediğim gibi, öncelikle, adaletin özü nedir, kökeninde ne yatar, ondan bahsedeceğim. Çoğu insan, haksızlık etmenin, adaletsizliğin doğasından ötürü iyi bir şey olduğunu, fakat haksızlığın mağduru olmanın da kötü olduğunu söyler; 
				<span class="idebold">[359a]</span> haksızlık etmenin getirdiği yarar, mutlak haksızlığa uğramanın getirdiği felakete göre daha azdır. Dolayısıyla hem haksızlık eden hem de haksızlığın mağduru olan insanlar, sonunda bunun götürüsünün getirisinden daha fazla olduğunu anlayıp, birbirlerine haksızlık etmemek konusunda bir anlaşmaya varmışlar. Bu konudaki yasalar ve karşılıklı anlaşmaların altında da bu mantık yatıyor. Yasanın buyurduğu şeylere adil ve hakka uygun denilmesinin asıl sebebi de budur. İşte adaletin kökeninin nerede olduğunu, onun nasıl bir şey olduğunu anlamak istiyorsak, bunları dikkate almalıyız. Bu durumda adalet, en iyi şeyle en kötü şeyin ortasında,<sup class="calibre2"><a href="001-672Devlet_split_018.html#footnote-200-39" id="footnote-200-39-backlink" name="footnote-200-39-backlink">[39]</a></sup> yani, cezalandırılmayacağından emin bir şekilde haksızlık yapmak ile hiçbir şekilde öcünü alamadan haksızlığa maruz kalmak arasında bir şey olarak ortaya çıkmıştır. Bu da gösterir ki, adalet kendiliğinden bir nesne gibi görülmez; 
				<span class="idebold">[b]</span> insanın, haksızlık yaptığında, mutlaka karşılığında bir haksızlığa maruz kalacağının bilinciyle, yani insanın, olumsuz sonuçlarına bizzat maruz kalmadan, başkalarına haksızlık yapma imkânının bulunmamasından ötürü kabul ettiği bir şeydir. Cezasını görmeden haksızlık etme gücüne sahip olan bir insanın, diğer insanlarla, onlara haksızlık etmeme konusunda bir sözleşme yapması düşünülemez. Bunu yapan insanı ya adam yerine koymazlar ya da deli sayarlar. İşte, adaletin nasıl bir şey olduğu, onun kökeninin nerede yattığı konusunda genel kanaat bu şekilde özetlenebilir Sokrates.”</p>
				<p class="normal1"><span class="idebold">3.</span> “Şimdi bir insanın haksızlık edecek gücü olmadığı için, yani istemeden adil davrandığını, şöyle bir durum hayal ederek, daha anlaşılır kılabiliriz: 
				<span class="idebold">[c]</span> Adil ve adillikten uzak insana diledikleri şekilde davranma izni verelim. Sonra da diğerlerinin onları nereye sürükleyeceğine bir bakalım. Sonunda anlayacağız ki, adil olan da hırsından ötürü haksız davrananın izlediği yolun aynısını izliyor; çünkü her insan, doğası gereği, iyi diye, bu yolu izler ve ancak yasaların zoruyla ondan uzaklaşıp eşitlik ilkesini benimsemeye mecbur kalır. Adil olan ile olmayana tanıdığımız serbestçe davranma imkânı, efsanede olduğu gibi, insanların Lidyalı<sup class="calibre2"><a href="001-672Devlet_split_018.html#footnote-200-40" id="footnote-200-40-backlink" name="footnote-200-40-backlink">[40]</a></sup> Gyges’in<sup class="calibre2"><a href="001-672Devlet_split_018.html#footnote-200-41" id="footnote-200-41-backlink" name="footnote-200-41-backlink">[41]</a></sup> atasının sahip olduğu güce sahip olmaları halinde gayet güzel ortaya çıkar.<sup class="calibre2"><a href="001-672Devlet_split_018.html#footnote-200-42" id="footnote-200-42-backlink" name="footnote-200-42-backlink">[42]</a></sup><span class="idebold">[d]</span> Anlatılageldiğine göre, bu adam, Lidya kralının hizmetindeki bir çobanmış. Bir gün sürüsünü otlattığı yerde bir fırtına çıkmış, bir deprem olmuş ve bulunduğu yerin hemen yakınlarında bir yerde bir yarık açılmış. Bu manzara karşısında afallayıp kalan çoban, bu yarığın içine girmiş ve bu hikâyede karşılaştığı diğer birçok efsanevi olaydan başka, bir de üzerinde küçük kapılar olan, tunçtan bir atla karşılaşmış orada. Kapılardan birini açınca içeride, normal bir insanın sahip olabileceğinden çok daha büyük bir bedene sahip bir cesetle karşılaşmış. 
				<span class="idebold">[e]</span> Cesedin parmağında bir yüzük varmış, başka bir şey de yokmuş. Çoban bu yüzüğü aldığı gibi hemen yukarı çıkıp gitmiş. O memlekette çobanlar, sürüler hakkında aylık bilgi vermek üzere toplanıp kralın huzuruna çıktıklarında o da parmağındaki yüzükle çıkagelmiş. Diğer çobanların arasında otururken, yüzüğün taşını, bilinçsizce avucunun içine doğru çevirmiş 
				<span class="idebold">[360a]</span> ve bunu yapar yapmaz da görünmez olmuş. Diğer insanlar kendi aralarında onun nereye gittiğini şaşkınlık içinde birbirlerine sormuşlar. Çoban yüzüğün taşını eski konumuna tekrar getirmiş ve bu kez de görünür hale gelmiş. O an anlamış ki, yüzüğün taşını aşağı doğru çevirince görünmez, yukarı doğru çevirince de görünür oluyor. Yüzüğün böyle bir sihirli güce sahip olduğunu iyice anladıktan sonra, bir yolunu bulup krala gönderilen ulakların arasına karışarak, 
				<span class="idebold">[b]</span> kraliçeyle görüşme fırsatı bulmuş; kraliçenin kanına girip onun da yardımını alarak, kralı kendi istekleri yönünde hareket eden bir adam haline getirmiş ve sonunda da onun tahtını ele geçirmiş.” 
				</p>
				<p class="normal1">“Şimdi, bu yüzükten elimizde iki tane olduğunu ve birini adil, haksever insanın, diğerini de adaletsiz kişinin taktığını düşün. Bunu takan hiç kimse, adalete, hakkaniyete bağlı kalacak ve başkasının malına mülküne el sürmeyip bunlardan uzak duracak kadar çelik iradeli değildir; 
				<span class="idebold">[c]</span> çünkü görünmez olmanın getirdiği gücü kullanarak pazara gidip istediğini yürütmek, evlere gidip canının çektiğiyle sevişmek, dilediği insanı öldürmek, dilediğini de hapisten kurtarmak, kısacası insanlar arasında bir tanrı gibi dolaşmak imkânına sahiptir. Böyle bir durumda her ikisi de aynı şeyleri yapmak eğilimi içine girerler. Bu da, denebilir ki, bir insanın isteyerek ya da adil davranmanın kendisi için bir zenginlik (erdem) olduğunu düşünerek değil de, mecburen adil davrandığının kanıtı olarak sunulabilir. İnsanlar, kendilerine (tepki olarak) hiçbir zararın gelmeyeceğini bildikleri durumlarda haksızlık etmekten geri durmazlar, 
				<span class="idebold">[d]</span> çünkü hepsi de haksızlığın adillikten daha fazla yarar getirdiğini düşünürler ve bu konuda konuşan herkesin söyleyebileceği gibi, doğrudur da bu. Örneğin, böyle bir görünmez olma gücüne sahip olup da bunu kendi lehine, başkalarının malını çalmak veya onlara zarar vermek için kullanmaya yanaşmayan bir insanın, gördükleri en zavallı, en aptal insan olduğunu düşünürler içten içe. Her ne kadar kendi aralarında bu insanı övüp kendilerine yalan söyleseler de, sırf haksızlığa uğramaktan korktukları için yaparlar bunu. Bu konuda bu kadar açıklama yeter herhalde.”</p>
				<p class="normal1"><span class="idebold">4.</span>
				<span class="idebold">[e]</span> “Şimdi, bu ikisinin yaşayışı hakkında tam bir yargıya varmak istiyorsak, en yalın haliyle adil insanla, en yalın haliyle adil olmayan insanı alıp karşılaştırmamız gerekiyor. Onların, bu özellikleri en salt biçimiyle temsil ettiklerini varsayıp, adilin öteki yanından, berikinin de adil yanından öteye az buçuk ne varsa bunları görmezlikten gelip (kafamızda ayıklayalım) ve yok sayalım; (çünkü böyle bir soyutlama yapmadan) bu konuda bir fikir sahibi olamayız. Kısacası, bunları kafamızda en uç, en salt biçimlerinde canlandıralım. Önce, haksızlıktan yana olan kişi, becerikli, işinin ehli uzmanlar gibi davransın, diyelim ki usta bir dümenci (kaptan) gibi; dümenci, yeteneklerinin sınırlarını bilir, yapabileceğini yapamayacağından ayırt eder; 
				<span class="idebold">[361a]</span> şunu cesaretle yapmaya kalkar, buna el sürmez; ayrıca yanlış bir müdahalesini telafi etmeyi becerir. Adil olmayan kişi de aynen bu uzman gibi haksız eylemlerine yönelip bu arada, hani kusursuz bir haksızlık sergiliyorsa, kurnazca kendini gizleyebilsin; çünkü haksızlığın en uç ve en eksiksiz biçimi, aslında adaletten tamamen uzakken, adil bir kişi gibi görünmektir. O bakımdan, katıksız biçimiyle, haksızlığın en uç noktasında olan insanın en uç adaletsizliği yapabileceğini düşünmeliyiz ve onun en haksız işleri yaparken bile toplum içindeki haksever davranışlarıyla en adil, en saygın kişi olarak itibar gördüğünü varsaymalıyız. 
				<span class="idebold">[b]</span> Yanlış bir adım attığında, tökezlediğinde tekrar dikilebilmeli; etkili bir şekilde konuşma yeteneğine sahip olmalı ki yakayı ele vereceği noktada, başkalarına kendisinin sütten çıkmış ak kaşık olduğunu inandırabilsin. Önünü açmak için bir şeyler yapması gerektiğinde, cesaretini, gücünü ve dostları ve parası üzerinde sahip olduğu hâkimiyeti kullanabilmeli.”</p>
				<p class="normal1">“Şimdi bu insanın karşısına bir de, saf, temiz, iyi niyetli, Aiskhylos’un dediği gibi, iyi görünmek değil gerçekten de iyi olmak isteyen bir insanı koyalım.<sup class="calibre2"><a href="001-672Devlet_split_018.html#footnote-200-43" id="footnote-200-43-backlink" name="footnote-200-43-backlink">[43]</a></sup> Yalnız bu adamın toplum tarafından adil biri olarak görünmediğine emin olmamız lazım; 
				<span class="idebold">[c]</span> çünkü bu kimsenin, adil olduğu başkaları tarafından anlaşıldığında, adalete bağlılığının sırf adaletin kendisi için mi, yoksa onun beraberinde getireceği kazançlar ve ün için mi olup olmadığı tam anlaşılamaz. Bu yüzden bu kimse, başta bahsettiğimiz, o haksızlık edenin aksine, katıksız adil (dürüst, yasalara uyan) biri olsun, başka hiçbir şey olmasın. Fakat, başkaları onu insanların en kötüsü, en adaletsizi sansın. İşte ancak bu durumda onun, adaleti sonuna kadar savunmanın beraberinde getireceği rezilliği ve başka olumsuz sonuçları göze alıp almadığı, erdemi sonuna kadar savunup savunmadığı belli olabilir. Farz edelim, bu kişi tüm bunları göze alıp ömrünün sonuna kadar 
				<span class="idebold">[d]</span> da adil olduğu halde, haksızlıktan yana biri olduğu sanılarak yaşıyor. Şimdi söyle bana, hayatlarının sonuna ve hedeflerine ulaştıklarında, biri adalete bağlı kalarak ötekisi kalmayarak yaşamış olandan hangisi (daha) mutludur?”</p>
				<p class="normal1"><span class="idebold">5.</span> “İlahi sevgili Glaukon, bu adamları, ne güzel diğer tüm özelliklerinden arındırarak, adaletin ve adaletsizliğin tipik sembolü iki heykel gibi beğenimize sunuyorsun,” dedim.</p>
				<p class="normal1">“Elimden geldiğince öyle yapmaya çalışıyorum. Şimdi bu insanların tam olarak neye benzediklerini anladıktan sonra, sanırım onların nasıl bir hayat sürdüklerini tarif etmek güç olmayacak. 
				<span class="idebold">[e]</span> Yalnız bunların hayatları hakkında şimdi söyleyeceklerim sana kaba gelebilir; ama bilmeni istiyorum ki bu sözler benim değil, haksızlığı adalete üstün tutan insanların sözleridir. Bunlar diyecekler ki, bu adil, dürüst olmadığı sanılan insan falakaya yatırılır, türlü işkencelerden geçirilir, zincire vurulur, gözleri dağlanır, her türlü acıyı çeker; sonunda da çarmıha gerilir<sup class="calibre2"><a href="001-672Devlet_split_018.html#footnote-200-44" id="footnote-200-44-backlink" name="footnote-200-44-backlink">[44]</a></sup> ancak ondan sonra gerçekten adil olmak değil 
				<span class="idebold">[362a] </span>öyle gözükmek gerektiğini anlar. Aiskhylos’un şu sözlerinin, adil olandan çok, öteki için söylenmesi gerekir; çünkü, denmektedir ki, adil olmayan kişi, görünümün değil de gerçekliğin dünyasında yaşadığı için, haksız 
				<span class="ideitalik">görünmek</span> değil, haksız 
				<span class="ideitalik">olmak</span> ister:</p>
				<p class="normal1">‘Soylu planların özenle olgunlaştığı </p>
				<p class="normal1">Aklın derin çukurlarından hasadı kaldırarak.’</p>
				<p class="normal1"><span class="idebold">[b]</span> Öyle gözüküp de aslında adil olmayan kişi, devlette politik etkiye sahip olur; istediği kişiyle evlenir ve çocuklarını da dilediği ailenin çocuklarıyla evlendirebilir; dilediği kimseyle ticaret yapar, iş kurar ve bunlardan da hep kendisine çıkar sağlar. Haklı mı haksız mı oldu, diye bir kaygı gütmediğinden, hem özel işlerinde hem de devlet işlerinde düşmanlarının önüne geçmeyi başarır, onlar kaybettikçe kendisi güçlenir, zenginleşir. Kazandıklarıyla dostlarını ihya edip düşmanlarına zarar verebilir. Üstelik, bu kazandıklarıyla, tanrılara bol bol adaklar adar, kurbanlar keser; bunlarla gösteriş yapar durur. Böylelikle de hem tanrıları hem de insanları memnun etmeyi, 
				<span class="idebold">[c]</span> tanrıların sevgili kulu olmayı, adil insanlardan çok daha kolay başarır. Bu bakımdan da Sokrates, hem tanrılar hem de insanlar; haksız, adaletten uzak kişinin hayatını, berikinin hayatından daha iyi kılmak için sanki seferber olurlar.”</p>
				<p class="normal1"><span class="idebold">6.</span>
				<span class="idebold">[d]</span> Tam Glaukon’a cevap vermek üzereydim ki, kardeşi Adeimantos araya girerek, “Sokrates, sanırım bu konuda söylenen bu şeyleri doyurucu bulmuyorsundur,” dedi.</p>
				<p class="normal1">“Neden doyurucu bulmayayım? Başka ne söylenebilir ki bunların üstüne?”</p>
				<p class="normal1">“En kritik noktalardan biri unutuldu bence.”</p>
				<p class="normal1">“O zaman atasözünün de dediği gibi, kardeş kardeşe yardım etsin. Glaukon bazı şeyleri eksik bıraktıysa ya da bir yerlerde aksadıysa, sen ona yardım et. Gerçi itiraf etmeliyim ki Glaukon’un bu sözleri bana söyleyecek bir şey bırakmadı, adaleti, doğruluğu savunacak güç bırakmadı bende.”</p>
				<p class="normal1"><span class="idebold">[e]</span> “Saçmalama Sokrates. Sen söyleyeceklerime kulak ver şimdi. Glaukon’un söylediklerini daha iyi kavrayabilmek için, adaleti övüp haksızlığı yerenlerin de fikirleri üzerinde durmamız lazım. Anneler, babalar ya da bir kimseyi yetiştirmekle yükümlü olanlar, yetiştirecekleri kişilere her zaman doğru, adil, haksever olmayı öğütlerler. Peki ama neden? Adaletin kendisi için değil tabii, 
				<span class="idebold">[363a]</span> onun getireceği saygınlık ve ün için yaparlar bunu. Bilirler ki, insan adil görünürse, bunun sağladığı saygınlıkla, devlette bir mevki elde edebilir, iyi biriyle evlenebilir, yani demin Glaukon’un, haksızlık eden, ama adil görünen kişi için saydığı yararları sağlayabilir. Bunlar adil bir kişi olma ününün getirilerini iyice abartırlar, çünkü tanrıların (doğruluktan) yana değer yargılarını da kendi kefelerine katarlar ve bunun beraberinde getireceği yararları saya saya bitiremezler. Yüce Hesiodos, Homeros’a, tanrıların adil insanlara neler bahşedeceklerini şu sözleriyle açıklar: 
				<span class="idebold">[b]</span></p>
				<p class="normal1">‘Yüksek dallarında palamutların fışkırdığı, 
				gövdesine arıların yuva yaptığı ağaçlar;</p>
				<p class="normal1">Yünlerinin ağırlığını taşıyamayıp sendeleye 
				sendeleye yürüyen koyunlar.’</p>
				<p class="normal1">Homeros da toplum içinde saygınlık kazanan bu insanlar için buna benzer şeyler söyler:</p>
				<p class="normal1">‘Sanki masumların masumu, bir kraldır, </p>
				<p class="normal1">Erdemde ve bilgelikte tanrıyla yarışır; </p>
				<p class="normal1">Şaşmaz doğrulukla ülkesini yönetirken,</p>
				<p class="normal1"><span class="idebold">[c]</span> Ülkesinin kara toprağından buğday, arpa 
				fışkırır,</p>
				<p class="normal1">Ağaçların dalları meyvelerden kırılır.</p>
				<p class="normal1">Sürüsündeki hayvanlar doğurur da doğurur;</p>
				<p class="normal1">Denizden çıkan balığın haddi hesabı yoktur.’</p>
				<p class="normal1">Musaios’la oğlunun (ilahi ve methiyelerde) tanrılar adına, adillere bahşettiği nimetler bunlardan daha göz kamaştırıcıdır. Onlar şiirlerinde adilleri alıp, aşağı Hades diyarına götürür, orada onları azizlerin ziyafetine konuk eder, başlarına çelenk takar, kana kana şarap içirirler. Sanırsın ki erdemli olmanın en büyük ödülü, sonsuza kadar içip sarhoş olmaktır. 
				<span class="idebold">[d]</span> Bazıları tanrıların ödülünü çok daha ileri götürerek, inancını koruyan, sözünü tutan insanların soyunun sopunun tükenmeyeceğini, adının nesillerden nesillere aktarılacağını söyler. İşte onlar adaleti, benzer şekilde övmeye çalışırlar. Öte yandan, dinsizlerin de Hades’in bataklıklarına mahkûm edileceklerini, kalburla su taşıyacaklarını, sağken rezil rüsva olacaklarını, 
				<span class="idebold">[e]</span> Glaukon’un o adil kimseler için saydığı bütün belaların bu adamların başına geleceğini söylerler. Bundan daha ileri de gitmezler. İşte onların, adil kimselerle adil olmayanları övmeleri ve yermeleri böyledir.</p>
				<p class="normal1"><span class="idebold">7.</span> Bunların dışında, Sokrates, bu konuda üçüncü bir düzlemde, ozanlardan ve gündelik hayattan neler duyduğumuzu da göz önünde tut. 
				<span class="idebold">[364a]</span> Bunların hepsi de tek bir ağızdan, adilliğin ve ölçülülüğün takdir edilesi şeyler olduğunu söylerken, bir yandan da bu ilkeleri hayata geçirmenin zorluğundan ve zahmetli oluşundan bahsederler. Haksızlık, yasa, kural tanımazlık ise tam tersine kolayca icra edilebilir şeylerdir, bunlar sadece yasalar ve kamuoyu tarafından kınanmıştır, o kadar (derler). Onlar için adil olmak, olmamaktan daha az kazançlı bir şeydir. Bu bakımdan, zengin ve toplum içinde etkili, ama kötü niyetli insanları hem herkesin içinde hem de kendi aralarında yüceltmeye hazırdırlar. Öte yandan, iyi insanların, eğer yoksul ve güçsüz kimselerse, diğerlerinden daha iyi olduklarını kabul etmekle birlikte 
				<span class="idebold">[b]</span> bunları horlamaktan ve onlara saygısızlık etmekten de geri durmazlar. Ama yaptıkları arasında en tuhaf şey, belki de bunların beceri, akıllılık, ustalık, gayret ve tanrılar üzerine söyledikleridir. Derler ki, tanrılar bile iyi insanlara sefil ve felaket dolu bir hayat bahşederken, kötü insanları, serserileri iyi ve mutlu bir hayatla ödüllendirirler. Dilenciler ve kâhinler de zenginlerin hayatını iyileştirme seferberliğinde yerlerini alırlar: Bunların ta kapılarına kadar giderek, içlerinde tanrılardan gelen güçler olduğunu ve bu güçler sayesinde düzenlenecek şenliklerde, ziyafetlerde, kurbanlar ve büyülü sözler aracılığıyla kendilerinin veya atalarının 
				<span class="idebold">[c]</span> işlemiş olduğu günahları sildirebileceklerine onları inandırmaya çalışırlar. Bir de yine, aynı gücü kullanarak ufak bir ücret karşılığında, kapısına gittikleri zenginlerin düşmanlarını, bu insanlar adilmiş, haksevermiş, değilmiş diye bakmadan cezalandırmayı teklif ederler. Bunu yaparken de tanrıları kendi istekleri doğrultusunda hareket ettirme gücüne sahip olduğunu iddia ettikleri büyülü sözlerden ve sihirlerden yararlanacaklarını söylerler. Bunlar söylediklerinin geçerliliğini doğrulatmak için de ozanların sözlerine başvururlar. Mesela kötülük etmenin kolay bir şey olduğunu savunan Hesiodos’un sözleri buna örnek olabilir:</p>
				<p class="normal1">‘Kötülüğü aramaya giden insanların yolu,</p>
				<p class="normal1">Rahat ve düz, neredeyse hepimizin içinde var o; 
				</p>
				<p class="normal1"><span class="idebold">[d]</span> Erdemi arayanın yoluna ise</p>
				<p class="normal1">Alınteri koymuştur tanrılar ve upuzun, zahmetli, dik bir yoldur bu.’</p>
				<p class="normal1">Homeros’un şu sözleri de insanların tanrıların niyetlerini değiştirebileceğini savunanlara ilişkindir:</p>
				<p class="normal1">‘Tanrıları bile ikna edebilirsiniz,</p>
				<p class="normal1">Adaklarla, kurbanlarla gönüllerini alan sözlerle 
				değiştirebilirsiniz düşüncelerini;  
				</p>
				<p class="normal1"><span class="idebold">[e]</span> Yağ kokusu, et kokusu yayıldıkça etrafa</p>
				<p class="normal1">Öfkesi alınır Tanrı’nın; merhameti hatırlar 
				bir anda.’</p>
				<p class="normal1">Bunlarla da yetinmezler, Selene ile Musa’ların çocukları olduğu düşünülen Musaios’la Orpheus’tan<sup class="calibre2"><a href="001-672Devlet_split_018.html#footnote-200-45" id="footnote-200-45-backlink" name="footnote-200-45-backlink">[45]</a></sup> yararlanırlar.<sup class="calibre2"><a href="001-672Devlet_split_018.html#footnote-200-46" id="footnote-200-46-backlink" name="footnote-200-46-backlink">[46]</a></sup> Bunlara dayanarak düzenledikleri kutsal törenlerde, yalnızca tek tek kişileri değil, diğer devletleri de, suç işleyen insanların günahlarından arınıp 
				<span class="idebold">[365a]</span> temizlenebileceklerine inandırmaya çalışırlar. Derler ki, ‘sırlar’ denilen, kurbanların kesildiği, şenliklerin yapıldığı (mistik) ayinlerde, insanların hem yaşarken hem de ölümden sonra günahları affettirilebilir. Bunlara uyduğumuz takdirde öbür dünyanın azaplarından kurtulabileceğimiz, bunları ihmal ettiğimizde de korkunç azaplarla karşılaşabileceğimiz düşüncesini yaymaya çalışırlar.”</p>
				<p class="normal1"><span class="idebold">8.</span> “Peki Sokrates, beceri, çalışkanlık (erdem) ve serserilik konusundaki bütün bu ve benzer sözler, bu insanların, tanrılarca değerlendirilişine ilişkin sözler, genç insanlara nasıl yansıyabilir sence? Hayatını en iyi ve en mutlu şekilde geçirmesi için nasıl biri olması ve bu uğurda hangi yolları izlemesi gerektiğini öğrenmek isteyen pek çok genç insan var. Şimdi düşün Sokrates, duyduğu her şeyi kapıp, onlardan kendisine dersler çıkarmaya çalışan ve düşünceleri bir o yana bir bu yana savrulan iyi niyetli toy gençlerimiz, erdem ve kötülük konusunda karar verirken, 
				<span class="idebold">[b]</span> insanların ve tanrıların adil ve adil olmayanı nasıl göreceklerine dair söylenen bu sözleri duyunca nasıl etkilenirler? Pindaros’un şu sözlerini kendi kendine tekrarlamayacak mıdır bu genç:</p>
				<p class="normal1">‘Şu içine girdiğimde bütün ömrümü huzurlu ve 
				güven içinde geçireceğim kaleye,  
				</p>
				<p class="normal1">Doğru yolu izleyerek mi </p>
				<p class="normal1">Yoksa binbir hile ve düzenbazlıkla dolu haksız yolu izleyerek mi tırmansam?’</p>
				<p class="normal1">Gördüğün gibi Sokrates, gerçekte adil olduğu halde böyle bilinmeyenin adilliği, ona yarar sağlamak şöyle dursun, başına beladan başka bir şey getirmezken, kişi haksızlıktan yana olduğu halde adil görünümüne bürünmüşse, bu sefer bilinmeyenin adilliği tanrılara layık bir hayat vaat edebiliyor ona. O zaman, bilge kişilerin de bana söylediği gibi, madem görünüş, 
				<span class="idebold">[c]</span> özdeki gerçekliğin önüne geçiyor ve mutlu olup olmayacağımızı belirleyen bir hâkim haline geliyor, ben de kendimi tamamen beni mutlu edecek bir dış görünüş biçmeye, aslında öyle olmadığım halde, çevreme erdemli (adil, dürüst) bir insan görüntüsü vermeye, böyle bir dekor oluşturmaya adamalıyım. Arkama da bilge ozan Arkhilokhos’un<sup class="calibre2"><a href="001-672Devlet_split_018.html#footnote-200-47" id="footnote-200-47-backlink" name="footnote-200-47-backlink">[47]</a></sup> bahsettiği o kurnaz ve hilekâr tilkiyi almalıyım. Birisi çıkıp da ‘kötü insanların kötülüklerini gizlemesi çoğunlukla zordur’ 
				<span class="idebold">[d]</span> derse, biz de o zaman ‘zaten büyük işler becermek hiçbir zaman kolay olmamıştı’ deriz. Kısacası, bütün bunlardan şu çıkıyor: Hayatta mutlu olmak istiyorsak bu yolu izlemeliyiz, yani haksızlık yapıp başkalarına doğru gözükmeliyiz. Kendi haksızlıklarımızı gizlemek için gizli dernekler, kulüpler<sup class="calibre2"><a href="001-672Devlet_split_018.html#footnote-200-48" id="footnote-200-48-backlink" name="footnote-200-48-backlink">[48]</a></sup> kurmak gerekir. Tabii, yaptıklarımızın cezasız kalabilmesi için meclisleri, mahkemeleri söz oyunlarıyla etkileyebilecek retorik<sup class="calibre2"><a href="001-672Devlet_split_018.html#footnote-200-49" id="footnote-200-49-backlink" name="footnote-200-49-backlink">[49]</a></sup> ustalarının yardımına da mutlaka başvurmak gerekecek. Bütün 
				bunlara rağmen ‘herkesi kandırabilir, onları kendinize inanmaya zorlayabilirsiniz, ama tanrıları asla’ diyenleri duyar gibiyim. Peki ya tanrılar yoksa ya da varlarsa bile insanların işleriyle zerre kadar ilgilenmiyorlarsa ne olacak? 
				<span class="idebold">[e]</span> Tanrılar hakkında bildiğimiz bütün şeyler asırlardır halkın dilinde olan şeylere ve soyları sopları geçmişe dayanan ozanların mısralarına dayanıyor. Zaten, hem halktan insanların hem de ozanların bizzat kendileri, kurbanlarla, dualarla, adaklarla tanrıların niyetlerinin değiştirilebileceğini söylemiyorlar mı? En iyisi mi biz tutarlı olalım ve tanrılara inanacaksak, onlar hakkındaki bu sözlere de inanalım; ya da hiçbirine inanmayalım, tanrıları yok sayalım. Ozanların dediklerine uyarsak, en iyisi, adaletsiz insan olup, haksızlıktan kazandıklarımızla tanrılara adaklar adamaktır. Çünkü adil insan olursak, 
				<span class="idebold">[366a]</span> belki öbür dünyadaki azaptan kurtuluruz, tanrıların hışmına uğramayız, ama bu sefer de haksızlıktan elde edebileceğimiz her şeyden mahrum kalmış oluruz. Halbuki adaletsiz davrandığımızda, hem bunun getireceği kazançlardan yararlanırız hem de bu kazançlardan elde ettiklerimizi kullanarak, kendi günahlarımızı affettirir, azap çekmeyiz. Buna karşılık, adalet tanımayanlar ve onların çoluğu çocuğu bu dünyada yaptıkları haksızlıkların cezasını er geç Hades’te çekecektir, diyenler de olabilir. O zaman biz de ‘İyi ama arkadaşım, peki (mistik) sır ayinlerinin, bağışlayıcı tanrıların gücünü hiç mi aklına getirmiyorsun? 
				<span class="idebold">[b]</span> En büyük devletlerin hepsi bunların gücünden bahsetmiyor mu? Tanrıların çocukları, yani ozanlar ve peygamberler de bu hakikati müjdelemiyor mu bize?’ diye sorarız.<sup class="calibre2"><a href="001-672Devlet_split_018.html#footnote-200-50" id="footnote-200-50-backlink" name="footnote-200-50-backlink">[50]</a></sup></p>
				<p class="normal1"><span class="idebold">9.</span> Gerek sıradan insanlar gerekse de sözü dinlenir, büyük insanlar diyorlar ki, adaletsizliğin üzerine doğruluk elbisesi giydirdiğimizde sağlığımızda olsun, öldükten sonra olsun, hem tanrılarla hem de insanlarla herhangi bir sorun yaşamayız. Peki o zaman, katıksız haksızlığı değil de, katıksız doğruluğu seçmenin iyi olduğuna dair düşünceyi neye dayanarak 
				<span class="idebold">[c]</span> savunabiliriz? Durumun böyle olduğunu bilen ve kafa, kişilik, mevki ve zenginlik bakımından üstün olan bir insanın adalete değer vermeyeceğini, onu öven insana kahkahalarla gülmeyeceğini kim iddia edebilir? Bu sözlerimin yanlış olduğunu kanıtlayacak ve adaletin en iyi kılavuz olduğu fikrini özümsemiş bir insan varsa, bu adam, haksızlık eden insanlara öfkelenmeyecek, hatta onlara bağışlayıcı davranacaktır, çünkü o da bilir ki, tanrısal bir yaradılışa sahip ya da hakikatin bilgisine bir yerlerden erişmiş insanlar dışında 
				<span class="idebold">[d]</span> kimse, kendi isteğiyle adalete, hakkaniyete yönelmez. Ona göre haksızlığı yeren insanların bunu yapmalarının sebebi, korkaklıktan, yaşlılıktan ya da kimi zayıflıklardan ötürü haksızlık yapmaya güçlerinin yetmemesinden ileri gelmektedir. Deneyimlerimiz de göstermiştir ki, bu insanlar haksız davranmaya güçlerinin yettiği ilk fırsatta, ellerinden geleni artlarına koymazlar. Ama bütün bunların nedeni, Sokrates ile konuşmamızdan çıkan bir şey: 
				<span class="idebold">[e]</span> Sevgili dostum, sözleri bugünün insanlarına kadar korunagelmiş eski zamanların kahramanlarından başlayarak, kendini adaletin savunucusu olarak övüp duran sizlerin arasından kimse, adaletsizliği yerip adaleti savunurken, adil olmaktan kaynaklanan ün ve şerefle birlikte armağanları sayıp dökmekten başka bir şey yapmadı. Bir kimse de çıkıp bunların, ne tanrılar ne de insanlar tarafından görülebilen, taşıyıcısının ruhunun içindeki kendi gücünden ne şiirlerinde ne de düzyazılarında bahsetmemiştir; kimse, adaletin sırf karakteristik özelliklerinden ötürü en iyi’yi, haksızlığın ise en büyük kötü’yü içinde sakladığını göstermemiştir. 
				<span class="idebold">[367a]</span> Bunların özündeki iyilikten ve kötülükten bize daha çocukluğumuzdan itibaren söz etseydiniz, bugün, insanlar başlarına bir haksızlık gelmemesi için etrafındakileri gözetleyeceklerine, kötülüklerin en kötüsü olan adaletsizliği ruhlarında barındırmamak için kendi kendilerinin bekçileri olurlardı.</p>
				<p class="normal1">İşte Sokrates, Thrasymakhos ve onun gibilerin bu konuda düşünebileceklerinin bunlar ve benzeri şeylerden ibaret olduğunu sanıyorum; adaletin ve karşıtının doğasında var olan hakiki gücü, gördüğüm kadarıyla kabaca ters yüz etmektedirler. 
				<span class="idebold">[b]</span> Benim bu söylediklerim sana çok sert gelmiş olabilir, ama senden çekinmem gerekmiyor; senin bu görüşlerin tam tersini nasıl savunabileceğini merak ettiğim için böylesine ayrıntılı bir tespit yaptım. Şimdi bize sadece, adilliğin haksızlıktan nasıl üstün olduğunu göstermekle kalma, her birinin, kendi başlarına insan ruhu üzerinde nasıl etkiler bıraktığını, bu etkilere bakarak hangisinin en üst manevi değer, bir ‘iyi’, hangisinin kötü olduğunu kanıtla; dış görünüşü, Glaukon’un talep ettiği tarzda bir yana bırak; çünkü her ikisinin de hakiki ününü gözardı edip onların görünümlerinin ürünü (yani sahte adalet severin halkta bıraktığı izlenimi) işin içine katmazsan 
				<span class="idebold">[c]</span> adil olanı ve olmayanı yerdiğini veya övdüğünü iddia etmeyip, sadece bunların dışa yansıyan geçerli durumlarını göz önünde tuttuğunu ileri süreceğiz. Ancak böyle yapmakla, adaletin güçlünün çıkarına, haksızlığın ise onu işleyen insanın çıkarına ve yararına, güçsüzün ise zararına olduğunu iddia eden Thrasymakhos ile aynı safta, gizlice haksızlığa davet çıkarmış oluyorsun. Madem sen adaletin görme, işitme, bilgi, sağlık gibi değerlerini görünümden değil, özlerinden alan değeri yüksek (iyi) şeylere benzediğini, yani sadece sonuçları için değil, daha çok sırf kendisi için arzu edilebilecek bir şey olduğunu itiraf ediyorsun, 
				<span class="idebold">[d]</span> o zaman adil olmanın sadece ve sadece kendi doğasından ötürü kişiye yarar getiren yanlarını öv; haksızlığı da sırf kendi doğasından dolayı getireceği zararlardan ötürü yer. Bırak bunların beraberinde getireceği ödülleri ve ünleri başkaları övsün. Başka insanların, adilliğin övgüsünü ve haksızlığın yergisini, sırf bunların beraberinde getireceği ödüllere, cezalara dayanarak yapmasına müsamaha gösterebilirim belki, 
				<span class="idebold">[e]</span> ama bütün ömrünü bu soruların cevabını arayarak tüketmiş senin gibi bir insanın, böyle yapmasını asla kabul edemem. Senden daha fazlasını beklerim doğrusu. Bu bakımdan bize sadece adaletin, adaletsizlikten daha iyi olduğunu göstermekle kalma, diğer insanlar veya tanrılar görsün görmesin, bu özelliklerin tek başlarına bir insanda ne gibi etkilerde bulunduğundan söz et ve ancak buna dayanarak, birinin iyi ötekinin de kötü olduğuna karar ver.”</p>
				<p class="normal1"><span class="idebold">10.</span> Glaukon’la Adeimantos’un yeteneklerine her zaman hayran olmuşumdur, 
				<span class="idebold">[368a]</span> ama bu sözlerini duyunca bu hayranlığım birkaç kat daha arttı. Şöyle dedim onlara: “Babalarının oğulları, dinleyin beni şimdi. Glaukon’un hayranı olan dostu<sup class="calibre2"><a href="001-672Devlet_split_018.html#footnote-200-51" id="footnote-200-51-backlink" name="footnote-200-51-backlink">[51]</a></sup> ozan Megara<sup class="calibre2"><a href="001-672Devlet_split_018.html#footnote-200-52" id="footnote-200-52-backlink" name="footnote-200-52-backlink">[52]</a></sup> savaşında gösterdiğiniz üstün kahramanlıklardan ötürü, bu adamın<sup class="calibre2"><a href="001-672Devlet_split_018.html#footnote-200-53" id="footnote-200-53-backlink" name="footnote-200-53-backlink">[53]</a></sup> manevi oğulları olan sizlere elejisini<sup class="calibre2"><a href="001-672Devlet_split_018.html#footnote-200-54" id="footnote-200-54-backlink" name="footnote-200-54-backlink">[54]</a></sup> ithaf etmişti.</p>
				<p class="normal1">‘Ariston’un oğulları: Şanlı bir adamın tanrısal 
				soyu!’</p>
				<p class="normal1">Son derece yerinde bir söz gerçekten de dostlarım. Haksızlığın, adillikten üstün olduğuna kanaat getirmediğiniz halde, haksızlıktan yana böyle konuşabilmemiz için tanrısal bir ruh sizi etkiliyor olmalı. Biliyorum 
				<span class="idebold">[b]</span> siz bu sözlerle ikna olmuyorsunuz. Kişiliğinize bakarak biliyorum bunu; yoksa sizi hiç tanımasam, bu sözlerinizi duyup hakkınızda tersi bir kanaate sahip olabilirdim. Ama size duyduğum güven arttıkça, bu konuda neler söyleyebileceğim konusundaki kafa karışıklığım da artıyor. Sanki doğruluğu savunmaya gücüm yetmeyecekmiş gibi geliyor bana. Bunun kanıtı, adaletin haksızlıktan üstün olduğunu savunurken Thrasymakhos’a karşı verdiğim yanıtı doyurucu bulmayışınız. Öte yandan, adalete yardımcı olmamam da düşünülemez; 
				<span class="idebold">[c]</span> çünkü nefesim yettiğince, sesim soluğum kesilmedikçe, haksızlığı savunanlara karşı, adaletten yana saf tutmamak, korkarım tanrılara karşı sorumluluğu da zedeler. En iyisi adalet lehine elimden geldiğince ağırlık koymak.”</p>
				<p class="normal1">Bu sözlerim üzerine Glaukon ve diğerleri tartışmayı yarıda bırakmayıp var gücümle adaleti savunmaya devam etmemi istediler. Adaletin ve tersinin gerçekten de nasıl şeyler olduğunu ve bunların beraberinde getirecekleri yararlara ve zararlara göre, hangisinin rehber alınması gerektiğini enine boyuna göstermemi istediler. Ben de şunları söyledim:</p>
				<p class="normal1">“Şimdi bu konunun incelenmesi o kadar da basit bir şey değil, 
				<span class="idebold">[d]</span> keskin bir zekâ gerektiren ciddi bir iş. Bu yetenekten yoksun olduğumuz için araştırmamızı şu örnekteki gibi yapalım: Diyelim ki biri, uzağı iyi göremeyen birinden uzakta bir yerlerdeki küçük yazılmış harfleri okumasını istiyor. Biri başka bir yerde bu harflerin daha büyük boyutlarda daha büyük bir yüzeye yazıldığını fark etse, sanırım bu büyük bir şans olur; önce uzaktaki büyük harfleri okur, sonra da küçük harfleri inceler ve bu iki grubun aynı harflerden oluşup oluşmadığını anlamaya çalışırdı.”</p>
				<p class="normal1">“Haklısın, Sokrates,” dedi Adeimantos, “ama bu şanslı keşfin 
				<span class="idebold">[e]</span> adalet konusundaki incelemeyle ne ilgisi var, onu çözemedim.”</p>
				<p class="normal1">“Söyleyeceğim. Adalet hem tek tek insanların hem de bütün bir devletin<sup class="calibre2"><a href="001-672Devlet_split_018.html#footnote-200-55" id="footnote-200-55-backlink" name="footnote-200-55-backlink">[55]</a></sup> meselesidir değil mi?”</p>
				<p class="normal1">“Evet, öyledir.” </p>
				<p class="normal1">“Peki devlet tek bir kişiden daha büyük değil midir?”</p>
				<p class="normal1">“Elbette.”</p>
				<p class="normal1">“Belki büyük ölçekteki adalet daha büyük 
				<span class="idebold">[369a]</span> olur ve böylelikle onu görmemiz kolaylaşır. Bu yüzden de adaleti önce 
				<span class="ideitalik">devlette</span> vücut bulmuş (oluşmuş) biçimiyle inceleyelim, daha sonra da onun tek tek kişilerde ne gibi durumlar aldığını görelim; yani daha büyük olandan elde ettiğimiz izlenimleri, daha küçük olanı yorumlarken kullanalım.”</p>
				<p class="normal1">“Bu çok iyi bir fikir işte!”</p>
				<p class="normal1">“Şimdi biz bir devletin yavaş yavaş doğuşunu, oluşumunu anlamaya çalışırsak, o devletteki adaletin ve adaletsizliğin de yavaş yavaş oluşumunu anlamış olmaz mıyız?”</p>
				<p class="normal1">“Neden olmasın?”</p>
				<p class="normal1">“Böyle bir yol izlediğimizde de kafamızdaki soruları daha kolay yanıtlamaz mıyız?”</p>
				<p class="normal1"><span class="idebold">[b]</span> “Evet, hem de çok kolay.”</p>
				<p class="normal1">“O zaman, ne dersin, böyle bir işe girişelim mi? İyi düşün ama, bu o kadar da kolay bir şey değil.”</p>
				<p class="normal1">“Düşündüm, merak etme. Sen devam et, daha fazla sabırsızlandırma beni,” dedi Adeimantos.</p>
				<p class="normal1"><span class="idebold">11.</span> “Bence,” diye söze başladım, “bir devlet, aramızdan kimsenin kendi kendine yetememesinden, başka pek çok şeye (ve kişiye) ihtiyaç duymasından doğar. Devletin başka bir kökeni olabileceğini düşünebiliyor musun?”</p>
				<p class="normal1">“Hayır, düşünemiyorum.”</p>
				<p class="normal1"><span class="idebold">[c]</span> “O zaman türlü türlü ihtiyaçları olan insanlar bunları karşılayabilmek için birbirlerinin yardımına başvururlar; ancak çok çeşitli ihtiyaçları olduğundan, çok sayıda insanı yurttaş ve yardımcılar olarak bir yerleşimde toplarız; bu yerleşim topluluğuna (cemaatine) devlet adını veririz, öyle değil mi?”</p>
				<p class="normal1">“Doğru.”</p>
				<p class="normal1">“İnsanlar her zaman karşılıklı bir verme alma ilişkisi içinde olurlar. Buna istek diyorlar, çünkü mübadelenin<sup class="calibre2"><a href="001-672Devlet_split_018.html#footnote-200-56" id="footnote-200-56-backlink" name="footnote-200-56-backlink">[56]</a></sup> kendi yararlarına olduğunu bilirler.”</p>
				<p class="normal1">“Çok doğru.”</p>
				<p class="normal1">“O zaman şimdi, biz kafamızda bir devlet<sup class="calibre2"><a href="001-672Devlet_split_018.html#footnote-200-57" id="footnote-200-57-backlink" name="footnote-200-57-backlink">[57]</a></sup> doğuralım. Bu devletin kökeninde bizim kendi ihtiyaçlarımız olacaktır, değil mi?”</p>
				<p class="normal1">“Tabii.”</p>
				<p class="normal1"><span class="idebold">[d]</span> “İhtiyaçlarımızın<sup class="calibre2"><a href="001-672Devlet_split_018.html#footnote-200-58" id="footnote-200-58-backlink" name="footnote-200-58-backlink">[58]</a></sup> en başta geleni ve en önemlisi yiyecek bulma ihtiyacıdır. Yiyecek olmadan var olmamız, hayatımızı sürdürmemiz mümkün olur mu?”</p>
				<p class="normal1">“Olmaz tabii.”</p>
				<p class="normal1">“İkincisi barınma, üçüncüsü giyinme ve buna benzer ihtiyaçlardır.”</p>
				<p class="normal1">“Doğru.”</p>
				<p class="normal1">“O zaman gel şimdi devletimizin bu temel ihtiyaçları nasıl hakkıyla karşılayabileceğine bir göz atalım. Bu ihtiyaçlarımızın karşılanması için devletimizde bir çiftçi, bir yapı ustası, bir de dokumacı olması gerekmez mi? Tabii bunların yanında bir de kunduracı ve diğer bedensel ihtiyaçlarımızı karşılayacak nesneleri üreten insanların da bulunması gerekir.”</p>
				<p class="normal1">“Çok haklısın.”</p>
				<p class="normal1">“O halde, en zorunlu ihtiyaçlarla kendini sınırlayan bir devlette bile en az dört beş kişinin olması gerekiyor.”</p>
				<p class="normal1"><span class="idebold">[e]</span> “Bu çok açık bir şey.”</p>
				<p class="normal1">“İyi ama bu nasıl olacak? Herkes kendi ürettiği şeyleri diğerlerinin ortak kullanımına mı sunacak?<sup class="calibre2"><a href="001-672Devlet_split_018.html#footnote-200-59" id="footnote-200-59-backlink" name="footnote-200-59-backlink">[59]</a></sup> Mesela bir çiftçi tek başına, kendi ihtiyacının dört katı yiyecek üreterek ve böylelikle de kendi yiyecek ihtiyacını karşılamaya yetecek olan zamanın dört katını harcayarak diğer insanların da karnının doymasını mı sağlayacak; yoksa diğerleriyle hiçbir ilişki kurmadan, kendi ihtiyaçlarını kendi karşılayabilecek şekilde, sadece kendisine yetecek yiyeceği üretip geriye 
				<span class="idebold">[370a]</span> kalan dörtte üçlük zamanı da kendi evini, kendi giysilerini ve kunduralarını yapmaya mı ayıracak?”</p>
				<p class="normal1">Adeimantos söze karışarak, “Bence birinci yol, ötekine göre daha makul olur, Sokrates,” dedi.</p>
				<p class="normal1">“Zeus aşkına, bana da öyle görünüyor,” diye cevap verdim. “Sen bunu söyleyince, 
				<span class="idebold">[b]</span> aklıma, kimsenin doğal verileriyle (yaradılıştan) birbirine denk olmadığı, herkesin doğasında farklı nitelikler ve yetenekler taşıdığı, kiminin şu işe kiminin de bu işe uygun yetenekle donanmış olduğu aklıma geldi; yoksa sen başka türlü mü düşünüyorsun?”</p>
				<p class="normal1">“Yoo, senin gibi düşünüyorum.”</p>
				<p class="normal1">“Peki bir insan tek bir işle uğraştığında mı, yoksa çeşit çeşit işlerle uğraştığında mı daha güzel çalışır?” 
				</p>
				<p class="normal1">“Tek bir işle uğraştığında.”</p>
				<p class="normal1">“Bir de tabii, zamanında yapılmayan bir işin, layıkıyla gerçekleştirilmesi mümkün değildir.”</p>
				<p class="normal1">“Kesinlikle.”</p>
				<p class="normal1">“Çünkü, bir iş, o işi yapanın keyfini bekleyemez; tam tersine, o işi yapmaya niyetlenen kişi, yapacağı işin ne zaman yapılması gerektiğini bilip ona göre davranmak zorundadır.”</p>
				<p class="normal1"><span class="idebold">[c]</span> “Çok doğru.”</p>
				<p class="normal1">“Öyleyse diyebiliriz ki, bir insan, diğer işleri başkalarına bırakarak, yeteneğine uygun tek bir işe odaklanıp onu zamanında bitirirse toplamda hem daha verimli, hem daha kolaylıkla hem de daha özenle yapılmış bir iş çıkar ortaya.”</p>
				<p class="normal1">“Şüphesiz.”</p>
				<p class="normal1">“Madem öyle, sevgili Adeimantos, bir devlette, saydığımız bu işlerin hepsinin yapılabilmesi için dörtten daha fazla insan olması gerekir; çünkü bir işçi, orağın güzel olmasını istiyorsa, açıktır ki onu kendisi yapmayacaktır; ya da tarım için gereken sabanını, tırmığını. 
				<span class="idebold">[d]</span> Aynı şey yapı ustaları, dokumacı ve kunduracılar için de geçerlidir.”</p>
				<p class="normal1">“Doğru.”</p>
				<p class="normal1">“Bu durumda da, marangozlar, demirciler ve daha birçok zanaatkâr devletimize katılmak durumunda kalacak ve böylelikle de devletimiz büyüyecek.”</p>
				<p class="normal1">“Haklısın.”</p>
				<p class="normal1">“Çiftçimizin tarlasını sürerken, 
				<span class="idebold">[e]</span> duvarcının da malzemesini taşırken kullandığı, kunduracıların ve dokumacıların yün ve deri elde ederken yararlandığı öküzleri ve diğer hayvanları besleyip onlara göz kulak olacak çobanlara, hayvan bakıcılarına ihtiyaç duyulsa da, devletimiz çok büyümüş olmayacaktır.”</p>
				<p class="normal1">“Ama bunlara sahip olan devletse, artık pek küçük sayılmayacaktır.”</p>
				<p class="normal1">“Peki onu, ithalata ihtiyaç duymayacağı bir yerde kurmak hemen hemen imkânsızdır, öyle mi?”</p>
				<p class="normal1">“İmkânsızdır.”</p>
				<p class="normal1">“O zaman, bir de başka devletlerden malları getirecek insanlara ihtiyacımız olacak.”</p>
				<p class="normal1">“Doğru.”</p>
				<p class="normal1">“İyi ama, bu insanların, ihtiyacımız olan malları getirmek için gidecekleri devletlere eli boş giderlerse, 
				<span class="idebold">[371a]</span> yine eli boş dönecekleri kesindir, değil mi?”</p>
				<p class="normal1">“Evet, kesindir.”</p>
				<p class="normal1">“O halde, yapmamız gereken şey, sadece kendi devletimizdeki insanların ihtiyacı oranında mal üretmekle yetinmek değil, dışarıdan da mal getirebilmemizi sağlayacak nitelikte ve oranda mal üretmeye yönelmek olacaktır.”</p>
				<p class="normal1">“Çok haklısın.”</p>
				<p class="normal1">“Bunu yapmak isteyince de, devletimizdeki çiftçi ve zanaatkâr sayısını artırmamız gerekecek.”</p>
				<p class="normal1">“Öyle olacak.”</p>
				<p class="normal1">“Tabii, dışarıdan mal getirip götürmekle görevlendirilmiş tüccarlara da ihtiyacımız olacak, öyle değil mi?”</p>
				<p class="normal1">“Evet.”</p>
				<p class="normal1">“O zaman bize tüccar da lazım.”</p>
				<p class="normal1">“Hem de acilen!”</p>
				<p class="normal1">“Mallarımızı başka devletlere, şayet deniz yoluyla taşıyacaksak, 
				<span class="idebold">[b]</span> çok sayıda usta denizciye ihtiyacımız olacak.”</p>
				<p class="normal1">“Evet, bir hayli denizci gerekiyor devletimiz için.”</p>
				<p class="normal1"><span class="idebold">12.</span> “Peki ama, insanlarımız kendi devletimizin sınırları içinde mallarını nasıl değiş tokuş edecekler? Hatırlarsan, insanların ürettiklerini mübadele etmesini devletimizin temel varlık nedeni olarak görmüştük.”</p>
				<p class="normal1">“Alıp satarak mübadele edecekler.”</p>
				<p class="normal1">“O zaman devletimizde bir de pazar yeri ve orada kullanılacak paranın<sup class="calibre2"><a href="001-672Devlet_split_018.html#footnote-200-60" id="footnote-200-60-backlink" name="footnote-200-60-backlink">[60]</a></sup> bulunması gerekiyor.”</p>
				<p class="normal1">“Öyle tabii.”</p>
				<p class="normal1"><span class="idebold">[c]</span> “Şimdi, diyelim ki bir çiftçi ya da zanaatkâr, ürettiği malı pazara taşıdı, fakat bir de baktı ki onun ürettiği mala o an için kimse ihtiyaç duymuyor. Ne yapacak bu adam, işi gücü bırakıp, pazarda malını satın alacak adamları bekleyip duracak mı?”</p>
				<p class="normal1">“Tabii ki hayır. Orada bu işi devredebileceği insanlar olacak. İyi yönetilen devletlerde, bedence zayıf olup elinden hiçbir iş gelemeyen insanlar genellikle bu işi yaparlar. Bunların işi, pazarda bekleyip 
				<span class="idebold">[d]</span> üreticiden ürettiği malı satın almak, daha sonra da pazarda bu malı ihtiyacı olana satmaktır.”</p>
				<p class="normal1">“Demek ki, böyle bir durum devletimizde satıcılar kastını doğuruyor? Pazar yerinde oturup, alışveriş işlerinin yapılmasını sağlayan insanlara satıcı, bir site devletinden ötekine mal ticaretinin yapılmasını sağlayan aracılara da tüccar ismini veriyoruz, değil mi?”</p>
				<p class="normal1">“Evet.”</p>
				<p class="normal1">“Bir de bir yandan, birlikte iş görülemeyecek kadar düşük seviyede bir zekâya sahip 
				<span class="idebold">[e]</span> öte yandan bedensel güçleri sayesinde ağır işleri yapabilecek insanlar var. Bunlar bu işleri yapıp para kazanabilmek için emeklerini satarlar; aldıkları paraya ücret, kendilerine de ücretli denir, değil mi?”</p>
				<p class="normal1">“Doğru.” </p>
				<p class="normal1">“Öyleyse ücretliler de besbelli ki devletin tamamlayıcısıdırlar, değil mi?”</p>
				<p class="normal1">“Sanırım.”</p>
				<p class="normal1">“O zaman onlarla birlikte, devletimizin gerçekten bir devlet olacak kadar büyüdüğünü söyleyebilir miyiz sevgili Adeimantos?”</p>
				<p class="normal1">“Söyleyebiliriz tabii.”</p>
				<p class="normal1">“İyi ama bu devlette adaleti ve adaletsizliği nerede arayacağız? Sence bu saydıklarımızın hangisine yerleşmiştir bunlar?”</p>
				<p class="normal1"><span class="idebold">[372a]</span> “Şu an için sevgili Sokrates, onların karşılıklı ihtiyaçlarından başka bir şey gelmiyor aklıma.”<sup class="calibre2"><a href="001-672Devlet_split_018.html#footnote-200-61" id="footnote-200-61-backlink" name="footnote-200-61-backlink">[61]</a></sup></p>
				<p class="normal1">“Doğru söylüyor olabilirsin; ama gel en iyisi biz bu konuyu gecikmeden ele alalım. Bunun için öncelikle, bizim bu kafamızda tasarladığımız devlete dahil olan insanların nasıl bir hayat süreceklerini görmek gerekiyor. Şüphesiz, mısır, şarap, elbise ve kundura üretecekler; kendi evlerini yapacaklar. Yazın hep birlikte, yalın ayak ve çırılçıplak, kışın ise iyice giyinmiş, örtünmüş bir şekilde işlerini görecekler. 
				<span class="idebold">[b]</span> Ve kanımca da arpa, buğday ve çavdardan un üretip unu yoğurup kızartacak (fırınlayacak), iyi çavdar ve buğday ekmeğini kamış hasırların ya da taze yaprakların üzerine dizecekler.<sup class="calibre2"><a href="001-672Devlet_split_018.html#footnote-200-62" id="footnote-200-62-backlink" name="footnote-200-62-backlink">[62]</a></sup> İşlerini bitirince de sarmaşık veya mersin dallarından<sup class="calibre2"><a href="001-672Devlet_split_018.html#footnote-200-63" id="footnote-200-63-backlink" name="footnote-200-63-backlink">[63]</a></sup> yapılmış yataklarına uzanacak, yaptıkları şeyleri çocuklarıyla birlikte afiyetle yiyecek, başlarına çelenkler takmış bir vaziyette şaraplarını içecek; tanrılara ilahiler okuyup, övgüler sunacaklardır. Birbirleriyle iyi geçinip, aile saadetini bozmamaya özen gösterecek, yoksulluğun baş göstermesinden ve savaştan korktukları için 
				<span class="idebold">[c]</span> ancak yetiştirebilecekleri kadar çocuk yapacaklardır.”</p>
				<p class="normal1"><span class="idebold">13.</span> Glaukon burada söze karışıp, “İyi de Sokrates, adamların ekmeklerine katık yapacakları bir şey yok, sen afiyetle yemek yemekten, ziyafet çekmekten bahsediyorsun,” dedi.</p>
				<p class="normal1">“Doğru tabii. Katığı unutmuşum. Yurttaşlarımızın elbette tuzu, zeytini, peyniri olacak. Köylülerin yaptığı gibi, soğan kıracak, lahana pişirecekler. Üstüne tatlı niyetine incir, nohut, bakla da yiyecekler. Bir yandan, mersin yemişiyle, palamutu kızgın ateşte kızartacak, bir yandan da azar azar içkilerini yudumlayacaklar. 
				<span class="idebold">[d]</span> Böyle beslenerek, sağlıklı ve huzurlu bir şekilde uzun bir ömrü tamamlayacaklar. Çocuklarına da böyle huzurlu bir hayatı miras bırakacaklar.”</p>
				<p class="normal1">Bunlar üzerine Glaukon, “İlahi Sokrates! Hani bir domuzlar devleti kursan, bu insanları ancak böyle besleyebilirsin!” dedi.<sup class="calibre2"><a href="001-672Devlet_split_018.html#footnote-200-64" id="footnote-200-64-backlink" name="footnote-200-64-backlink">[64]</a></sup></p>
				<p class="normal1">“Ne yapalım yani. Başka nasıl yaşatalım bu adamları?” diye sordum.</p>
				<p class="normal1">“Bugün sıradan bir insan nasıl yaşıyorsa öyle masalarda yemek yemeliler. Yemekleri, tatlıları, katıkları günümüz insanlarınınki gibi olmalı.”</p>
				<p class="normal1"><span class="idebold">[e]</span> “Şimdi anladım,” dedim. “Siz benden öyle sıradan bir devleti değil, bolluk içindeki bir devleti tasarlamamı istiyorsunuz. Belki bunu yapmak daha iyi olur; çünkü belki de, adaletin ve haksızlığın nereden çıktığını bu tür devletleri inceleyerek daha iyi anlayabiliriz. Gerçi bence, gerçekten de sağlıklı bir devlet yapısı arzu ediyorsak, benim bu bahsettiğim devlet biçimini kendimize örnek almamız gerekir. Ama istiyorsanız, kendini olduğundan önemli gösteren, abartılı devleti de inceleyebiliriz. Bizi engelleyen hiçbir şey yok. Besbelli ki bu bahsettiğim basit yaşama tarzından tatmin olmakta, yanında bir de 
				<span class="idebold">[373a]</span> koltuklar, masalar, yemek üstü yiyecekler, kokular, tütsüler, kadın, kız arkadaşlar, tatlılar hem de her çeşidinden istemektedirler. O zaman da sadece başta söylediğimiz ev, elbise ve kundura gibi temel ihtiyaçlar değil, resim ve nakışla birlikte altın, fildişi ve buna benzer değerli maddelerin de bir yerlerden bulunması gerekecek.”</p>
				<p class="normal1"><span class="idebold">[b]</span> “Doğru.”</p>
				<p class="normal1">“O zaman bu, devleti daha da büyütmeyi gerektirir; çünkü bizim sağlıklı olarak nitelediğimiz o küçük ve basit devlet bu tür ihtiyaçları karşılamak için yeterli değildir. Devletimiz, bu durumda, zorunlu olmayan ihtiyaçlarla ilgili pek çok meslek erbabını da barındırmak durumunda kalacak. Örneğin, her türden avcı, taklit (gerçeği resmetme) sanatıyla uğraşıp biçimleri ve renkleri taklit eden insanlar, müzik ustaları, ozanlar, onlara hizmet eden rhapsodos’lar,<sup class="calibre2"><a href="001-672Devlet_split_018.html#footnote-200-65" id="footnote-200-65-backlink" name="footnote-200-65-backlink">[65]</a></sup> tiyatro oyuncuları, dansçılar, tiyatro yöneticileri, çeşit çeşit süs eşyası 
				<span class="idebold">[c]</span> yapan ve özellikle kadınlara elbise diken zanaatkârlar, ustalar, gibi. Tabii bu durumda daha fazla hizmetkârımız olmalı. Yani lalalardan, sütninelerden, dadılardan, temizlikçilerden, berberlerden, ayrıca et ve un pişiren aşçılardan ve aşçıbaşılardan bahsediyorum. Tabii bunların yanında domuz çobanlarını da unutmayalım. Daha önce tasarladığımız devletlerde bu gibi şeylere ihtiyacımız yoktu; ama şimdiki devlet yapısında olacak. Bir de diğer pek çok çeşit hayvanın da beslenmesi gerekiyor bu site devletinde; bakarsın insanlar değişik hayvanların etlerini yemek isterler.”</p>
				<p class="normal1">“Doğru.”</p>
				<p class="normal1"><span class="idebold">[d]</span> “Tabii böyle yaşayınca da öncekinden daha çok hekime ihtiyacımız olacak.”</p>
				<p class="normal1">“Öyle.”</p>
				<p class="normal1"><span class="idebold">14.</span> “Bir de eski devlette herkesi beslemeye yeten ülke toprakları, artık dar ve yetersiz kalacak, değil mi?”</p>
				<p class="normal1">“Haklısın.”</p>
				<p class="normal1">“O zaman hem işlemek hem de hayvanlarımızı otlatmak için komşu topraklarının bir kısmına göz koymayacak mıyız? Ve onlar da aynı bizim gibi, temel ve zorunlu ihtiyaçların ötesine geçip, doymak bilmez mal edinme hırsı içine girmişler, zorunlu olanın sınırını aşmışlarsa gözleri bizim topraklarımızda olmayacak mı?” 
				</p>
				<p class="normal1"><span class="idebold">[e]</span> “Zorunlu olarak, öyle olacak, Sokrates,” dedi.</p>
				<p class="normal1">“Peki, öyleyse savaşmak zorunda kalacağız, öyle değil mi sevgili Glaukon?” diye sordum.</p>
				<p class="normal1">“Maalesef.”</p>
				<p class="normal1">“Şimdilik savaşın bu insanlar için iyi mi, yoksa kötü mü olacağını bir kenara bırakıp ortaya çıktığında, hem kişisel hayatta hem de devlette en büyük kötülükleri doğuran savaşın kaynağını bulmuş olmakla yetinelim.”<sup class="calibre2"><a href="001-672Devlet_split_018.html#footnote-200-66" id="footnote-200-66-backlink" name="footnote-200-66-backlink">[66]</a></sup></p>
				<p class="normal1">“Doğru.”</p>
				<p class="normal1">“İşte bu durumda epeyce büyük bir devlete; 
				<span class="idebold">[374a]</span> bizi, yukarıda bahsettiğimiz bütün insanları ve malımızı mülkümüzü işgalcilere karşı korumak ve yaklaşan düşmanla savaşmak için polis’in dışına sefere çıkan bir ordusu olan bir devlete ihtiyacımız olacaktır.”</p>
				<p class="normal1">“Neden, Sokrates? Bu insanlar kendi kendilerini savunamazlar mı?”<sup class="calibre2"><a href="001-672Devlet_split_018.html#footnote-200-67" id="footnote-200-67-backlink" name="footnote-200-67-backlink">[67]</a></sup></p>
				<p class="normal1">“Tabii ki hayır. Hani bu devleti kurarken bir ilke benimsemiştik. Demiştik ki, bir insan tek başına çeşitli ustalıklar, beceriler ortaya koyamaz. Eğer bu ilke doğruysa, bu insanların hepsi, kendilerini düşmanlara karşı koruma becerisini gösteremez.”</p>
				<p class="normal1">“Anladım, çok haklısın.”</p>
				<p class="normal1"><span class="idebold">[b]</span> “Peki sence de savaş bir ustalık değil midir?” 
				</p>
				<p class="normal1">“Hem de nasıl!”</p>
				<p class="normal1">“O zaman bizim savaşma dediğimiz meslek, kunduracılık işinden daha mı az önem ve ilgiyi hak ediyor.”</p>
				<p class="normal1">“Tabii ki hayır.”</p>
				<p class="normal1">“Biraz önce kunduracılarımızın bir çiftçi, bir dokumacı ya da bir yapıcı (inşaatçı) olmasına izin vermeyeceğimizi söylemiştik hatırlarsan. Bunun nedeni de giydiğimiz kunduraların layıkıyla yapılabilmesi için kunduracıyı işine odaklanmaya zorlamaktı. Diğer meslek erbabının da yalnızca yaradılışlarının (doğalarının) uygun olduğu işleri yapmasını, hayatının geri kalanında başka işlerle meşgul olmamasını istemiştik. 
				<span class="idebold">[c]</span> Herkes ancak böylelikle verimli ve nitelikli işler ortaya koyabilirdi. Şimdi savaş sanatının en iyi şekilde yapılması bunların hepsinden de daha önemli değil midir? Yoksa herhangi bir çiftçi, kunduracı ya da başka bir zanaatkâr, savaşçı olabilir mi?.. Hani bir satranç ya da zar oyuncusu olmak için bile işi kenarından tutmak yerine onu daha küçük yaştan başlayarak öğrenmek gerekirken?.. 
				<span class="idebold">[d]</span> Bir işi tam olarak öğrenmemiş, onun tecrübesine yeterince sahip olmayan birinin elinde istediği kadar o işe ait malzeme olsun, yine de, bir aleti eline almakla hemen usta ya da yarışmacı (yarışçı-atlet) olamaz; öyleyse savaşma sanatından haberi olmayan insanlar, ellerine istedikleri kadar bir kalkan ya da başka bir silah alsınlar, sırf ellerinde böyle silahlar var diye, öyle bir günde ağır silahlarla ustaca savaşan biri ya da savaş zanaatının herhangi bir alanında becerikli bir usta haline gelemezler.”</p>
				<p class="normal1">“Evet, öyle olsaydı, bu tür aletlere paha biçilemezdi.”</p>
				<p class="normal1"><span class="idebold">15.</span> “Öyleyse,” diye devam ettim, “bir bekçinin işi ne kadar önemliyse, 
				<span class="idebold">[e]</span> bu, onun bu işi öğrenmek için o kadar fazla zaman harcaması, daha üst düzey yeteneğe sahip olması ve daha fazla emek vermesi anlamına gelir, değil mi?”</p>
				<p class="normal1">“Şüphesiz.”</p>
				<p class="normal1">“Bir insanın bu işi yapabilmesi için bir de bu işe uygun, yaradılıştan gelen doğal yeteneklere sahip olması gerekir, değil mi?”</p>
				<p class="normal1">“Tabii ki.”</p>
				<p class="normal1">“O zaman bizim görevimiz, mümkünse, devleti koruma görevini yerine getirmeye yaradılıştan yatkın ve yapı olarak bu işe uygun olan insanları seçip bulmaktır.”</p>
				<p class="normal1">“Doğru.”</p>
				<p class="normal1">“Yalnız,” dedim yüksek sesle, “Tanrı aşkına, üstlendiğimiz bu seçme işi o kadar da basit bir şey değil. Ama bu bizi yıldırmamalı; gücümüz ölçüsünde elimizden geleni yapmalıyız.”</p>
				<p class="normal1"><span class="idebold">[375a]</span> “Haklısın.”</p>
				<p class="normal1">“Peki, cins bir bekçi köpeğinin bekçiliğe uygunluk bakımından soylu bir delikanlıdan farklı olduğuna inanıyor musun?”</p>
				<p class="normal1">“Bu soruyla nereye varmak istiyorsun anlamıyorum Sokrates.”</p>
				<p class="normal1">“Şuraya varmak istiyorum: Bunların her ikisi de (bir düşmanın nerede olduğunu çabucak keşfedecek kadar uyanık), bir şey fark ettiklerinde hemen koşup yakalayacak kadar çevik, yakaladığında da onlarla dövüşebilecek kadar güçlü olmalı.”</p>
				<p class="normal1">“Evet her ikisi de böylesi niteliklere sahip olmalı.”</p>
				<p class="normal1">“İyi dövüşmeleri gerekiyorsa, aynı zamanda cesur da olmaları gerekir, değil mi?”</p>
				<p class="normal1">“Doğru.”</p>
				<p class="normal1">“Peki sence, at olsun, köpek olsun ya da başka bir hayvan olsun, gözüpek, atılgan, öfkelenen biri (ya da bir canlı) değilse, cesur olabilir mi? 
				<span class="idebold">[b]</span> Sen hiç bu öfkenin nasıl zaptedilemez, önüne geçilemez bir şey olduğunu görmedin mi? İçi öfkeyle dolup taşan bir ruhun ne kadar korkusuz ve inatçı olduğuna hiç dikkat etmedin mi?”<sup class="calibre2"><a href="001-672Devlet_split_018.html#footnote-200-68" id="footnote-200-68-backlink" name="footnote-200-68-backlink">[68]</a></sup></p>
				<p class="normal1">“Dikkat ettim tabii.”</p>
				<p class="normal1">“O zaman bir bekçinin sahip olması gereken bedensel nitelikleri açıkça ortaya koyduk diyebiliriz.”</p>
				<p class="normal1">“Doğru.”</p>
				<p class="normal1">“Ruhen de çabuk kızıp öfkelenen, saldırganlaşan bir yapıda olması gerektiğini söyledik.”</p>
				<p class="normal1">“Evet, bunu da söyledik.”</p>
				<p class="normal1">“İyi ama, Glaukon, insanların böyle huyları varsa, birbirlerine ve diğer yurttaşlara karşı da tahammül edilmez davranışlarda bulunmazlar mı?” diye sordum.</p>
				<p class="normal1">“Zeus aşkına, başka türlü davranmaları kolay değil!”</p>
				<p class="normal1"><span class="idebold">[c]</span> “Oysa, bunların düşmanlara karşı sert, yurttaşlara karşı da incelikli davranmaları gerekir. Aksi takdirde, yok olup gitmek için dışarıdan bir düşmanın gelmesini beklemeleri bile gerekmez; bunlar daha düşman gelmeden birbirlerini haklamış olurlar zaten.”</p>
				<p class="normal1">“Çok haklısın.”</p>
				<p class="normal1">“Öyleyse ne yapmalıyız? Hem yumuşak huylu hem de öfkeli (cesur) bir karakteri nereden bulabiliriz? Bu ikisi birbirinin tam zıttı olan şeyler değil mi?”</p>
				<p class="normal1">“Öyle görünüyor!”</p>
				<p class="normal1">“Bunlardan hangisini bekçi olarak alırsak alalım, ondan hayır gelmeyecektir; dolayısıyla iyi bir koruyucu bulmak imkânsızdır, değil mi?”</p>
				<p class="normal1"><span class="idebold">[d]</span> “Öyle!”</p>
				<p class="normal1">Böylesine bir açmaza düştükten sonra, daha önce söylediklerimi şöyle yeniden düşünüp şunları söyledim: “İyi de dostum, tabii ki açmaza düşeriz biz. Baksana, kendi verdiğimiz örnekten kendimiz sapmışız.”</p>
				<p class="normal1">“Nasıl yani?”</p>
				<p class="normal1">“Şöyle: Ruhunda bizim yan yana olmalarını imkânsız saydığımız bu iki zıt niteliği bir arada taşıyan varlıklar da bulunduğunu gözden kaçırdık.”</p>
				<p class="normal1">“Nerede ki bunlar?”</p>
				<p class="normal1">“Belki başka canlılarda da böyle bir yaradılışı gözlemleyebiliriz; ancak en iyi, daha önce de göz önüne aldığımız ‘çoban köpeğinde’ yapabiliriz bu gözlemi. 
				<span class="idebold">[e]</span> Bilirsin, iyi cins köpekler sahiplerine ve tanıdıklarına karşı çok yumuşak davranır, tanımadıklarına ise çok serttirler.”</p>
				<p class="normal1">“Evet, biliyorum.”</p>
				<p class="normal1">“O zaman bu iki niteliği ruhunda taşıyan bir bekçi türü ararken, imkânsız olan veya doğaya aykırı bir şeyin peşine düşmüyoruz.”</p>
				<p class="normal1">“Çok doğru.”</p>
				<p class="normal1"><span class="idebold">16.</span> “Peki bekçiliğe uygun bir kişinin, öfkeli olmak dışında bir de filozofça nitelikler taşıması gerekmiyor mu?”</p>
				<p class="normal1"><span class="idebold">[376a]</span> “Ne demek istediğini anlamadım?”</p>
				<p class="normal1">“Köpeklere bakarsan onlarda böylesine harika bir özelliğin olduğunu hemen anlarsın,” diye cevap verdim.</p>
				<p class="normal1">“Ne demek istiyorsun?”</p>
				<p class="normal1">“Şunu: Köpek tanımadığı birini görünce, beriki ona kötü bir şey yapmamış olsa da hırlar, fakat, tanıdığı birini görünce de, bu kişi ona daha önce iyi davranmış olsun ya da olmasın ona hemen kuyruğunu sallar. Bu durum senin hiç mi dikkatini çekmedi?”</p>
				<p class="normal1">“Köpeklerin böyle davrandığını elbette biliyorum, ama buna o kadar da dikkat etmemiştim.”</p>
				<p class="normal1">“Bence köpekte böyle bir içgüdünün olması onun çok akıllı olduğunu, onun doğasında filozofça<sup class="calibre2"><a href="001-672Devlet_split_018.html#footnote-200-69" id="footnote-200-69-backlink" name="footnote-200-69-backlink">[69]</a></sup> bir yan bulunduğunu gösteriyor.”</p>
				<p class="normal1"><span class="idebold">[b]</span> “Neden?”</p>
				<p class="normal1">“Açıklayayım: Köpek bir kimsenin dost mu, düşman mı olduğuna, o kişiyi tanıyıp tanımadığına göre karar veriyor ve kendine yabancı olanı ve olmayanı, tanımama ve tanıma durumuna göre birbirinden ayırt ettiğine göre, köpeğin öğrenme yeteneğinin olmaması mümkün mü?”</p>
				<p class="normal1">“Düşünülemez elbette.”</p>
				<p class="normal1">“Öğrenme heveslisi ve bilgisever aynı şey değil mi?”</p>
				<p class="normal1">“Bence aynı şey.”</p>
				<p class="normal1">“Peki, <span class="idebold">[c]</span> çevresindeki dostlarına ve arkadaşlarına dostça davranabilen bir insanın aynı zamanda, doğası itibarıyla bilgisever ve öğrenme heveslisi olması gerektiğini rahatlıkla söyleyemez miyiz?”</p>
				<p class="normal1">“Söyleriz elbet...”</p>
				<p class="normal1">“O zaman gelecekte devletin bekçileri hem bilgisever-filozof, hem öfkeli, hırslı hem güçlü hem de becerikli, çalışkan ve kusursuz karakterli olacaktır.”</p>
				<p class="normal1">“Şüphesiz.”</p>
				<p class="normal1">“Bekçilerin taşıması gereken özellikleri belirledik. Peki de bunlar nasıl yetiştirilip eğitilmeli? Bu konuyu irdelemek bizim esas hedefimiz olan, adalet ile haksızlığın 
				<span class="idebold">[d]</span> bir devlette nasıl yeşerip büyüdüğü meselesini aydınlatmamıza yardımcı olacak mı? Hiçbir konuyu atlamayalım, esas meselemizden uzaklaşmayalım diye soruyorum bunu.”</p>
				<p class="normal1">Glaukon’un kardeşi Adeimantos söze girdi bu noktada, “Evet, bunu irdelemek bence bu hedefimiz açısından çok önemli,” dedi.</p>
				<p class="normal1">“Zeus adına Adeimantos, yol ne kadar uzun olursa olsun, vazgeçmeden sonuna kadar gitmeliyiz.”</p>
				<p class="normal1">“Öyle tabii.”</p>
				<p class="normal1">“O zaman gel, birbirimize efsaneler anlatır gibi, düşüncemizde erkekleri yetiştirmeyi öyle sakin sakin anlatalım.”<sup class="calibre2"><a href="001-672Devlet_split_018.html#footnote-200-70" id="footnote-200-70-backlink" name="footnote-200-70-backlink">[70]</a></sup></p>
				<p class="normal1"><span class="idebold">[e]</span> “Öyle yapalım.”</p>
				<p class="normal1"><span class="idebold">17.</span> “Nasıl olmalı bu 
				<span class="ideitalik">eğitim?</span> Geçmişten beri sürdürülegelen eğitim anlayışından daha iyisini bulmak zor gözüküyor. Bu da beden için jimnastik, ruh için de coşkulu sanatçıların müziği olmak üzere iki kısımdan oluşuyor.”</p>
				<p class="normal1">“Doğru.”</p>
				<p class="normal1">“Eğitimimize önce müzikle<sup class="calibre2"><a href="001-672Devlet_split_018.html#footnote-200-71" id="footnote-200-71-backlink" name="footnote-200-71-backlink">[71]</a></sup> başlayacağız, onun arkasından jimnastik gelecek, değil mi?”</p>
				<p class="normal1">“Elbette.”</p>
				<p class="normal1">“Peki müzik eğitimine anlatıları (hikâyeleri) da katıyor musun?”</p>
				<p class="normal1">“Katıyorum.”</p>
				<p class="normal1">“Gerçek ve uydurma olmak üzere ikiye ayrılıyorlar, değil mi?”</p>
				<p class="normal1"><span class="idebold">[377a]</span> “Ve bu gençlerimizi eğitirken bunların ikisini de kullanacağız; ama önce uydurma olanlarla başlayacağız, değil mi?”</p>
				<p class="normal1">“Nasıl yani?”</p>
				<p class="normal1">“Çocukların önce masallarla<sup class="calibre2"><a href="001-672Devlet_split_018.html#footnote-200-72" id="footnote-200-72-backlink" name="footnote-200-72-backlink">[72]</a></sup> eğitilmeye başlanması gerektiğini bilmiyor musun? Masallar her ne kadar birtakım gerçek şeyler içerse de bütününe bakıldığında aslen uydurmadırlar. Gençlerimizi de jimnastikten önce bu uydurma masallarla eğitmeye başlamalıyız.”</p>
				<p class="normal1">“Çok doğru.”</p>
				<p class="normal1">“Jimnastikten önce müzik eğitiminin gelmesi gerektiğini söylerken de aslen bu noktayı vurgulamak istemiştim.”</p>
				<p class="normal1">“Haklısın.”</p>
				<p class="normal1">“Bildiğin gibi, başlangıç bir işin en önemli parçasıdır; özellikle de körpe ve genç insanlar için. 
				<span class="idebold">[b]</span> Çünkü bir insan genellikle vermek istediğin biçim ve karakterine bu dönemde bürünür.”</p>
				<p class="normal1">“Çok doğru.” </p>
				<p class="normal1">“Peki çocuklarımıza hiç göz kulak olmayalım da önlerine çıkan ilk ozandan dinledikleri biçimiyle ilk masalı benimseyip büyüyünce sahip olmaları gerektiğini düşündüğümüz fikirlerin tam zıttı fikirlerin ruhlarına yerleşmesine göz mü yumalım?”</p>
				<p class="normal1">“Yummayalım elbette.”</p>
				<p class="normal1">“O zaman bizim öncelikli görevimiz, şu masal anlatıcı ozanlar üzerinde bir denetim kurmak olacak. İyi masallara izin verecek, kötü masalları yasaklayacak bir denetim olmalı bu. 
				<span class="idebold">[c]</span> Sonra annelere ve dadılara, çocuklara bizim onay verdiğimiz masalları anlattırmalıyız. Böylelikle, çocukların bedeninden daha çok, masallarla onların kafalarını biçimlendirmeliyiz. Bugün anlatılan pek çok masalı eleyeceğiz.”</p>
				<p class="normal1">“Hangi masalları mesela?”</p>
				<p class="normal1">“Büyük masallara bakarak küçük masallar hakkında bazı fikirler edinebiliriz. Bunların aynı tarzda olup aynı etkileri yapmaları gerekir, 
				<span class="idebold">[d]</span> sence de öyle değil mi?”</p>
				<p class="normal1">“Bence de öyle, ama ben hâlâ bu büyük masallarla neyi kastettiğini anlamadım?”</p>
				<p class="normal1">“Homeros, Hesiodos ve onlar gibi başka ozanların anlattığı masallardan bahsediyorum.<sup class="calibre2"><a href="001-672Devlet_split_018.html#footnote-200-73" id="footnote-200-73-backlink" name="footnote-200-73-backlink">[73]</a></sup> Çünkü bunlar insanlara kafadan buldukları öyküleri anlatıp durmuşlardır ve hâlâ anlatmaktadırlar.”</p>
				<p class="normal1">“İyi ama tam olarak hangi masalları kastediyorsun? Bu masallarda neleri beğenmiyorsun?”</p>
				<p class="normal1">“Baştan beri sertçe yerilmesi gereken yanlarını hele anlatı güzellikten yoksunsa.”</p>
				<p class="normal1"><span class="idebold">[e]</span> “Peki, ne bu?”</p>
				<p class="normal1">“Hani, yaptıkları resimleri, orijinaline hiç benzetemeyen ressamlar vardır ya, bu ozanlar da anlatılarında tanrıların veya kahramanların özünü kötü yansıtırlar.”</p>
				<p class="normal1">“Bu gibi hataları kınamakta çok haklısın tabii ki,” diye bana hak verdi, “peki ne türden şeyler bunlar?”</p>
				<p class="normal1">“İlk önce en önemli konularda en önemli anlatıları ozanlar iyi kotarmamışlardır,” diye devam ettim. “Şu Hesiodos’un Uranos eylemlerini canlandırış şekli ve Kronos’un bunun karşılığında nasıl intikamını aldığını anlatışı. 
				<span class="idebold">[378a]</span> Kronos’un eylemlerini<sup class="calibre2"><a href="001-672Devlet_split_018.html#footnote-200-74" id="footnote-200-74-backlink" name="footnote-200-74-backlink">[74]</a></sup> ve doğru olsa bile, başına gelenleri, sorumsuzca bu biçimiyle mantıktan uzak, toy bir varlığa anlattıracağına, susmayı yeğlemeliydi. Ama bunların illa da sözünün edilmesi gerekiyorsa, bunu mümkün olduğunca az kişiye gizli bir şekilde anlatmak gerekir.<sup class="calibre2"><a href="001-672Devlet_split_018.html#footnote-200-75" id="footnote-200-75-backlink" name="footnote-200-75-backlink">[75]</a></sup> Bu hikâyeler dinlendikten sonra öyle Elusinya domuzu da değil, şöyle epey masraflı, büyükçe bir hayvan kesip kurban etmeli ki, dinleyen sayısı azalsın.”</p>
				<p class="normal1">“Bunlar elbette hiç hoş olmayan anlatılar.”</p>
				<p class="normal1"><span class="idebold">[b]</span> “Evet öyleler Adeimantos ve bizim devletimizde anlatılmamaları gerekiyor. Bir gence ‘En büyük suçları işlersen ya da suç işlediği için babanı<sup class="calibre2"><a href="001-672Devlet_split_018.html#footnote-200-76" id="footnote-200-76-backlink" name="footnote-200-76-backlink">[76]</a></sup> vicdansızca cezalandırırsan olağanüstü bir şey yapmış olmazsın. Bu yaptıkların ilk ve en büyük tanrıların daha önce yaptıklarından farklı değildir,’ gibi şeyler söylememeliyiz.”</p>
				<p class="normal1">“Zeus adına, böyle hikâyelerin uygunsuzluğu konusunda aynı fikri paylaşıyoruz.”</p>
				<p class="normal1">“Aynı şekilde, tanrıların birbirlerine savaş açtıklarını, entrikalar çevirdiklerini, aralarında kavga ettiklerini onlara anlatmamalıyız,” diye devam ettim. 
				<span class="idebold">[c]</span> “Yok, devletimizin gelecekteki bekçilerinin, aralarında hafif bir düşmanlık doğunca, bundan en büyük utancı duymalarını istiyorsak, o zaman başka. (İşe yarar bu anlatılar). Hele hele devlerin savaşlarını ya da tanrıların ve kahramanların en yakın dostlarıyla yıllar süren kavgalarını asla ballandıra ballandıra anlatmamalıyız. Aksine, insanları yurttaşların dostlarıyla hiç kavga etmediğine, böyle bir şeyin büyük bir günah olduğuna ikna etmek istiyorsak; yaşlıların, küçük yaşlardan itibaren çocuklara 
				<span class="idebold">[d]</span> bu yönde hikâyeler anlatmalarını sağlamalı, onlar büyüyünce de bu kez şairler şarkı söyleyip sunmalıdır bunları. Hera’nın<sup class="calibre2"><a href="001-672Devlet_split_018.html#footnote-200-77" id="footnote-200-77-backlink" name="footnote-200-77-backlink">[77]</a></sup> oğlu tarafından zincire vuruluşunun, babası annesini döverken annesine yardım etmek istediği için cennetten atılan Hephaistos’un<sup class="calibre2"><a href="001-672Devlet_split_018.html#footnote-200-78" id="footnote-200-78-backlink" name="footnote-200-78-backlink">[78]</a></sup> hikâyelerinin ve Homeros’un anlattığı bütün o tanrı savaşlarının, ister mecazi ister gerçek olsun, devletimize girmesini engellemeliyiz. Çünkü bir çocuk, neyin gerçek neyin mecaz (alegori, sembol) olduğunu anlayamaz; 
				<span class="idebold">[e]</span> ve bu yaşta edindiği inançlar kemikleşmeye çok müsait olduğu için çocukların ilk duyacakları şeylerin onları erdem yönünde geliştirecek hikâyeler olması çok önemlidir.”</p>
				<p class="normal1"><span class="idebold">18.</span> “Çok mantıklı. Peki birisi ‘Bunlar hangileri; hangi (manzum) edebiyatı bu öbeğe sokabiliriz?’ diye sorarsa ne cevap vermeliyiz?” diye sordu.</p>
				<p class="normal1">“Sevgili Adeimantos, <span class="idebold">[379a]</span> sen ve ben burada şu an<sup class="calibre2"><a href="001-672Devlet_split_018.html#footnote-200-79" id="footnote-200-79-backlink" name="footnote-200-79-backlink">[79]</a></sup> ozan değil devlet kurucularıyız. Kurucular, ozanların masallarında kullanmaları ve kaçınmaları gereken kılavuz çizgileri ve aşmamaları gereken sınırları bilmek durumundadır, ama edebiyat yapmak onlara düşmez.”</p>
				<p class="normal1">“Haklısın peki tanrı bilimi söz konusu olduğunda bu kılavuzlar nelerdir?”</p>
				<p class="normal1">“Bence şu şekilde olmalı: İster destan, ister şarkı, isterse de tragedya olsun, doğru olan tanrıyı olduğu gibi göstermektir.”</p>
				<p class="normal1">“Evet doğru.”</p>
				<p class="normal1"><span class="idebold">[b]</span> “O halde tanrı gerçekte iyidir ve öyle gösterilmelidir, doğru mu?”</p>
				<p class="normal1">“Şüphesiz.”</p>
				<p class="normal1">“Peki, iyi olmayan şey zararlıdır! Öyle mi?”</p>
				<p class="normal1">“Sanırım öyle.”</p>
				<p class="normal1">“Ve zararlı olmayan bir şey zarar vermez, doğru mu?”</p>
				<p class="normal1">“Evet doğru.”</p>
				<p class="normal1">“Peki, zarar vermeyen şeyden kötülük gelmez, değil mi?”</p>
				<p class="normal1">“Hayır, gelmez.”</p>
				<p class="normal1">“Ve kötülük getirmeyen şey kötülüğün nedeni de olamaz. Doğru mu?”</p>
				<p class="normal1">“Nasıl olsun?”</p>
				<p class="normal1">“Güzel. Peki iyi olan şey aynı zamanda yararlı mıdır?”</p>
				<p class="normal1">“Evet.”</p>
				<p class="normal1">“Peki mutluluğun da nedeni midir?”</p>
				<p class="normal1">“Evet.”</p>
				<p class="normal1"><span class="idebold">[c]</span> “O halde iyi olan şey her şeyin nedeni değildir; yalnızca iyilik getirir, kötülüğün kabahati ona yüklenemez.”</p>
				<p class="normal1">“Evet öyle.”</p>
				<p class="normal1">“O halde, Tanrı iyi olduğuna göre, yaygın kanının aksine her şeyin sebebi olamaz. Aksine, iyilikler kötülüklerden çok daha az olduğu için insanların yaşadıklarının yalnızca küçük bir bölümünden tanrılar sorumludur. Ve iyi şeylerin nedeni yalnızca tanrılardır, kötü şeylerin nedenini ise tanrılarda değil, başka yerde aramalıyız.”</p>
				<p class="normal1">“Bu çok doğru.”</p>
				<p class="normal1"><span class="idebold">[d]</span> “O zaman, Homeros ya da bir başka ozan tanrılar hakkında mantıksızca hatalar yapıp (böyle kötü şeyler) yazdıklarında onlar ile hemfikir olamayız:</p>
				<p class="normal1">‘İki çanak durur eşiğinde Zeus’un</p>
				<p class="normal1">Alınyazılarıyla doldurulmuş, iyi olan ile biri, öteki kötüyle.</p>
				<p class="normal1">Kime ki Zeus her ikisinden karıştırıp kaderi 
				sunar,</p>
				<p class="normal1">Onun payına felaket düşer, ama mutluluk da bulur bazen pekâlâ;</p>
				<p class="normal1">Kime ki o alınyazısını (çanakları) karıştırmadan 
				sunar,</p>
				<p class="normal1">Onu kovalayıp durur en berbat hırs tanrısal 
				ülkede</p>
				<p class="normal1">Ya da öteki şey, öyle ki</p>
				<p class="normal1"><span class="idebold">[e]</span> Zeus koruyucusudur iyinin ve kötünün!’</p>
				<p class="normal1"><span class="idebold">19.</span> Ayrıca birisi Pandaros’un<sup class="calibre2"><a href="001-672Devlet_split_018.html#footnote-200-80" id="footnote-200-80-backlink" name="footnote-200-80-backlink">[80]</a></sup> yeminlerini ve antlaşmalarını bozmasına Zeus ve Atina’nın sebep olduklarını öne sürerse bunu da hoş karşılamayacağız. Tanrıçaların aralarındaki kavgaları, savaşları Zeus ve Themis’in<sup class="calibre2"><a href="001-672Devlet_split_018.html#footnote-200-81" id="footnote-200-81-backlink" name="footnote-200-81-backlink">[81]</a></sup> kışkırttığını söylediklerinde de ayrıca 
				<span class="idebold">[380a]</span> genç insanların Aiskhylos’un<sup class="calibre2"><a href="001-672Devlet_split_018.html#footnote-200-82" id="footnote-200-82-backlink" name="footnote-200-82-backlink">[82]</a></sup> şu dizelerini dinlemelerine:</p>
				<p class="normal1">‘Bir yuvayı ve bir soyu yok etmek isterse</p>
				<p class="normal1">Suç tohumunu eker insanın yüreğine bir Tanrı.’</p>
				<p class="normal1">Bir ozan, Aiskhylos’un yukarıdaki dizelerde yaptığı gibi, Niobe’nin<sup class="calibre2"><a href="001-672Devlet_split_018.html#footnote-200-83" id="footnote-200-83-backlink" name="footnote-200-83-backlink">[83]</a></sup> çektiği acılar üzerine ya da Pelopların,<sup class="calibre2"><a href="001-672Devlet_split_018.html#footnote-200-84" id="footnote-200-84-backlink" name="footnote-200-84-backlink">[84]</a></sup> Truvalıların<sup class="calibre2"><a href="001-672Devlet_split_018.html#footnote-200-85" id="footnote-200-85-backlink" name="footnote-200-85-backlink">[85]</a></sup> başına gelen felaketler hakkında yazıyorsa, bunları tanrıların eseri gibi anlatmamalı ya da şimdi bizim yapmaya çalıştığımız gibi bunun nedenlerini izah etmeli, ‘Tanrı burada adil ve iyi davranmıştır ve cezalandırılanlar da bundan yarar görmüş, daha iyi olmuşlardır’ 
				<span class="idebold">[b]</span> demelidir. Yoksa, cezalandırılanların mutsuz olduklarını, bu mutsuzluğun sebebinin de tanrı olduğunu, işte bunu ozanların söylemesine izin vermemeliyiz. Yok eğer, ‘Kötüler sefil bir haldelerdi, bu yüzden cezalandırılmaları gerekirdi ve bunun tanrı tarafından yapılması onlara yararlı oldu’ diyecekse, buna bir itirazımız olmaz.<sup class="calibre2"><a href="001-672Devlet_split_018.html#footnote-200-86" id="footnote-200-86-backlink" name="footnote-200-86-backlink">[86]</a></sup> Ve de kim bir kötülüğün kaynağı olarak iyi olan tanrıyı gösterirse ona karşı olanca gücümüzle mücadele etmeliyiz ve eğer devletin iyi yönetilmesini, iyi bir düzen istiyorsak, ne düzyazıda ne de şiirde, genç yaşlı, hiç kimsenin böyle sözleri söylememesi, işitmemesi gerekir. 
				<span class="idebold">[c]</span> Çünkü bu sözler hem kendi içinde çelişkilidir hem de yararsız ve saygıdan yoksundur.”</p>
				<p class="normal1">“Bu kuralı destekliyorum. Hoşuma gitti doğrusu,” dedi.</p>
				<p class="normal1">“Öyleyse bu,” diye sözlerime devam ettim, “tanrılara yönelik yasalardan, anlatıcıların ve ozanların kollaması gereken yol gösterici ilkelerden biridir: Tanrı her şeyden değil, sadece ‘iyi’den sorumludur.”</p>
				<p class="normal1">“Doyurucu bir açıklama.”</p>
				<p class="normal1"><span class="idebold">[d]</span> “Şimdi ikinci yasayı düşünelim. Tanrı sence kötü amaçlar için çeşitli kılıklara girip, farklı şekillerde görünüp bizi aldatabilen bir sahtekâr mı? Yoksa kendine ait özel görünümünden çıkma olasılığı en az olan varlık mıdır?”<sup class="calibre2"><a href="001-672Devlet_split_018.html#footnote-200-87" id="footnote-200-87-backlink" name="footnote-200-87-backlink">[87]</a></sup></p>
				<p class="normal1">“Bunu hemen cevaplayamam.”</p>
				<p class="normal1">“O zaman şunu cevapla: Bir şeyin biçimi değişmişse, 
				<span class="idebold">[e]</span> bu değişiklik ya kendisinden ya da başka bir şeyden kaynaklanmak zorundadır, değil mi?”</p>
				<p class="normal1">“Evet öyledir.” </p>
				<p class="normal1">“Ve dış etkenler tarafından değiştirilmeye en az müsait şeyler en sağlam olanlar değil midir? Örneğin vücudumuz yiyip içmekle, çalışmakla, bitkiler güneş ışığıyla, rüzgârla ve benzer etkenlerle değişir. 
				<span class="idebold">[381a]</span> Peki ama en az değişenler en güçlü ve en sağlıklı olanlar değil midir?”</p>
				<p class="normal1">“Şüphesiz.”</p>
				<p class="normal1">“Peki bir dış etkiyle en az sarsılacak, değişecek olan ruh da en cesur ve en bilge olan değil midir?”</p>
				<p class="normal1">“Kesinlikle.”</p>
				<p class="normal1">“Bu kural bence en sağlam yapılmış ve iyi durumda olan şeyler, aletler, giysiler, binalar için de geçerlidir. Ne kadar iyi işlenmiş ve korunmuşlarsa, zamandan ve diğer kendi dışlarındaki şeylerden o kadar az etkilenirler.”</p>
				<p class="normal1">“Bu doğru.”</p>
				<p class="normal1"><span class="idebold">[b]</span> “O zaman sağlam olan her şey, bu özelliğini ister doğaya, ister sanata, isterse de her ikisine borçlu olsun, dış etkilerle en az değişen şeydir.”</p>
				<p class="normal1">“Öyle görünüyor.”</p>
				<p class="normal1">“Peki tanrı ve tanrıya ait şeyler her bakımdan mükemmel değiller midir?”</p>
				<p class="normal1">“Şüphesiz.”</p>
				<p class="normal1">“O halde değişmeye en az maruz kalan tanrıdır.”</p>
				<p class="normal1">“Kesinlikle en az.”</p>
				<p class="normal1">“Peki tanrı kendi kendini değiştirebilir mi?”</p>
				<p class="normal1">“Eğer değişmişse, şüphesiz kendi kendisini değiştirmiştir.”</p>
				<p class="normal1"><span class="idebold">20.</span> “Peki, mesela kendisini değiştiriyorsa bu değişim daha iyiye, daha güzele doğru mu, yoksa daha kötüye ve daha çirkine doğru mudur?”</p>
				<p class="normal1">“Hani diyelim ki değişiyor, bu ister istemez mükemmelden daha eksiğe ve çirkine doğru olur. 
				<span class="idebold">[c]</span> Çünkü, tanrının güzelliğinde ya da iyiliğinde bir eksiklik bulunabileceğini söyleyemeyiz.”</p>
				<p class="normal1">“Çok doğru. Peki Adeimantos, sence hal böyleyken bir tanrı ya da bir insan isteye isteye kendisini kötüleştirir mi?” 
				</p>
				<p class="normal1">“İmkânsız...” </p>
				<p class="normal1">“O halde bir tanrının kendisini değiştirmek istemesi imkânsız bir şeydir ve bu yüzden, her tanrı, iyiliğin güzelliğin doruklarında gezen mükemmel bir varlık olduğu için hep kendi biçiminde kalır.”</p>
				<p class="normal1">“İster istemez bu sonuca varıyoruz.”</p>
				<p class="normal1"><span class="idebold">[d]</span> “O halde sevgili dostum hiçbir ozan bize şu dizeleri söylemesin:</p>
				<p class="normal1">‘Benzeyerek en yabancı (tuhaf) insana, </p>
				<p class="normal1">Girip türlü türlü kılığa, şehirleri dolaşır tanrılar.’</p>
				<p class="normal1">Ve kimse Proteus<sup class="calibre2"><a href="001-672Devlet_split_018.html#footnote-200-88" id="footnote-200-88-backlink" name="footnote-200-88-backlink">[88]</a></sup> ve Thetis’e<sup class="calibre2"><a href="001-672Devlet_split_018.html#footnote-200-89" id="footnote-200-89-backlink" name="footnote-200-89-backlink">[89]</a></sup> iftira atmasın ve tragedyada ya da başka bir şiirde Hera’yı Inachosstromes’in<sup class="calibre2"><a href="001-672Devlet_split_018.html#footnote-200-90" id="footnote-200-90-backlink" name="footnote-200-90-backlink">[90]</a></sup> Argos Irmağı’na hayat veren çocukları için bir rahibe kılığında dilenirken göstermesin.<sup class="calibre2"><a href="001-672Devlet_split_018.html#footnote-200-91" id="footnote-200-91-backlink" name="footnote-200-91-backlink">[91]</a></sup> Bu tür ve benzer masalları bizden uzak tutsunlar. 
				<span class="idebold">[e]</span> Ve anaların bir kez daha çocuklara, tanrıların geceleri çeşitli kılıklara girip dolaşmaları üzerine düşüncesiz hikâyeler anlatarak onları korkutmalarını engelleyelim. Aksi takdirde hem tanrıları lekeleyeceğiz hem de çocukların pısırık büyümelerine neden olacağız.”</p>
				<p class="normal1">“Hayır, buna izin vermeyelim.”</p>
				<p class="normal1">“Ama tanrılar kendilerini değiştirme eğiliminde olmasalar da onların hile ve sihir yoluyla bize farklı şekillerde göründüklerine bizi inandırmaya mı çalışıyorlar?” 
				</p>
				<p class="normal1">“Belki de.”</p>
				<p class="normal1"><span class="idebold">[382a]</span> “Peki bir tanrı sözleriyle ya da davranışlarıyla bize yanıltıcı bir imaj sunarak bizleri aldatmak ister mi?” 
				</p>
				<p class="normal1">“Emin değilim.”</p>
				<p class="normal1">“Peki deyim yerindeyse, gerçek yalandan, tanrıların ya da insanların nefret ettiklerini bilmiyor musun?”</p>
				<p class="normal1">“Ne demek istediğini anlamadım.”</p>
				<p class="normal1">“Şunu demek istiyorum. Varlığının en yüce ben’inde ve en yüce konular hakkında yalan söylemek kimsenin bile isteye razı olacağı bir şey değildir; hatta böyle durumlarda insanlar yalanın (ruhta) yuva kurmasından çok korkarlar.”</p>
				<p class="normal1">“Seni hâlâ anlayamıyorum.”</p>
				<p class="normal1"><span class="idebold">[b]</span> “Çünkü söylediklerimin çok önemli bir şey olduğunu düşünüyorsun. Yalan söylemek ya da yalanın kurbanı olmak, mutlak gerçeklikler hakkında yanılgıya düşmek, bu yanılgıyı ruhunda barındırmak bir insanın asla razı olmayacağı şeylerdir; herkes büyük bir tiksinti duyar bu durumdan.”</p>
				<p class="normal1">“Evet, çok büyük bir tiksinti.”</p>
				<p class="normal1">“İşte az önce dediğim gibi, insan, çok haklı olarak buna hakiki, sahici bir yanılgı içindeki kişinin ruhunda konaklayan bilgisizlik, der. Çünkü sözlü yalan, bu sürecin taklidi, sonradan meydana gelme bir görüntüsüdür, yoksa saf, katıksız bir yanılgı değildir. 
				<span class="idebold">[c]</span> Öyle değil mi?”</p>
				<p class="normal1">“Öyle. Çok doğru söylüyorsun.”</p>
				<p class="normal1"><span class="idebold">21.</span> “O zaman bir yanıltma ve aldatma sadece tanrılar değil, insanlar tarafından da nefretle karşılanır.”</p>
				<p class="normal1">“Bence de.”</p>
				<p class="normal1">“Peki sözlü yalanın özelliği nedir? Ne zaman ve kime karşı söylendiğinde yararlıdır ve nefret uyandırmayabilir? Bir düşmanla karşı karşıya kaldığımızda mı? Ya da dost bildiklerimiz bir çılgınlık içinde kötü bir şeye kalkıştıklarında, onları vazgeçirmek için yalan bir ilaç gibi yararlı olmaz mı? Ve az önce bahsettiğimiz anlatılarda? 
				<span class="idebold">[d]</span> Eski zamanlardaki olayların doğruluğunu bilmediğimize göre, edebiyat betimlemelerimizi hakikate mümkün olduğunca yakınlaştırdığımızda, bu tür edebi betimlemelerden yarar türetmiş olmuyor muyuz?”</p>
				<p class="normal1">“Evet, tam da böyle yapıyoruz.”</p>
				<p class="normal1">“Peki bu gerekçelerin hangisine dayanarak yalan tanrıya faydalı olur (diyebiliriz)? Tanrı geçmişteki olayları tam olarak bilmediği, bu anlatılar sayesinde hakikate yaklaşabildiği için mi?”</p>
				<p class="normal1">“Hayır, bu çok gülünç olurdu.”</p>
				<p class="normal1">“Öyleyse tanrının içinde, buluşlar yapan bir ozan yatmaz değil mi?”</p>
				<p class="normal1">“Öyle.”</p>
				<p class="normal1"><span class="idebold">[e]</span> “Peki o zaman düşmanlarından korktuğu için mi yalanı kullanacaktır tanrı?”</p>
				<p class="normal1">“Tabii ki hayır.”</p>
				<p class="normal1">“Yoksa çılgın ve aptal arkadaşları yüzünden mi?”</p>
				<p class="normal1">“Çılgın ve aptal kimse tanrının dostu olamaz ki.”</p>
				<p class="normal1">“O zaman bir tanrının yalan söylemesi için hiçbir neden yoktur.”</p>
				<p class="normal1">“Yoktur.”</p>
				<p class="normal1">“O halde tanrısal her şey yanıltmaya ve aldatmaya tamamen uzaktır!”</p>
				<p class="normal1">“Tamamen.”</p>
				<p class="normal1">“O halde tanrı hem sözde hem eylemde, sade, kendi içinde uyumlu, bütünlüklü ve doğru bir varlıktır; ne kendisini değiştirir ne başkalarını yanıltır, ne uyanıkken ne uyurken yolladığı görüntülerde, ne sözlerle ne de işaretlerle.”</p>
				<p class="normal1"><span class="idebold">[383a]</span> “Bu söylediklerinizden sonra ben de böyle olduğuna inanıyorum.”</p>
				<p class="normal1">“O halde senin de katıldığın gibi, tanrılar hakkında yazarken ya da konuşurken uyulması gereken ikinci kuralı kabul ediyorsun, tanrıların ne değişen ne de sözleriyle ya da eylemleriyle bizi yanıltan sahtekârlar olmadıkları kuralını?” 
				</p>
				<p class="normal1">“Evet, kabul ediyorum.”</p>
				<p class="normal1">“O halde Homeros’un birçok yönünü övmekle birlikte ne Zeus’un Agamemnon’a<sup class="calibre2"><a href="001-672Devlet_split_018.html#footnote-200-92" id="footnote-200-92-backlink" name="footnote-200-92-backlink">[92]</a></sup> gönderdiği rüya hikâyesini ne de Aiskhylos’un, Thetis’e, düğününde Apollon’un<sup class="calibre2"><a href="001-672Devlet_split_018.html#footnote-200-93" id="footnote-200-93-backlink" name="footnote-200-93-backlink">[93]</a></sup> şarkı söylediğine ve kendisine çok sayıda çocuk vaat ettiğini anlatışına da inanmayacağız:<sup class="calibre2"><a href="001-672Devlet_split_018.html#footnote-200-94" id="footnote-200-94-backlink" name="footnote-200-94-backlink">[94]</a></sup></p>
				<p class="normal1"><span class="idebold">[b]</span> ‘Hastalıklardan uzak, bahtiyar yaşayarak 
				uzun süre;</p>
				<p class="normal1">Tanrıların sevgili kulu olmakmış kaderim;</p>
				<p class="normal1">Ve övdü bunları yüksek sesle ve mutluluğu saldı</p>
				<p class="normal1">Yüreğimin derinliklerine.</p>
				<p class="normal1">Yalansız olduğunu umdum Phoibos’un<sup class="calibre2"><a href="001-672Devlet_split_018.html#footnote-200-95" id="footnote-200-95-backlink" name="footnote-200-95-backlink">[95]</a></sup>
				ağzının,</p>
				<p class="normal1">Tanrının ağzının, yüce kehanet sanatının.</p>
				<p class="normal1">Ama şölende olan, bunu şarkıyla söyler o kendisi</p>
				<p class="normal1">Bunu söyleyen, oğlumun katilidir bizzat.’</p>
				<p class="normal1"><span class="idebold">[c]</span> Biri tanrılar hakkında bu biçimde konuşursa ona kızacağız, koro vermeyeceğiz ona. Eğer kentimizin koruyucularının olabildiğince tanrısal ve tanrı korkusu taşıyan insanlardan oluşmasını istiyorsak, öğretmenlerin de gençlerin eğitiminde bunları kullanmalarına izin vermeyeceğiz.”</p>
				<p class="normal1">“Bu ilkelerin doğruluğunu tamamen kabul ediyorum. Bundan böyle bunları birer yasa sayacağım.”</p>
				<p class="dipnop-paragraf">
				</p></body>
</html>