<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>17</b></h2>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    Deriyle kaplı masaları, duvarlarda ışık oyunlarıyla yanan meşaleleri, köşelerde bakır kaplama yangın söndürücüleri bulunan, müşterilerinin demir sandalyelere tüneyerek on beş dolara kahve içmek için sıraya girdikleri bir yere gelmişlerdi. İçerisi oldukça gürültülüydü.
  </div>

  <div>
    San Francisco'da bir asır kalsa buraya geleceği aklına gelmezdi Mathias'ın. Ama ne yazık ki parka yakın başka cafe yoktu.
  </div>

  <div>
    Pencere kenarında bir masaya oturdular. O an yanlarında biten garson, "Ne alırdınız efendim?" diye sordu İngiliz aksanıyla.
  </div>

  <div>
    Espresso ve vanilya aromalı filtre kahve söyleyip onu başlarından savdılar.
  </div>

  <div>
    "Burada da ne ilham alınır ama," dedi Mathias.
  </div>

  <div>
    "İlham ha... Eskiden ben de resim yapardım. Ama ne yalan söyleyeyim, ilham perisi hiç yanıma uğramazdı. Ressamı, resim yapandan ayıran da bu olsa gerek."
  </div>

  <div>
    "Bence ilham şart değil."
  </div>

  <div>
    "Değil mi?"
  </div>

  <div>
    "Benim için ilham perisi denen şey, resmin kendisinden çok, onu tamamlayabileceğim süreyi belirliyor. Bazı resimler iki günde bitiyor, bazısına da iki sene sonra bile 'bitti' diyemiyorum. Üstelik aralarında öyle büyük fark da yok."
  </div>

  <div>
    "Evet, bunu soracaktım. Niye hep deniz, başka tarz resim yapmaz mısın hiç?" "Son zamanlarda hayır. Ben de fırtınalı bir dönemden geçmiştim. O gün bugündür sadece deniz resmi yapıyorum."
  </div>

  <div>
    "Nasıl bir dönem olduğunu sormamın bir sakıncası var mı?" 
  </div>

  <div>
    "Garipti... Ciddi bir ilişkimin sona ermesiyle başlamıştı. Bir gün içimden çevremdeki her şeyi kırıp dökmek, yanıma yaklaşanları beyzbol sopasıyla kovalamak geçiyor, diğer bir gün ise sessizliğe gömülüyor, odamdan dışarı adım atmak istemiyordum. Sonunda, çalkantılarımı sadece gergin bezlere, ruh hâlimi en iyi şekilde yansıtan deniz resimlerine dökmeye karar verdim."
  </div>

  <div>
    "Peki ya martı?"
  </div>

  <div>
    "Uzun bir hikâyesi var, dinlemek isteyeceğinden emin değilim."
  </div>

  <div>
    "Sanırım dinleyebilirim."
  </div>

  <div>
    Mathias 'anlatmasam olmaz mı?' der gibi baktı Diana'ya. Ama onun ısrarlı bakışları üzerine, ona iki martının uçuşundan bahsetti. Anlatırken fazla yoruma girmediyse de, Diana, onun resimlerindeki 'tek martı'ya yüklediği anlamı çıkarabilmişti.
  </div>

  <div>
    Garson kahveleri masaya titizlikle koydu. "Başka bir emriniz efendim?"
  </div>

  <div>
    Bir şey istemediklerini işaret ettiler.
  </div>

  <div>
    "Hâlâ deniz resmi yapıyorsun, fırtınan dinmedi mi yoksa?"
  </div>

  <div>
    "Dindi dinmesine de, bu sırada önemli bir şey fark ettim: Hep değişik şeyler resmederek mutlu olabildiğimi."
  </div>

  <div>
    Az önce sadece deniz resmi yaptığını söyleyen Mathias, şimdi de değişik şeyler resmederek mutlu olduğunu söylüyordu. Ona 'nasıl yani?' der gibi baktı Diana.
  </div>

  <div>
    "Şöyle ki, sürekli aynı sahilin resmini yapa yapa, sonunda en az değiştiğini sandığım şeyin, en çok değişen şey olduğunu gördüm: Deniz."
  </div>

  <div>
    Bir an onun deniz ve kendisi arasında kurduğu benzerliği anımsayan Diana, "Yani senin değiştiğin gibi mi?" diye sordu.
  </div>

  <div>
    "Yani insan gibi... Her sabah aynaya baktığımızda aynı kişiyi gördüğümüzü zannediyoruz. Arkadaşlarımız bizi yıllar sonra gördüklerinde dahi, aynı kişiyi gördüklerini sanıyorlar."
  </div>

  <div>
    "Doğru," dedi Diana. "Bir fark görseler bile, bu genelde kilomuz veya saç biçimimiz gibi şeyler oluyor."
  </div>

  <div>
    "Kesinlikle. Gördükleri kimsenin karşılarına yeni biri olarak çıkmış olma ihtimalini düşünmüyorlar bile. Oysa şahsen ben bir kimsenin birkaç günde bile değişebileceğine inanıyorum."
  </div>

  <div>
    Bir an yaşadıklarının kendisini nasıl da değişmeye zorladığını düşünen Diana, başını öne eğdi.
  </div>

  <div>
    Mathias hafifçe onun koluna dokunarak, "Afedersin," dedi. "Yanlış bir şey mi söyledim?"
  </div>

  <div>
    "Yo hayır, sözlerin bana bir şey çağrıştırdı, o kadar."
  </div>

  <div>
    Ressam dirseklerini masanın üzerine koyup ona biraz daha yaklaştı. "Ne olduğundan bahsetmek istemez misin?"
  </div>

  <div>
    "Belki daha sonra."
  </div>

  <div>
    O sırada tekrar yanlarında biten garson bir ihtiyaçları olup olmadığını sordu. Diana Mathias'a döndü. "Bir şey ister misin? Ben çikolatalı kurabiye söyleyeceğim."
  </div>

  <div>
    "Evet, iyi fikir, ben de çikolatalı kurabiye alayım."
  </div>

  <div>
    "Özür dilerim, efendim," dedi garson mahcup bir tavırla. "Bir misafirimize az önce kurabiye servisi yaptığım için biliyorum, sadece iki tane çikolatalı kurabiyemiz kalmıştı. Yani bir porsiyon. Her ikinize de birer tanesini servis yapsam, eksiği de vanilyalılardan tamamlasam bir sakıncası olur mu sizce?"
  </div>

  <div>
    İkisi de 'Ne yapalım, öyle olsun' der gibi başlarını salladı.
  </div>

  <div>
    <br />
  </div>
</body>
</html>
