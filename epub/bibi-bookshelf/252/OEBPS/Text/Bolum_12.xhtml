<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>12</b></h2>

  <div>
    <br />
  </div>

  <div>
    <br />
  </div>

  <div>
    Diana gözden kaybolunca, yaşlı zenci ressama el salladı. Ressam onunla dün tanışmış, daha kendisini doğru dürüst tanıtmadan, ona, falına baktığı kız hakkında sorular sormaya başlamıştı.
  </div>

  <div>
    Yaşlı zenci, "Ağır ol evlât!" demişti. "Müşterilerimle aramda geçenler bende durmaz, uçar gider. Öğrenmek istediğin şeyleri yarın küçük hanımın kendisine sorarsın. Hem şu hâline bak, gelmiş benim gibi bir moruktan medet umuyorsun. Gençsin, sanatın var, eh en az bendeki kadar tip de var, küçük hanımı tavlaman benim lâfıma mı kaldı?"
  </div>

  <div>
    Bu sözler karşısında biraz mahcup olan ressam, "Bana baktığınızı gördüm, merak ettim doğal olarak," diye savunmuştu kendini.
  </div>

  <div>
    "Güldürme beni evlât," diye karşılık vermişti yaşlı zenci. "Küçük hanımı ta yolun başında görür görmez fal taşı gibi açılan o gözler, bir daha onun üstünden hiç ayrılmayan o koca gözler benim değildi herhâlde? Fala lüzum yok. Küçük hanımı gördüğün an, onu tanımak istedin. Yalan mı? Yalanım varsa, martın tepeme etsin!"
  </div>

  <div>
    Söyleyecek söz bulamayan ressam, bir bahaneyle yaşlı zencinin yanından ayrılmıştı. Anlaşılan ondan kolay kolay bilgi sızdıramayacaktı.
  </div>

  <div>
    Ama az önce, kendisine el sallarken yaşlı zencinin yüzünde beliren davetkâr gülümseme, ressamın aklına, "Diana hakkında bir iki şey anlatmaya karar vermiş olabilir mi acaba?" sorusunu getirmişti. Bu akşam da ona misafir olup şansını bir kez daha deneyecekti.
  </div>

  <div>
    <br />
  </div>
</body>
</html>
