<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>11</b></h2>

  <div>
    <br />
  </div>

  <div>
    <br />
  </div>

  <div>
    Mezarlıktan eve dönünce günün büyük bölümünü uyuyarak geçirmişti. Oysa bir an önce yapması gereken, günlerdir ertelediği yığınla işi vardı. Banka ödemeleri, mezuniyet hazırlıkları, cevaplaması gereken onlarca e-mail...
  </div>

  <div>
    İçinden hiçbir şey yapmak gelmiyordu. Ama, böyle boş boş oturmak da içindeki sıkıntıyı iyice körüklüyordu. Sahile inip biraz hava almaya karar verdi.
  </div>

  <div>
    <br />
  </div>

  <div>
    Bir önceki güne göre daha hareketli olan parka vardığında, kuytu bir köşeye çekilerek, martılara ekmek parçaları atan çocukları izledi. Bir süre de marinadaki banklarda oturup güneşin denize gömülüşünü seyretti.<br />
  </div>

  <div>
    Eve dönerken yine kestirme yolu tercih etti. Dünkü sözleri hakkında belki bir açıklama yapar diye bugün de yaşlı zencinin önünden geçmek istiyordu.
  </div>

  <div>
    Diğer dilencileri geride bırakıp yaşlı zencinin oturduğu yere yaklaştığında, onun, her zamanki gibi etrafı süzdüğünü gördü. Yanından geçerken durup ona şöyle bir baktı. Tahmininin aksine, yaşlı zenci oralı bile olmamıştı. Başını sağa sola çeviriyor, yoldan gelip geçenlere bakıyor, sanki önünde duran bir gün önce yolunu kestiği kız değilmiş gibi, onu görmezden geliyordu.
  </div>

  <div>
    "İyi günler, bugün falıma bakmayacak mısınız?"
  </div>

  <div>
    Yaşlı zenci bir süre, ona, 'Neden bahsettiğini bilmiyorum' der gibi baktıktan sonra, "Tanışıyor muyuz?" diye sordu.
  </div>

  <div>
    "Hatırlamıyor musunuz, benim."
  </div>

  <div>
    "Sen olduğunu biliyorum. Ama sen kimsin?"
  </div>

  <div>
    Onun kendisiyle oyun oynadığından şüphesi kalmayan Diana, başını yere çevirip seri adımlarla yürümeye devam etti.
  </div>

  <div>
    Birkaç adım sonra bu kez de ressama doğru baktı. Yine tuvalinin başındaydı.
  </div>

  <div>
    Üstünde aynı tişörtle blucin vardı. Satılık resimleri de eski yerlerinde duruyordu. Üzerinde çalıştığı resimde, kırılan dalganın köpüklerinin artmış olması dışında pek bir değişiklik yoktu. Dünden farklı bir şey de, ressamın Diana'nın gelişini önceden fark ederek, bakışlarını ona çevirmiş olmasıydı.<br />
  </div>

  <div>
    "Bugün daha iyi görünüyorsun," diye seslendi ressam. 
  </div>

  <div>
    Ne zarif (!) bir selâmlama tarzı ama, diye düşündü Diana. Ama yine de, dün gerçekten çok kötü görünüp görünmediğini kendine sormadan edemedi.
  </div>

  <div>
    "Resimlere bakmayacak mısın?"
  </div>

  <div>
    "Gördüğüm kadarıyla resminde pek bir değişiklik yok."
  </div>

  <div>
    "Bir dalganın daha da hiddetlenmesi değişimden sayılmaz mı sence?"
  </div>

  <div>
    "Sayılmaz olur mu hiç?!" dedi Diana alaycı bir gülümsemeyle. "Dünkü resim sanki bambaşka bir resimdi. Aman tanrım, çok etkilendim! Sadece birkaç fırça darbesiyle estirdiğin fırtınayla, dalganın içindekileri dışa vurmayı başarmışsın. Çok çok etkileyici!"
  </div>

  <div>
    "Senin gibi mi yani?"
  </div>

  <div>
    'Ne demek istiyorsun?' anlamında ressama baktı.
  </div>

  <div>
    "Sendeki fırtına da içindekileri dışa çok iyi vuruyor."
  </div>

  <div>
    Diana başını öne eğdi. "Af edersin, kabalık etmek istemezdim."
  </div>

  <div>
    "Sorun değil," dedi ressam. "Peki resimde gerçekten ne görüyorsun?"
  </div>

  <div>
    "Diğer resimlerindeki martıyı henüz gökyüzüne kondurmadığını."
  </div>

  <div>
    "İtiraf etmeliyim, çok dikkatlisin."
  </div>

  <div>
    "Öyle derler."
  </div>

  <div>
    Tüm paspallığına ve kaba selâmlama tarzına rağmen, ressam eğitimli birine benziyordu. Diana merakına yenik düşerek sordu:
  </div>

  <div>
    "Okuyor musun?"
  </div>

  <div>
    "Hayır."
  </div>

  <div>
    "Okudun bitti?"
  </div>

  <div>
    "Ekonomi okuyordum, bıraktım."
  </div>

  <div>
    'Peki ama neden?' diye soran bir ifade yerleşti Diana'nın yüzüne.
  </div>

  <div>
    "Çok geç olmadan, ekonomi profesörlerinden daha iyi resim yapmayı öğrenemeyeceğimi fark ettim, hepsi bu."
  </div>

  <div>
    "Okula devam ederken de resim yapamaz miydin peki?"
  </div>

  <div>
    "Resim yapıyordum zaten, sorun zamansızlık değildi. Sorun, yaptığım her yeni
  </div>

  <div>
    resmin bir öncekini aratıyor olmasıydı. Sonuçta, ben de her ressam gibi, tuvale içimi boyuyorum. Bu boyanın her geçen gün solgunlaştığını fark etmeye başlamıştım. Eski renklerim için ayrılmak zorundaydım kısacası."
  </div>

  <div>
    Ressama, 'kutlarım' diyen gözlerle bakan Diana, ona elini uzattı. "Ben Diana."
  </div>

  <div>
    Ressam sadece elini şöyle bir sıkmakla yetindi.
  </div>

  <div>
    <br />
  </div>

  <div>
    İşte yine yapmıştı! Sanki onu umursamıyor gibi davranmıştı ressam. Ne ona ismini lütfetmiş ne de onunla tanıştığı için memnun olduğunu söyleme zahmetini göstermişti. Zaten gereğinden fazla uzayan bu konuşmayı sürdürmenin anlamsız olduğuna karar verdi Diana. Bir yere yetişmesi gerektiğini bahane ederek oradan ayrıldı.
  </div>

  <div>
    <br />
  </div>

  <div>
    Ressam hakkındaki düşünceleri kafasından atmak istese de, dönüş yolunda aklı yine de ressamın solgunlaşan boyalarla ilgili söylediklerine takılmıştı. Ressamın eski renklerinin eksikliğini hissetmesi gibi, o da annesinin renklerinin eksikliğini hissettiğini düşünüyordu.
  </div>

  <div>
    <br />
  </div>

  <div>
    <br />
  </div>
</body>
</html>
