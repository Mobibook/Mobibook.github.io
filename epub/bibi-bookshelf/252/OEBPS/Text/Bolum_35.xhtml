<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>35</b></h2>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    Hava zifiri karanlıktı. Diana bahçeye indiğinde, ders saatine hâlâ 19 dakika vardı. Bu sabah güllerle biraz yalnız zaman geçirmek için erken inmişti.
  </div>

  <div>
    Tam bahçeye girmek üzereyken, seri adımlarla yaklaşan birinin ayak seslerini duydu. Hiç de Zeynep Hanım'ın gelişine benzemiyordu; o daha önceki buluşmalarına hep tam zamanında gelmişti. Ne bir dakika geç, ne bir dakika erken. Ayrıca adımları ağır ve sessiz olurdu. Oysa gelenin adımları giderek hız kazanıyor, otelin parkelerinden çıkan takır tukur seslerden neredeyse koştuğu anlaşılıyordu.
  </div>

  <div>
    Gelen Zeynep Hanım'dı. Yüzü kan ter içindeydi.
  </div>

  <div>
    "Diana, biliyorum," dedi titreyen bir sesle, "buna kendini çok hazırlamıştın ama..."
  </div>

  <div>
    "Yoksa, yoksa Mary?!"
  </div>

  <div>
    Zeynep Hanım başını öne eğdi.
  </div>

  <div>
    "Ne oldu? Lütfen, kötü bir şey olmadığını söyleyin bana."
  </div>

  <div>
    "Mary aramış. Ben uyuyordum. Neyse ki mesaj bırakmış. Çok acil bir durum çıktığını ve hemen San Francisco'ya gitmesi gerektiğini söylüyor."
  </div>

  <div>
    "Aman Tanrım! Annemin hastalığını haber almış olmalı. İlk uçakla eve dönmeliyim."
  </div>

  <div>
    Eve mutlaka Mary'den önce varmalıydı ama, bu pek de mümkün görünmüyordu. 
  </div>

  <div>
    "Umarım annemin öldüğünü öğrenmemiştir," diye mırıldandı. Hayatını annesine kavuşmaya adamış bir kız acaba annesinin Öldüğünü öğrenirse ne yapardı? Bir an aklına düşen bu soru Diana'nın tüylerini ürpertmeye yetmişti.
  </div>

  <div>
    Tek tesellisi, Mary'nin "acil bir durum," demiş olmasıydı. Mary bir mezar görmek için bu kadar acele etmezdi herhalde.
  </div>

  <div>
    "Afedersiniz, hemen hazırlanmam lâzım."
  </div>

  <div>
    "Tabi yavrum. Ben de ilk uçakta yer ayırtayım sana."
  </div>

  <div>
    <br />
  </div>

  <div>
    Diana otele açılan kapıya yönelmişken birden durdu. Geriye dönüp hızlı adımlarla bahçenin ortasına doğru ilerledi. Sarı Çiçek'in yanına varınca diz çöktü. Parmak uçlarıyla onun taçyapıaklarını okşadı ve "Haklısın Sarı Çiçek," dedi. "Bence de bir gülü gül yapan, kokusudur her şeyden önce."
  </div>

  <div>
    <br />
  </div>
</body>
</html>
