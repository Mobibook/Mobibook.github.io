<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>47</b></h2>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    Sorduğu sorulara yanıt alamadığı kısa bir yolculuk sonrasında eve varıyoruz.
  </div>

  <div>
    "Sen şu pencerenin yanındaki koltuğa geç," diyorum ona, "ve ben söyleyene kadar oradan kıpırdamayacağına söz ver. Benim bir şeyler yazmam lâzım da."
  </div>

  <div>
    "Peki ne yapalım, söz," diyor ve resmini önüne alarak oturuyor.
  </div>

  <div>
    Romanımın ilk sayfalarının çıkışını almak için yazıcıya komut veriyorum. Ben öykümün sonunu yazmaya devam ederken, o da resmiyle uğraşıyor.
  </div>

  <div>
    Tam parktan eve dönüşümüze kadar olan kısmı yazmayı bitiriyorum ki, Mathias fırçasını bırakarak, beni seyretmeye başlıyor. Yüzünde çocuksu bir ifade var... Hmmm, acaba onu da Efes'e davet etsem mi, diye düşünüyorum bir an.
  </div>

  <div>
    Ama onu nasıl davet edeceğim ki? Orada neler yapacağımız hakkında en küçük bir fikrim yokken. Zeynep Hanım da sır vermeme konusunda en az annem ve Bayan Johnson kadar zorlu çıkmıştı. Tek bildiğim, oraya Mary'yi daha yakından tanıyabilmek için gittiğim. Bunu Mathias'a nasıl anlatabilirim ki?
  </div>

  <div>
    Benim topladığım üç beş ansiklopedik bilgi, dünyanın öbür ucundaki bir kasabayı onun için cazip kılar mı acaba? Efes'te Mathias için ne var ki? Antik bir şehrin kalıntıları... Artemis tapınağı... Meryem Ana'nın evi... Umarım bunlar gelmesini sağlayabilir. 
  </div>

  <div>
    Bir de orada ben olacağım tabi ki! Bu onun gelmesi için yeter de artar.
  </div>

  <div>
    "Yine havalandın bakıyorum," diye düşüncemi bölüyor Mary. Son zamanlarda hep böyle oluyor zaten. Ne zaman içimdeki Artemis başını çıkarsa, sağ olsun Meryem ona hemen 'itiraz' ediyor. Bazen Diana'nın sesi daha yüksek oluyor, bazen Mary'nin... Görünen o ki, ikisi bir gül olana dek biraz zaman geçecek. Ama şimdilik en azından ikisinin sesini ayırt edebildiğim için mutluyum.
  </div>

  <div>
    Acaba Mathias gerçekten gelir mi Efes'e?
  </div>

  <div>
    Eğer bir gelecek olursa...
  </div>

  <div>
    Belki bir ekim akşamında Bülbül Dağı'nı karşımıza alır, Meles suyunun kıyısına oturur ve gün batımını izleriz birlikte.
  </div>

  <div>
    Belki oracıkta Mathias'a iki bin sene öncesinde Efes'te yaşanılanlardan söz ederim. Kitaplardan okuduğum kadarıyla. Ya da belki, eski Efes'ten yükselen sesleri bizzat kendim duyarak.
  </div>

  <div>
    Sonra da belki biraz insanın yaratılışından bahsederim:
  </div>

  <div>
    "Bir anlamda hepimiz Efes şehri gibiyiz; içimizde hem Artemis'i, hem de Meryem'i barındırıyoruz."
  </div>

  <div>
    Ve kafasını iyice karıştırmak için, ona bir de Artemis'in ikizi Apollon'dan bahsederim. Sonra bir an durur, kaşlarımı çatarak ona şöyle derim:
  </div>

  <div>
    "Öyle karşımda kurulmuş Apollon'u dinleyeceğine, haydi kalk, sen de ara kayıp ikizini!"
  </div>

  <div>
    Eğer bütün bunlar önümüzdeki ay, bir ekim akşamında, düşlediğim gibi gerçekleşecek olursa, o zaman Zeynep Hanım'ın sözünün doğruluğuna ben de tanıklık edebilirim:
  </div>

  <div>
    "Düşler gerçekleşecek olanın mayasıdır."
  </div>

  <div>
    <br />
  </div>
</body>
</html>
