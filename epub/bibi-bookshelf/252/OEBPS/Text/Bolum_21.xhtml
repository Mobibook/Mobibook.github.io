<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>21</b></h2>

  <div>
    <br />
  </div>

  <div>
    <br />
  </div>

  <div>
     
  </div>

  <div>
    "İnsan birkaç günde bile değişebilir," demişti Mathias. Peki bir günde de değişebilir miydi? Bir gün sevecen, hatta duyarlı görünen biri, ertesi gün ona veda bile etmeden çekip gidebilir miydi? Son altı akşamdır ortalıkta görünmediğine göre, gidebilirmiş demek, diye düşündü Diana.
  </div>

  <div>
    Akşam yürüyüşünden yeni dönmüş, telefon defterindeki isimleri karıştırıyor, bir taraftan da bu kadar insanla ne zaman tanıştığını merak ediyordu.
  </div>

  <div>
    O isimlerin arasından büyük olasılıkla kızlardan birini seçecek, sohbet için eve çağıracak, çok geçmeden lafı asıl konuya getirip, ressamın çekip gitmesinin mantığını anlatan birkaç senaryo dinleyecekti ondan. Sonunda, ressam tarafından beğenilmediğine dair zihnine üşüşen düşüncelerin yersiz olduğuna ikna edilecek ve böylece, "tanrıça" imajının sarsılmasına izin vermemiş olacaktı.
  </div>

  <div>
    Mary böyle yapmazdı herhalde, diye düşündü Diana.
  </div>

  <div>
    Telefon defterini sehpanın üstüne attı. Mary ile yarıştığından değil. İçinden kimseyi aramak gelmiyordu. Ama başka bir telefon numarası çevirdi. Otelin turizm ofisinin numarasını.
  </div>

  <div>
    "Buyurun nasıl yardımcı olabilirim?" dedi telefondaki ses.
  </div>

  <div>
    "Merhaba Christine, ben Diana. Senden bir ricam var. Hafızam beni yanıltmıyorsa, Topkapı Sarayı İstanbul'da olmalıydı. Bu bilgiyi onaylatıp, bana bu Cuma için uçakta yer ayırtır mısın? Dönüş açık olsun."
  </div>

  <div>
    "Yanlış duymadım değil mi Bayan Stewart, Cuma mı dediniz?"
  </div>

  <div>
    "Evet, öyle dedim."
  </div>

  <div>
    "Peki ya Pazar günkü mezuniyet töreniniz? Ertelendi mi?"
  </div>

  <div>
    "Hayır, ama bir an önce gitmem lâzım."
  </div>

  <div>
    "Bir sorun yok değil mi, Bayan Stewart?"
  </div>

  <div>
    "Merak etme, Christine. Her şey yolunda."
  </div>

  <div>
    <br />
  </div>
</body>
</html>
