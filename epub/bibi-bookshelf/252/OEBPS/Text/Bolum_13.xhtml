<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>13</b></h2>

  <div>
    <br />
  </div>

  <div>
    <br />
  </div>

  <div>
    Ressam cipindeki buzluktan çıkardığı bir şişe meyve suyunu hasırın ortasına koydu. Yaşlı zenci bir dahaki sefere eli boş gelmemesi konusunda uyarmıştı onu dün. Bir de müşterilerini kaçırmaması için park iyice boşalmadan ortaya çıkmamasını tembihlemişti.
  </div>

  <div>
    "Ortalık sakinleştiğine göre, misafir kabul edersin herhâlde?"
  </div>

  <div>
    "Fazla meraklı olmayanlara her zaman kapım açık."
  </div>

  <div>
    "Tamam tamam, sorularımla başını ağrıtmayacağım bu kez. Ama merak ediyorum, bugün de yürüyüşe çıkacağını nerden bildin? Fala mı baktın yoksa? Dört dolarım yok, baştan söyleyeyim."
  </div>

  <div>
    "Fala inanmam ben," dedi yaşlı zenci, "insanlar geleceklerini duymak istiyorlar, ben de söylüyorum. Ne yapayım? 'Sizin geleceğinizi ne bileyim ben, yaşayın da görün!' mü diyeyim?"
  </div>

  <div>
    "Ne yani, fala bakıyorum diye uyutuyor musun insanları?"
  </div>

  <div>
    "Rica ederim evlât, ben onurlu bir adamım. Mesleğime saygım var. 'Fal' sadece işin ismi. Bardak, aksesuar işin bahanesi. Kılıf lâzım, gösteriş lâzım, filmlerdeki falcılara benzemek lâzım. Söylediğin hep doğru çıksın, kılıf yoksa sana kimse inanmaz. Dedim ya, fal sadece işin ismi. Benim asıl yaptığım yüzleri okumak. Her şey orada yazar."
  </div>

  <div>
    "Ne gibi?"
  </div>

  <div>
    "Mesela dün seninle konuşurken küçük hanıma baktım. Ve ne gördüm biliyor musun? Resimleri beğendiğini gördüm. Hokus pokus, bilmem kaç vakte kadar küçük hanım resimlere tekrar bakacak. Al işte sana kehanet!"
  </div>

  <div>
    "Benim için yürüyüşe çıktığını söylemeye çalışmıyorsun herhalde?"
  </div>

  <div>
    Yaşlı zenci omuzlarını silkti. "Ne bileyim ben küçük hanımın içini. Psikoloğa benzer halim mi var? Sebep değil, sonuç bilirim. Hem sen bunları bir kenara bırak da, biraz kendini anlat. Anladık küçük hanım çok güzel, ama sen nesin, ne değilsin, onu anlat. Nerden geldin, nereye gidiyorsun? Bir gezginin bakışı var yüzünde."
  </div>

  <div>
    "San Diego'dan geliyorum. Sahil şeridi boyunca resimler yaparak geri döneceğim. İşte gördüğün şu resim, yaz boyunca sürecek projenin ilk resmi. Aslında programa göre onu dün bitirip, bugün 3ü mil ötedeki ikinci durakta olmam gerekiyordu ama... Gerisini biliyorsun zaten."
  </div>

  <div>
    "Küçük hanımı görünce resim bir türlü bitmek bilmedi, değil mi? Ah ah, o kovalamaca ne tatlıdır. Yakalayınca veya yakalanınca acılaşır her şey. İyidir iyi, bırak resim biraz daha oyalansın."
  </div>

  <div>
    Günlük hasılatın durduğu bardaktaki demir paraları hasırın üzerine boşalttı yaşlı zenci. Bardağı meyve suyuyla doldurup ressamın önüne koydu. Kendisi de şişeden bir yudum aldı.
  </div>

  <div>
    "Sizin San Diego'da dilencilik işleri nasıl?"
  </div>

  <div>
    "İnan, bilmiyorum... Pek 'bizim San Diego' sayılmaz zaten. Aslen New Yorkluyum. Bir süre de Boston'da üniversite hayatım oldu. Sonra okulu bırakıp San Diego'da bir arkadaşımın yanına yerleştim."
  </div>

  <div>
    "Demek öyle. Senin ihtiyarlar ne dediler peki bu okulu bırakma işine? Duyduğuma göre, üniversite mezunluğunda iyi para varmış."
  </div>

  <div>
    "Ailemin hiçbir zaman benden maddi bir beklentisi olmadı. Durumları gayet iyi. Ama benden daha fazlasını bekliyorlardı, iyi bir bankacı falan olmamı. Ayrıldığım okulun Harvard olması da durumu epey dramatikleştirmişti. Ama başka seçeneğim yoktu, resim yapmalıydım."
  </div>

  <div>
    "Harvard mı? Vay be! Duymuştum onu. Küçük hanıma bundan bahsettin, değil mi?"
  </div>

  <div>
    "Hayır." 
  </div>

  <div>
    Bir süre ressama garip garip bakan yaşlı zenci, "Evlât... Üç ihtimal var," dedi. "A, enayisin; B, enayisin; C, küçük hanımı istemiyorsun. Buyur seç."
  </div>

  <div>
    Ressam gülümsedi.
  </div>

  <div>
    "Satamadığın üç beş resme çobanlık yapan biri olarak mı bilsin istiyorsun seni? Ona kim olduğunu göstersene be evlât. Sen göstermezsen, sende ne olduğunu ne bilecek?"
  </div>

  <div>
    "Bilemiyorum. Harvard'da okuduğum için bana farklı bir gözle bakmasını ister miydim, emin değilim. Sonunda kendimden başka bir şey için sevilerek cezalandırılmak istemiyorum."
  </div>

  <div>
    "Ne? Kim kimi neden seviyor ve kimi cezalandırıyor?"
  </div>

  <div>
    "Eğer benden Harvard'da okuduğum için hoşlanacaksa, hiç hoşlanmasın daha iyi. Ben, eğitimim değilim çünkü. Zekâm değilim, ilişkilerim değilim, işim değilim... Bunların toplamı da değilim."
  </div>

  <div>
    "Kim olduğunu biliyor musun peki?"
  </div>

  <div>
    "Ben sadece... Ben sadece benim."
  </div>

  <div>
    "Sen gel, yine de beni dinle. Gösteeer! Küçük hanımı görmedin mi, havalı kız, saçının tepesinde güneş gözlükleri falan. Harvard kulağına müzik gibi gelecektir, güven bana. Söyle şunu, olsun bitsin: Har-vard."
  </div>

  <div>
    Ressam başını salladı. "Yo, bu çok riskli olur... Her zaman senden daha iyi vasıflara sahip başka biri çıkar. Ama senin gibi biri daha yok. Bilirsin, herkesin parmak izi farklıdır. Ben içimizde de bir parmak izi olduğuna inanıyorum. Moda eldiven giyerek örttüğümüz bir iz."
  </div>

  <div>
    "Vah vaaah, zavallı evlaaat. Eldivenlerden falan bahsetmeye başladı."
  </div>

  <div>
    "Afedersin," dedi ressam gülerek.
  </div>

  <div>
    "Peki öyleyse küçük hanımdan ne bekliyorsun?"
  </div>

  <div>
    "Bilmiyorum, inan bilmiyorum. Yarın yine gelecek mi dersin?"
  </div>

  <div>
    "Kusura bakma evlât. Ne istediğini bilmeyen birine dört dolarlık hizmetimi bedava sunamam ben."
  </div>

  <div>
    Ressam gülümsedi. "Haklısın galiba."
  </div>

  <div>
    Kısa bir sessizliğin ardından saatine bakan ressam, "Ben artık gitsem iyi olacak," 
  </div>

  <div>
    dedi ve ayağa kalktı.
  </div>

  <div>
    "Her gidişin bir gelişi vardır," dedi yaşlı zenci. "O gelişte domates suyu getir. Yanında karabiber de olsun."
  </div>

  <div>
    <br />
  </div>

  <div>
    Resimlerini cipe yerleştiren ressam, bir süre yıldızları seyretmek üzere şezlonguna uzandı. Tam hizasından denize vuran dolunay, açıklara doğru giderek genişleyen bir yol çiziyordu. Gözleri manzaraya dalıp giderken, yüzünde aradığı ışığı göremediği bir kıza kendini nasıl bu kadar kaptırabildiğini düşünüyordu.
  </div>

  <div>
    <br />
  </div>

  <div>
    <br />
  </div>
</body>
</html>
