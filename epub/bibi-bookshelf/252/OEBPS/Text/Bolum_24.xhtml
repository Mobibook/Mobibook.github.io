<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>24</b></h2>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    Karşısında iki ahşap köşk duruyordu. Şampanya rengine boyalı köşk daha büyüktü. Dıştan görebildiği kadarıyla nezih bir yere benziyordu. Girişi ön taraftaki bahçedendi.
  </div>

  <div>
    Diğer köşk ise pastel yeşile boyanmıştı. Girişi hemen sokağın üstünde olduğundan, arkasında bir bahçesi var mıydı, yok muydu anlayamadı.
  </div>

  <div>
    Kendini bir an önce birinin kapısından içeri atmak istiyor, ama Zeynep Hanım'ı gözünde canlandıramadığı için, bu iki köşkten hangisinin onun olabileceği konusunda tahmin dahi yürütemiyordu. Eğer bunlardan biri onunsa tabi...
  </div>

  <div>
    İçinden önce büyük köşke bakmak geldi. Kapısına doğru ilerlerken ön bahçeyi dikkatle süzdü. Sarı, pembe, mor, kırmızı, turuncu, çeşit çeşit çiçek bulunmasına rağmen, tek bir gül bile göremedi. Geri döndü. Dar bir kapıdan geçerek, küçük zannettiği ikinci köşke girdi.
  </div>

  <div>
    Resepsiyondaki görevli telefonla konuşuyordu. Tam on yedi dakika onun görüşmesini bitirmesini bekledi. Ondan ümidini kesince, önünden geçen ilk personeli durdurarak, ağzından tane tane çıkarmaya özen gösterdiği sözcüklerle sordu:
  </div>

  <div>
    "Zeynep Hanım burada mı acaba?"
  </div>

  <div>
    "Yarım saat önce çıktı efendim, bir saate kadar döneceğini söylemişti."
  </div>

  <div>
    "Nasıl yani? Zeynep Hanım mı? Zeynep Hanım mı söyledi bunu?"
  </div>

  <div>
    Diana'nın dediklerinden bir anlam çıkarmaya çalışan personel, bunu başaramayınca, ona sadece boş boş bakmakla yetindi.
  </div>

  <div>
    "Tabi, tabi, Zeynep Hanım söylemiştir bunları, başka kim söyleyecek," dedi Diana ve kendisine daha da garip bakmaya başlayan personelin yanından kaçıp gitmesine fırsat vermeden ekledi:
  </div>

  <div>
    "Şey, Zeynep Hanım dönünce onu görmek isteyen biri olduğunu söyleyebilir misiniz ona?"
  </div>

  <div>
    "Tabi hanımefendi. Buyurun, Çayhane'de bekleyin isterseniz."
  </div>

  <div>
    <br />
  </div>

  <div>
    Bu kadar kolay olacağını ummamıştım doğrusu, diye düşündü Diana. Ona bütün gün kabus yaşatan yazgısı bir anda onun tarafına geçmişti sanki.
  </div>

  <div>
    <br />
  </div>
</body>
</html>
