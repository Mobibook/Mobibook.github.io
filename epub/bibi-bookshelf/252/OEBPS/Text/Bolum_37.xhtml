<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>37</b></h2>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    Yolcular ne yapacaklarını şaşırmış, pilotun endişelenecek bir şey olmadığını anons etmesini bekliyorlardı. Uçak bir elli metre yukarıda, bir yüz metre aşağıda hava boşluğunda gidip geliyor, kanatları kopacakmış gibi sarsılıyor, alışılmışın dışında duyulan her mekanik ses, Diana hariç herkesin yüreğini ağzına getiriyordu.
  </div>

  <div>
    Kabin dolabından günlüğünü alabilmek için, 'Kemerlerinizi Bağlayınız' uyarı lambasının sönmesini bekliyordu Diana.
  </div>

  <div>
    Söneceğin yok senin! Emniyet kemerini çözdü. Diğer yolcuların ve uçağın arkasında
  </div>

  <div>
    oturan hosteslerin bakışlarına aldırmaksızın ayağa kalktı. Tam o anda uçak şiddetli bir şekilde sarsıldı ve kendini yanındaki yolcunun kucağında buluverdi.
  </div>

  <div>
    "Çok afedersiniz."
  </div>

  <div>
    "Bir yerinizi incitebilirdiniz bayan, otursanız iyi olur," dedi yaşlı adam.
  </div>

  <div>
    Hostesler de ısrarla oturmasını işaret ediyor, yolculardan bazıları kafalarını çevirmiş, 'ne yapmaya çalışıyor bu kız?' der gibi ona bakıyorlardı.
  </div>

  <div>
    Tekrar doğrulup dolabın dibindeki çantasına uzanmaya çalıştı. Canlıymış gibi hoplayıp zıplayan çantaların yolcuların kafasına düşmesi an meselesiydi. Neyse ki kazasız belasız çantasını alabildi sonunda. Uçağın sarsıntısının hafiflediği anları kollayıp eğri büğrü harflerle yazmaya başladı:
  </div>

  <div>
    <br />
  </div>

  <div>
    <br />
  </div>

  <div>
    <i>Annem,</i>
  </div>

  <div>
    <i><br /></i>
  </div>

  <div>
    <i>Bir şey sormak istiyorum sana...</i>
  </div>

  <div>
    <i>Mary benden önce doğmuştu, değil mi? Benden önce yürümüş, ilk konuşan o olmuştu, değil mi?</i>
  </div>

  <div>
    <i>Ne yazık ki şimdi de benden bir adım önde. Belki de ben bu satırları yazarken o senin yanına gelmek üzere.</i>
  </div>

  <div>
    <i>Aslında sana çok daha önce kavuşmayı hak etmişti Mary. Seni benden daha fazla hak etmişti. Seni deliler gibi seviyor.</i>
  </div>

  <div>
    <i>Yanlış anlama, ben de seni çok seviyorum, en az onun kadar. Ama o, seni, senin kızın olmanın tadını hiç bilemeden sevdi; senden hiç oyuncak almadan, korktuğunda kollarına sığınamadan, ılık göğsünde hiç uyuyamadan sevdi. Sen hep "Sevgi, sevgi değildir, seven karşılık beklerse" derdin ya...</i>
  </div>

  <div>
    <i>Şimdi soruyorum sana anneciğim. Bu durumda senin kızın olmayı hangimiz daha fazla hak ediyor? Mary mi, ben mi? İnan, cevabı duymaktan korkmuyorum artık. O benim ikizim. Hep onu takip ettiğime göre, belki bir gün ben de senin kızın olmayı hak edebilirim.</i>
  </div>

  <div>
    <i>Bugüne kadar onunla aynı kaderi paylaşmamış mıyız ne de olsa? Annesiz veya babasız büyümek, çevremizden gördüğümüz ilgi, öykü sevdamız, rüyalar, Zeynep Hanım ve gül bahçesi... Aslında bu sıralamaya bakılırsa, çok yakında benim de bir gülle konuşmam gerekiyor ama... Bu pek de olası görünmüyor. Bilemiyorum, bir yönüm hâlâ böyle şeylerin sadece masallarda olabileceğini söylüyor.</i>
  </div>

  <div>
    <i>Yine de kafamı kurcalayan bir şey var, anne... Masal kahramanları tutmayacakları sözler vermezler, değil mi? Eğer gül bahçesinde anlatılanlar bir masalsa, o hâlde </i>
  </div>

  <div>
    <i>Zeynep Hanım da bir masal kahramanı olmuyor mu? Öyleyse sözünde durmak zorunda. Bana, "Bir gün sen de gülleri duyacaksın," dedi de.</i>
  </div>

  <div>
    <i>Bilemiyorum...</i>
  </div>

  <div>
    <i>Masal-gerçek, korku-ümit, Ben-Mary... Nasıl da iç içe geçiverdi her şey.</i>
  </div>

  <div>
    <i>Sesini duymaya o kadar ihtiyacım var ki...</i>
  </div>

  <div>
    <i><br /></i>
  </div>

  <div style="text-align: right;">
    <i>Küçük kızın,</i>
  </div>

  <div style="text-align: right;">
    <i>Diana</i>
  </div>

  <div>
    <br />
  </div>
</body>
</html>
