<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>19</b></h2>

  <div>
    <br />
  </div>

  <div>
    <br />
  </div>

  <div>
    Diana resim odasından aşağı indiğinde saat gece yarısını geçiyordu. Üstüne başına bulaşan mavi boyalara aldırmadan kendini yatağa attı. Tahmin ettiği gibi, nevresim ve çarşafa boya bulaştı. Deniz resmi yapmanın bedeli, diye düşündü.
  </div>

  <div>
    Suç aslında resmin temasında değildi; denediği yeni metottaydı. İşe, bir dönem aldığı resim derslerinde öğrendiği tüm kuralları bir kenara koyarak başlamıştı. Loreena McKennitt'in mistik melodileri eşliğinde, avucuna sıktığı bir tomar mavi boyayı iki eliyle daireler yapa yapa tuvale rasgele yaymıştı.
  </div>

  <div>
    Uzun bir aradan sonra tekrar resim yapmasını Mathias'a borçlu olduğunu hissediyordu bir anlamda. Ondan dinlediği minik öykü içine huzur doldurmuştu. Bu hâli kaybetmek istemiyor, hatta annesi için bir şeyler yaparak, pekiştirmek istiyordu.
  </div>

  <div>
    Gece lambasının önündeki yeşil zarfa uzandı ve uyumadan evvel Mary'nin ikinci mektubunu bir kez daha okudu:
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <h3 class="sigil_not_in_toc" style="text-align: center;"><b>2. Mektup – “Bahçedeki Yol”</b></h3>

  <div>
    <br />
  </div>

  <div style="text-align: right;">
    <br />
  </div>

  <div style="text-align: right;">
    <br />
  </div>

  <div style="text-align: right;">
    <i>22 Şubat</i>
  </div>

  <div>
    <i><br /></i>
  </div>

  <div>
    <i>Sevgili Annem,</i>
  </div>

  <div>
    <i>Çocukluk yıllarımda, Başkalarına rağmen, sana kavuşma düşümü koruyabilmiştim. Yine de, onların beni bir Başkasına çevirme çabaları karşısında gücümün giderek azaldığını hissediyordum.</i>
  </div>

  <div>
    <i>İşte o günlerde, bir gece rüyamda okyanusta akıntıya kapılmış küçük bir sandalda gördüm kendimi. Üstümde sütbeyaz, geceliğe benzer bir giysi, başımda ise kavuniçi bir şapka vardı. Ufukta hava açıktı ama, sandalda beni oraya ulaştıracak ne bir yelken, ne de bir kürek vardı. Çaresizlik içinde beklerken, gri bulutların ardından seslendin bana:</i>
  </div>

  <div>
    <i>"Mary, bana dön!"</i>
  </div>

  <div>
    <i>"Neredesin anne?"</i>
  </div>

  <div>
    <i>"Sen beni hiç kaybetmedin; her an seninleyim".</i>
  </div>

  <div>
    <i>"O zaman seni niçin göremiyorum?"</i>
  </div>

  <div>
    <i>"Çünkü sen benimle değilsin."</i>
  </div>

  <div>
    <i>"Peki seninle olmayı nasıl başarabilirim?"</i>
  </div>

  <div>
    <i>"Beni kendinde gör."</i>
  </div>

  <div>
    <i>"Bunu beceremiyorum."</i>
  </div>

  <div>
    <i>"Öyleyse hediyelerimde gör beni."</i>
  </div>

  <div>
    <i>İşte tam o sırada kulakları sağır eden bir gürültüyle gök yarıldı ve ışıktan bir el uzanarak, şapkamı çıkarıp başıma beyaz güllerden örülmüş bir taç kondurdu. El, senin elindi, anneciğim. Tacım ise, bugüne kadar aldığım en güzel hediye.</i>
  </div>

  <div>
    <i>Bir süre hediyenin güzelliğini suya vuran aksinden izledim. Ardından şiddetli bir fırtına koptu. Sandal dev dalgalar arasında, bir o yana, bir bu yana savruluyordu. Sandalın içinde yere kapanıp, "Anne yardım et!" diye ağlamaya başladım. Çok geçmeden fırtına dindi, yağmur yağdı, deniz duruldu.</i>
  </div>

  <div>
    <i>Suya tekrar baktığımda, tacımı başımda göremedim. O an, bana ait her şeyin uçup gittiğini hissettim, içi kazınmış bir deniz kabuğuydum artık. Kanatsız bir şahin, kurak bir ırmak, kokusuz bir güldüm... Ama her şeye rağmen, şahindim, ırmaktım, güldüm! Bir an önce tacımı aramalıydım.</i>
  </div>

  <div>
    <i>Gözün erişebildiği her yere baktım. Sandalda aradım onu. Denizde, adada, gökte... Ama bulamadım.</i>
  </div>

  <div>
    <i>Sana seslendim:</i>
  </div>

  <div>
    <i>"Anne! Tacım nerede?"</i>
  </div>

  <div>
    <i>"Başını öne eğ, Mary."</i>
  </div>

  <div>
    <i>Dediğini yapar yapmaz, sudaki akiste, tacımın başımın arkasına kaymış olduğunu gördüm. Çok geçmeden benimle tekrar konuştun. Ama sesin artık gökten değil, tacımdaki güllerden geliyordu:</i>
  </div>

  <div>
    <i>"Mary, yavrum... Kaybettiğini zannetmemek için, sende olanı ötende arama."</i>
  </div>

  <div>
    <i>O anda okyanusun ortasından bir saray yükseldi. Sarayın yakınında, duvarlarından rengârenk güller taşan, içinden bülbül sesleri duyulan bir bahçe vardı. Bana bir kez daha seslendin:</i>
  </div>

  <div>
    <i>"Sesimi duymak istiyorsan, o bahçedeki yolda yürü. Bahçıvanın elini tut ve gülleri dinle."</i>
  </div>

  <div>
    <i>"Orası bana çok uzak, aramızda koca bir okyanus var, hem ben yüzme bilmiyorum ki."</i>
  </div>

  <div>
    <i>"Korkma, sadece yürü. Eğer yükünü bırakırsan, su seni taşır."</i>
  </div>

  <div>
    <i>"Benim yüküm yok ki."</i>
  </div>

  <div>
    <i>"Suyun seni taşımayacağını düşünmen ağır bir yüktür. Şimdi onu bırak ve yürü."</i>
  </div>

  <div>
    <i>"Bahçedeki yol nereye varıyor peki?"</i>
  </div>

  <div>
    <i>"Bana."</i>
  </div>

  <div>
    <i>"Yani bu dünyada mı kavuşacağım sana?"</i>
  </div>

  <div>
    <i>"Evet, bu dünyada!"</i>
  </div>

  <div>
    <i>Bu rüya hiç aklımdan çıkmıyor, sürekli onun gerçekleşeceği günün hayalini kuruyordum. Bu rüyadan üç yıl sonra, bir arkadaşımın ailesiyle çıktığım bir seyahatte, kaldığımız otelin arkasına gizlenmiş bir gül bahçesi gördüm. Otelin az ilerisindeki Topkapı Sarayı rüyamdaki saraya çok benziyordu. O bahçeyi ve sarayı daha görür görmez, gitmemi istediğin bahçenin orası olabileceğini hissetmiştim. Yanılmamışım.</i>
  </div>

  <div>
    <i>Otelin sahibesi Zeynep Hanım bambaşka biriydi. Bunca zamandır beklediğim "bir bilen"di o. Bana senin sesini duyuracak kişiydi. Beni günlerce köşkünde ağırladı, bahçesinde büyülü gezintilere çıkardı ve sadece birkaç günde ileride gülleri duymamı sağlayacak şeyler öğretti bana. İşte o günlerde kalbime ekilen tohumlar sayesinde, seneler sonra evimde, bir gülün bana seslendiğini duydum.</i>
  </div>

  <div>
    <i>Sana yolculuğumun üçüncü döneminden, yani gülümle konuştuğum andan bir sonraki mektubumda bahsedebilmek ümidiyle...</i>
  </div>

  <div>
    <i><br /></i>
  </div>

  <div>
    <i>Mary</i>
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    Bu mektubu ilk kez okumuyordu Diana. Ama bu kez, içinde Mary'ye karşı bir yumuşama hissetmişti. İkizinin hayatını nasıl da annesine kavuşmaya adadığını düşünmüştü. Onun annesine beslediği hislerin gücünü, hiç eksilmeyen özlemini, onu bulma azmini...
  </div>

  <div>
    Evet belki biraz fazla hayal kuruyordu Mary, belki yaşadıklarından çok, yaşamak istediklerini yazmıştı mektuplarında; belki bir deliydi, belki de bir fantezi meraklısı. Ama şüphe götürmez bir gerçek vardı ki, Mary annesine aşıktı. Üstelik o, kendisinin bir türlü beceremediği şeyi başarmış, annesini bunca yıl içinde yaşatabilmişti.
  </div>

  <div>
    Ve şimdi, belki de tam annesine kavuşmak üzere olduğunu sandığı şu günlerde, onu sonsuza dek kaybetmişti. Kim bilir belki bu durumdan henüz haberi bile yoktu Mary'nin. Belki de annesinin öleceğini öğrendiği için canına kıymaya karar vermişti. Sırf bir an önce ona kavuşabilmek için.
  </div>

  <div>
    Gerçi annesi ona rüyasında, birbirlerine bu dünyada kavuşacaklarını söylemişti ama... Mary'nin kendisine kurduğu o düşler dünyası, bu sözün doğru çıkmamasıyla yıkılıyordu. Mary annesine bu dünyada kavuşamayacaktı artık.
  </div>

  <div>
    Tıpkı benim gibi, diye düşündü Diana.
  </div>

  <div>
    <br />
  </div>
</body>
</html>
