<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>29</b></h2>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    Taburelerine döndüklerinde, Zeynep Hanım, "Şuradaki çeşmeye gidip, başını iyice yıkadıktan sonra buraya gelmeni istiyorum, Diana," dedi.
  </div>

  <div>
    "Ama ben saçımı daha bu sabah yıkadım."
  </div>

  <div>
    "Bunu görebiliyorum kızım. Şimdi lütfen başını yıkayıp yanıma gel."
  </div>

  <div>
    Diana omuzlarını silkerek, ağır ağır çeşmeye doğru ilerledi. Su buz gibiydi. Üstü başı da ıslanmaktan kurtulamamıştı. Sabah serinliği içini titretirken, buraya iyi ki kışın gelmediğini düşündü. Elleriyle saçlarını toplayıp sıktıktan sonra, uslu bir öğrenci edasıyla Zeynep Hanım'ın yanına döndü.
  </div>

  <div>
    "Şuradaki çeşmeye gidip, başını iyice yıkadıktan sonra buraya gelmeni istiyorum, Diana," dedi Zeynep Hanım.
  </div>

  <div>
    Bir an için dejavu yaşadığını düşündü Diana. Tekrarlanan sadece söylenen kelimeler değil; aynı zamanda Zeynep Hanım'ın yüzündeki ifadeydi. Bir süre hiçbir şey söylemeden taburede öylece kalakaldı.
  </div>

  <div>
    Ama sonra Zeynep Hanım'ın ısrarlı bakışlarına daha fazla dayanamayarak, çeşmeye gidip saçını yeniden yıkadı. Taburesine dönerken, Zeynep Hanım'ın aynı şeyi yeniden isteyebilecek olmasının korkusunu taşıyordu.
  </div>

  <div>
    "Şimdi oldu işte," dedi Zeynep Hanım. "Artık başlayabiliriz. Bu arada unutmadan söyleyeyim, ilk ders iyi giderse, bir sonraki derste sana bir sürprizim olacak."
  </div>

  <div>
    "Yaa? Nasıl bir sürpriz?"
  </div>

  <div>
    "'Sürpriz' dedim ya."
  </div>

  <div>
    "Anlıyorum. Peki bahçedeyken soru sormama izin var mı?"
  </div>

  <div>
    "Gayet tabi. Ancak şunu da söylemeliyim ki, amacına ulaşmak için her yaptığımızın nedenini bilmek zorunda değilsin. Eğer burada yaşadıklarını unutmazsan, er ya da geç tüm sorularına cevap alırsın. Bahçedeki yolculuğumuz sırasında öğrenci de sensin, öğretmen de... Tüm soruların cevapları sende. Dediğim gibi, bir zamanlar gülleri duyma yetisine bile sahiptin. Ben burada sadece sana unuttuklarını hatırlatmaya çalışacağım, hepsi bu. Gülleri duymak kolaydır. Çok kolay. Tek yapman gereken, ya unuttuklarını hatırlamak ya da öğrendiklerini unutmak."
  </div>

  <div>
    "Şu anda saçımın neden sırılsıklam olduğunu bilmek istiyorum yine de."
  </div>

  <div>
    "Bahçeye ait her soru bir gül tohumudur, Diana. Zamanla filiz verir, gonca olur ve açar. Sana garanti ederim ki, sen, bir sabah tertemiz saçlarını üst üste iki kez yıkadığını hayat boyu unutmayacaksın. Yaşanmış bir şey yaşanmamış gibi değildir. Ve o yaşanmışlık sonunda sana aradığın cevabı ulaştırır. Ama madem merak ettin, sorunu senin adına cevaplamaya çalışayım. Senden başını yıkamanı istedim çünkü o saç-baş Diana'ya aitti."
  </div>

  <div>
    "Ben zaten Di-a-na-yım."
  </div>

  <div>
    "Silinmiş bir özgeçmiş konusunda anlaşmamış mıydık?"
  </div>

  <div>
    "Ya ikinci kez tekrarlamam ne anlama geliyordu peki?"
  </div>

  <div>
    "İlk yıkamayla Diana'nın saçından kurtulmuştun. Ama saça şekil veren bilincin hâlâ yerindeydi."
  </div>

  <div>
    "İkinci kez yıkayarak da, Diana gibi düşünmekten kurtuldum öyle mi?" dedi Diana şüpheci bir gülümsemeyle. "Kabalık etmek istemem ama, bence düpedüz şekilcilik bu."
  </div>

  <div>
    "Haklısın. Çeşmeden akan suyla bilincini arındıramazsın, bu doğru. Ama bir sembol. Şimdilik sessiz ama, küçümsemezsen ileride seninle konuşur. Başka bir deyişle, kalbine düşürülen bir iz. Şu anda silik belki, ama zamanı gelince belirginleşecek. Belki bildiklerinin artık hiçbir işe yaramadığını keşfettiğin bir günde olur bu. Belki de yaşamın bir merdivene benzediğini ve yukarı çıkmayı sürdürmek için geride bıraktığın basamaklara artık dönmemen gerektiğini fark ettiğinde."
  </div>

  <div>
    Diana bir an evvel bahçeyi görmek istediğinden, başka soru sormadı.
  </div>

  <div>
    <br />
  </div>
</body>
</html>
