<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>Sondeyiş</b></h2>

  <p><br /></p>

  <p><br /></p>

  <p>Efes! İkilikler şehri. Aynı anda hem Artemis'e, hem de Meryem Ana'ya ev sahipliği yapan şehir. İçinde hem egoyu, hem de ruhu barındıran, kibrin ve tevazuun, esaretin ve özgürlüğün iç içe geçtiği şehir. Efes! Zıtların birbirine dolandığı, insan gibi bir şehir.<br /></p>

  <p>Bir ekim akşamında, işte o şehrin, Efes'in yakınındaki Meles suyu kıyısında oturuyorlardı. Güneş, kızıla boyadığı Bülbül Dağı'nın ardına saklanmak üzereydi. Göklerin dilini konuşanlar, yaklaşan yağmuru müjdelemişlerdi her ikisine de.</p>

  <p>"Saint John halka Meryem Ana'dan bahsediyor," dedi Diana. "Ağlayan, homurdanan, küfreden kalabalığı sen de duyuyor musun? Binlerce insan, yeni gelen dinin, tapındıkları tanrıçayı yasaklamasına isyan ediyor; ayaklarını yere vurarak tempo tutuyor, hep bir ağızdan bağırıyorlar: 'Meryem de kim? Biz Artemis'e tapanlarız!'"</p>

  <p>"Artemis?" diye sordu Mathias. "Şu tanrıça? Hani Romalıların Diana dedikleri?"</p>

  <p>"Boş ver onu," dedi Diana. "Halkın önce şekillendirip, sonra da taptığı bir hayal o sadece."</p>

  <p>"Onun hakkında çok şey biliyor gibisin?"</p>

  <p>"Onu kendimi bildiğim gibi bilirim."</p>

  <p>"Madem öyle, biraz ondan bahsedemez misin?"</p>

  <p>"Uzun hikâye." </p>

  <p>"Dinleyebilirim."</p>

  <p>"Pekâlâ," dedi Diana. "Dinle o halde... Artemis. Nam-ı diğer Diana. Okçu tanrıça. Okunu 'ansızın gelen tatlı bir ölüm' sunmak için kullanırmış. Özgür ruhlu ama tutsak, bağımlı fakat yine de kibirli. Sancılarla kıvranan annesi Leto, bir zeytin ağacına yaslanarak doğurmuş onu ve..." Bir an durdu, derin bir nefes aldıktan sonra ekledi:</p>

  <p>"Ve ikizini..."</p>

  <p>Ardından Matthias'ın gözlerinin içine bakarak, "Artemis'in ikizi Apollon'a sonra geleceğim," dedi. "Onun, cephesinde 'Gnoti Seavton' yazan tapınağından ve bir gün oradan geçerken gözlerini bu iki kelimeden alamayan büyük filozof Sokrates'ten bahsedeceğim sana. Gnoti Seavton, işte tüm evrenin yaratılma sebebini anlatan iki kelime. Varoluş sebebimizi.</p>

  <p>"Ama önce, izin verirsen, Artemis'in gül ikizinden söz edeyim biraz. Bugüne dek, ne kendisinin ne de Homeros'un bildiği bir ikizden.</p>

  <p>"Efsaneye göre... Bir gün Artemis, bambaşka bir ikizi olduğunu öğrenir annesinden. Onu aramak için evini terk eder, bir okyanus aşar ve bir gül bahçesine girer. Bahçede kendisine tatlı bir ölüm sunması istenir ondan. Yine efsaneye göre, ikizini bulabilmesi için önce gülleri duyması gerekmektedir.</p>

  <p>"Bahçede geçen günlerin ardından evine döner ve onu ikizine götürecek bir anahtar bulur başucunda. Anahtarı bulduğu için sevinmiştir ama, aynı zamanda, bahçede yaşadıklarına dair bir sürü soru vardır kafasında. Ama sonra, bahçedeki ilk gününde bahçıvanın saçını yıkayışına getirdiği açıklamayı hatırlar ve gönlü yatışır. 'Kalbine düşürülen bir iz,' demiştir bahçıvan. 'Şu anda silik belki, ama zamanı gelince belirginleşecek.'"</p>

  <p>Ufuktaki yağmur bulutlarına bakarak, "İşte o zaman belki de bu zaman, Jon," diye ekledi Diana. "Bak, ekim yağmurları geliyor..."</p>

  <div>
    <br />
  </div>
</body>
</html>
