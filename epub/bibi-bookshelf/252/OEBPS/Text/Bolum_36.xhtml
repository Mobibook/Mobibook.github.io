<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>36</b></h2>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    Neyse ki öğlen kalkan uçağa yer bulabilmişler ve tam vaktinde havaalanına varmışlardı.
  </div>

  <div>
    Diana pasaport kuyruğuna girmeden önce Zeynep Hanım'a sarıldı.
  </div>

  <div>
    "Her şey için çok teşekkür ederim size, bunun karşılığını nasıl ödeyebilirim, bilemiyorum. Yanınızda hayatımın en ilginç günlerini geçirdim belki de. 'Belki' diyorum; annemle tanışmış olsaydınız, neden sadece 'belki' demekle yetindiğimi anlardınız."
  </div>

  <div>
    "Kendine teşekkür et, güzel kızım. Bu haftayı özel yapan, ne ben, ne de yarım kalan derslerimizdi. Bu haftayı özel yapan şey, senin güllerin karşısına geçme yürekliliğindi. Bunu hiç kimse bir başkasına veremez.
  </div>

  <div>
    "Sen buraya iyi öğrenim görmüş, birçok şey bilen biri olarak geldin. Ama bu özelliklerinin hiçbiri seni güllere kulak vermekten alıkoymadı. İnan bana, bu hiç de kolay değildir. Daha iyiye, iyiyi terk etme cesaretine sahip olanlar ulaşır yalnızca. Sen buna sahipsin."
  </div>

  <div>
    Diana gülümsedi.
  </div>

  <div>
    "Takdirlerinizi hak ettiğimi düşünmesem de, sizi tanımak çok güzeldi. Bilin ki,
  </div>

  <div>
    kalbimi burada bırakıyorum. Ve bir gün gül bahçenize tekrar dönerek, yarım kalan dersleri tamamlayabilmeyi ümit ediyorum."
  </div>

  <div>
    "Biz her zaman kalbimizin olduğu yerdeyizdir, Diana. Eğer kalbin buradaysa, hiç üzülme. Bedenin bahçeden ne kadar uzakta olursan olsun, dersler tamamlanır; bundan hiç şüphen olmasın."
  </div>

  <div>
    Zeynep Hanım çantasından küçük bir parfüm şişesi çıkardı.
  </div>

  <div>
    "Aceleden paketletmeye fırsat bulamadım. Bahçedeki güllerin kokusundan harmanlanarak elde edilmiş bir esans bu. İçinde, Sokrates'inkiyle birlikte tam yüz farklı koku var. En büyük özelliği, her koklayışta bir başka kokması. Sana da çok yakışacak."
  </div>

  <div>
    "Ne diyeceğimi bilemiyorum... Benim için tahmin edemeyeceğiniz kadar anlamlı bu. Ama benim size bırakabilecek bir hediyem yok ne yazık ki."
  </div>

  <div>
    "Bıraktın bile. Misafirim olman bana verebileceğin en büyük armağandı."
  </div>

  <div>
    Diana tam Zeynep Hanım'ın yanından ayrılmak üzereyken, onun ışıl ışıl parıldayan gözlerinin içinde bir an annesini görür gibi oldu. O anda çantasını yere bırakıp Zeynep Hanım'a son bir kez daha sarıldı.
  </div>

  <div>
    "Anneme o kadar çok benziyorsunuz ki..."
  </div>

  <div>
    Zeynep Hanım Diana'nın kulağına eğilerek, "Bir gün sen de gülleri duyacaksın yavrum," dedi. "O zaman bunu bir mucize olarak görme sakın; bu sana hayatın her anının bir mucize olduğunu unutturur. Sadece güller değil, her şey konuşur çünkü."
  </div>

  <div>
    <br />
  </div>
</body>
</html>
