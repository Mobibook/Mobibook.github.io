<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>2</b></h2>

  <div>
    <br />
  </div>

  <div>
    <br />
  </div>

  <div>
    Diana Mary'nin babasına yazdığı veda mektubunu açtı. Kül olma sırası ondaydı.
  </div>

  <div>
    <br />
  </div>

  <div>
    <br />
  </div>

  <div style="text-align: right;">
    <i>17 Mart</i>
  </div>

  <div>
    <i>Babacığım,</i>
  </div>

  <div>
    <i><br /></i>
  </div>

  <div>
    <i>Bugün evden ayrılmak zorundayım ne yazık ki.</i>
  </div>

  <div>
    <i><br /></i>
  </div>

  <div>
    <i>Sebebini merak ediyor olmalısın...</i>
  </div>

  <div>
    <i>Dün St. Exupéry'nin Küçük Prens'ini uzun yıllar sonra tekrar okudum. Kitap tamamen değişmiş! Benim için kitapta değişmeyen tek şey, gülün hâlâ favori karakterim olması. Bir de tilki tabi ki! Küçük Prens'e gülünden sorumlu olmayı öğrettiği için.</i>
  </div>

  <div>
    <i>Bir gülden sorumlu olmanın ne anlama geldiğini ben de anlamaya başlıyorum artık. İşte bu yüzden gidiyorum.</i>
  </div>

  <div>
    <i>St. Exupéry kitabın sonunda "Koyun gülü yedi mi, yemedi mi?" sorusunu soruyor ve bu sorunun cevabının her şeyi değiştireceğini söylüyor.</i>
  </div>

  <div>
    <i>Ben de kendime benzer bir soru soruyorum:</i>
  </div>

  <div>
    <i>"Başkaları gülümü çaldı mı, çalmadı mı?"</i>
  </div>

  <div>
    <i>St. Exupéry çok haklı. Bu sorunun cevabı gerçekten de her şeyi değiştiriyor. Ama biliyorum ki, hiçbir büyük bunu anlayamaz.</i>
  </div>

  <div>
    <i>Gidiyorum çünkü benim bu soruya verdiğim cevap ne yazık ki "evet."</i>
  </div>

  <div>
    <i>Gülümü geri almak için gidiyorum.</i>
  </div>

  <div>
    <i><br /></i>
  </div>

  <div>
    <i>Mary</i>
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    Diana tekrar şişelere döndü. "Söyleyin bana, şişeler," dedi. "Biliyorsanız siz söyleyin, bütün bunlar ne anlama geliyor. Sizce de deli saçması değil mi? Bir kitap okuyup ev terk etmeler... Bir gül uğruna kayıplara karışmalar... Ne demek bunlar? Gülünü geri almak, gülünden sorumlu olmak?
  </div>

  <div>
    Hayır, hayır, Küçük Prens'teki gülün ne anlama geldiğini ya da onun o kız için ne ifade ettiğini bilmek istemiyorum ben. Umrumda bile değil bunlar. Tek bilmek istediğim, hiç tanımadığım bir kızın evini terk edip sonra da canına kıymak istemesinin bedelini neden benim ödediğim. İşte sadece bunu bilmek istiyorum."
  </div>

  <div>
    Sustu. Az önce çattığı şişelerden şimdi de yardım dilendiği için kendine kızmıştı. Ama onlardan başka kime sorabilirdi ki bu soruları? Başka kim onu yargılamadan dinlerdi ki?
  </div>

  <div>
    "Annemin son sözü ne kadar da doğruymuş değil mi?" dedi. '"Eşsiz biri o,' demişti annem. Kesinlikle! Eşi yok Mary'nin. Annemi benden çalmakta bir eşi daha yok."
  </div>

  <div>
    <br />
  </div>

  <div>
    Kısa bir sessizliğin ardından mektubu avucunda buruşturup ateşe fırlattı.
  </div>

  <div>
    "Beni bağışla, anne," diye mırıldandı, kağıt topunun küle dönüşünü ifadesiz bir yüzle izlerken.
  </div>

  <div>
    <br />
  </div>
</body>
</html>
