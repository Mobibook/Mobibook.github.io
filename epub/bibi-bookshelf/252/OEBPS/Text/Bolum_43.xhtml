<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>43</b></h2>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    Kolinin dışındaki kalın strafor korumayı kesip, zarar görmesin diye içine doldurulmuş malzemeleri boşalttı. Sokrates'in üstünde onu örten gümüş rengi bir kumaş parçası kalmıştı yalnızca. Saksıyı özenle sehpanın üstüne koydu ve sanki bir heykel açılışı yapıyormuş gibi örtüyü üstünden aldı. Ve...
  </div>

  <div>
    Sokrates!!
  </div>

  <div>
    "Aman Tanrım," diye mırıldandı Diana.
  </div>

  <div>
    Yere çöktü. Gözünü kırpmadan, nefes bile almadan Sokrates'e bakıyordu. Üstünde siyah gülleri olan bir gül ağacıydı Sokrates! Dört siyah gül!...<br />
  </div>

  <div>
    Zaman sanki durmuştu. Ve Diana o durmuş zamanda Sokrates'i seyretmeye devam etti.
  </div>

  <div>
    <br />
  </div>

  <div>
    <i>Dört siyah gül!</i>
  </div>

  <div>
    <br />
  </div>

  <div>
    Aniden yerinden fırladı ve annesinin ona son doğum günü hediyesi olarak verdiği
  </div>

  <div>
    gümüş çerçeveye koştu. Parmaklarını çerçevenin kenarlarını süsleyen dört siyah gülün üstünde gezdirdi bir süre. Ve sonra çerçevedeki dörtlüğü okudu:
  </div>

  <div>
    <br />
  </div>

  <div>
    <br />
  </div>

  <div>
    <i>"Hayır, sandığın gibi değil!</i>
  </div>

  <div>
    <i>Sen beni hiç kaybetmedin.</i>
  </div>

  <div>
    <i>Her şeyle seslenirim sana</i>
  </div>

  <div>
    <i>Hatıraların ötesinden..."</i>
  </div>

  <div>
    <br />
  </div>

  <div>
    <br />
  </div>

  <div>
    Gözleri mısraların üstünde gezinirken, geçmişte bir yolculuğa çıkmıştı sanki.
  </div>

  <div>
    Mary'nin mektuplarında yer alan bazı sözleri anımsıyordu. Mary'nin Başkalarına "Hayır, sandığınız gibi değil," diye itiraz edişini... Rüyasında annesinin onu, "Sen beni hiç kaybetmedin," diye teselli edişini. Ve Mary'yle konuşan pembe gülün ona "Annen sana her şeyle sesleniyor" deyişini...
  </div>

  <div>
    Bahçede geçirdiği günleri anımsıyordu. Artemis ve Meryem'in aynı saksıda iç içe geçmiş görüntüsü geliyordu gözünün önüne. Bu iki gülün konuşmasından bölümler yankılanıyordu kulaklarında. Zeynep Hanım'ın sözlerini anımsıyordu. Tıpkı Mary'nin mektuplarındaki sözler gibi, o sözler de annesinin sözleriydi sanki.
  </div>

  <div>
    Zeynep Hanım'ın gözlerinde annesini gördüğü an canlanıyordu zihninde. Sanki Zeynep Hanım'ın gözlerine bir kez daha bakıyordu şimdi. Sanki o gözler Zeynep Hanım'a ait değildi; annesinin o ışıl ışıl parıldayan lâcivert gözleriydi onlar.
  </div>

  <div>
    Eskiden annesinden hazinesinin anahtarını istediği zamanları, onun da "Senin hazinenin anahtarı bende değil ki," deyişini anımsıyordu. Annesinin anlattığı öyküleri... Sarı Çiçek'in Mary için gönderdiği hazine anahtarı öyküsünü... Bayan Johnson'ın annesinin mezarına bıraktığı sarı gülleri anımsıyordu.
  </div>

  <div>
    Dörtlükteki her bir mısra ona Mary'nin mektuplarından birini çağrıştırıyor; geçen her saniye, kayıp mektuba biraz daha yaklaştığını hissediyordu.
  </div>

  <div>
    "Hayır, sandığın gibi değil!" Mary'nin Başkalarına 'itiraz' ettiği ilk mektubu... "Sen beni hiç kaybetmedin" Mary'nin annesinin sesini duyduğu rüyayı anlatan ikinci mektubu... "Her şeyle seslenirim sana" ise, pembe gülün annesinin Mary'ye her şeyle seslendiğini söylediği üçüncüyü... O halde, dördüncü mektuba götürecek ipucu da dördüncü mısrada gizli olmalıydı.
  </div>

  <div>
    Diana tekrar tekrar okuyordu:
  </div>

  <div>
    "Hatıraların ötesinden... hatıraların ötesinden... hatıraların...
  </div>

  <div>
    "Hatıralar... hatıra...
  </div>

  <div>
    "Ötesi..."
  </div>

  <div>
    Birden sustu ve annesinden hatıra kalan çerçeveye uzandı. Onu yavaşça duvardan alarak, arkasını çevirdi.
  </div>

  <div>
    Yanılmamıştı! Sağ üst köşesinde minicik bir anahtar deliği vardı.
  </div>

  <div>
    Sarı Çiçek'in Zeynep Hanım'ın mektubunda verdiği tavsiyeyi düşünen Diana, çerçeveyi masaya bırakıp odasına koştu. Başucundaki çekmeceyi açtı. Elini, kağıt ve kalemlerle dolu olan çekmecenin içinde gezdirmeye başladı. Çok geçmeden, çekmecenin dibine bantla tutturulmuş minik bir anahtara takıldı parmakları.
  </div>

  <div>
    "Teşekkürler Sarı Çiçek," dedi anahtarı avucunda sıkarken.
  </div>

  <div>
    Salona döndü. Beyaz güllerden örülmüş tacı Sokrates'in dallarından alarak, özenle başına yerleştirdi.
  </div>

  <div>
    Ardından gümüş çerçeveyi eline aldı. Anahtar o kadar küçüktü ki, deliğine yerleştirirken yere düşürdü. Ama ikinci denemede çerçeveyi açabildi. Çerçevenin içinden, arkasına minik harflerle bir mektup kazınmış olan bir levha çıktı. Onu tutarken Diana'nın kalbi öylesine hızlı çarpıyordu ki, neredeyse sesini duyacaktı.
  </div>

  <div>
    Bir ayna gibi parıldayan gümüş levhayı göğsünün hizasında tuttu. Levhanın üst kısmında iki kelime yazılıydı: "Mary'nin adresi:" O kelimelerin hemen aşağısına ise yüzü yansıyordu.
  </div>

  <div>
    Hafifçe arkaya kaymış olan tacını eliyle düzeltirken, "Tıpkı düşlerdeki gibi," dedi içinden. İki damla yaş süzüldü yanaklarından. Ve gözlerini annesinin kelimelerine çevirdi:
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    <i>Sevgili Diana'm, ya da babanın seni çağırdığı gibi, Mary...</i>
  </div>

  <div>
    <i><br /></i>
  </div>

  <div>
    <i>Mary... Baban, bebekliğinde hep bu ismi fısıldardı kulağına. Onun vefatının ardından sana hiç bu isimle hitap etmek istemedim yavrum. Ta ki sen, bu ismin işaret ettiği yönünü tanımaya hazır olana kadar.</i>
  </div>

  <div>
    <i>İstedim ki, evini terk etmek, bir okyanus aşmak ve ikizini kaybetmenin korkusunu yaşamak zorunda kal ki, bir daha hiçbir güç sana bu ismi unutturamasın.</i>
  </div>

  <div>
    <i>Seni Mary'nin peşine yollarken sana gerçek dışı şeyler söylemek zorunda kaldığım için üzgünüm yavrum; iyice daralan zamanım bana başka bir seçenek bırakmadı ne yazık ki. Bir an evvel o gül bahçesine uzanan bir yolculuğa çıkmanı istiyordum.</i>
  </div>

  <div>
    <i>Ekim seyahatlerinin küçük bir provası sayılabilecek bu yolculukla, sana düşlerini unutturan ve seni mutsuz eden o cana kıymanı istiyordum.</i>
  </div>

  <div>
    <i>Bu mektup eline geçtiğine göre, güllerin yolunda iyi bir başlangıç yapmış olmalısın. Gördüğün o gül bahçesinin farkını hissetmiş olmalısın.</i>
  </div>

  <div>
    <i>Eğer gerçekten öyleyse... Eğer o bahçe senin için, diğer bahçelerden farklıysa... Sokrates, senin için diğer güllerden farklıysa... Eğer o bahçedeki "sen," diğer "sen"lerden farklıysan... Ve bu farklılık sana, üstünlük değil, tüm dünyayı kucaklama hissi veren bir farklılıksa... O zaman Zeynep ve ben seni ekimde Efes'e davet ediyoruz! Mary'yi sana en güzel ekim seyahatleri tanıtabilir çünkü.</i>
  </div>

  <div>
    <i>Kim bilir, belki ben de tüm fizik kanunlarını alt üst eder ve uçan bir at üstünde yanına gelirim. Efes'te kızımı kucaklayabilmek için, Ekim yağmurlarının altına kızımla birlikte girebilmek için...</i>
  </div>

  <div>
    <i>Ama sen beni orada göremesen dahi, Efes'teki seslere iyi kulak ver yavrum. O zaman fark edeceksin ki, Efes'te iki değil, tek bir ses varmış: Meryem'in sesi. Senin sesin.</i>
  </div>

  <div>
    <i>Eğer o ses bir gün sana, "Hukuk bürolarına yolladığın tüm iş başvurularını geri çek, önüne boş bir sayfa al ve meslek hayatının ilk kitabını yazmaya başla," diyecek olursa, o zaman sana bir önerim var yavrum... Kitabında bize evrenin en eski öyküsünü anlat:</i>
  </div>

  <div>
    <i>Senden başlayan ve yine sende biten bir yolculuğu...</i>
  </div>

  <div>
    <i>Bu öyküyü yaşayarak çoktan yazdın zaten, sadece sayfalara dök.</i>
  </div>

  <div>
    <i>Belki o sayfaların birinde, Zeynep'in sana gülleri duyma ödülü olarak vaat ettiği sözü de kullanmak istersin. Bir Türk sufisi, Yunus Emre söylemiş:</i>
  </div>

  <div>
    <i>"Bir Ben vardır bende, benden içeri..."</i>
  </div>

  <div>
    <i>Bir tanem. Seni seviyorum ve her an seninleyim.</i>
  </div>

  <div>
    <i><br /></i>
  </div>

  <div style="text-align: right;">
    <i>Annen</i>
  </div>

  <div>
    <br />
  </div>
</body>
</html>
