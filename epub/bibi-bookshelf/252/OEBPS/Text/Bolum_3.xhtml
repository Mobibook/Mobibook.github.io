<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>3</b></h2>

  <div>
    <br />
  </div>

  <div>
    <br />
  </div>

  <div>
    Kapı ziliyle irkilerek uyandı. Başı çatlıyor, hafif melodisine rağmen, zil her çalışında bıçak gibi beynine saplanıyordu.
  </div>

  <div>
    "Bayan Lopez!. Bayan Lopez!... Kapıyı açın lütfen!"
  </div>

  <div>
    Bayan Lopez'den bir ses çıkmayınca, bugün onun izin günü olduğunu hatırladı. Kanepeye tutunup doğrulmaya çalışırken sendeledi. Ayakta zor duruyordu.
  </div>

  <div>
    Yarı emekleyerek yarı savrularak kapıya ulaştı. Güvenlik kamerasının ekranında, gelenin Gabriel olduğunu gördü. Bugüne kadar kendisine gönderilen birçok hediye paketini ve çiçeği getiren postacı.
  </div>

  <div>
    Kapıyı açtı.
  </div>

  <div>
    Gabriel, tepesi neredeyse çenesine değen, sarı kurdelelerle süslenmiş bir paket
  </div>

  <div>
    tutuyordu elinde. Koyu kahverengi teni, aynı renk tulum ve şapkası, elindeki kahverengi paketle tam bir uyum içindeydi.
  </div>

  <div>
    "İyi günler, bayan," dedi Gabriel. "San Francisco'nun en güzel kızına gönderilmiş bir paketim var. Acaba onun burada yaşayıp yaşamadığını biliyor musunuz?"
  </div>

  <div>
    "Paket getirmek için biraz erken değil mi, Gabriel?"
  </div>

  <div>
    "Öyleyse burası doğru adres olmalı," dedi Gabriel gülümseyerek.
  </div>

  <div>
    "Saat kaç ki?"
  </div>

  <div>
    "On iki."
  </div>

  <div>
    "Yaa, o kadar oldu mu sahi?"
  </div>

  <div>
    Diana paketi aldı ve kayıt defterine kendi imzasından başka herkesinkine benzeyen bir imza kondurdu. Gabriel'in her zamanki gibi, "Hayranların bizi tekrar buluşturana kadar hoşçakal," diyerek vedalaşmasına fırsat vermeden kapıyı kapattı.
  </div>

  <div>
    Hediye paketi almak her zaman heyecan verirdi Diana'ya. Ama bu sefer durum biraz farklıydı. Ne paketin içinden çıkacak şeyi, ne de onu kimin gönderdiğini merak ediyordu. Paketi yere bıraktı.
  </div>

  <div>
    Salona dönerken, antre boyunca uzanan aynada, mavi gömleğindeki şarap lekelerini fark etti. Ve o anda annesini hatırladı. Bugünlerde sıkça yaşamaya alıştığı bir durumdu bu; aklı ne ile meşgul olursa olsun, karşısına çıkan küçük, görünüşte önemsiz bir şey bile, Diana'yı annesiyle yaşamına geri götürmeye yetiyordu. Bir renk, bir koku, bir kelime ve şimdi de lekeli bir gömlek... Bu gömleği satın aldığı gün ve sonrasında annesiyle arasında geçen konuşma zihninde sanki dünmüş gibi canlandı.
  </div>

  <div>
    O gün, Diana için sıradan bir alışveriş günü olmuştu aslında. Mağazadayken, önce yeni bir gömleğe ihtiyaç duyup duymadığını düşünmüş, ardından, zaten yeteri kadar alışveriş yaptığı konusunda kendini ikna etmeye çalışmış, ama sonunda bir mavi gömleğe daha kavuşmuştu.
  </div>

  <div>
    Gömleğini annesine gösterirken, üstündeki 1100 dolarlık etiketi ondan gizlememişti.
  </div>

  <div>
    Annesi gömleğin etiketine şöyle bir baktıktan sonra kızına sormuştu:
  </div>

  <div>
    "Dünkü gazetede Paris'te düzenlenen müzayedenin haberini okudun mu, Diana?"
  </div>

  <div>
    "Yoo, neden sordun anneciğim?"
  </div>

  <div>
    "Descartes'ın yeleği 125.000 dolara alıcı bulmuş da..."
  </div>

  <div>
    "Yaaa! İyi ki gitmemişiz. Sen satın almazdın, benim de içimde kalırdı. Hem bak, benim gömleğim kesin onun yeleğinden daha şıktır."
  </div>

  <div>
    "Tam tamına 125.000 dolar, Diana."
  </div>

  <div>
    "Ha tamaaam, şimdi anladım. Sen bana, 1100 doların böyle bir gömlek için az bile olduğunu söylemeye çalışıyorsun, değil mi anişkom?"
  </div>

  <div>
    Annesinin böyle düşünmediğini adı gibi biliyordu ama, işi şirinliğe vurup, bir an önce yeni gömleğini gönül rahatlığıyla diğerlerinin yanına asmak istiyordu.
  </div>

  <div>
    "Bir konuda haklısın yavrum. Senin gömleğin Descartes'ın yeleğinden çok daha şık. Descartes'ın yeleği, ne ipek, ne de kaşmir... Ne Donna Karan, ne de Prada... Hatta bir mağazaya götürsen, beş dolar bile etmez."
  </div>

  <div>
    "Eee, o kadar da olsun anne, fiyat gayet makul, o yeleği Descartes giymiş sonuçta."
  </div>

  <div>
    "Doğru. Descartes gibi insanlar, giydikleri kumaş parçalarına değer kazandırıyorlar. Bir de tam tersini düşünsene."
  </div>

  <div>
    "Ne gibi?"
  </div>

  <div>
    "Kumaş parçalarının insanlara değer kazandırdığını."
  </div>

  <div>
    Diana bir an başını öne eğmiş ve annesinin yeri geldiğinde, kendine has yöntemlerle kızına hissettirmeye çalıştığı şeyi düşünmüştü:
  </div>

  <div>
    <br />
  </div>

  <div>
    Kendini özel hissetmek için ihtiyacın olan tek şey, kendinsin.
  </div>

  <div>
    <br />
  </div>

  <div>
    "Ne demek istediğini anlıyorum, anneciğim, ama herkes üzerimde her şeyin en iyisini görmek istiyor. Daha karşılaşır karşılaşmaz, kızlar önce ayakkabılarımdan saç telime kadar şöyle bir süzüyor, ancak ondan sonra bir 'merhaba' diyorlar. İki gün üst üste aynı şeyi giysem, yüzüme bir garip bakıyorlar.
  </div>

  <div>
    Beni kılık kıyafetimle değerlendirmeleri hoşuma mı gidiyor sanıyorsun? Ya da insanların gözlerindeki o yapmacık saygıyı görmek; haute couture koleksiyonum, Cartier'im, Maserati'm, şuyum buyum hakkındaki fısıldaşmalarını duymak, inan anneciğim, bunlar bana hiç ama hiç keyif vermiyor. Ama sen de biliyorsun ki, konumumuz itibariyle, herkes, her zaman, her şeyin en iyisini bekliyor benden."
  </div>

  <div>
    <br />
  </div>

  <div>
    "Ve sen de bu beklentiyi karşılıyorsun, o kadar." 
  </div>

  <div>
    "Ne yapayım anne, dağ başında yaşamıyoruz ki."
  </div>

  <div>
    Ardından, "Anneciğim kabul et," diye eklemişti en sevimli tavrıyla. "Diana Stevvart artık bir marka oldu. Bu markanın oluşmasında emeği geçen, gece gündüz demeden bana övgüler yağdıran hayranlarımı, ben nasıl olur da hayal kırıklığına uğratırım?"
  </div>

  <div>
    Oysa beş ay önce, o iki kelimenin doktorun dudaklarından döküldüğü andan itibaren Diana'nın hayatındaki birçok şey bir anda değişmişti.
  </div>

  <div>
    <br />
  </div>

  <div>
    "Anneni kaybediyoruz," demişti doktor.
  </div>

  <div>
    <br />
  </div>
</body>
</html>
