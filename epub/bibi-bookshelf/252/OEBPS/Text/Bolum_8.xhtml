<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>8</b></h2>

  <div>
    <br />
  </div>

  <div>
    <br />
  </div>

  <div>
    Salonda uçuşan pervaneden geriye yalnızca, ince bir yanık kokusuyla tavana ışık veren lambanın üstünde belli belirsiz tüten bir duman kalmıştı. Diana, kıvrıla kıvrıla yükselen dumana bakarken, pervanenin kendini neden ateşe attığını düşünüyordu.
  </div>

  <div>
    Karanlıktan aydınlığa kaçmasını emreden bir içgüdüye kulak vermiş olmalıydı. Işığa doğru telaşla kanat çırpması, onu çepeçevre kuşatan loşluğa bir isyandı sanki. Belirsizliğe isyandı. Işıkta eriyip gitmeyi, bir ömür boyu karanlıkta uçmaya tercih etmişti o.
  </div>

  <div>
    Mary'nin mektuplarını açıp okumak da, bir anlamda kendini o pervane gibi ateşe atmak mıydı acaba? Annesinin vasiyetini yerine getirmeyi denememesi nedeniyle içine düştüğü karanlıktan kaçmak mı demekti? Eğer öyleyse, bu karanlıktan, belirsizlikten, sadakatsizlikten kaçacağım diye, tıpkı o pervane gibi kendini eritip bitirmeyi göze almalı mıydı o da?
  </div>

  <div>
    Artık hiçbir şey bilmiyordu. Neden karanlıklar içinde kaldığını, nasıl bu hâle geldiğini, suçun kimde olduğunu... Annesine verdiği sözü yerine getiremediğinden dolayı kendisinde miydi suç? Ailesini ikiye bölen babasında mıydı? Annesine o bencil notu yollayan Mary'de miydi? Ona bu ağır yükü yükleyen annesinde miydi? Yoksa
  </div>

  <div>
    annesini ondan koparan Tanrı'da mıydı asıl suç? Belki herkesteydi, belki de hiç kimsede.
  </div>

  <div>
    Bu sorunun cevabını da bilmiyordu ama, hayatının dizginlerinin çoktan elinden çıktığını hissedebiliyordu. Sanki, kontrolü dışında gelişen her olay, düşünce, duygu ve hareketlerini belirliyor, bir yerlerde onun adına alınmış kararlar, hiç haberi olmadan yürürlüğe konuluyordu.
  </div>

  <div>
    'Kader mi?' diye sorguladı bir an için. Eğer kaderse, daha evvel sesini bile duymadığı bir dilencinin, birkaç saat önce söylediği o garip sözler de bu kaderin bir parçası mıydı?
  </div>

  <div>
    Şimdi yerinden kalksa ve Mary'nin mektuplarını açıp okusa, bunu kendi iradesiyle mi yapıyor olacaktı? Yoksa, onu bilmediği bir yerlere sürükleyip götüren yazgısının yeni bir buyruğuna mı itaat ediyor olacaktı yalnızca? Ya da ikisi de aynı şey miydi?
  </div>

  <div>
    Bilemiyordu.
  </div>

  <div>
    Ama bildiği bir şey vardı: O pervaneye saygı duymuştu.
  </div>

  <div>
    Ayağa kalktı. Anahtarını mücevher kutusundan alarak, antika sandığın bulunduğu odaya geçti.
  </div>

  <div>
    Sandığı yavaşça açtı. Mary'den gelen mektuplar bezden bir çantada duruyordu. Çantayla birlikte salona döndü. Yere oturup arkasını kanepeye yasladı.
  </div>

  <div>
    Çantanın içinden her biri farklı renkte dört büyük ve bir küçük zarf çıktı. Küçük zarfta Mary'nin annesine son yolladığı not duruyordu. Büyük zarflar birden dörde kadar numaralandırılmışlardı. Bu numaraları, mektupların yazılış tarihlerine göre annesinin sonradan eklediği anlaşılıyordu.
  </div>

  <div>
    Mektuplar zarflarla aynı renkteydi. Sırasıyla, kırmızı, yeşil, beyaz, gümüş... İlk üç zarfın New York, dördüncü ile küçük zarfın ise San Francisco postanelerinin damgalarını taşımaları Diana'nın dikkatini çekti.
  </div>

  <div>
    Demek Mary San Francisco'ya kadar gelmiş, diye geçirdi içinden. O sırada birden aklına dilencinin sözleri geldi. "Uzaktan geldi," demişti dilenci. "Uzakta değil,"
  </div>

  <div>
    demişti!
  </div>

  <div>
    O sırada cevaplanmak üzere kafasına üşüşen üç beş soru, gümüş renkli zarfın boş 
  </div>

  <div>
    olduğunu fark etmesiyle önceliği, "Dördüncü mektup nerede?" sorusuna bıraktı.
  </div>

  <div>
    Diğer sorular da hiç vakit kaybetmeden geri döndü: Mary San Francisco'ya geldiyse, neden annemi görmeye gelmedi? Hâlâ buralarda olabilir mi? New York'ta mı yaşıyor?
  </div>

  <div>
    Bir cevaba ulaşma ümidiyle önce mektupların hepsine bir göz attı. Ardından ilk mektubu dikkatle okumaya başladı:
  </div>

  <div>
    <br />
  </div>

  <div>
    <br />
  </div>

  <h3 class="sigil_not_in_toc" style="text-align: center;"><b>1. Mektup –“Başkalarına İtiraz”</b></h3>

  <div>
    <br />
  </div>

  <div style="text-align: right;">
    <i>14 Şubat</i>
  </div>

  <div>
    <i><br /></i>
  </div>

  <div>
    <i><br /></i>
  </div>

  <div>
    <i>Annem,</i>
  </div>

  <div>
    <i>Dışarıda şimşekler çakıyor, gök gürlüyor. Eskiden yatağımda büzülüp korkudan titrediğim, ılık göğsüne sığınmak isteyip de, seni yanımda bulamadığım geceleri hatırlıyorum.</i>
  </div>

  <div>
    <i>Tam bu manzaraya kanıp yine sensizliğe gömülmek üzereyim ki, babam yanıma gelerek, senin hayatta olduğunu itiraf ediyor! Adresini elime tutuşturup sana yazabileceğimi söylüyor.</i>
  </div>

  <div>
    <i>O anda dışarıdaki hava birden benim safıma geçiyor. Şimşekler flaş olup coşkumun fotoğrafını çekiyor. İçimden, "Ve mutlu son!" diyorum. "Sonunda anneme kavuşacağım!"</i>
  </div>

  <div>
    <i>Evet anneciğim, inanılmaz ama gerçek. Çok küçükken başladığım seni arayış serüvenim mutlu sonla neticelenmek üzere. Tam bir ay sonra yanına geliyorum!</i>
  </div>

  <div>
    <i>Uzun yıllar sonra tekrar sana kavuşacak olmak bana tarifsiz bir mutluluk veriyor. Ama aynı zamanda içimde beni tanımayışının burukluğunu hissediyorum.</i>
  </div>

  <div>
    <i>İşte sırf bu nedenle, bir süredir beni daha yakından tanımanı sağlayacak bir roman yazıyorum. Seni ararken başımdan geçenleri konu alan bir roman. Ah anneciğim... Bu sonu olmayan arayış boyunca neler yaşadım bir bilsen. "Başkaları"na kafa tuttum, bir okyanus aştım ve hatta bir gülle konuştum!</i>
  </div>

  <div>
    <i>Esasında şu anda kitabımı sana gönderebilmeyi çok isterdim. Ne yazık ki henüz hazır değil. Ama ben yine de öykümü seninle paylaşmak istiyorum.</i>
  </div>

  <div>
    <i>İşte bu yüzden, haftada bir yazacağım mektuplarla sana onun kısa bir özetini yapmaya karar verdim. Mektupların her birinde, sana uzanan yolculuğumun farklı dönemlerini anlatacağım.</i>
  </div>

  <div>
    <i>Dönemleri kendimce, "itiraz," "yol" ve "yok oluş" diye adlandırdım. Dördüncü ve son dönem, "yeniden doğuş" ise ancak sana kavuştuğum an gerçekleşecek.</i>
  </div>

  <div>
    <i>"İtiraz" dönemiyle öykümü anlatmaya başlayayım istersen.... </i>
  </div>

  <div>
    <i>Kaç yaşındaydım hatırlamıyorum ama, çok küçükken, "Neden benim annem yok?" diye sormuştum kendi kendime. Bu sorunun cevabını bir türlü bulamıyordum.</i>
  </div>

  <div>
    <i>Oysa soru varsa, cevabı da olmalıydı. Soru benimle ilgiliyse, cevabı da bende olmalıydı. Tabi ki o zaman bu tarz bir mantık yürütecek yaşta değildim; ama o sıralar kalbimin sesini hâlâ duyabiliyordum.</i>
  </div>

  <div>
    <i>"'Neden benim annem yok?' diye sorma" dedi kalbim bana. "Doğru soruyu sor. Bir bilene, 'Annem nerede?' diye sor."</i>
  </div>

  <div>
    <i>Bir bilen, bir bilen... Bilen biri... İlk aklıma gelen babam oldu.</i>
  </div>

  <div>
    <i>"Babacığım, annem nerede?" diye sordum.</i>
  </div>

  <div>
    <i>Bir an sessiz kalan babam, "Annen Tanrı'nın yanında, yavrum," dedi.</i>
  </div>

  <div>
    <i>Evet, bu doğru olmalıydı. Çünkü Tanrı en güzel yerde yaşardı ve benim annem de en güzel yere lâyıktı.</i>
  </div>

  <div>
    <i>Bundan sonraki sorum, doğal olarak, "Peki Tanrı nerede?" oldu.</i>
  </div>

  <div>
    <i>Babam, sanki dünyanın en acayip sorusunu sormuşum gibi yüzüme baktıktan sonra, "Bilmiyorum, kızım," dedi.</i>
  </div>

  <div>
    <i>Ben de bunun üzerine, belki senin nerede olduğunu onlar biliyorlardır diye, Başkalarına gidip sordum:</i>
  </div>

  <div>
    <i>"Annem nerede biliyor musunuz acaba?"</i>
  </div>

  <div>
    <i>"Annen yok," dediler Başkaları. "O artık burada değil."</i>
  </div>

  <div>
    <i>Nasıl olabilirdi ki bu? Bu senin "yok'luğun, bu "burada olmaman" denilen şey? Ben senin varlığını her geçen gün daha fazla hissetmeye başlarken. Bir kez daha kalbim benimle konuştu: "Annenin varlığını hissediyorsun, demek ki o var."</i>
  </div>

  <div>
    <i>Hemen Başkalarının yanına koşup itiraz etim: "Benim annem var!"</i>
  </div>

  <div>
    <i>Bana başka bir cevapla karşılık verdiler: "Annen bilmediğimiz bir yerde."</i>
  </div>

  <div>
    <i>Giderek çok yakında olduğunu hissettiğimden onlara bu cevapla da ikna olmadığımı söyledim.</i>
  </div>

  <div>
    <i>Bunun üzerine yeni bir cevap buldular: "Anneni ancak öbür dünyada görebilirsin."</i>
  </div>

  <div>
    <i>Hayır, hayır, mutlaka başka bir cevap olmalıydı.</i>
  </div>

  <div>
    <i>"Ben de Tanrı'yı ararım o zaman," dedim kendi kendime ve daha önce babama sorduğum soruyu bir de Başkalarına sordum:</i>
  </div>

  <div>
    <i>"Peki Tanrı nerede?"</i>
  </div>

  <div>
    <i>Eğer onlardan Tanrı'nın nerede olduğunu öğrenebilseydim, böylece senin yerini de</i>
  </div>

  <div>
    <i>öğrenmiş olacaktım. Ama gördüm ki, büyüklerin Tanrı konusunda kafaları epey karışıkmış.</i>
  </div>

  <div>
    <i><br /></i>
  </div>

  <div>
    <i>Kimisi, "Tanrı yok," dedi, kimisi, "Tanrı bilmediğimiz bir yerde," kimisi de, "Tanrı'yı ancak öbür dünyada görebilirsin."</i>
  </div>

  <div>
    <i>Mutlaka başka bir cevap olmalıydı. Ama en azından, bu cevaplar sayesinde doğru iz sürdüğümden emin olmuştum. Başkalarının "Tanrı nerede?" sorusuna verdikleri cevapların, "Annem nerede?" sorusuna verdikleri cevaplarla aynı olması, senin gerçekten de Tanrı'yla beraber olduğunu doğruluyordu bir anlamda. Aslında bir süre önce fark ettim ki, seni ararken geçtiğim dönemeçlerle, Tanrı'yı ararken geçtiklerim arasında büyük benzerlikler var.</i>
  </div>

  <div>
    <i>Zamanla, aklımın sürekli seninle meşgul olduğunu gören Başkaları, bu durumu engellemek için, önüme bir sürü oyuncak yığdılar. Bir süre oynadım onlarla. Ama sonra sıkıldım. Hemen yenilerini verdiler. Daha değişik, daha pahalı, daha güzel oyuncaklar...</i>
  </div>

  <div>
    <i>Bir an durup düşündüm. Evet belki, dedim kendi kendime, belki sürekli oyuncaklarım yenilenecekse ve sürekli daha iyilerine sahip olabileceksem, hayatımın sonuna kadar onlarla oyalanabilirim. Ama benim istediğim oyalanmak değil ki. Ben annemi istiyorum sadece!</i>
  </div>

  <div>
    <i>Sonuçta, sen yoksan eğer, ben hangi oyuncağın varlığıyla mutlu olabilirdim ki? Diğer yandan, sen varsan eğer, beni hangi oyuncağın yokluğu mutsuz edebilirdi ki?</i>
  </div>

  <div>
    <i>Belki oyuncak tuzağından böylece kurtulabilmiştim ama, bir süre sonra seni aramayı tekrar bırakmak zorunda kaldım. Neden mi anneciğim, anlatayım...</i>
  </div>

  <div>
    <i>Ben büyüdükçe Başkalarının bana olan ilgisi sürekli artıyordu. Beni çok beğeniyorlar ve ne yazık ki bu gerçeği benden hiç saklamıyorlardı. "Ne yazık ki," diyorum çünkü zamanla onların bana olan beğenisinin ve benim bu beğeniyi koruma arzumun, beni en büyük düşümden, seni arayıp bulmaktan alıkoyduğunu görecektim.</i>
  </div>

  <div>
    <i>Onlara senden bahsetmeyi sürdürdüğüm takdirde benden yüz çevireceklerini biliyordum. Bu yüzden bir süre sonra seni aramayı bırakarak, bana duydukları büyük ilginin keyfini çıkarmaya koyuldum.</i>
  </div>

  <div>
    <i>Başkaları, övgü ve takdirlerinden oluşan binlerce zehirli oku -ki bu okların öldürücü olduğunu sonradan anladım- hiç durmaksızın üstüme yağdırıyorlardı. "Sen çok özel bir kızsın, bu dünyada bir eşin daha yok!" diyorlardı bana. Onlar böyle şeyler söyledikçe, oklarının ucundaki tatlı zehir kanıma karışıyordu.</i>
  </div>

  <div>
    <i>Her şeye rağmen, ara sıra sözlerinin doğruluğundan şüpheye düştüğüm oluyor, "Gerçekten özel miyim acaba?" diye soruyordum kendime. Ama beni özel olduğuma inandıran Başkaları olduğu için, bu soruyu onlar olmadan cevaplayamıyordum. Sanki aynam kırılmıştı da, kendimi görebilmek için Başkalarına bakmak zorunda kalmıştım. </i>
  </div>

  <div>
    <i>Sürekli onlarla bir arada olmak istiyordum ki, ne zaman "Gerçekten özel miyim?" diye sorsam, onların hiç değişmeyen cevabını duyabileyim: "Evet, çok özelsin. Bu dünyada bir eşin daha yok!"</i>
  </div>

  <div>
    <i>Sürekli aynı soruyu sormaktan ve aynı cevabı duymaktan kesinlikle bıkmıyordum. Deniz suyu içen birinin susuzluğunun artması gibi, duyduğum övgüler de bende sadece daha fazlasını duyma ihtiyacı uyandırıyordu.</i>
  </div>

  <div>
    <i>Daha kötüsü, Başkalarının onay ve takdirlerini kaybetmemek için sürekli onların beklentilerine cevap vermek zorunda kalıyordum. Ben artık ben olmaktan çıkıp Başkalarının istediği ben olma yolunda hızla ilerliyordum. Bir Başkası olma yolunda.</i>
  </div>

  <div>
    <i>Ama bir süre sonra, düşlediğimi değil de, Başkalarının benim adıma seçtiği hayatı yaşayarak mutlu olamayacağımı anladım. Bu gerçeği anlamamı sağlayan, yine, sesi her geçen gün daha az duyulur hale gelen kalbim oldu.</i>
  </div>

  <div>
    <i>Kalbimin, "Mutsuzsun, Mary!" diye haykırışını ince bir fısıltı olarak duymuştum.</i>
  </div>

  <div>
    <i>Haklıydı kalbim. En büyük düşümü terk ettiğim, seni aramaktan vazgeçtiğim için kendime o kadar kırgındım ki, artık ne Başkalarının beğenisinden, ne de onların her yanımı kuşatan ilgisinden haz alabiliyordum. Ama ne ilginçtir ki, sonunda mutsuzluğum, dibe vuruşum, bana seni aramayı sürdürebilmek için ihtiyaç duyduğum gücü geri verdi.</i>
  </div>

  <div>
    <i>"Annem nerede?" diye sordum Başkalarına tekrar gür bir sesle.</i>
  </div>

  <div>
    <i>Yine o eski cevaplarla karşılık verdiler:</i>
  </div>

  <div>
    <i>"Annen yok." "O bilmediğimiz bir yerde." "Onu ancak öbür dünyada görebilirsin."</i>
  </div>

  <div>
    <i>"Hayır, sandığınız gibi değil!"</i>
  </div>

  <div>
    <i>"Biz de başkalarından böyle duyduk."</i>
  </div>

  <div>
    <i>"Ya bunları duyduğunuz başkaları yanlış biliyorlarsa?"</i>
  </div>

  <div>
    <i>"Bak, anneni göremiyorsun; ona bu dünyada kavuşabilecek olsan, görürdün onu."</i>
  </div>

  <div>
    <i>"Görmek için sadece gözlerimi kullansaydım, kaybolurdum karanlık dünyanızda."</i>
  </div>

  <div>
    <i>"Hadi, biraz mantıklı ol, sen artık büyük bir kızsın."</i>
  </div>

  <div>
    <i>"Hayır küçüğüm," dedim. "Hep de küçük kalacağım!"</i>
  </div>

  <div>
    <i>Başkalarına yaptığım bu itiraz sana kavuşmam için gerekli, ama kendi başına yeterli değildi, anneciğim; bir an önce beni sana götürecek bir yol bulmalıydım. İkinci döneme girişim, işte sana giden o yolu bana bir rüyada göstermenle oldu. Yine aynı rüyada, "bir bilen"i nerede bulabileceğimi de söylemiştin. Çok sonraları, işaret ettiğin o kişi beni elimden tutacak ve senin gösterdiğin yolda yürütecekti. Ta ki sana bu dünyada kavuşana dek. </i>
  </div>

  <div>
    <i>Bir sonraki mektubumda sana o rüyamdan bahsedebilmek dileğiyle...</i>
  </div>

  <div>
    <i><br /></i>
  </div>

  <div>
    <i>Mary</i>
  </div>

  <div>
    <br />
  </div>
</body>
</html>
