<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>5</b></h2>

  <div>
    <br />
  </div>

  <div>
    <br />
  </div>

  <div>
    Diana paketin annesinden gelmiş olduğunu ümit ederek hızla kurdelelerini sıyırmaya başladı. Bu şık paketin bile ona doğum gününü hatırlatmaya yetmediğine bir türlü inanamıyordu. 
  </div>

  <div>
    İçinden bir şişe şampanya, kalp şeklinde bir kristal, bir doğum günü kartı ile imzasız bir aşk mektubu çıktı. Hepsini kucaklayıp çöpe atmak üzere ayağa kalkacağı sırada kapı bir kez daha çaldı. Anlaşılan bugün ona rahat yoktu.
  </div>

  <div>
    Ekrandan, davetsiz misafirlerin Isabel ve Andrea olduklarını gördü. Yakın arkadaşları Isabel ve Andrea... Onun saçıyla başıyla, giydikleriyle, ne kadar eğlenceli, ne kadar popüler olduğuyla ilgilenen "yakın" arkadaşları.
  </div>

  <div>
    <br />
  </div>

  <div>
    Ama aynı zamanda, Isabel ve Andrea gibi arkadaşları sayesinde beğenilen, takdir edilen biri olduğunun farkındaydı Diana. Onlar sayesinde kendini özel hissediyor, onlar sayesinde "Diana Stewart" olabiliyordu.
  </div>

  <div>
    <br />
  </div>

  <div>
    <br />
  </div>

  <div>
    Vefasız biri değildi. Yakın arkadaşlarına borçlu olduğu bu şeylerin karşılığı, onlara kapıyı açmamak, sonra gelmelerini söylemek, ya da kapının ardından, "Şu anda kimseyi görmek istemiyorum!" diye bağırmak olmamalıydı.
  </div>

  <div>
    Kapıyı açtı.
  </div>

  <div>
    Isabel ve Andrea içeri dalar dalmaz bir yaygara kopardılar:
  </div>

  <div>
    "Mutlu yıllar sana! Mutlu yıllar sana! Mutlu yıllar tanrıça! Mutlu yıllar sanaaaa!..."
  </div>

  <div>
    Sevinç gösterileri, onu tepeden tırnağa şöyle bir süzüp, "Ne bu halin?" der gibi bakakalmalarıyla son buldu.
  </div>

  <div>
    "İçkileri karıştırmaman gerektiğini kaç kez söyleyeceğim sana, Di?" dedi Andrea.
  </div>

  <div>
    Ardından, salonun manzarasını yetersiz bulmuş olacak ki, Isabel'in de elinden tutarak koşar adımlarla terasa doğru çıkmaya başladı. Bir yandan da sorular yağdırıyordu:
  </div>

  <div>
    <br />
  </div>

  <div>
    "Parti yok mu bu akşam, Di? Neden okulda yoktun? Plan nedir öyleyse?"
  </div>

  <div>
    Terasa çıktıklarında, Isabel parmağının ucunu tik ağacı bahçe mobilyalarının üzerindeki toz tabakasına sürüp Diana'ya doğru tuttu. "İşte bu gördüğünüz şey, Bayan Stevvart, bütün şehir ayaklarınızın altında olduğu halde, sizin artık manzaranın tadını çıkarmayı bıraktığınızın apaçık kanıtıdır." Andrea'ya döndü. "Sen söyle Andrea, haksız mıyım ama?"
  </div>

  <div>
    <br />
  </div>

  <div>
    "Kesinlikle haklısın," dedi Andrea.
  </div>

  <div>
    "Evet Di," dedi Isabel. " Andrea'nın sorusuna hâlâ cevap vermedin. Akşamki plan nedir?"
  </div>

  <div>
    "Bir şey yapacağımı zannetmiyorum."
  </div>

  <div>
    "Ne?! Şaka yapıyor olmalısın?!"
  </div>

  <div>
    "Sizi hiçbir zaman kırmak istemem, biliyorsunuz. Ama dün gece çok geç yattım. Başım çatlayacak gibi, midem de bulanıyor, o yüzden..."
  </div>

  <div>
    "Ama bugün senin doğum günün, Di!"
  </div>

  <div>
    "İçimden bir şey yapmak..."
  </div>

  <div>
    "Di, neler oluyor sana, anlamıyorum. Hiç böyle yapmazdın sen. iyice koptun bizden. Eskiden herkesi bir araya toplayan sen olurdun, şimdi ise yüzünü gören yok. Adeta kayıpsın. Biliyoruz, zor bir dönemden geçiyorsun, anlıyoruz. Ama bu dönemi atlatmanın yolu eve kapanmak mı sence? Sence annen bunu mu isterdi? Hadi toparla kendini biraz. Sen güçlü bir kızsın."
  </div>

  <div>
    "Hayır."
  </div>

  <div>
    "Hayır ne?"
  </div>

  <div>
    "Zayıfım."
  </div>

  <div>
    "Kim? Diana zayıf, ha? Diana Stewart? Kendine gel lütfen. Daha önünde koskoca bir yaşam var, hedeflerin var, hayallerin, düşlerin... Ama böyle davranarak hiçbir yere..."
  </div>

  <div>
    "Ne düşü?"
  </div>

  <div>
    "Başarılı bir avukat olmayı düşlemiyor musun?"
  </div>

  <div>
    Diana derin bir iç çekti. Önce Andrea'ya, sonra da Isabel'e şöyle bir baktı. Hiçbir fikriniz yok, değil mi, diye geçirdi içinden.
  </div>

  <div>
    "Ben hiçbir zaman avukat olmayı düşlemedim, Isabel."
  </div>

  <div>
    "Nasıl yani?"
  </div>

  <div>
    "Ben bir tek yazar olmanın hayalini kurmuştum, hepsi o kadar."
  </div>

  <div>
    "Gerçekleşebilecek şeylerden bahsediyordum ben," dedi Isabel.
  </div>

  <div>
    "Hadi yapma, Di," dedi Andrea. "Düşlerini kastediyoruz, çocukluk hayallerimizi değil. Ben de küçükken şarkıcı olmak isterdim. Ama büyüyünce fark ettim ki, karga gibi sesim varmış."
  </div>

  <div>
    Andrea'nın bunu söylerken yüzüne yerleşen gülümseme, sözde kendi kendisiyle dalga geçer gibi görünmesi, işi espriye vurup ardından bir de kahkaha patlatıvermesi, bunların hiçbiri, kelimelerin altında yatan imayı gizlemeye yetmemişti.
  </div>

  <div>
    "Sen hiç merak etme Andrea," dedi Diana. "Ben de karga gibi yazdığımı çoktan fark ettim."
  </div>

  <div>
    "Ben onu kastetmemiştim, Di. Ben sadece..."
  </div>

  <div>
    "Neyse kızlar," dedi Isabel, havayı yumuşatmak istercesine. "Akşamı konuşalım."
  </div>

  <div>
    Diana da Andrea da bir cevap vermedi.
  </div>

  <div>
    "Di," dedi Isabel. "Bizim artık gitmemiz gerekiyor, mezuniyet kıyafeti provamız var. Ama akşam sana yine uğrayacağız. Sekiz gibi diyelim. Ve üstün başın hazır olacağı için, hiç zaman kaybetmeyeceğiz, tamam mı? Sonra da kolundan tuttuğumuz gibi, seni önce Fleur de Lys'e, ardından da Olympia'ya, ya da istersen Roccapulco'ya götüreceğiz. Anlaştık? Bizimkilere bir iki telefon ettik mi, eski takım toplanır. Nasıl plan ama?"
  </div>

  <div>
    <br />
  </div>

  <div>
    "Ben varım!" diye atıldı Andrea.
  </div>

  <div>
    "İkinize de geldiğiniz için çok teşekkür ederim," dedi Diana.
  </div>

  <div>
    "Ama bugün yalnız kalmak istiyorum."
  </div>

  <div>
    <br />
  </div>
</body>
</html>
