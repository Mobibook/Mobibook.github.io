<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>6</b></h2>

  <div>
    <br />
  </div>

  <div>
    <br />
  </div>

  <div>
    Isabel ve Andrea gidince bir süre terasta oturmuş ve onu ne kadar da az tanıdıkları üzerine düşünmüştü Diana. Bunca yıldır arkadaşlık etmiş, beraber gülüp eğlenmiş, dertleşmişlerdi. Peki nasıl oluyordu da onu bu kadar az tanıyor, en büyük düşünü bile bilmiyorlardı? Her şeye rağmen, terk etmeye karar verdiği bir düşü bilmedikleri için onları ne kadar suçlayabilirdi ki?
  </div>

  <div>
    Annesinin mektubunda sorduğu soru geldi aklına. "Seni en büyük düşünü kovalamaktan alıkoyan sebep ne ki zaten?"
  </div>

  <div>
    Diana bu dünyaya bin kere gelse, bininde de öykü yazarı olmak isteyeceğini biliyordu. Hukuk okumayı seçmesinin tek sebebi, sıradan bir yazar olduğu takdirde yaşamaktan korktuğu senaryoydu.
  </div>

  <div>
    Öncelikle, çevresindekiler kendi kapasitesine yazık ettiğini düşüneceklerdi. Buna rağmen, kibarlıklarından (!) dolayı ne düşündüklerini ona belli etmeyecek, seçtiği mesleğin ne kadar ilginç ve değişik bir meslek olduğunu söyleyeceklerdi. Ama o sözlerin ardında hep bir küçümseme gizlenecek, çok geçmeden ortalıkta bir sürü dedikodu dolaşacaktı. Uluslararası bir otel zincirinin yanı sıra San Francisco'nun en prestijli otellerinden birinin varisi, bir zamanlar şehrin en imrenilen genç simalarından biri olan Diana Stewart’ın, artık sıradan öyküler, kimsenin okumadığı kitaplar yazmaktan başka kayda değer bir şey yapmadığı konuşulacaktı. Eskiden onun yerinde olmak için can atanlar, hayatını ziyan ettiğini düşünerek ona acıyacaklardı belki de.
  </div>

  <div>
    İşte Diana sırf bu senaryoyu yaşamak istemediği için, çevresindekilerin daha fazla onay vereceği bir meslek tercih ettiğini hiç kimseye söylememişti. Bu açıdan baktığında arkadaşlarının onu iyi tanımaması konusunda suç biraz da kendisindeydi belki. Onlara açılmayı hiç istememiş miydi peki? Hayallerinden, düşlerinden bahsetmeyi denememiş miydi? Denemişti elbette.
  </div>

  <div>
    Ama ne zaman onlara açılmaya kalksa, onu anlamaya çalışmamışlardı. Sanki onun için en doğrusunu kendileri biliyorlarmış gibi, nasıl davranması, nasıl düşünmesi ve hatta nasıl hissetmesi gerektiğine dair bir yığın tavsiyede bulunmuşlardı.
  </div>

  <div>
    Annesinin gidişiyle birlikte onu anlayan hiç kimsenin kalmadığı bu dünyada nasıl yaşayacaktı, nasıl?
  </div>

  <div>
    Bu soruyla iyice bulanan zihnini biraz dinlendirmek ümidiyle, kısa bir yürüyüş için parka inmeye karar verdi. Eskiden annesiyle her akşam yürüyüş yaptığı parka.<br />
  </div>

  <div>
    <br />
  </div>

  <div>
    <br />
  </div>
</body>
</html>
