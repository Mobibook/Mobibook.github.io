<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;"><b>10</b></h2>

  <div>
    <br />
  </div>

  <div>
    <br />
  </div>

  <div>
    Bayan Johnson onu duyamayacak kadar uzaklaşınca, mezarın dibine oturdu. Elini göğsünün üstüne yerleştirerek bir süre içinden dua etti.
  </div>

  <div>
    Annesinin onu duyabileceğine inanmasa da, yine de onunla konuşmak istiyordu:
  </div>

  <div>
    "Güzel annem... Az önce Bayan Johnson'ın ne dediğini duydun mu? Sana çok benzediğimi söyledi, inanabiliyor musun? Hem de hiçbir kızın annesine benzemediği kadar benziyormuşum sana. İyi kalpli biri Bayan Johnson. Ama sanırım bilmediği bazı şeyler var. 
  </div>

  <div>
    Dün gece Mary'nin mektuplarına şöyle bir göz attım. Ama kısa bir süre sonra hepsini aldığım yere kaldırdım. Sana verdiğim sözü geç de olsa yerine getirmeyi düşünmüştüm bir an, ama olmadı. Yapamadım. Nedenini sorma. Yapamadım işte.
  </div>

  <div>
    Ama yine de bir şeyi merak ediyorum, anne... Mary'nin mektuplarını okuduğunda neler düşündüğünü merak ediyorum. Sen de benimle aynı şeyi düşünmüştün, değil mi? Mary'nin psikolojik bir rahatsızlığı var, değil mi? Biliyorum, bana onun eşsiz biri olduğunu söylemiştin. Ama bunu, onu aramaktan korkmayayım diye yapmıştın, değil mi?
  </div>

  <div>
    Bir de ondan bahsederken 'eşsiz' kelimesini hangi anlamda kullandığını merak ediyorum. Bu kelime, 'Onun gibisi bulunmaz' anlamında kullanılır benim bildiğim. Ama sen bu anlamda kullanmadın, değil mi? Mary'nin senin kızın olmayı benden daha çok hak ettiğini düşünmedin, değil mi?
  </div>

  <div>
    Hem zaten bu mümkün değil ki. Mary hasta. Üçüncü mektubu okumadın mı? Güllerin nefes alıp verişlerini duyması, odasının içinde esen rüzgâr, her yeri kaplayan ışık ve bir gülle konuşması!... Bunlar düpedüz psikoz semptomları değil de, nedir? Halüsinasyon. Bunu anlayabilecek kadar Psikoloji okudum ben, güven bana.
  </div>

  <div>
    Mary'nin normal olmadığını anlamak için, ilk mektubunda bahsettiği şeyler yeter zaten. Ya ikinci mektuptaki rüyasına ne diyorsun? Sözde sen rüyasına girip, ona, 'Şu bahçeye git, şu kimseyle tanış, şu güllerle konuş,' diyorsun, o da seneler sonra senin söylediğin yere gidiyor, dediğin kişiyle tanışıyor, bir de üstüne üstlük ondan güllerle konuşmayı öğreniyor. Sence bütün bunlar gerçek olabilir mi?
  </div>

  <div>
    Yine de Mary için üzülme sen, anneciğim. Hayat deliler için daha kolaydır belki de. Benim için de üzülme. Belki hâlâ aklım başımda olduğu için acı çekiyorum, belki seni hiç kaybetmediğime bir türlü inanamıyor, belki yok olduğunu düşünmekten kendimi alamıyorum ama, ben her ne olursa olsun aklımı kaybetmeyeceğim, anne. Gerçeklerden kaçmayacağım. Kendime gerçek üstü bir dünya kurmayacağım, Mary gibi. Çünkü ben büyük bir kızım, hep de büyük kalacağım."
  </div>

  <div>
    Diana ayağa kalktı. "Ve bir gün," diye ekledi. "Bir gün acılarımı mutlaka yenip senin kızın olmayı başaracağım."
  </div>
</body>
</html>
