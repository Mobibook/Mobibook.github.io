<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektup</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_15">ON ÜÇÜNCÜ MEKTUP</h1>

  <p class="normal">Platon’dan Syrakusai Tiranı Dionysios’a iyilikler.</p>

  <p class="normal">Mektubuma böyle başlayarak kendimden bir işaret veriyorum. Günün birinde genç Lokrialıları yemeğe çağırmıştın. Sofrada benden biraz uzakta oturuyordun. Ayağa kalkıp yanıma geldin ve bana ve yanımdaki güzel gence hoş sözler söyledin. O sırada bizler de bu sözleri güzel bulduk. Genç adam sana “Platon’u buraya çağırarak bilgeliği arama konusunda önemli bir yardım aldın? dediği zaman, ona şöyle yanıt verdin: “Sadece bu konuda mı? Bir sürü şeyde onun yararını gördüm. Her şeyden evvel onu hemen buraya getirerek çok fayda sağladım.” Evet, Dionysios yürüdüğün bu yoldan şaşma! Böylece birbirimizden sağladığımız yararlar hep artsın! Bense bu amaçla Pythagorasçıların yazılarını,<sup class="calibre3"><a href="../Text/mektup_split_067.html#footnote-100-48" id="footnote-100-48-backlink">[48]</a></sup> zamanında anlaştığımız gibi sarayında yaşayan Arkhytas ve senin yararlanabileceğin bir adamla gönderiyorum. İsmi Helikon olan bu adam Kyzikos’ta doğdu. Eudoksos’un<sup class="calibre3"><a href="../Text/mektup_split_068.html#footnote-100-49" id="footnote-100-49-backlink">[49]</a></sup> öğrencilerindendir ve her şeyi gayet iyi bir şekilde kavramıştır. Ayrıca İsokrates’in<sup class="calibre3"><a href="../Text/mektup_split_069.html#footnote-100-50" id="footnote-100-50-backlink">[50]</a></sup> bir öğrencisi ve Bryson’un<sup class="calibre3"><a href="../Text/mektup_split_070.html#footnote-100-51" id="footnote-100-51-backlink">[51]</a></sup> öğrencisi Polyksenos ile arkadaştır. Ayrıca bu adam son derece uysaldır. Bir insan üzerine hiç çekinmeden hüküm veriyorum. Bazı açılardan birkaç kişiyi saymazsak insanlar değişik türden bir hayvandır. Korku ve güvensizlik içinde olduğumdan dolayı Helikon’un davranışlarını inceledim ayrıca dostlarımıza onunla ilgili sorular sordum. Hiç kimse onun hakkında kötü konuşmadı. Sen de onu incele ve dikkatli davran. Boş zamanlarında ondan ders al, fakat felsefe araştırmalarına bir zarar gelmesin. Zamanın yoksa başka birini gönder, o kişinin alacağı dersleri zamanın olduğunda dinlersin. Böylece daha iyi birisi olursun ve ün kazanırsın, benden yarar sağlamış olursun. Bu konu hakkında bu kadarı yeterli.</p>

  <p class="normal">Göndermemi istediğin bazı şeyler vardı. Apollo’nun heykelini yaptırdım. Leptines sana heykeli getirecek. Yetenekli bir sanatçı olan Leokhares tarafından yapıldı. Evinde güzel bir eser daha buldum, onu da satın aldım. Bu eseri hastalığımızda ve sağlığımızda bize iyi şekilde bakan karına hediye etmek istiyorum. Uygun bulursan verirsin. Çocuklar içinse on iki testi şarap ve iki testi bal gönderiyorum. Kuru incirlerin toplanma zamanı geçmişti, o yüzden ayırtamadım. Sakladığımız mersinler çürümüş. Bir sonraki sefer daha dikkatli davranırız. Bitkiler konusundaysa Leptines sana her şeyi anlatacak. Gönderdiğim şeyleri satın almak ve vergileri ödemek için parayı Leptines’den istedim. Ayrıca Leukadia gemisi için harcadığım on altı mna’yı<sup class="calibre3"><a href="../Text/mektup_split_071.html#footnote-100-52" id="footnote-100-52-backlink">[52]</a></sup> kendi cebimden verdiğimi de söyledim. Böylesinin daha uygun olacağını düşündüm. Ondan aldığım parayı yukarıda anlattığım şeylere harcadım.</p>

  <p class="normal">Şimdi de Atina’da para bakımından durumumuza göz atalım. Daha önce de söylediğim şekilde diğer dostlarıma yaptığım gibi paranı mümkün olduğunca az harcayacağım. Sadece bizim doğru ve uygun bulduğumuz şeyler için kullanacağım. Benim durumum şu şekilde: Verdiğin tacı tüm ısrarlarına karşın kabul etmemiştim. Bunu, ölen yeğenimin dört kızına bıraktım. Birisi bugün evlilik çağında. İkincisi sekiz, üçüncüsü üç yaşını biraz geçmiş, dördüncüsü ise henüz bir yaşında bile değil. Ben yaşarken evlenecek olanlara dostlarımın da yardımıyla drahoma<sup class="calibre3"><a href="../Text/mektup_split_072.html#footnote-100-53" id="footnote-100-53-backlink">[53]</a></sup> vermem gerekir. Diğerleri beni ilgilendirmez. İleride babaları benden daha zengin olacak kızlara drahoma verecek halim yok. Fakat bugün en varlıklı olan benim. Öte yandan zamanında annelerinin drahomasını da Dion ile beraber ödemiştik. Kızlardan biri dayısı Speusippos ile evleniyor. Otuz mna’dan fazla drahomaya gerek yok. Annem ölürse de on mna’dan fazlasına gerek yok. Sicilya yolculuğumda ise kendim için ya da devlet için bazı masraflar olabilir. Dediğim gibi elimden geldiğince kısmaya çalışacağım ama sahip olduğumdan fazla tutarsa sen ödeyeceksin.</p>

  <p class="normal">Gelelim Atina’daki masraflarımıza. Koro ya da benzeri bir şey için para harcamamı istiyorsan, sandığımızın aksine bana bu parayı verecek bir misafirin yok. Ayrıca parası hemen ödenmesi gereken bir işin varsa sadece can sıkıcı bir durumla karşılaşmayacaksın aynı zamanda küçük de düşeceksin. Benzeri bir şeyi ben yaşadım. Erastos’u bir ihtiyacım olursa başvurmamı söylediğin misafirin Andromedes’e yolladım. Mektubunda istediğin pahalı şeyleri gönderecektim. Her insandan beklenebilecek şu yanıtı verdi: Babana borç verdiğinde parasını almakta bir hayli zorlanmıştı. Şimdi de sana az bir şey verebilirdi ama fazlasını göze alamıyordu. Bu yüzden Leptines’e başvurdum. Leptines parayı seve seve verdi. O, sadece sözleriyle değil, davranışlarıyla da gerçek bir dostun olduğu için övülmeye değer biridir. İyi ya da kötü olsunlar, herkesin nasıl davrandığını sana bildirmem gerekir. Bu yüzden para konusundaki görüşlerimi açıkça paylaşacağım. Ayrıca sarayında gördüklerime göre konuşacağım. Masraflarını sana bildirmekle yükümlü olan insanlar, senden korktukları için açıkça konuşamıyorlar. Onları her konuda olduğu gibi bu konuda da gerçeği söylemeleri konusunda sıkıştırabilirsin. Hem böylece her şeyden haberin olur ve her şey üzerine daha doğru karar alabilirsin. Gücünü artırmanın en iyi çaresi budur. Harcamalar yerinde yapılmalı ve borçlar zamanında ödenmelidir. İnsanların zenginliklerini yönetmeleri açısından bu nokta önemlidir. Bu sözleri sen bana söylemiştin, şimdi düşünceni değiştirecek halin yok. Senin çıkarlarını düşündüklerini iddia eden insanların iftiralarına kanma. Para konularında zorluk çıkaran bir insan olarak bilinmek, senin için iyi ve güzel bir şey olmaz.</p>

  <p class="normal">Dion konusuna geçelim! Başka konular hakkında sözünü ettiğin mektubun gelmeden bir şey diyemem. Dion’a söylememi istemediğin düşüncelerini ona söylemedim. Sadece bu planları zorla mı yoksa zorlama olmaksızın mı kabul ettirmek istediğini merak ediyorum. Sanki planların gerçekleşirse çok üzülecek gibi. Diğer açılardan ise Dion hem sözlerinde hem de hareketlerinde son derece ölçülü görünüyor.</p>

  <p class="normal">Timotheus’un kardeşi dostumuz Kratinos için Atinalı hoplitlerin<sup class="calibre3"><a href="../Text/mektup_split_073.html#footnote-100-54" id="footnote-100-54-backlink">[54]</a></sup> taşıdığı yumuşak zırhlardan bir adet, Kebes’in kızlarına yedi kulaçlık<sup class="calibre3"><a href="../Text/mektup_split_074.html#footnote-100-55" id="footnote-100-55-backlink">[55]</a></sup> üç gömlek hediye edeceğiz. Tıpkı Sicilya’da yapılan keten gömleklere benziyor. Yoksa zengin işlemeli Amorgos gömleklerinden zannetme! Kebes’in<sup class="calibre3"><a href="../Text/mektup_split_075.html#footnote-100-56" id="footnote-100-56-backlink">[56]</a></sup> adını sanırım duymuşsundur. Sokrates’in konuşmalarında Simmias’ın yanında yer alan ve ruh üzerine olan diyalogda Sokrates ile konuşan adamın ta kendisidir. Herkes onu yakın bir dost olarak kabul etmekte.</p>

  <p class="normal">Ciddi ve ciddi olmayan mektuplarım arasında bir işaret farkı bulunmakta. Bunu unutmadın sanırım ama yine de dikkatli ol. Çok sayıda insan kendisine mektup yazmamı istiyor, yazamayacağımı açıkça söylemek biraz zor oluyor. Ciddi mektuplarımda başlangıçta “tanrı” ciddi olmayanlarda ise “tanrılar” ifadesini kullanmaktayım.</p>

  <p class="normal">Elçiler sana mektup yazmamı istediler. Bunda şaşırılacak bir şey yok. Herkes, özellikle de o zamanlar elinden bir rahatsızlığı olan Philagros ikimizi de her yerde övüp duruyor. Bu anlamda çaba harcamaktan geri durmuyorlar. Büyük Kral’ın<sup class="calibre3"><a href="../Text/mektup_split_076.html#footnote-100-57" id="footnote-100-57-backlink">[57]</a></sup> yanından dönen Philaides de senden söz etti. Mektubumu uzatmak isteseydim başka şeyler de yazabilirdim, neyse sen bunları Leptines’den sorarsan öğrenirsin.</p>

  <p class="normal">Zırhı ve diğer istediğim şeyleri göndereceksen bunları istediğin kimseye emanet edebilirsin. Kimseyi bulamazsan Terillos’a ver. O her zaman denizlerde dolaşır, yakın dostumuzdur. Her şeyden, özellikle de felsefeden anlar. Sicilya’dan ayrıldığımda kentin önde gelenlerinden birisi olan Teisonos’un damadıdır.</p>

  <p class="normal">Hoşça kal ve her zaman felsefeyle uğraşarak gençleri bu yönde teşvik et. Top oyunundaki arkadaşlarına selamlarımı söyle, ayrıca Aristokritos’a benden bir mektup ya da kitap gelirse hemen sana ulaştırmasını emret. Ayrıca istediğim şeylerle ilgilenmeyi unutursan sana hatırlatsınlar. Leptines’e hemen borcunu öde, nasıl davrandığını görenler bize hizmet etmek için daha istekli olacaklardır.</p>

  <p class="normal">Myronides ile beraber kölelikten kurtardığım Iatrokles sana gönderdiğim şeylerle beraber gemiye bindi. Onu yanına al, sana karşı iyi duygular besliyor, dilediğin işte çalıştırabilirsin. Mektubumu ya da bir kopyasını sakla, benimsediğin yoldan ilerlemeye devam et.</p>

  <div class="calibre1" id="calibre_pb_19"></div>
</body>
</html>
