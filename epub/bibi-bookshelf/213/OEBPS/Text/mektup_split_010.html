<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mektup</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">BEŞİNCİ MEKTUP</h1>

  <p class="normal">Platon’dan Perdikkas’a iyilikler.</p>

  <p class="normal">Mektubunda belirttiğin gibi, Euphraios’a senin işlerinle ilgilenmesini ve zamanını bunlara harcamasını söyledim. Konuştuğumuz konularla ilgili olarak, Euphraios’dan nasıl yararlanacağın konusunda sana bazı öğütler vermem doğru olacaktır. Euphraios sana çok yardımcı olacak. Çünkü henüz çok gençsin ve istediğin konuyla ilgili gençlere öğüt verecek çok az kişi vardır. Yaşayan her canlı gibi her devletin de kendisine özgü bir dili vardır. Demokrasi, oligarşi ya da monarşi ayrı dillerle konuşur. Çok sayıda insan bu dilleri bildiğini iddia eder ama birkaç kişi dışında aslında kimse bu dillerden anlamaz. Tanrılarla ve insanlarla olan ilişkilerinde kendi dilini kullanan ve hareketlerini de buna göre yapan devletler varlıklarını sürdürürler, diğerleri ise yok olurlar. Euphraios diğer konularda olduğu gibi bu konuda da sana yardımcı olacaktır. Monarşiye uygun sözleri bularak etrafındaki herkesten daha fazla yararlı olacaktır. Bu şekilde kendisinden yararlanmaya çalışırsan, hem sen çıkar sağlarsın hem de ona yardımcı olmuş olursun.</p>

  <p class="normal">Sana söylediklerimi duyan birisi şöyle diyebilir: “Platon demokrasi için yararlı olacak olan sözleri biliyor ama hiçbir mecliste ayağa kalkıp bu yönde bir şeyler söylemiyor.” Ona şöyle yanıt ver: “Platon çok geç bir zamanda doğdu. Halkın yaşlandığını ve atalarına uygun öneriler getirildiğinde, bu öğütlerin tersini yapacaklarını gördü. Hiçbir şey elde etmeyeceğini bile bile çaba harcamayı düşünmemiş olsaydı tıpkı bir baba gibi halkına verdiği öğütlerle çok mutlu olacaktı.”</p>

  <p class="normal">Sanırım bu insanlar da bana öğüt vermek isteselerdi aynı benim gibi davranırlardı. İstediklerini yapmadığım zaman benden uzak dururlar ve yaptığım işlere müdahale etmezlerdi. Başarılar.</p>
</body>
</html>
