<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre2">
  <h1 class="sgc1" id="heading_id_2">4</h1>

  <p class="calibre"><br class="calibre1" /></p>

  <p class="calibre"><br class="calibre1" /></p>

  <p class="calibre">William Barris Birlik kayıtlarından Bay ve Bayan Pitt'in adresini bulmuştu. Pitt'lerin -geriye yalnızca Bayan Pitt'in kaldığını fark etti - Kuzey Afrika'nın pahalı ve moda olan Sahra bölgesinde bir evleri olması Barris'i şaşırtmamıştı. Savaş sırasında dünyanın o bölgesi hidrojen bombalarından ve radyoaktif serpintiden korunmuştu; şimdi emlak fiyatları öyle artmıştı ki birçok insana, hatta Birlik'te çalışanlara bile fazla pahalı geliyordu.</p>

  <p class="calibre">Barris Kuzey Amerika kıtasını aşıp Atlas Okyanusu'nu geçerken, keşke benim de orada yaşayabilecek kadar param olsaydı, diye düşündü. Adam bunun için elindeki her şev; vermiş olmalı; aslında herhalde boğazına kadar borca batmıştır. Neden acaba? Buna değer mi? Bence değmez, diye düşündü Barris. Belki karısı için...</p>

  <p class="calibre">Uçağıyla muhteşem bir şekilde ışıklandırılmış olan Prou-Field pistine indi; kısa bir süre sonra da Bayan Pitt'in yaşadığı Golden Lands Yerleşim Bölgesi'ne gitmek üzere ticari bir robot taksiyle on iki şeritli otoyolda ilerliyordu.</p>

  <p class="calibre">Kadına haber verildiğini biliyordu; kocasının ölüm haberini getiren ilk kişi olmamasını sağlamıştı.</p>

  <p class="calibre">Yolun her iki tarafındaki portakal ağaçlan, çimenler, mavi fıskiyeler, kendini sakin ve rahatlamış hissetmesini sağladı. Şimdiye kadar hiç çok-birimli bina görmemişti; burası yalnızca tek-birimli meskenlere ayrılmış olan belki de son alandı dünya üzerinde. Lüksün sınırları, diye düşündü. Tek-birimli mesken olgusu dünyada yok olmak üzereydi.</p>

  <p class="calibre">Otoyol kollara ayrıldı; işareti izleyerek sağa döndüler. Hemen YAVAŞ işaretleri belirdi. Barris ileride yolu kapatan bir kapı gördü; şaşkınlıkla taksiyi durdurdu. Bu yerleşim bölgesi yasal olarak ziyaretçileri denetlemek hakkına sahip miydi? Görünüşe göre öyleydi; yasa bunu onaylıyordu. Süslü, eski Latin Amerikalı diktatörlerin kıyafetlerine benzeyen üniformalar giymiş bir sürü adam gördü; durdurulan arabaların başında duruyorlar, içerdekileri inceliyorlardı. Barris birçok arabanın geri döndürüldüğünü de gördü.</p>

  <p class="calibre">Görevli ağır ağır kendisine doğru geldiğinde Barris tel bir sesle, "Birlik görevi," dedi.</p>

  <p class="calibre">Adam omuz silkti. "Sizi bekliyorlar mı?" diye sıkılmış bir tonda sordu.</p>

  <p class="calibre">"Dinleyin," diye başladı Barris ama adam çoktan geriyi otoyolu işaret ediyordu bile. Sakinleşen Barris kendini zorlukla tutarak, "Bayan Pitt'i görmek istiyorum. Eşi görev başındayken öldürüldü, ben de taziyetlerimizi sunmak için resmen geldim." Aslında bu doğru değildi ama gerçeğe yeterince yakındı.</p>

  <p class="calibre">"Ona sizi görmek isteyip istemediğini soracağım," dedi üzerinde birçok madalya ve süs olan üniformalı adam. Barris'in adını aldı; Direktör olması onu etkilemişe benzemiyordu. Uzaklaşıp taşınabilir bir görüntülü ekranın başında biraz zaman harcadı, sonra yüzünde daha hoş bir ifadeyle geri geldi. "Bayan Pitt sizi kabul etmeyi istiyor," dedi. Kapı Barris'in taksisinin geçmesi için kenara doğru açıldı.</p>

  <p class="calibre">Bu deneyim karşısında şaşırmış olan Barris yola devam etti. Artık etrafında küçük, modern, parlak renkli, hepsi de temiz ve şık evler vardı. Ayrıca evlerin hepsi tekti; birbirine benzeyen iki tane bile görmemişti. Otomatik ışını açtı, taksi emre uyarak bölgenin trafiğine karıştı. Yoksa Barris evi hiçbir zaman bulamayacağını fark etti.</p>

  <p class="calibre">Taksi kaldırımın kenarına yanaşıp durunca, Barris zayıf, koyu renk saçlı genç bir kadının evin ön merdivenlerinden inmekte olduğunu gördü. Afrika'nın öğlen sıcağından korunmak için geniş kenarlı, Meksika tarzı bir şapka giymişti; şapkanın altından siyah bukleler çıkıyordu, son zamanlarda çok popüler olan uzun Ortadoğu tarzıydı bu. Ayaklarında sandaletler vardı, üstüne de kat kat fırfırlı bir elbise giymişti.</p>

  <p class="calibre">Barris taksinin kapısını açarken kadın, "Size bu şekilde davrandıkları için çok özür dilerim, Direktör," dedi alçak, ifadesiz bir sesle. "O üniformalı koruyucuların robot olduklarını anlamışsınızdır."</p>

  <p class="calibre">"Hayır," dedi. "Bilmiyordum. Ama önemi yok." Kadını inceledi ve karşılaştığı en hoş kadınlardan biri olduğuna karar verdi. Yüzünde şokun, eşinin ölüm haberini almasının getirdiği o dehşet ifadesi vardı. Fakat kendine gelmiş gibiydi; merdivenleri çok yavaş çıkarak Barris'i eve buyur etti.</p>

  <p class="calibre">"Sanırım sizi bir kez görmüştüm," dedi Bayan Pitt verandaya ulaştıklarında. "Arthur'la benim de bulunduğumuz bir Birlik personel toplantısında. Siz kürsüdeydiniz, tabii. Bay Dill'le birlikte."</p>

  <p class="calibre">Barris evin salonunun Taubmann'ın dediği gibi döşendiğini fark etti, her köşede Erken New England tarzı meşe mobilyalar vardı.</p>

  <p class="calibre">"Lütfen oturun," dedi Bayan Pitt.</p>

  <p class="calibre">Barris zarif görünüşlü, dik arkalı bir sandalyeye ihtiyatla otururken kendi kendine bu kadın için bir Birlik görevlisiyle evlenmenin kârlı bir kariyer olduğunu düşündü. "Çok güzel eşyalarınız var," dedi.</p>

  <p class="calibre">"Teşekkür ederim," dedi Bayan Pitt karşısındaki bir kanapeye oturarak. "Tepkilerim yavaş geliyorsa özür dilerim," dedi. "Haberi duyduktan sonra sakinleştirici aldım. Anlarsınız herhalde." Sesi kısıklaştı.</p>

  <p class="calibre">"Bayan Pitt?"</p>

  <p class="calibre">"Adım Rachel."</p>

  <p class="calibre">"Pekâlâ," dedi Barris. Durdu. Buraya gelmiş, kadınla yüz yüze görüşüyordu, ama ne diyeceğini bilemiyordu; hatta artık neden buraya geldiğinden bile emin değildi.</p>

  <p class="calibre">"Aklınızdan neyin geçtiğini biliyorum," dedi Rachel Pitt, "Rahat bir evimiz olması için kocama aktif görev alması konusunda baskı yaptım."</p>

  <p class="calibre">Barris buna karşılık bir şey söylemedi.</p>

  <p class="calibre">"Arthur Direktör Taubmann'a bağlıydı," dedi Rachel Pitt. "Taubmann'la birçok kez karşılaştım, o da benimle ilgili ne hissettiğini hiç gizlemedi; o zamanlarda bu beni fazla rahatsız etmiyordu; ama tabii Arthur ölünce-" Birden durdu. "Bu doğru değil, elbette. Bu şekilde yaşamak Arthur'un düşüncesiydi. Ben her an bunlardan vazgeçebilirdim; bu evlerin arasında sıkışıp kalmayı hiç istemedim." Bir an sessiz kaldı. Sehpaya uzanarak bir paket sigara aldı. "Ben Londra'da doğdum," dedi bir sigara alıp yakarken. "Bütün yaşamım boyunca bir kentte yaşadım, ya Londra'da ya da New York'ta. Alemin durumu fazla iyi değildi; aslında babam terziydi. Arthur'un ailesininse çok parası var; iç dekorasyondaki zevkini annesinden almış sanırım." Dik dik Barris'e baktı. "Bunlar sizi ilgilendirmiyor tabii. Özür dilerim. Haberi aldığımdan beri düşüncelerimi düzene koyamıyorum."</p>

  <p class="calibre">"Burada kendi başınıza mısınız?" dedi. "Bu bölgede birini tanıyor musunuz?"</p>

  <p class="calibre">"Güvenmek isteyebileceğim kimse yok. Burada daha çok hırslı genç eşler var. Hepsinin kocası Birlik'te çalışıyor; bunu söylemeye bile gerek yok. Yoksa burada yaşamaya paraları nasıl yeter?" Sesinin tonu öyle acıydı ki Barris son derece şaşırdı.</p>

  <p class="calibre">"Ne yapmayı düşünüyorsunuz?"diye sordu Barris.</p>

  <p class="calibre">Rachel Pitt, "Belki İyileştiriciler'e katılırım," dedi.</p>

  <p class="calibre">Barris ne tür bir tepki vereceğini bilemedi. O yüzden de hiçbir şey demedi. Bu kadının aklı başında değil, diye düşündü. Keder, başına gelen felaket ... Yoksa bu olağan hali mi? Hangisi olduğunu bilemiyordu.</p>

  <p class="calibre">Rachel Pitt, "Arthur'un ölümüyle ilgili koşullardan ne kadarını biliyorsunuz?" diye sordu.</p>

  <p class="calibre">"Pek çoğunu biliyorum," dedi Barris ihtiyatla.</p>

  <p class="calibre">"Sizce onu öldürenler-" Yüzünü buruşturdu. "Bir güruh muydu? Örgütlenmemiş bir avuç insan? Elbiseli bir adamın dolduruşa getirdiği çiftçiler, dükkân sahipleri?" Birden ayağa fırladı ve sigarasını duvara fırlattı; sigara yuvarlanarak Barris'in yanına kadar geldi, o da refleks olarak eğilip aldı. "Bu sadece onların meseleyi her zamanki ortaya koyuş şekli," dedi. "Ben aslını biliyorum. Kocamı Birlik'ten birisi öldürdü -onu kıskanan, ona ve başardığı her şeye imrenen biri. Birçok düşmanı vardı; örgütte yetenekli olan ve bir yere varabilen herkesten nefret ediyorlar." Biraz kendine geldi, kollarını kavuşturmuş halde odanın içinde gezinmeye başladı, yüzü kasılmış ve çarpılmıştı. "Bu sizi üzüyor mu?" dedi sonunda. "Beni böyle görmek? Siz herhalde kendi kendine ağlayan, zavallı bir kadıncağız bulacağınızı düşünmüştünüz. Sizi hayal kırıklığına mı uğrattım? Beni bağışlayın." Sesi öfkeyle titredi.</p>

  <p class="calibre">"Bana anlatılan gerçekler-"</p>

  <p class="calibre">"Beni kandırmayın," dedi Rachel ölü gibi ve sert bir sesle. Sonra birden sallandı ve ellerini yanaklarına koydu. "Hepsini ben mi uyduruyorum? Ofiste kendisinden kurtulmak, kötü duruma düşürmek için planlar yapan insanlardan söz ederdi hep. Söz taşıyan. Birlik'te olmanın bir parçası derdi. Tepeye ulaşmanın tek yolu tepedeki başka birini kenara itmektir." Çılgınca Barris'e baktı, "işinizi elde etmek için siz kimi öldürdünüz? Kaç kişi öldü de siz Direktör oldunuz? Arthur'un amacı buydu - bu onun düşüydü."</p>

  <p class="calibre">"Kanıtınız var mı?" dedi Barris. "Örgütteki birinin işin içinde olduğunu göstermeye yarayacak herhangi bir şey?" Birlik'ten birinin Arthur Pitt'in ölümüyle ilgili olabileceği ona şu kadarcık bile inandırıcı gelmiyordu; daha çok, kadının yakın zamanda yaşamış olduğu trajedinin gerçekle başa çıkmasını engellediğini düşünüyordu. Yine de, böyle şeyler oluyordu, ya da olduğuna inanılıyordu.</p>

  <p class="calibre">"Eşimin resmi Birlik arabasında," dedi Rachel kararlı bir şekilde, "ön panele takılmış, küçük, gizli bir tarama aygıtı vardı. Raporları gördüm, orada yazıyordu. Direktör Taubmann benimle görüntülü telefonda konuşurken ne yaptım biliyor musunuz? Konuşmasını dinlemedim; Masasındaki kâğıtları okudum." Sesi yükseldi ve kararsızlaştı. "Arthur'un arabasına girenlerden birinin tarayıcıdan haberi varmış -o kapatmış aygıtı. Yalnızca örgütten biri bunu bilebilirdi. Yukarılardan biri olmalı." Gözleri çakmak çakmaktı. "Direktör düzeyinde biri."</p>

  <p class="calibre">"Neden?" dedi Barris şaşkın bir şekilde.</p>

  <p class="calibre">"Kocamın yükselerek onu tehdit edeceğinden korktuğundan. İşini tehlikeye atacağından. Sonunda muhtemelen işini elinden alacağından, onun yerine Direktör olacağından. Taubmann'ı kastediyorum." Belli belirsiz güldü. "Onu kastettiğimi biliyorsunuz. Peki şimdi ne yapacaksınız? Beni ihbar mı edeceksiniz? ihanet suçuyla tutuklayıp Atlanta'ya mı göndereceksiniz?"</p>

  <p class="calibre">Barris, "Biraz- biraz düşünmeyi tercih ederim," dedi.</p>

  <p class="calibre">"İhbar etmediğinizi varsayalım. Bunu sizi sıkıştırmak, sisteme sadakatinizi ölçmek için yapıyor olabilirim. İhbar etmeniz gerek - bu bir tuzak olabilir!" Sertçe güldü, "Bunlar sizi üzüyor mu? Şimdi iyi dileklerinizi iletmek için gelmemiş olmayı diliyorsunuz; insancıl duyguları olmanın size neye mal olduğunu görüyor musunuz?" Gözlerine yaşlar doldu. "Gidin," dedi boğuk, kararsız bir sesle. "Ölmüş, küçük bir saha görevlisinin karısından örgüte ne?"</p>

  <p class="calibre">Barris, "Geldiğim için üzgün değilim," dedi.</p>

  <p class="calibre">Rachel Pitt kapıya gidip açtı. "Bir daha da gelmeyin," dedi. "Hadi, gidin. Güvenli ofisinize yollanın bakalım."</p>

  <p class="calibre">"Bence bu evden ayrılmalısınız," dedi Barris.</p>

  <p class="calibre">"Peki nereye gideyim?"</p>

  <p class="calibre">Barris'in buna verecek hazır bir yanıtı yoktu. "Sağlam bir tazminat sistemi var," diye söze başladı. "Aşağı yukarı eşinizin kazandığı kadar maaş alırsınız. New York'a veya Londra'ya taşınmak isterseniz-"</p>

  <p class="calibre">"Suçlamalarım sizi ciddi şekilde ilgilendiriyor mu?" diye tözünü kesti Rachel. "Sizce haklı olabilir miyim? Direktörlerden birinin kendi işini korumak için yetenekli, hırslı bir çalışanının ölümünü ayarlayabileceği konusunda? Polis ekiplerinin hep biraz geç kalmaları garip, değil mi?"</p>

  <p class="calibre">Sarsılmış, rahatsız olmuş olan Barris, "Tekrar görüşeceğiz," dedi. "Yakında, umarım." Merdivenlerden inerek taksisine giderken, "Hoşça kalın, Direktör," dedi Rachel Pitt evinin ön verandasında durarak. "Geldiğiniz için teşekkür ederim."</p>

  <p class="calibre">Barris uzaklaşırken o hâlâ orada duruyordu.</p>

  <p class="calibre"><br class="calibre1" /></p>

  <p class="calibre">Gemisiyle yeniden Atlas Okyanusu'nu geçerek Kuzey Amerika'ya giderken William Barris uzun uzun düşündü. İyileştiriciler'in Birlik örgütü içinde adamları olabilir miydi? Olanaksız. Kadının isterik inancına yeniliyordu; onu etkileyen mantığı değil duygularıydı. Fakat kendisi de Taubmann' dan kuşkulanmıştı.</p>

  <p class="calibre">Peder Fields'ın Atlanta'dan kaçışı ayarlanmış olabilir miydi? Akıllı tek bir adamın, kaçış ve intikam peşindeki çılgın bir adamın değil de, onun gitmesine izin vermeleri söylenmiş aklı kıt memurların işi yani?</p>

  <p class="calibre">İki uzun ay boyunca Peder'e neden psikoterapi uygulanmadığını da açıklıyordu bu.</p>

  <p class="calibre">Barris kendine, "Peki şimdi ne olacak?" diye sordu acı acı. Kime söyleyeceğim? Taubmann'la mı yüzleşeceğim -elimde hiçbir kanıt olmadan Jason Dill'e mi gideceğim?</p>

  <p class="calibre">Bir nokta daha vardı. Eğer Taubmann'la ters düşecek olursa, adam ona herhangi bir nedenden dolayı saldırırsa, Bayan Pitt gibi bir müttefiki vardı; bir karşı saldırıda ona yardım edecek birisi vardı.</p>

  <p class="calibre">Barris Birlik sistemi içinde bunun değerli olduğunu fark etti acı acı, suçlamalarınıza arka çıkacak birinin olması - delillerle değilse bile iddialarla. Ateş olmayan yerden duman çıkmaz, dedi kendi kendine. Birisi Taubmann'ın Peder Fields'la ilişkisine bakmalı. Bu durumda yapılacak olağan iş Jason Dill'e imzasız bir rapor göndermek ve onun polis casuslarının Taubmann'ın izini sürmelerini ve delilleri ortaya çıkarmalarını sağlamaktı. Barris kendi adamlarının da bunu yapabileceklerini fark etti; kendi departmanında iyi polisler vardı. Ama eğer Taubmann bir şeylerin kokusunu alırsa...</p>

  <p class="calibre">Bu korkunç bir şey, diye düşünmeye başladı. Kendimi kısır kuşku-korku döngüsünden kurtarmam gerek! Kendimi mahvedemem; o kadının hastalıklı isterisinin kendi düşüncelerimi etkilemesine izin veremem. Kişiden kişiye geçen delilliği bir güruhu oluşturan da bu değil mi? Bizim mücadele ettiğimiz işte bu topluluk düşüncesi değil mi?</p>

  <p class="calibre">Rachel Pitt ile bir daha görüşmesem iyi olacak, diye kararlaştırdı kendi kendine.</p>

  <p class="calibre">Ama çoktan kadının cazibesine kapıldığını hissediyordu İçinde belirsiz fakat güçlü bir arzu oluşmuştu; bu duygusunun nedenini belirleyemiyordu. Tabii ki fiziksel olarak çekici bir kadındı, uzun siyah saçları, parlayan gözleri, biçimli, hareketli bir bedeni vardı. Fakat kadının psikolojik olarak dengeli olmadığına katar verdi. Korkunç bir sorumluluk üstlenmek olurdu bu; öyle bir kadınla herhangi bir ilişki beni bitirir. Hangi yöne zıplayabileceğim bilmek olanaksız. Sonuçta Birlik'le olan bağı koptu, hiçbir uyarı olmaksızın; hiçbir planı, hırsı gerçekleşmedi. Tekrar giriş için bir başka yol bulmak zorunda, yeni bir ilerleme ve hayatta kalma tekniği.</p>

  <p class="calibre">Onu gözümde büyütmekle hata yaptım, diye düşündü Bir Direktörden daha iyi ilişki noktası ne olabilir? Onun için daha yararlı ne olabilir?</p>

  <p class="calibre">Ofisine geri döndüğünde hemen Bayan Pitt'ten gelebilecek telefonların bağlanmaması için talimat verdi; ondan gelen mesajlar olağan kanallar aracılığıyla işleme konacaktı, yani her zamanki aracılar ve memurlar onunla ilgilenecekti.</p>

  <p class="calibre">"Dul maaşıyla ilgili bir durum," diye açıkladı adamlarına "Eşi benim bölgemden değildi, o yüzden bu ofise hiçbir geçerli iddiada bulunulamaz. Konuyu Taubmann'a götürsün. Eşinin üstü oydu ama nedense benim ona yardım edebileceğimi düşünüyor."</p>

  <p class="calibre">Daha sonra ofisinde yalnız kalınca suçluluk hissetti. Adamlarına durumla ilgili yalan söylemişti; kendini güvenini geri almak için Bayan Pitt'le ilgili durumu bilerek yanlış anlatmıştı. Bu bir gelişme mi? diye sordu kendine. .Benim çözümüm bu mu?</p>

  <p class="calibre"><br class="calibre1" /></p>

  <p class="calibre">Marion Fields yeni yerinde bitkin bir şekilde bir çizgi roman okuyordu. Bu seferki onu büyüleyen bir konu olan fizikle ilgiliydi. Ama kitabı üç kez okumuştu bile, artık ilgisini kitap üzerinde tutmak zor oluyordu.</p>

  <p class="calibre">Tam kitabı dördüncü kez okumaya hazırlanıyordu ki, kapı birden ardına dek açıldı. Jason Dill karşısında duruyordu, yüzü beyazdı. "Vulcan 2'yle ilgili ne biliyorsun?" diye kıza bağırdı. "Vulcan 2'yi neden yok ettiler? Bana cevap ver!"</p>

  <p class="calibre">Marion gözlerini kırparak, "Eski bilgisayarı mı?" dedi.</p>

  <p class="calibre">Dill'in yüz ifadesi sertleşti; kendini kontrol etmeye çalışarak derin bir nefes aldı.</p>

  <p class="calibre">"Eski bilgisayara ne oldu?" diye sordu meraklı meraklı. "Havaya mı uçtu? Başka birinin yaptığını nereden biliyorsunuz? Belki yalnızca patlamıştır. Eski değil miydi?" Bütün yaşamı boyunca Vulcan 2 hakkında bir şeyler okumuş, duymuş, anlatılmıştı; o tarihi bir mabetti, eskiden Washington D.C. olan müze gibi. Tek farkı bütün çocuklar Washington Müzesi'ne götürülür, sokaklarda gezdirilir, büyük, sessiz ofis binalarında gürültü yaparlardı ama Vulcan 2'yi kimse görmemişti. "Bakabilir miyim?" diye sordu dönüp odadan çıkmak üzere olan Jason Dill'i izlerken. "Lütfen bakmama izin verin. Havaya uçtuysa artık işe yaramaz demektir, değil mi? O zaman neden onu göremiyorum?"</p>

  <p class="calibre">Dill, "Babanla iletişim halinde misin?" dedi.</p>

  <p class="calibre">"Hayır," dedi kız. "Olmadığımı biliyorsunuz."</p>

  <p class="calibre">"Onu nasıl bulabilirim?"</p>

  <p class="calibre">"Bilmiyorum."</p>

  <p class="calibre">"İyileştiriciler Hareketi'nde oldukça önemli biri o, değil mi?" diyerek kızın yüzüne baktı Dill. "Yalnızca küçük işleri çözmeye yarayan eski bir bilgisayarı yok etmekle ellerine ne geçecek? Vulcan 3'e mi ulaşmaya çalışıyorlar?" Sesini yükselterek," Onun Vulcan 3 olduğunu mu sandılar?" diye bağırdı, "Bir yanlışlık mı yaptılar?"</p>

  <p class="calibre">Kız buna yanıt veremedi.</p>

  <p class="calibre">"Eninde sonunda onu bulup yakalayacağız," dedi Dill. "Hem de bu kez psikoterapiden kaçamayacak; sana söz veriyorum, çocuğum. Tamamını ben yönetmek zorunda kalsam da."</p>

  <p class="calibre">Marion olabildiğince kararlı bir şekilde, "Eski bilgisayarınız havaya uçtuğu için çıldırmışsınız ve başka birini suçluyorsunuz. Tıpkı babamın her zaman söylediği gibisiniz; bütün dünyanın size karşı olduğunu sanıyorsunuz."</p>

  <p class="calibre">"Çünkü öyle," dedi Dill sert, alçak bir sesle.</p>

  <p class="calibre">Ondan sonra da kapıyı çarparak kapatıp çıktı. Marion Dill'in dışarıda koridorda yankılanan ayak sesini dinledi. Ses gittikçe uzaklaştı, uzaklaştı.</p>

  <p class="calibre">Herhalde bu adamın yapacak çok fazla işi var, diye Düşündü Marion Fields. Tatile çıkması gerek.</p>
</body>
</html>
