<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre2">
  <h1 class="sgc1" id="heading_id_2">3</h1>

  <p class="calibre"><br class="calibre1" /></p>

  <p class="calibre"><br class="calibre1" /></p>

  <p class="calibre">Beyaz beton ve çelikten yapılmış, heybetli, kare şeklindeki Birlik Kontrol Binası, Cenevre'nin iş bölgesinin neredeyse tamamını kaplıyordu. Sonu gelmeyen sıra sıra pencereleri akşamüstü güneşinde parlıyordu; yapının her tarafı çimenlikler ve ağaççıklarla kaplıydı; gri giysili adamlar ve kadınlar geniş mermer merdivenleri çıkıp kapılardan içeriye giriyordu.</p>

  <p class="calibre">Jason Dill'in arabası korumaların beklediği Direktörlük girişinde durdu. Dill çabucak inip kapıyı açık tuttu. "Gel hadi," dedi.</p>

  <p class="calibre">Marion Fields bir an inmeye isteksiz bir şekilde arabada kaldı. Deri koltuklar ona güven duygusu veriyordu, orda oturmuş, kaldırımda duran adama bakıyor, ona duyduğu korkuyu denetlemeye çalışıyordu. Adam ona gülümsedi, ama bu gülümsemeye güvenmiyordu; bunu devlet televizyonunda birçok kez görmüştü. Güvenmemesi öğretilen dünyanın bir parçasıydı o.</p>

  <p class="calibre">"Neden?" dedi. "Ne yapacaksınız?" Ama sonunda arabadan yavaşça inip kaldırıma çıktı. Nerede olduğundan emin değildi; hızlı yolculuk aklını karıştırmıştı.</p>

  <p class="calibre">"Eşyalarını bırakmak zorunda kaldığın için özür dilerim," dedi Dill. Kızın elini tuttu ve onu kararlı bir tavırla büyük binanın merdivenlerinden çıkardı. "Yerlerine yenilerini alırız," dedi. "Burada iyi vakit geçirmeni sağlamaya çalışacağız; söz veriyorum, şeref sözü." Söylediklerini nasıl karşıladığını görmek için kıza baktı.</p>

  <p class="calibre">Uzun, yankılı, gizli ışıkların aydınlattığı koridor önlerinde uzanıyordu. Uzaktaki figürler, küçük insan şekilleri bir ofisten diğerine koşuşturup duruyordu. Kıza burası sanki daha büyük bir okulmuş gibi geldi; sadece şimdiye dek gördüğü her şeyin daha büyüğünden ibaret bir yerdi.</p>

  <p class="calibre">"Eve gitmek istiyorum, "dedi.</p>

  <p class="calibre">"Bu taraftan," dedi Dill neşeli bir sesle, yolu gösterirken. "Kendini yalnız hissetmeyeceksin çünkü burada kendi çocukları, kızları olan bir sürü iyi insan çalışıyor. Hem de seninle oynamaları için çocuklarını getirmekten mutluluk duyarlar. Öylesi güzel olmaz mı?"</p>

  <p class="calibre">"Siz onlara söylersiniz," dedi kız.</p>

  <p class="calibre">"Neyi söylerim?" diye sordu Dill bir yan yola saparken. "Çocuklarını getirmelerini. Onlar da getirirler. Çünkü siz patronsunuz." Adama baktı ve sakinliğinin bir an için kaybolduğunu gördü. Ama neredeyse aynı anda yeniden gülümsemeye başlamıştı bile. "Neden hep gülümsüyorsunuz?" dedi. "Hiç işlerin yolunda gitmediği olmaz mı, veya kötü gidince bunu itiraf etmez misiniz? Televizyonda hep her şeyin yolunda olduğunu söylüyorsunuz. Neden gerçeği söylemiyorsunuz?" Bu soruları merakla soruyordu; ona anlamsız geliyordu. Hiç bir zaman gerçeği söylemediğini Dill'in kendisi de biliyordu mutlaka.</p>

  <p class="calibre">"Sorununuz ne, biliyor musunuz, genç hanım?" dedi Dill. "Olmaya çalıştığın gibi bir baş belası değilsin sen." Bir ofisin kapısını açtı. "Sadece fazla kaygılanıyorsun." Kıza içeriye girmesi için yol gösterirken, "Sen de öbür çocuklar gibi olmalısın. Dışarıda daha sağlıklı oyunlar oynaman, kendi kendine o kadar çok düşünmemen gerek. Yaptığın bu, değil mi? Kendi başına bir yere gidip derin derin düşünüyorsun," dedi.</p>

  <p class="calibre">Kız başıyla evetlemek zorunda kaldı. Adam doğru söylüyordu:</p>

  <p class="calibre">Dill kızın omzuna hafifçe vurdu. "Seninle iyi anlaşacağız," dedi. "Biliyor musun, benim iki çocuğum var -senden biraz daha büyükler gerçi."</p>

  <p class="calibre">"Biliyorum," dedi. "Biri erkek ve genç polislerin arasında, kızınız Joan ise Boston'da, kızlar için olan harp okulunda. Bize okulda okumamız için verdikleri dergide okumuştum."</p>

  <p class="calibre">"A, evet," diye mırıldandı Dill. " Günümüz Dünyası. Onu okumayı seviyor musun?"</p>

  <p class="calibre">"Hayır," dedi. "O sizden bile çok yalan söylüyor."</p>

  <p class="calibre">Adam artık daha fazla bir şey söylemedi; masasındaki evrakla ilgilenmeye başladı ve kızı kendi haline bıraktı.</p>

  <p class="calibre">"Dergimizi beğenmediğine üzüldüm," dedi sonunda, meşgul bir sesle. "Birlik onu çıkarmak için çok uğraşıyor halbuki. Bu arada, Birlikle ilgili o şeyi söylemeni kim söyledi? Kim öğretti sana?"</p>

  <p class="calibre">"Hiç kimse öğretmedi."</p>

  <p class="calibre">"Baban bile mi?"</p>

  <p class="calibre">Kız, "Televizyonda göründüğünüzden daha kısa boylu olduğunuzu biliyor musunuz?" diye sordu. "Bunu bilerek mi yapıyorlar? İnsanları etkilemek için mi sizi daha iri göstermeye çalışıyorlar?"</p>

  <p class="calibre">Dill bunun karşısında bir şey söylemedi. Masasında bir makineyi açmıştı; kız ışıkların yanıp söndüğünü gördü. "Bu kaydediyor," dedi.</p>

  <p class="calibre">"Atlanta'dan kaçtığından beri baban seni hiç aradı mı?"</p>

  <p class="calibre">"Hayır," dedi.</p>

  <p class="calibre">"Atlanta'nın nasıl bir yer olduğunu biliyor musun?</p>

  <p class="calibre">"Hayır," dedi. Ama biliyordu. Dill yalan söyleyip söylemediğini görmek için dikkatle kıza baktı, ama kız da ona dikkatle bakarak karşılık verdi. "Orası bir cezaevi," dedi sonunda. "Düşündüklerini söyleyen insanları gönderdikleri bir yer.</p>

  <p class="calibre">"Hayır," dedi Dill. "Orası bir hastane. Zihinsel olarak dengesiz insanlar için. Orada iyileşiyorlar."</p>

  <p class="calibre">Kararlı, alçak bir sesle, "Siz yalancısınız," dedi kız.</p>

  <p class="calibre">"Psikolojik tedavi uygulanan bir yer," dedi Dill. "Senin babanın sinirleri bozulmuştu. Aslında olmayan şeyler hayal ediyordu. Herhalde üzerinde kaldıramayacağı kadar çok baskı vardı, o yüzden son derece normal birçok insan gibi o da dayanamadı."</p>

  <p class="calibre">"Onunla hiç karşılaştınız mı?"</p>

  <p class="calibre">"Hayır," diye itiraf etti Dill, "Ama burada kaydı var." Kıza önünde yığılı duran bir sürü belgeyi gösterdi.</p>

  <p class="calibre">"O yerde onu iyileştirdiler mi?" diye sordu Marion.</p>

  <p class="calibre">"Evet," dedi Dill. Ama sonra kaşlarını çattı. "Hayır, özür dilerim. Tedavi edilemeyecek kadar hastaydı. Ve orada olduğu iki ay boyunca kendini hasta tutmayı başardı."</p>

  <p class="calibre">"O zaman hâlâ iyileşmedi," dedi. "Sinirleri hâlâ bozuk, değil mi?"</p>

  <p class="calibre">"İyileştiriciler. Babanın onlarla ne ilgisi var?" dedi Dill.</p>

  <p class="calibre">"Bilmiyorum."</p>

  <p class="calibre">Dill ellerini başının arkasına koyarak koltuğuna oturdu, "Bu biraz aptalca değil mi, bütün o söylediklerin? Tanrıyı tahtından indirmek... Birisi sana eskiden, Birlik'ten önce, her yirmi yılda bir savaş yaptığımız günlerde daha iyi durumda olduğumuzu söylemiş." Uzun uzun düşündü, "İyileştiriciler'in adı nereden geliyor acaba? Sen biliyor musun?"</p>

  <p class="calibre">Kız, "Hayır," dedi.</p>

  <p class="calibre">"Baban sana anlatmadı mı?" '</p>

  <p class="calibre">"Hayır."</p>

  <p class="calibre">"Belki ben sana anlatabilirim; bir süre için baban gibi olacağım. 'İyileştirici', herhangi bir akademik derecesi veya profesyonel tıp eğitimi olmayan, resmi tıp umudu kesmişken seni tuhaf yöntemlerle iyileştirebileceğini ilan eden biridir. Ya da doktor müsveddesi bir şarlatan, kaçık, kafadan çatlak, veya kolay yoldan para kazanmak isteyen ve bunu nasıl yaptığını umursamayan sinik bir sahtekârdır. Kanser doktorları gibi -ama sen çok küçüksün; o şarlatanları hatırlamazsın." Öne doğru yaslanarak, "Ama belki radyasyon hastalığını iyileştiren doktor müsveddelerini duymuşsundur," dedi. "Hiç üstüne bir levha monte edilmiş eski bir arabayla gelerek o korkunç radyasyon yanıklarını kesinlikle iyileştirdiğini iddia ettiği ilaçları şişe şişe satan bir adam gördün mü?"</p>

  <p class="calibre">Kız anımsamaya çalıştı. "Hatırlamıyorum," dedi. "Televizyonda toplumun bütün hastalıklarına iyi geldiği iddia edilen şeyler satan adamlar gördüğümü hatırlıyorum ama.."</p>

  <p class="calibre">Dill, "Hiçbir çocuk senin gibi konuşmaz. Bunu söylemek için eğitilmişsin sen," dedi. Sesini yükseltti. "Öyle değil mi?"</p>

  <p class="calibre">"Neden sinirleriniz bu denli bozuk?" dedi Marion; gerçekten şaşırmıştı. "Birlik satıcısı olduğunu söylememiştim."</p>

  <p class="calibre">"Ama bizi kastettin," dedi Dill, yüzü hâlâ kırmızıydı. "Bizim bilgilendirme tartışmalarımızı, bizim halkla ilişkiler programlarımızı kastettin."</p>

  <p class="calibre">"Çok kuşkucusun," dedi kız. "Olmayan şeyler görüyorsun." Bunu babası söylemişti; bunu hatırlayabiliyordu. Onlar paranoyak. Birbirlerinden bile kuşkulanıyorlar. Her muhalefeti şeytanın işi gibi görüyorlar, demişti.</p>

  <p class="calibre">"İyileştiriciler," diyordu Dill, "halkın batıl inançlarından yararlanıyorlar. Halk cahildir, biliyorsun. Çılgınca şeylere inanırlar: sihre, tanrılara ve mucizelere, İyileştiricilere, Dokunuş'a. Bu sinik kült bütün sosyologlarımızın bildiği, temel duygusal histeriler üzerine oynuyor, halkı koyun gibi yönlendiriyor, iktidar kazanmak için onları sömürüyor."</p>

  <p class="calibre">"İktidar sizde," dedi kız. "Hepsi. Babam iktidarın tekelinin sizde olduğunu söylüyor."</p>

  <p class="calibre">"Halk dinsel kesinliği, inanmanın getirdiği rahatlatıcı teselliyi arzuluyor. Ne demek istediğimi anlıyorsun, değil mi? Akıllı bir çocuğa benziyorsun."</p>

  <p class="calibre">Kız başıyla belli belirsiz evetledi.</p>

  <p class="calibre">"Mantıklarıyla hareket etmiyorlar. Edemezler de; cesaret ve disiplinleri yok. 1700 yılı gibi eski zamanlarda ortaya çıkmış olan metafiziksel kesinlikleri istiyorlar. Ama savaşlar onları hep geri getiriyor -bir grup sahtekâr."</p>

  <p class="calibre">"Buna inanıyor musun?" dedi. "Bunun sahtekârlık olduğuna?</p>

  <p class="calibre">Dill, "Gerçek'in kendisinde olduğunu söyleyen bir adamın sahtekâr olduğunu biliyorum. Yılan yağı satan bir adanı senin-" dedi ve durdu. "Senin baban gibi," dedi sonunda, "bir adam. Büyücü gibi konuşarak nefret alevlerini körükleyen, bir güruhu cinayet işlemesi için tutuşturan biri."</p>

  <p class="calibre">Kız buna bir şey demedi.</p>

  <p class="calibre">Jason Dill kızın önüne bir kâğıt attı. "Bunu oku. Pitt adında bir adamla ilgili -çok önemli bir adam değildi ama baban onu vahşice öldürttü. Hiç onunla ilgili bir şey duydun mu?"</p>

  <p class="calibre">"Hayır," dedi.</p>

  <p class="calibre">"Oku şunu!" dedi Dill.</p>

  <p class="calibre">Kız raporu alıp inceledi, dudakları yavaşça hareket ediyordu.</p>

  <p class="calibre">"Güruha," dedi Dill, "baban liderlik ediyordu; adamı arabasından indirip küçük parçalara ayırdılar. Bu konuda ne düşünüyorsun?"</p>

  <p class="calibre">Marion kâğıdı tekrar adama verdi ve bir şey söylemedi.</p>

  <p class="calibre">Kıza doğru eğilen Dill bağırdı: "Neden? Neyin peşindeler? Eski günleri geri getirmek mi istiyorlar? Savaşı, nefreti, uluslararası şiddeti? Bu deliler bizi yeniden geçmişin kargaşa ortamına ve karanlığına sürüklemek istiyorlar! Peki bundan kim kazanacak? Bu büyücü bozuntuları dışında hiç kimse; sadece onlar güç kazanıyor. Buna değer mi? İnsanlığın yarısını öldürmeye, kentleri harap etmeye..."</p>

  <p class="calibre">Kız sözünü kesti, "Öyle değil. Babam hiçbir zaman böyle bir şey yapacağını söylemedi." Kendisi de öfkeyle sertleştiğini hissetti. "Yine yalan söylüyorsunuz, hep yaptığınız gibi."</p>

  <p class="calibre">"Peki o zaman ne istiyor? Sen söyle bana."</p>

  <p class="calibre">"Vulcan 3'ü istiyorlar."</p>

  <p class="calibre">"Ne demek istediğini anlamıyorum." Kıza sert sert baktı. "Zaman kaybediyorlar. O kendi kendini tamir ediyor, bakımını yapıyor; biz yalnızca verileri, istediği parçaları ve malzemeyi yüklüyoruz. Tam olarak nerede olduğunu kimse bilmiyor. Pitt bilmiyordu."</p>

  <p class="calibre">"Siz biliyorsunuz."</p>

  <p class="calibre">"Evet, biliyorum." Kızı öyle saldırganca inceledi ki kız bakışına karşılık veremedi. "Senin yaşadığın zamanda," dedi sonunda, "dünyanın başına gelmiş en kötü şey babanın Atlanta Psikoloji Laboratuvarları'ndan kaçması oldu. Başıbozuk, psikopat, aklını bozmuş bir deli..." Sesi mırıltıya dönüştü.</p>

  <p class="calibre">"Onu tanısaydınız," dedi kız, "severdiniz."</p>

  <p class="calibre">Dill kıza bakakaldı. Sonra, birden, gülmeye başladı. "Neyse," dedi gülmesi bitince, "burada, Birlik binalarında kalacaksın. Zaman zaman yine seninle konuşacağım. Sonuç alamazsak seni Atlanta'ya gönderebiliriz. Ama göndermemek daha iyi."</p>

  <p class="calibre">Masasındaki bir düğmeye bastı, silahlı iki Birlik koruyucusu ofisin kapısında belirdi. "Bu kızı aşağıdaki üçüncü yeraltı düzeyine götürün; ona zarar verebilecek herhangi bir şey olmayacak." Koruyuculara Marion'un duyamayacağı bir sesle bir takım talimatlar verdi; kız duymaya çalıştı ama duyamadı.</p>

  <p class="calibre">Bahse girerim oynayabileceğim başka çocuklar olduğunu söylerken yalan söylüyordu, diye düşündü. Bu kocaman, ürkütücü binada henüz başka bir çocuk görmemişti.</p>

  <p class="calibre">Gözünde yaşlar birikti ama onları zorlayarak geri gönderdi. Direktör Dill'in ofisinde köşedeki büyük sözlüğü incelermiş gibi yaparak muhafızların onu götürmelerini bekledi.</p>

  <p class="calibre">Jason Dill masasında sinirli sinirli otururken koluna yakın olan bir verici, "Kız şu anda odasında, efendim. Başka bir şey var mı?" dedi.</p>

  <p class="calibre">Dill, "Hayır," dedi. Ayağa kalkarak evrakını topladı, bir çantaya koydu ve ofisinden ayrıldı.</p>

  <p class="calibre">Bir an sonra Birlik Kontrol Binası'ndan çıkmış, rampadan havalanarak ağır hava silahlarının mevzilendiği yerlerden geçerek sınırlandırılmış o yere, özel sığınağına doğru yola koyulmuştu. Kısa zaman sonra, akşamüstü göğünde, büyük Vulcan bilgisayarlarının bulunduğu ve insan ırkından dikkatle saklandığı yeraltı kalesine doğru ilerliyordu bile.</p>

  <p class="calibre">Küçük, garip bir kız, diye düşündü kendi kendine. Başka yönlerden olgun, başka yönlerden ise son derece sıradan. Ne kadarını babasından almıştı? Elden düşme bir Peder Fields, diye düşündü Dill. Adamı kızı vasıtasıyla görmek, çocuktan babaya ulaşmak.</p>

  <p class="calibre">Yere indi; yer yüzeyindeki kontrol noktasındaki özenli bir incelemeye tabi tutulurken sabırsızlıktan rahat duramıyordu. Karmakarışık aletler onu içeriye gönderdi, o da çabucak yeraltı kalesinin derinliklerine indi. İkinci düzeyde asansörü durdurdu ve haşin bir şekilde indi. Bir an sonra mühürlenmiş bir destek duvarının önünde durmuş, ayağını sinirli sinirli yere vurarak muhafızların onu geçirmelerini bekliyordu.</p>

  <p class="calibre">"Tamam, Bay Dill." Duvar geriye kaydı. Dill aceleyle uzun, terk edilmiş bir koridordan aşağı gitmeye başladı, topuklarının çıkardığı sesler inler gibi yankılanıyordu. Hava nemliydi ve lambalar kesik kesik yanıyorlardı; Dill sağa dönüp durdu ve sarı, kasvetli görüntüye baktı.</p>

  <p class="calibre">İşte oradaydı. Tozlu ve sessiz Vulcan 2. Tamamen unutulmuş. Artık buraya hiç kimse gelmiyordu. Kendisinin dışında. O bile pek sık gelmiyordu.</p>

  <p class="calibre">Nasıl oluyor da hâlâ çalışıyor?, diye düşündü.</p>

  <p class="calibre">Masalardan birinin başına oturarak çantasının fermuarını açtı ve evrakını çıkardı. Sorularını dikkatle, doğru bir şekildi hazırladı; bu nuh-u nebiden kalma bilgisayarda bantların yüklenmesi işini kendisinin yapması gerekiyordu. Eliyle delerek demir oksit bandın üstüne ilk şeridi yazdı, sonra bant girişini harekete geçirdi. Makine duyulabilir bir hırıltı çıkarıp yaşama dönmeye çalıştı.</p>

  <p class="calibre">Eskiden, savaş zamanında, Vulcan 2 becerikli teknisyenlerin her gün başvurduğu son derece nazik ve karmaşık, anlaşılması zor bir yapı, incelikli bir alet durumundaydı. Zamanında Birlik'e iyi hizmet etmişti; onurlu bir hizmet vermişti Hem, diye düşündü, okul kitaplarında hâlâ övülüyor, hâlâ layık olduğu yere konuyor.</p>

  <p class="calibre">Işıklar çaktı ve yarıktan kısa bir bant çıkıp kutuya düştü. Dill bandı alıp okudu:</p>

  <p class="calibre">Zaman gerekli. Lütfen yirmi dört saat sonra gelin.</p>

  <p class="calibre">Bilgisayar artık çabuk çalışamıyordu. O da bunu biliyordu ve şaşırmadı. Tekrar delgeçi alarak sorularının geri kalanını yüklenecek veri haline getirdi, sonra çantasını kapatarak odadan hızla küf kokulu, terk edilmiş koridora çıktı.</p>

  <p class="calibre">Burada insan kendini ne kadar yalnız hissediyor, diye düşündü. Benden başka kimse yok.</p>

  <p class="calibre">Ama gene de... Birden yalnız olmadığı, yalanlarda birinin olduğu ve onu incelediği duygusuna kapıldı. Çabucak etrafına bakındı. Loş sarı ışıkta fazla bir şey göremiyordu; nefesini tutup dinleyerek durdu. Sorular üzerinde çalışan eski bilgisayarın uzaktan gelen sesi dışında hiç ses yoktu.</p>

  <p class="calibre">Dill başını kaldırıp koridorun tavanı boyunca görünen tozlu gölgelere dikkatle baktı. Işık armatürlerinden örümcek ağları sarkıyordu; ampullerden biri sönmüştü ve o nokta kararmıştı - deliksiz bir karanlık çukuru.</p>

  <p class="calibre">Karanlıkta bir şey parladı.</p>

  <p class="calibre">Gözler, diye düşündü Dill. Soğuk bir korku duydu.</p>

  <p class="calibre">Kuru, hışırtılı bir ses. Gözler kapandı; hâlâ görülen parıltı koridorun tavanı boyunca geri geri uzaklaşıyordu. Bir an içinde gözler gitmişti. Yarasa olabilir miydi? Burada sıkışmış olan Bir tür kuş? Asansörle inmişti belki?</p>

  <p class="calibre">Jason Dill titredi, duraksadı, sonra devam etti.</p>
</body>
</html>
