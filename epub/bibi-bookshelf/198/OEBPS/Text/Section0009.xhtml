<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre2">
  <h1 class="sgc1" id="heading_id_2">8</h1>

  <p class="calibre"><br class="calibre1" /></p>

  <p class="calibre"><br class="calibre1" /></p>

  <p class="calibre">Barris, "Bu kadının ne zaman sizin tarafınıza geçtiğini bilmek isterdim," dedi. Otel odasının penceresinden Cenevre'deki binalara ve damlara dalgın bakan Rachel Pitt'i gösteriyordu.</p>

  <p class="calibre">"Birlik Kontrol buradan görülüyor," dedi Rachel başına çevirerek.</p>

  <p class="calibre">"Tabii görülüyor," dedi Peder Fields kaba, homurdanan sesiyle. Bir köşede oturuyordu, üzerinde çizgili bir bornoz, ayaklarında tüylü terlikler vardı, bir elinde tornavida, bir elindeyse duy vardı. Duş almak için banyoya girmişti ama ışık yakmıyordu. İyileştiriciler'den olduğu belli iki adam oyun masasında oturmuş aralarında duran, tellerle bağlı birtakım broşürleri inceliyordu. Barris bunların Hareket'le ilgili, dağılmak üzere hazırlanmış propaganda malzemeleri olduğunu düşündü.</p>

  <p class="calibre">Rachel, "Bu sadece bir rastlantı mı?" diye sordu.</p>

  <p class="calibre">Duyun üzerinde çalışan Peder kadının ne dediğine aldırmadı ve homurdandı. Sonra, başını kaldırarak Barris'e sertçe, "Simdi dinleyin," dedi. "Size yalan söylemeyeceğim, çünkü sizin örgütünüz yalanlar üzerine kurulu. Beni tanıyan herkes yalana hiç gereksinimim olmadığını bilir. Neden olsun ki? Gerçek benim en büyük silahım."</p>

  <p class="calibre">"Gerçek neymiş?"</p>

  <p class="calibre">"Gerçek şu: Çok yakında, dışarıda gördüğünüz şu caddeden geçip hanımefendinin bakmakta olduğu büyük binaya gideceğiz, sonra da Birlik yok olacak." Şekilsiz dişlerini göstererek gülümsedi. Fakat garip olan şuydu ki, bu dostça bir gülümsemeydi. Sanki, diye düşündü Barris, adam onun kendi düşüncelerine katılmasını bekliyordu -o da ona gülümseyecekti.</p>

  <p class="calibre">Barris son derece alaycı bir şekilde, "İyi şanslar," dedi.</p>

  <p class="calibre">"Şans," diye yineledi Fields. "Bize şans gerekmiyor. Bize tek gereken hız. Çürümüş bir meyveyi sopayla dalından düşürmeye benzeyecek." Sesinde büyüdüğü yerin yerel aksanı vardı; Barris'in kulağına Taubmann'ın bölgesinin, yani Güney Amerika'nın kenarını oluşturan Güney Eyaletleri'nin şivesiymiş gibi geliyordu.</p>

  <p class="calibre">"O bayağı teşbihleriniz size kalsın," dedi.</p>

  <p class="calibre">Fields güldü. "Yanlışınız var, Sayın Direktör."</p>

  <p class="calibre">"Benzetmeydi," diye ona katıldı Rachel ifadesiz bir şekilde.</p>

  <p class="calibre">Barris kızardığını hissetti; onunla alay ediyordu bu insanlar, o da bu tuzağa düşüyordu. Çizgili bornoz giymiş adama, Yandaş toplama gücünüze hayran oldum. Bu hanımın eşinin öldürülmesini siz ayarlıyorsunuz, o ise sizinle tanıştıktan sonra Hareket'inize katılıyor. Çok etkileyici."</p>

  <p class="calibre">Fields bir süre bir şey söylemedi. Sonunda duyu yere attı.</p>

  <p class="calibre">"Herhalde yüz yaşında bu," dedi. "Birleşik Devletler'de ben doğduğumdan beri böyle şey yapılmamıştır. Bir de buraya çağdaş' diyorlar." Kaşlarını çattı ve alt dudağını emdi. "Ahlakçı öfkenizi takdir ediyorum. Birileri gerçekten de o zavallı adamın kafasını ezdi; bundan kimsenin kuşkusu yok."</p>

  <p class="calibre">"Siz de oradaydınız," dedi Barris.</p>

  <p class="calibre">"A, evet," dedi Fields. Barris'i uzun uzun inceledi; sert koyu renkli gözleri sanki büyüdü ve daha da gazapla doldu "Bazen ben de kendimi kaptırıyorum," dedi. "Sizlerin giydiği o güzel takımları, o gri takım ve beyaz gömleği, o parlak siyah ayakkabıları görünce." Barris'i baştan aşağıya süzdü. "Özellikle de hepinizin cebinde olan o şeye takılıyorum. Şu ışın kalemlerine."</p>

  <p class="calibre">Rachel, Barris'e, "Peder Fields'ı bir keresinde bir vergi tahsildarı yakmıştı," dedi.</p>

  <p class="calibre">"Evet," dedi Fields. "Biliyorsunuz Birlik'in vergi tahsildarlarının dokunulmazlıkları var. Hiçbir vatandaş onlara karşı hukuksal yollara başvuramıyor. Ne hoş, değil mi?" Kolunu kaldırarak sağ kolunu sıyırdı; Barris bilekten dirseğe kadar etin yok olarak bir yara dokusuna dönüşmüş olduğunu gördü. "Bu konuda da ahlakçı bir öfkeye kapılın bakalım."</p>

  <p class="calibre">Barris, "Zaten öfkeleniyorum," dedi. "Genel olarak vergi tahsil yöntemlerini hiçbir zaman onaylamadım. Benim bölgemde bunu göremezsiniz."</p>

  <p class="calibre">"Evet, öyle," dedi Fields. Sesindeki vahşilik biraz gitmişti; sakinleşmişe benziyordu. "Bu sizinle ilgili bir şey. Öbür direktörlerle karşılaştırıldığında o kadar kötü olmadığınız görülüyor. Ofisinizin oralarda birkaç adamımız var. Sizi biraz olsun tanıyoruz. Buraya Cenevre'ye geldiniz çünkü Vulcan 3'ün neden biz İyileştiriciler'le ilgili herhangi bir şey buyurmadığını öğrenmeye çalışıyorsunuz. İhtiyar Jason Dill'in soru formlarınızı yüzünüze fırlatması vicdanınızı rahatsız ediyor ve yapabileceğiniz hiçbir şey yok. Makinenizin bizimle ilgili hiçbir şey söylememesi de çok garip."</p>

  <p class="calibre">Barris bunun üzerine bir şey söylemedi.</p>

  <p class="calibre">"Bu bize avantaj sağlıyor," dedi Fields. "Sizin işletim politikanız yok; makine konuşuncaya dek günleri saymak zorundasınız; çünkü insan işi politikalar yapmak aklınıza gelmiyor."</p>

  <p class="calibre">Barris, "Kendi bölgemde benim bir politikam var. Olabildiğince çok İyileştiriciyi içeriye attırıyorum -görür görmez,"</p>

  <p class="calibre">"Neden?" diye sordu Rachel Pitt.</p>

  <p class="calibre">"Ölmüş eşinize sorun," dedi Barris kadına karşı düşmanca bir tavırla. "Sizi anlayamıyorum," dedi. "Kocanız işine gitti ve bu insanlar-"</p>

  <p class="calibre">Fields sözünü kesti, "Direktör, Atlanta'daki psikologlar sizin üzerinizde hiç çalışmadı." Sesi alçaktı. "Bu kadının üstünde çalıştılar, benim üzerimde de, bir yere kadar. Ama çok az. Onun gibi değil. Onu incelerken çok aceleleri vardı."</p>

  <p class="calibre">Bir süre hiç kimse konuşmadı.</p>

  <p class="calibre">Barris söyleyebileceği fazla bir şey olmadığını fark etti. Oyun masasına doğru yürüyüp broşürlerden birini amaçsızca aldı ve büyük, siyah harfle yazılmış yazıyı okudu.</p>

  <p class="calibre"><br class="calibre1" /></p>

  <p class="calibre">YAŞAMINIZ HAKKINDA SÖZ SAHİBİ MİSİNİZ?</p>

  <p class="calibre">EN SON NE ZAMAN OY KULLANDINIZ?</p>

  <p class="calibre"><br class="calibre1" /></p>

  <p class="calibre">"Yirmi yıldır tek bir seçim yapılmadı," dedi Fields. "Okullarınızdaki küçük çocuklara bunu da öğretiyorlar mı?"</p>

  <p class="calibre">"Yapılmalı," dedi Barris.</p>

  <p class="calibre">Fields, "Bay Barris," dedi. Sesi gergin ve boğuktu. "Bize katılan ilk direktör olmaya ne dersiniz?" Barris bir an için adamın sesinde yalvaran bir ton olduğunu fark etti; ama sonra bu kayboldu. Adamın sesi de, yüzü de ciddileşti. "Böylece gelecekteki tarih kitaplarına geçersiniz," dedi ve sertçe güldü. Sonra duyu eline alarak yeniden uğraşmaya başladı. Barris'le ilgilenmiyor, hatta yanıt bile beklemiyor görünüyordu.</p>

  <p class="calibre">Rachel, Barris'e doğru gelerek kendi acı, sıkıcı tarzında, "Direktör, şaka yapmıyor. Gerçekten Hareket'e katılmanızı istiyor," dedi.</p>

  <p class="calibre">Fields, "Siz neyin yanlış olduğunu sezme hasletine sahipsiniz. Olanların ne denli yanlış olduğunu biliyorsunuz. Bütün o hırs ve kuşkular. Peki ne için? Belki sizlere haksızlık ediyorum, ama Tanrı biliyor, Bay Barris, en üst düzeylerdeki adamlarınızın akıllarını yitirmiş olduklarını düşünüyorum. Jason Dill'in öyle olduğunu biliyorum. Çoğu direktörün ve onların altındakilerin de. Okullarda da deliler yetiştiriliyor. Kızımı alıp okullarından birine tıktıklarını biliyor muydunuz? Bildiğim kadarıyla şimdi orada. Okullara tam olarak giremedik. Siz oralarda gerçekten güçlüsünüz. Sizin için çok önemli."</p>

  <p class="calibre">"Siz bir Birlik okuluna gittiniz," dedi Rachel, Barris'e, "Çocuklara sorgulamamayı, farklı düşüncelere kapılmamayı öğrettiklerini biliyorsunuz. Onlara itaat etmeleri öğretiliyor, Arthur da onların ürünüydü. Hoş, iyi görünüşlü, iyi giyimli, yükselen-" Birden durdu.</p>

  <p class="calibre">Sonra da öldü, diye düşündü Barris.</p>

  <p class="calibre">"Bize katılmazsanız," dedi Fields, "kapıdan çıkıp Jason Dill'le randevunuza gidebilirsiniz."</p>

  <p class="calibre">"Randevum yok," dedi Barris.</p>

  <p class="calibre">"Doğru," diye itiraf etti Fields.</p>

  <p class="calibre">Rachel pencereyi işaret ederek bir çığlık attı.</p>

  <p class="calibre">Parlayan metalden yapılmış bir şey pencereden geçerek odaya girdi. Havalandı ve uçmaya başladı. Aniden alçalırken tiz bir ses çıkardı. Yönünü değiştirdi ve Fields'a doğru gitti.</p>

  <p class="calibre">Oyun masasındaki iki adam ayağa fırlayıp ağızları açık bakakaldılar. Bir tanesinin eli belindeki tabancaya gitti.</p>

  <p class="calibre">Metal şey Fields'a doğru dalışa geçti. Yüzünü elleriyle kapatan Fields kendini hızla yere atıp yuvarlandı. Çizgili bornozu dalgalandı, terliklerinden biri ayağından fırladı ve kilimin üstünde kaydı. Yuvarlanırken bir ısı ışını silahı çıkardı ve yukarıya doğru ateş etti ama üstündeki havayı yaladı. Yanan bir kıvılcım Barris'i yaktı; o da arkaya doğru sıçrayıp gözlerini kapattı.</p>

  <p class="calibre">Hâlâ çığlık atan Rachel Pitt, Barris'in önüne çıktı, yüzün! de çılgınca bir ifade vardı. Hava enerjiyle çatırdıyordu; yoğun, mavi-gri bir maddeden oluşan bir bulut bütün odayı kaplamıştı. Koltuk, iskemleler, kilim, duvarlar, hepsi yanıyordu. Ortalığı duman kaplamıştı, Barris bu dumanın içinde turuncu alevlerin etrafı yaladığını görüyordu. Rachel'ın dumandan boğulmak üzere olduğunu gördü; artık çığlık atmıyordu. Kendisi de kısmen körleşmişti. Kulakları çınlarken kapıyı bularak kendini dışarıya attı.</p>

  <p class="calibre">Peder Fields, "Tamamdır," dedi, sesi enerji çatırtıları arasıda zor duyuluyordu. "Şu küçük yangınları söndürün. Ben de lanet şeyi bulayım." Barris'in önünde hayal gibi belirmişti, çarpık çarpık sırıtıyordu. Yüzünün bir yanı kötü yanmıştı, ayrıca kısa kesilmiş saçlarının bir bölümü de yanmıştı. Kızarmış su toplamış olan kafa derisi kor gibi parlıyordu. "Eğer siz ateşleri söndürebilirseniz," dedi Barris'e neredeyse nazik bir ses tonuyla, "belki ben de lanet şeyin gerektiği kadar parçasını bulup ne olduğunu anlayabilirim."</p>

  <p class="calibre">Adamlardan biri koridorda portatif bir yangın söndürücü bulmuştu; şimdi öfkeyle pompalayarak küçük yangınları söndürmeye çalışıyordu. Arkadaşı da bir söndürücü bulup yardıma gelmişti. Onlar yangını söndürmeye çalışırlarken, Barris, Rachel Pitt'i bulmak için yeniden odaya girdi.</p>

  <p class="calibre">Kadın uzaktaki köşelerden birinde çömelmiş, yığılıp kalmıştı, elleri birbirine kenetlenmişti. Barris kadını kaldırdığında bedeninin titrediğini hissetti. Kollarında tutarken kadın hiçbir şey söylemedi; onun farkında bile değil gibiydi.</p>

  <p class="calibre">Yanlarında beliren Fields neşeli bir sesle, "Tamamdır, Barris, büyük bölümünü buldum," dedi. Antenler, alıcılar ve itici jetlerden oluşan karmaşık bir sistem barındıran, kızgın fakat bozulmamış bir metal silindiri zaferle gösterdi. Sonra Rachel Pitt'i görünce gülümsemesi kayboldu. "Bunu da atlatabilecek mi, merak ediyorum," dedi. "Bize ilk geldiğinde de bu haldeydi. Atlanta'dakiler onu salıverdiklerinde. Katatoni geçiriyor."</p>

  <p class="calibre">"Siz de onu iyileştirdiniz, öyle mi?" dedi Barris.</p>

  <p class="calibre">Fields, "İyileşti, çünkü iyileşmek istiyordu. Bir şeyler yapmak istiyordu. Etkin olmak. Bize yardım etmek. Belki bu sonuncusu onun için çok fazla oldu. Çok şeylere göğüs gerdi," dedi. Omuz silkti, ama yüzündeki ifadede şefkat vardı.</p>

  <p class="calibre">"Belki yine görüşürüz," dedi Barris.</p>

  <p class="calibre">"Gidiyor musunuz?" dedi Fields. "Nereye gidiyorsunuz?"</p>

  <p class="calibre">"Jason Dill'i görmeye."</p>

  <p class="calibre">"Ya o?" dedi Fields, Barris'in kollarındaki kadını işaret ederek. "Onu da götürüyor musunuz?"</p>

  <p class="calibre">"Eğer izin verirseniz," dedi Barris.</p>

  <p class="calibre">"İstediğinizi yapın," dedi Fields, düşünceli düşünceli ona bakarak. "Sizi pek anlamıyorum, Direktör." Şu anda yerel aksanını bırakmıştı. "Bizden yana mısınız, bize karşı mısınız? Ya da hangi tarafta olduğunuzu biliyor musunuz? Belki de bilmiyorsunuz; belki zaman alacak."</p>

  <p class="calibre">Barris, "Asla cinayet işleyenlerin yanında olmam," dedi.</p>

  <p class="calibre">"Yavaş cinayetler vardır, hızlı cinayetler vardır," dedi Fields. "Beden cinayetleri vardır, akıl cinayetleri vardır. Sizin korkunç okullarınızda işlediğiniz cinayetler gibi."</p>

  <p class="calibre">Barris yanından geçerek dumanla kaplı odadan koridora çıktı. Merdivenlerden lobiye indi.</p>

  <p class="calibre">Dışarıya çıkınca bir robot taksiye işaret etti.</p>

  <p class="calibre"><br class="calibre1" /></p>

  <p class="calibre">Cenevre havaalanına gelince Bayan Pitt'i bir gemiye bindirerek kendi bölgesine, Kuzey Amerika'ya gönderdi. Görüntülü ileticisinden personeliyle iletişim kurarak gemi New York'a indiği zaman karşılamaları ve kendisi dönünceye dek kadına tıbbi bakım sağlanması konusunda talimat verdi. Son bir emri daha vardı.</p>

  <p class="calibre">"Benim yetki alanımın dışına çıkarmayın. Transfer edilmesi, özellikle de Güney Amerika'ya gönderilmesi konusundaki taleplere itibar etmeyin."</p>

  <p class="calibre">Adamı hemen kesin bir şekilde, "Bu kişinin Atlanta yakınlarına gitmesini istemiyorsunuz," dedi.</p>

  <p class="calibre">"Doğru," dedi Barris, yüksek sesle söylemesine gerek kalmadan adamlarının durumu anladığını fark ederek. Herhalde Birlik içinde ne demek istediğini anlamayacak hiç kimse yoktu. Atlanta, büyük olsun küçük olsun hepsini dehşete düşüren esas odaktı.</p>

  <p class="calibre">Jason Dill'de de bu takıntı var mıdır acaba, diye merak etti Barris görüntülü ileticinin olduğu kabinden çıkarken. Herhalde yoktur -mantıklı olarak bakılınca, onun korkacağı hiçbir şey yok. Yine de mantıksız bir korku duyuyordur herhalde.</p>

  <p class="calibre">Kalabalık, gürültülü terminal binasından geçerek öğle yemeği verilen tezgâhlardan birine doğru yürüdü. Tezgâha gelince bir sandviçle kahve ısmarladı ve bir süre oturup kendine gelmeye ve düşünmeye çalıştı.</p>

  <p class="calibre">Dill'e gerçekten beni ihanetle suçlayan bir mektup gitmiş midir, diye kendi kendine sordu. Rachel doğru mu söylüyordu? Herhalde söylemiyordu. Bunu büyük olasılıkla onu Birlik Kontrol'e gitmekten alıkoymak için kullanmışlardı.</p>

  <p class="calibre">Şansımı denemek zorundayım, diye karar verdi. Kuşkusuz içeriye adam sızdırabilirim, bir süre içinde durumu öğrenilirim; hatta bir haftada bile öğrenebilirim. Ama o kadar çok bekleyemem. Dill'le şimdi yüzleşmem gerek. Buraya bunun için geldim.</p>

  <p class="calibre">Üstelik ben onlarla birlikte oldum, düşmanlarla. Böyle bir mektup varsa "kanıt" denebilecek bir şey var demektir. Birlik'in başka bir şeye gereksinimi yoktur; ihanetten mahkemeye verilir ve suçlu bulunurum. Bu da benim sonum olur, sistemdeki üst düzey bir görevli olarak ve yaşayan, nefes alan bir insan olarak. Evet, etrafta dolaşıyor olurdu, ama buna gerçekten yaşamak denemezdi.</p>

  <p class="calibre">Fakat, diye düşündü, artık geriye, kendi bölgeme de dönemem. Hoşuma gitse de gitmese de Peder Fields'la yüz yüze görüştüm; onunla birlikte oldum ve Birlik'in içinde veya dışındaki olası düşmanlarım tam istedikleri şeyi elde ettiler -yaşamım boyunca geçerli bu. Geri dönmek, Jason Dill'le yüzleşmek düşüncesinden vazgeçmek için çok geç. Alayla, Peder Fields beni bunu yapmaya zorlamış oldu, oysa engellemeye çalıştığı tam olarak buydu, diye düşündü.</p>

  <p class="calibre">Yemeğinin ücretini ödedi ve tezgâhtan ayrıldı. Dışarıya, yola çıkarak başka bir robot taksi çağırdı ve onu Birlik Kontrol'e götürmesini söyledi.</p>

  <p class="calibre">Barris sekreterler ve memurlar ordusunun yanından geçerek Jason Dill'in özellikle istediği şekilde birbirine bağlı ofislere girdi. Gri paltosunun kolunda, koyu kırmızı renkli bir çizgi olan Direktörlük sırmasını gören Birlik Kontrol görevlileri itaatkârca yolundan çekiliyor, odadan odaya geçerken yolu açıyorlardı. Son kapı da açıldı - ve aniden Jason Dill'le karşılaştı.</p>

  <p class="calibre">Jason Dill birkaç raporu masaya bırakarak yavaşça yukarı doğru baktı. "Sen ne yaptığını sanıyorsun?" ilk başta Barris'i tanımamışa benziyordu; bakışı önce Direktörlük sırmasına sonra da tekrar yüzüne kaydı. "Böyle bir şey söz konusu olamaz," dedi Dill, "böyle odama dalamazsınız."</p>

  <p class="calibre">"Buraya sizinle konuşmaya geldim," dedi Barris. Ofisin kapısını ardından kapattı; kapı çarparak kapandı ve Dill'i irkiltti. Jason Dill yarı ayağa kalktı, sonra vazgeçti.</p>

  <p class="calibre">"Direktör Barris," diye mırıldandı. Gözleri küçülmüştü "Olması gerektiği şekilde bir randevu kâğıdı doldurun; yapılması gerekenleri şimdiye dek siz de çoktan-"</p>

  <p class="calibre">Barris sözünü kesti. "Neden soru formumu geri gönderdiniz? Vulcan 3'ten bilgi mi saklıyorsunuz?"</p>

  <p class="calibre">Sessizlik.</p>

  <p class="calibre">Jason Dill'in yüzünün rengi gitti. "Formunuz doğru şekilde doldurulmamıştı. Birlik Yasalarının Altıncı Bölümü Onuncu Maddesine göre-"</p>

  <p class="calibre">"Vulcan 3'e bilgileri yüklemiyorsunuz; bu yüzden İyileştiriciler'le ilgili bir politika bildirmedi." Oturmakta olan Dill'e yaklaştı, üzerine eğildi ama Dill gözlerini masasındaki kâğıtlara kaçırdı ve bakışına karşılık vermedi. "Neden? Bu çok anlamsız. Bunun ne demek olduğunu biliyorsunuz. İhanet! Verileri saklamak, kasten bilgileri tahrif etmek. Sizi dava edebilirim, hatta tutuklatabilirim." Ellerini masanın üstüne koyan Barris yüksek sesle konuşmayı sürdürdü: "Bunun amacı on bir direktörü bilgisiz bırakıp zayıflatarak-"</p>

  <p class="calibre">Durdu. Bir ışın kaleminin ucuna bakıyordu. Odasına girdiğinden beri Jason Dill'in elindeydi bu. Orta yaşlı bir adam olan Dill'in yüzü çok kötü seğiriyordu; küçük tüpü tutarken gözleri parlıyordu. "Şimdi sessiz olun, Direktör," dedi buz gibi bir sesle. "Taktiğinize hayran oldum. Böyle suçlayıcı bir tavır takınmanız, bana tek bir söz söyleme fırsatı tanımadan suçlamalarda bulunmanız. Standart yöntem." Derin ama yavaşça nefes alıyordu. "Lanet olsun," diye atıldı, "oturun."</p>

  <p class="calibre">Barris ihtiyatla oturdu. Kozumu oynadım, diye düşündü. Adam haklı. Çok da kurnaz. Bu kadar zamanda benden daha çok şey görmüştür mutlaka. Belki buraya dalan, öfkeyle bağırıp çağıran, itiraf etmeye zorlayan ilk kişi ben değilim.</p>

  <p class="calibre">Bunları düşünen Barris'in kendine güveni yitti. Fakat yaşlı adama bakmaya devam etti; geri çekilmedi.</p>

  <p class="calibre">Jason Dill'in yüzü grileşmişti. Kırışık alnında ter damlaları vardı; mendilini çıkararak damlaları sildi. Yine de öbür eliyle ışın kalemini tutuyordu, "ikimiz de biraz sakinleştik," dedi. "-Ki bence böylesi daha iyi. Fazla dramatiktiniz. Neden?" Dudaklarında belirsiz, çarpık bir gülüş belirdi. "Girişinizi nasıl yapacağınızı çalışmış mıydınız?"</p>

  <p class="calibre">Adamın eli göğüs cebine gitti. Oradaki kabarıklığa dokundu; Barris adamın elinin istemsiz olarak iç cebindeki bir şeye gittiğini gördü. Kabarıklığın orada olduğunu görünce Dill elini hemen çekti.</p>

  <p class="calibre">Acaba ilaç mı, diye merak etti Barris. "Şu ihanet meselesi," dedi Dill. "Bunu ben de deneyebilirim. Darbe girişiminde bulunmanız." Masasının kenarındaki bir düğmeyi işaret etti. "Bütün bunlar -muhteşem girişiniz- elbette kaydedildi. Kanıtlar orada." Bir düğmeye basınca masasındaki ekranda Cenevre Birlik monitörü belirdi. "Bana polisi bağlayın," dedi Dill. Işın kalemi hâlâ Barris'e çevrilmiş olarak hattın bağlanmasını bekledi. " Başka o kadar çok sorunlarım var ki kuduz gibi etrafa saldıran bir Direktör'le uğraşmaya zaman ayıramam."</p>

  <p class="calibre">Barris, "Bu konuyu Birlik mahkemelerine götüreceğim," dedi. "Vicdanım rahat; sistemi adım adım, düzenli bir şekilde yıkmaya çalışan bir Yönetici Direktör'e karşı Birlik'in çıkarları uğruna savaşıyorum. Bütün yaşamımı araştırabilirsiniz; tek bir şey bile bulamazsınız. Sizi mahkemede yeneceğimden eminim, yıllar alsa bile."</p>

  <p class="calibre">"Elimizde bir mektup var," dedi Dill. Ekranda bir polis memurunun sıradan, gıdılı yüzü belirdi. "Beklemede kal," diye talimat verdi Dill. Polis memurunun gözleri silahını Direktör Barris'e yöneltmiş olan Yönetici Direktör'le Barris arasında gitti geldi.</p>

  <p class="calibre">"Şu mektup," dedi Barris olabildiğince kararlılıkla, "içerdiği suçlamalar hiçbir gerçeğe dayanmıyor."</p>

  <p class="calibre">"Ya?" dedi Dill. "Demek suçlamalarından haberiniz var?"</p>

  <p class="calibre">"Rachel Pitt bana bütün bilgileri verdi," dedi Barris. Demek kadın doğru söylüyordu. O zaman o mektup -suçlamalar ne denli gerçekdışı olsa da- bu durumla birleşince onu suçlamaya yeterdi. İkisi birbirine uyacaktı; Birlik anlayışı açısından kabul edilebilir türde bir kanıt oluşturacaklardı.</p>

  <p class="calibre">Polis memuru, Barris'e baktı.</p>

  <p class="calibre">Masasında oturan Jason Dill ışın kalemini sıkı sıkı tutuyordu.</p>

  <p class="calibre">Barris, "Bugün Peder Fields'la aynı odadaydım," dedi.</p>

  <p class="calibre">İleticiye uzanan Jason Dill düşündü ve sonra, "Şimdi kapatıyorum, sizi sonra arayacağım," dedi. Başparmağıyla bağlantıyı kesti; hâlâ Barris'e bakmakta olan polis memurunun görüntüsü yavaş yavaş kayboldu.</p>

  <p class="calibre">Jason Dill masasından kalkarak Barris odaya girdiğinden beri çalışmakta olan kayıt tarayıcısının kablosunu fişten çıkardı. Sonra yeniden oturdu.</p>

  <p class="calibre">"Öyleyse mektuptaki suçlamalar doğru!" dedi inanamayarak. "Tanrım, hiç inanmamıştım..." Sonra, alnını silerek, "Yo, inanmıştım. Bir an. Yani Direktör düzeyine kadar ulaşmışlar," dedi. Gözlerinde dehşet ve yorgunluk vardı.</p>

  <p class="calibre">"Beni silah zoruyla alıkoydular," dedi Barris. "Cenevre'ye geldiğimde."</p>

  <p class="calibre">Dill'in yüzünden çılgınca bir kurnazlıkla karışık kuşku dalgası geçti. Barris adamın açıkça İyileştiriciler'in bu denli yükseklere ulaştıklarına inanmak istemediğini fark etti. Durumu açıklayacak herhangi bir dala tutunabilir, herhangi bir açıklamaya sarılabilirdi, hatta doğru olanına bile, diye düşündü Barris acı acı. Jason Dill örgütte gelenek haline gelen kuşkuları da bastıran psikolojik bir gereksinim duyuyordu inanmaya.</p>

  <p class="calibre">"Bana güvenebilirsiniz," dedi Barris.</p>

  <p class="calibre">"Neden?" Işın kalemi hâlâ üzerine doğrultulmuştu fakat Dill birbiriyle çelişen duygular içindeydi.</p>

  <p class="calibre">"Birisine inanmak zorundasınız," dedi Barris. "Bir kez olsun, bir yerde. Şu göğsünüzde elleyip durduğunuz şey nedir*</p>

  <p class="calibre">Yüzünü buruşturan Dill kendi eline baktı; yine göğsündeydi. Elini çekti. "Korkularım üzerinde oynamayın," dedi.</p>

  <p class="calibre">"Yalnız kalmak korkusu mu?" diye sordu Barris. "Herkesin size karşı olduğu korkusu? Şu ellediğiniz şey bir yara mı?"</p>

  <p class="calibre">Dill, "Hayır," dedi. "Fazla tahminde bulunuyorsunuz; sınırınızı aştınız." Fakat şimdi daha kendinde gibiydi. "Bakın, Direktör," dedi. "Size bir şey söyleyeceğim. Sanırım fazla önemi kalmadı. Bu göreve geldiğimden beri sağlığım çok bozuldu. Belki bir anlamda haklısınız, bu dokunduğum gerçekten bir yara. Bir gün benim bulunduğum yere gelirseniz, sizin de derin yaralarınız ve hastalıklarınız olacak. Çünkü çevrenizde bunlara yol açan insanlar olacak."</p>

  <p class="calibre">"Birkaç hava polis ekibi alıp Bond Hotel'e baskın düzenlerseniz iyi olabilir," dedi Barris. "Bir saat önce oradaydı. Kentin eski kesiminde. Buraya uzaklığı iki kilometre bile değil."</p>

  <p class="calibre">"Gitmiştir bile," dedi Dill. "Kentin dış bölümlerinde ortaya çıkıp duruyor. Onu hiçbir zaman ele geçiremeyeceğiz; girebileceği bin tane delik var."</p>

  <p class="calibre">Barris, "Neredeyse ele geçirmiştiniz," dedi.</p>

  <p class="calibre">"Ne zaman?"</p>

  <p class="calibre">"Otel odasında. O robot iz sürücü aygıt girip onu bulduğunda. Adamı yakmayı neredeyse başarıyordu ama o hızlı davrandı; yuvarlanıp aleti vurdu."</p>

  <p class="calibre">Dill, "Ne iz sürücü aygıtı? Şunu tarif edin," dedi. Barris tarif ederken Dill dik dik ona bakıyordu. Yutkunup durdu fakat Barris sözünü bitirene dek kesmedi.</p>

  <p class="calibre">"Ne oldu?" diye sordu Barris. "Gördüğüm kadarıyla bu elinizdeki en etkili karşı-suikast silahı. Böyle bir düzenekle Hareket'i mutlaka parçalarsınız. Bence duyduğunuz kaygı ve merak çok aşırı."</p>

  <p class="calibre">Dill neredeyse duyulmaz bir sesle, "Agnes Parker," dedi.</p>

  <p class="calibre">"O da, kim?"</p>

  <p class="calibre">Dill Barris'in farkında değilmiş gibi, "Vulcan 2. Şimdi de Peder Fields. Ama o kurtulmuş." Işın kalemini bırakarak elini ceketinin cebine soktu; arayıp iki bant çıkardı. Bantları masanın üstüne attı.</p>

  <p class="calibre">"Demek elinizdeki buydu," dedi Barris merakla. Bantları alıp inceledi.</p>

  <p class="calibre">Dill, "Direktör, üçüncü bir güç var," dedi.</p>

  <p class="calibre">"Ne?" dedi Barris ürpererek.</p>

  <p class="calibre">"Bizim dışımızda üçüncü bir güç var," dedi Jason Dil ve acayip bir şekilde gülümsedi. "Hepimizin canına okuyabilir. Çok güçlüye benziyor."</p>

  <p class="calibre">Sonra ışın kalemini uzağa koydu. İki adam aralarında kalem olmadan birbirine baktı.</p>
</body>
</html>
