<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre2">
  <h1 class="sgc1" id="heading_id_2">13</h1>

  <p class="calibre"><br class="calibre1" /></p>

  <p class="calibre"><br class="calibre1" /></p>

  <p class="calibre">Uzun bur süre sonra Peder Fields, "Vulcan 2 yalnızca bir hesaplama mekanizmasıydı," dedi. "İstekleri, güdüleri yoktu Neden Vulcan 3'e zarar vermek istesin?"</p>

  <p class="calibre">"Çünkü Vulcan 3 onu tehdit ediyordu," dedi Barris: "Vulcan 2 de Vulcan 3 kadar canlıydı -ne eksik ne fazla. En başta belirli bir işi yapması için yaratılmıştı. Vulcan 3 onun işini yapmasını engelliyordu, tıpkı Jason Dill'in verileri saklamasının Vulcan 3'ün kendi işini yapmasını engellediği gibi."</p>

  <p class="calibre">"Vulcan 3, Vulcan 2'nin işini yapmasını nasıl engelliyordu?" dedi Peder Fields.</p>

  <p class="calibre">"Onun yerini alarak," dedi Barris.</p>

  <p class="calibre">Fields, "Ama Hareket'in başı artık benim," dedi. "Vulcan 2 artık yok." Çenesini kaşıyarak ekledi: "Vulcan 2'nin işe yarar bir tek teli, tüpü veya makarası kalmadı."</p>

  <p class="calibre">"İnce, profesyonel bir iş başardın," dedi Barris.</p>

  <p class="calibre">Adamın kafası sallandı.</p>

  <p class="calibre">"Vulcan 2'yi yok ettin" dedi Barris, "çünkü Jason Dill'in öğrenmesini istemiyordun. Öyle değil mi?"</p>

  <p class="calibre">"Hayır," dedi Fields sonunda. "Öyle değil. Bunların hepsi yalnızca senin tahminlerin. Elinde hiç kanıt yok; bu Birlik'in yarattığı tipik, delice iftiralardan biri. Bu çılgınca suçlamalar, hayal edip, abartıp süslediğin şeyler..."</p>

  <p class="calibre">Barris bir kez daha adamın yerel aksanını bıraktığını fark etti. Kullandığı sözcükler, onları kullanış biçimi bu gerginlik anında oldukça iyileşmişti.</p>

  <p class="calibre">Marion Fields cırlak bir sesle bağırdı: "Bu doğru değil! Hareket'i babam kurdu." Gözleri Barris'e karşı çaresiz, şaşkın bir öfkeyle parlıyordu. "Keşke seni buraya getirmeseydim."</p>

  <p class="calibre">"Elinde ne kanıt var?" diye sordu Fields.</p>

  <p class="calibre">"O bozuk çekici nasıl bir beceriyle yeniden yaptığını gördüm," dedi Barris. "Bu senin mekanik dehanı gösteriyordu. Böyle bir yetenekle Birlik'te istediğin işi alırdın; benim New York'taki tamir ekiplerimin içinde böyle bir işi yapabilecek tek bir adam yok. Birlik seni böyle bir yetenekle ancak Vulcan 3 serisinin bakımı işine verirdi. Sen tabii Vulcan 3'le ilgili bir şey bilmiyorsun; zaten Vulcan 3 de kendi işini kendi görür. Geriye eski bilgisayarlardan başka ne kalıyor? Vulcan 1 de yıllardır çalışmıyor. Ayrıca yaşına bakılırsa sen de Jason Dill gibi Vulcan 2'ye yetişmiş olabilirsin..."</p>

  <p class="calibre">"Varsayım," dedi Fields.</p>

  <p class="calibre">"Evet," diye itiraf etti Barris.</p>

  <p class="calibre">"Mantık. Çıkarımsama. Vulcan serisiyle bir ilgim olabilirmiş gibi uydurma bir sanıya dayalı. Hiç düşündün mü, Nat Greenstreet dışında biri tarafından tasarlanmış başka bilgisayarlar da olabilir, yetkin ekipler tarafından çalıştırılan bilgisayarlar."</p>

  <p class="calibre">Barris'in arkasından keskin bir kadın sesi geldi: "Ona gerçeği anlat, baba. Bir kez olsun yalan söyleme."</p>

  <p class="calibre">Rachel Pitt gelerek Barris'in yanında durdu. Onu gördüğü için çok şaşırmış olan Barris ayağa kalktı.</p>

  <p class="calibre">"İki kızım," dedi Fields. Elini Marion Fields'ın omzuna koydu, derken, biraz duraksadıktan sonra öbür elini de Rachel Pitt'in omzuna koydu. "Marion ve Rachel," dedi Barris'e. "Küçük olan benimle kaldı, bana sadık oldu; büyüğünün ise Birlik'ten bir adamla evlenip paranın satın alabileceği şeylere sahip olarak iyi bir yaşam sürmek gibi emelleri vardı. Birkaç kez bana geri gelmek istedi. Ama gerçekten hiç geldin mi?" Kendinden geçmiş gibi Rachel Pitt'e baktı. "Sanmam. Hiç öyle gelmiyor."</p>

  <p class="calibre">Rachel, "Ben sana sadığım, baba. Sadece yalan söylenmesine artık dayanamıyorum," dedi.</p>

  <p class="calibre">"Ben doğruyu söylüyorum," dedi Peder Fields sert ve acı bir sesle. "Barris beni Jason Dill'in Vulcan 2'yle Hareket arasındaki ilişkiyi öğrenmesini engellemek için eski bilgisayarı yok etmekle suçluyor. Sence Jason Dill benim umrumda mı? Ne bildiği fark eder miydi? Vulcan 2'yi yok ettim çünkü Hareket'i etkili bir biçimde yönetemiyordu; Hareket'i engelliyor ve zayıflatıyordu. Hareket'in kendi uzantısından başka bir şey olmasını istemedi, aynı Vulcan 3'ün çekiçleri gibi. Kendi yaşamları olmayan parçalar."</p>

  <p class="calibre">Sesi güçlenmişti; altçenesi öne çıkmıştı ve Barris'le Rachel'a meydan okuyordu. İkisi de istemsiz olarak ondan uzaklaşarak birbirlerine yaklaştılar. Sadece Marion Fields onunla kaldı.</p>

  <p class="calibre">"Ben Hareket'i özgürleştirdim," dedi Fields, "insanlığı özgürleştirdim, Hareket'i de insan gereksinimlerinin, insan arzularının aracı haline getirdim. Bu kötü bir şey mi?" Parmağını Barris'e doğru salladı ve bağırdı: "Ve işim bitmeden önce Vulcan 3'ü de yok edip insanlığı ondan da kurtaracağım. İkisinden de; önce eskisinden, sonra da daha büyük, daha yeni olanından. Bu yanlış mı? Buna karşı mısın? Karşıysan, lanet olsun, git kaledekilere katıl. Git Reynolds'a katıl."</p>

  <p class="calibre">Barris, "Bu çok soylu bir ideal, söylediklerin. Ama yapamazsın. Bu olanaksız. Ben sana yardım etmediğim sürece."</p>

  <p class="calibre"><br class="calibre1" /></p>

  <p class="calibre">Sandalyesinde öne doğru eğilmiş olan Peder Fields, "Pekâlâ, Barris," dedi. "Buraya iş için gelmişsin. Elinde ne var?" Kaşını kaldırarak kabaca, "Bana ne önereceksin?" dedi.</p>

  <p class="calibre">Barris, "Kalenin nerede olduğunu biliyorum. Oraya gitmiştim. Dill götürmüştü. Yerini yine bulabilirim. Ben olmazsam sen asla bulamazsın. En azından zamanında bulamazsın, Vulcan 3 son derece kapsamlı silahlar geliştirip yerüstünde yasayan hiçbir şey bırakmadan önce yani."</p>

  <p class="calibre">"Sence yerini bulamaz mıyız?" dedi Fields.</p>

  <p class="calibre">"On beş aydır," dedi Barris, "bulamadınız. Önümüzdeki iki hafta içinde bulabileceğinizi mi sanıyorsun?"</p>

  <p class="calibre">Peder Fields hemen, "Ancak iki yıl içinde," dedi. "En baştan aramaya başladık." Omuz silkti. "E, Direktör. Bunun karşılığında ne istiyorsun?"</p>

  <p class="calibre">"Çok şey," dedi Barris gaddarca. "Olabildiğince kısa şekilde özetlemeye çalışacağım."</p>

  <p class="calibre">Barris anlatmayı bitirdikten sonra Peder Fields sessiz kaldı. "Çok şey istiyorsun," dedi sonunda. Doğru.</p>

  <p class="calibre">"Bu inanılmaz bir şey, sen bana koşullar öne sürüyorsun. Grubunda kaç kişi var?"</p>

  <p class="calibre">"Beş veya altı."</p>

  <p class="calibre">Fields başını salladı. "Ve biz dünyanın her yanından milyonlarca kişiyiz." Cebinden birçok kez katlanmış bir harita çıkardı; tezgâhın üstüne yayarak, "Amerika'yı, Doğu Avrupa'yı, bütün Asya ve Afrika'yı aldık," dedi. "Geri kalanını elde etmemiz sadece zaman meselesi. Son derece istikrarlı bir şekilde kazanıyoruz." Tezgâhın üstünde duran bir kahve fincanını kavradı, sonra fincanı birden yere fırlattı. Kahverengi sıvı çamur gibi yere yayıldı.</p>

  <p class="calibre">"Yeterli zamanın olsaydı bile," dedi Barris, "sonuçta Birlik'le tamamen alt edebileceğini hiç sanmıyorum. Taşradakilerin, tabandan gelen bir devrimci hareketin modern teknoloji ve karmaşık bir sanayi örgütlenmesiyle desteklenen çağdaş, bürokratik bir sistemi ortadan kaldıracağını düşünmek çok zor. Yüzyıl önce sizin Hareket işe yarardı. Ama zaman değişti. Yönetmek eğitilmiş uzmanların yürüttüğü bir bilimdir."</p>

  <p class="calibre">Barris'i nefretle inceleyen Fields, "Kazanmak için içeride olman gerekir," dedi.</p>

  <p class="calibre">"İçeriden birini tanıman gerekir," dedi Barris. "Sen tanıyorsun; beni tanıyorsun. Seni içeriye alabilirim, sen de orada sadece dallara değil ana gövdeye saldırırsın."</p>

  <p class="calibre">"Gövde de," dedi Fields, "Vulcan 3. Bari bunu biliyor olmamızı takdir et. O şey hep bizim hedefimiz oldu." Hızlı hızlı soluyordu. "Pekâlâ, Barris; koşullarını kabul ediyorum."</p>

  <p class="calibre">Barris gevşediğini hissetti. Ama ifadesini kontrol edebildi.; "Güzel," dedi.</p>

  <p class="calibre">"Şaşırdın, değil mi?" dedi Fields.</p>

  <p class="calibre">"Hayır," dedi. "Rahatladım. Ne denli nazik bir konumda olduğunu anlamayabileceğini düşünmüştüm."</p>

  <p class="calibre">Fields bir kol saati çıkararak inceledi. "Kaleye yapacağımız saldırı için neler istiyorsun? Hâlâ fazla silahımız yok. Daha çok insan gücüne dayalıyız."</p>

  <p class="calibre">"Cenevre'de silah var."</p>

  <p class="calibre">"Ya ulaşım?"</p>

  <p class="calibre">"Üç adet yüksek hızlı askeri devriye gemimiz var; onlar, yeter." Barris bir kâğıda çabucak bir şeyler karaladı. "Becerikli adamların gerçekleştireceği küçük, yoğun bir saldırı -hayati merkezi vuracak uzmanlar, iyi seçilmiş yüz adam yetecektir. Her şey kaledeki ilk on dakikaya bağlı; başarırsak tamamdır. İkinci bir şansımız olmayacak."</p>

  <p class="calibre">Fields ona kararlı bir tavırla baktı. "Barris, sence gerçekten şansımız var mı? Vulcan 3'e ulaşabilecek miyiz?" Yağ lekeleriyle dolu elleri kasıldı. "Yıllardır başka bir şey düşünmüyorum. O şeytani parça ve tüp yığınını ezip-"</p>

  <p class="calibre">"Ona ulaşacağız," dedi Barris.</p>

  <p class="calibre"><br class="calibre1" /></p>

  <p class="calibre">Fields, Barris'in ihtiyacı olan adamları topladı. Hep birlikte gemiye bindiler ve Barris hemen Cenevre'ye doğru yola çıktı. Fields da yanındaydı.</p>

  <p class="calibre">Atlantik'in ortasında, hızla çaresiz ve savunmasız durumdaydılar. Kuzey Amerika'ya doğru giden son derece büyük, çekiç kaynayan bir sürüyü geçtiler. Bunlar oldukça, neredeyse gemi kadar büyüktü, inanılmaz bir hızla hareket edip anında gözden yittiler. Birkaç dakika sonra yeni bir grup göründü; bunlar ince iğneler kadardı. Gemiyi önemsemeyip ufuktaki ilk grubu izlediler.</p>

  <p class="calibre">"Yeni türler," dedi Barris. "Herif hiç vakit yitirmiyor."</p>

  <p class="calibre">Birlik Kontrol Binası hâlâ dost ellerdeydi. Çatıya inip çabucak rampalardan binaya girdiler. Fields'tan gelen emirlerle İyileştiriciler saldırılarını kesmişlerdi. Ama şimdi yukarısı arı gibi çekiçlerle doluydu; dalışa geçiyorlar, çevik hareketlerle kıvrılarak çatıdaki silahlardan kurtuluyorlardı. Ana yapının yarısı harabeye dönmüştü ama silahlar ateşe devam ediyor, çok yaklaşan çekiçleri aşağıya indiriyordu.</p>

  <p class="calibre">"Savaşı kaybedeceğiz," diye mırıldandı Daily. "Cephane sıkıntımız var. Şu lanet şeylerin sonu yok sanki."</p>

  <p class="calibre">Barris hızla çalıştı. Saldırı kuvvetlerine bulabildiği en iyi silahları, Kontrol Binası kilerlerinde depolanmış olan silahları verdi. Beş Direktörden Pegler'le Chai'yi, ayrıca yüz adet en iyi eğitimli asker seçti.</p>

  <p class="calibre">"Ben de geliyorum," dedi Fields. "Saldırı başarısız olursa hayatta kalmak istemiyorum. Başarılı olursa da onun parçası olmak istiyorum."</p>

  <p class="calibre">Barris elle çalıştırılan bir fizyon bombasını dikkatle sandıktan çıkardı. "Bu adamımız için." Bombayı elinde tarttı; bir soğandan daha büyük değildi. "Varsayımıma göre beni ve herhalde Chai'yle Pegler'i içeriye alırlar. Onları Birlik'e yeniden katılmak için geldiğimize ikna edebiliriz sanırım. En azından yolun bir kısmını aşmayı başarırız."</p>

  <p class="calibre">"Öyle umuyorsun," dedi Fields sertçe.</p>

  <p class="calibre">Güneş batarken Barris adamları ve donanımları üç devriye gemisine yükledi. Çatıdaki silahlar kalkışlarını gizlemek için büyük bir ateş duvarı oluşturdu. Yakınlarında çalışmakta olan çekiçler gemiler göğe yükselir yükselmez onları izlemeye başladı.</p>

  <p class="calibre">"Onları sarsmamız gerekecek," dedi Barris. Çabucak emirler verdi. Üç gemi değişik yönlere giderek hızla pike yaptı. Birkaç çekiç bir süre onları izledi, sonra vazgeçti.</p>

  <p class="calibre">"Ben kurtuldum," diye rapor verdi ikinci gemideki Chai.</p>

  <p class="calibre">"Kurtuldum," dedi üçüncüdeki Pegler.</p>

  <p class="calibre">Barris yanındaki yaşlı adama baktı. Gemi karanlığı yararak geçerken, arkası sinirli sinirli çömelmiş oturan, silaha sessiz askerlerle doluydu, "işte gidiyoruz," dedi Barris. Geniş bir yay çizerek gemiyi döndürdü, ileticiden emir verdi: "Saldırı için yeniden birleşeceğiz. Ben önden gideceğim. Siz ikiniz arkamdan gelin."</p>

  <p class="calibre">"Yaklaştık mı?" diye sordu Fields; yüzünde garip bir ifade vardı.</p>

  <p class="calibre">"Çok." Barris geminin göstergelerini kontrol etti. "Her an varabiliriz. Hazırlanın."</p>

  <p class="calibre">Barris baş aşağı daldı. Pegler'in gemisi arkasındaki karanlığı yararak geldi ve yere indi; Chai'nin gemisi sağa geçerek doğru kaleye gitti. Etraflarına üşüşen çekiçler Chai'nin gemisine doğru hareket edip gemiyi sardılar.</p>

  <p class="calibre">"Dayanın," dedi Barris soluk soluğa.</p>

  <p class="calibre">Yer yükseldi, iniş frenleri gıcırdadı. Gemi dikine yere çarparak ağaçlara ve kayalara bindirdi.</p>

  <p class="calibre">"Dışarı!" diye emretti, kendisi de ayağa kalkıp çıkış kapağını itti. Kapaklar geriye doğru açıldı; adamlar dışarıya fırlayıp malzemeleriyle birlikte soğuk gecenin karanlığına karıştı.</p>

  <p class="calibre">Yukarıda gökyüzünde Chai'nin gemisi çekiçlerle savaşıyordu; kıvrılıyor, yuvarlanıyor, çabuk çabuk ateş ediyordu. Kaleden hızla yükselen büyük kara bulutlar gibi başka çekiçler havalandı. Pegler'in gemisi inişe geçmişti. Gürültüyle üzerlerinden geçip kalenin diğer savunma duvarının birkaç yüz metre ötesindeki bir tepenin yanına çarptı.</p>

  <p class="calibre">Artık kaledeki ağır silahlar harekete geçmişti. Gemiden atlamaya çalışan Barris'le Fields'ın üzerine inanılmaz bir beyazlık yağdı, taşlar ve molozlar püskürttü.</p>

  <p class="calibre">"Çabuk," dedi Barris. "Delgeçleri hazırlayın."</p>

  <p class="calibre">Adamlar iki yer delgeçini hazırlıyordu, ilki vızıldayarak harekete geçmişti bile. Kaleden gelen başka taktik atom bombaları yanlarına düşüyordu; gece patlamalarla aydınlanmıştı.</p>

  <p class="calibre">Barris yere çömeldi. "Nasıl gidiyor?" diye bağırdı gürültünün üzerinde bir sesle; dudakları kaskının vericisine yakındı.</p>

  <p class="calibre">"İyi," dedi kulaklıklarında Pegler'in zayıf sesi. "İndik, simdi malzemeleri çıkarıyoruz."</p>

  <p class="calibre">"Bu, çekiçleri bir süre için tutar," dedi Barris Fields'a. Dikkatle göğe baktı. "Umarım Chai-"</p>

  <p class="calibre">Chai'nin gemisi çevresindeki çekiç halkasından kaçmak isteyerek ters dönüp dikine indi. Motorlarından duman çıktı. Tam isabet. Gemi yalpaladı ve durakladı.</p>

  <p class="calibre">"Adamlarını indir," diye emretti Barris vericisinden. "Kalenin tam üstündesin."</p>

  <p class="calibre">Chai'nin gemisinden beyaz noktalar yağdı. Atlama giysileri içinde yavaşça aşağıya doğru süzülen adamlardı bunlar. Çevrelerindeki çekiçler çığlıklar atıyordu; adamlar da ışın kalemleriyle ateşlerine karşılık veriyordu. Çekiçler uyanık davranıp geri çekildi.</p>

  <p class="calibre">"Doğrudan saldırıyla Chai'nin adamları ilgilensin," diye açıkladı Barris. "Bu arada delgeçler harekete geçiyor."</p>

  <p class="calibre">"Şemsiye neredeyse hazır," diye rapor verdi bir teknisyen.</p>

  <p class="calibre">"Güzel. Üzerimize dalmaya başlıyorlar; araştırma ekranları yerimizi belirlemiş olmalı."</p>

  <p class="calibre">Çığlıklar atan çekiç sürüleri alçalıyor, aşağıya pike yapıyorlardı. Işınları ağaçları vuruyor, ağaç ve dalları alevler sarıyordu. Pegler'in toplarından biri patladı. Bir grup çekiç yok oldu ama yerlerine daha fazlası geldi. Kaleden kara yarasalar gibi havalanan, sonu olmayan bir çekiç bombardımanı.</p>

  <p class="calibre">Mor renkteki şemsiye parladı. Titreşerek yerini aldı. Arkasından belli belirsiz görüldüğü kadarıyla Barris şaşkınlık içindeki çekiçlerle baş etmeye çalışıyordu. Bir grup çekiç şemsiyenin içine girmiş ve sessizce infilak etmişti.</p>

  <p class="calibre">Barris rahatladı. "Güzel. Artık onlarla uğraşmak zorunda değiliz."</p>

  <p class="calibre">"Delgeçler yarı yarıya girdi," diye rapor verdi delme ekibinin başı.</p>

  <p class="calibre">Yer delgeçleri toprağa girdikçe yankılar ve titremelerle iki kocaman delik açıldı. Teknisyenler içeri atlayarak gözden yittiler. İlk silahlı birlik ihtiyatla onların peşinden gitti ve onlar da toprağın içinde gözden yittiler.</p>

  <p class="calibre">"Gidiyoruz," dedi Barris, Fields'a.</p>

  <p class="calibre">Tek başına duran Peder Fields uzaktaki ağaçlan, tepelerin bittiği çizgiyi inceledi. "Kalenin görünür hiçbir yeri yok," diye mırıldandı. "Yerini ortaya çıkaracak hiçbir şey yok." Devam etmekte olan savaşın farkında değilmişçesine derin düşünceler içindeydi. "Bu orman... Mükemmel bir yer. Asla tahmin edemezdim." Dönerek Barris'e doğru yürüdü.</p>

  <p class="calibre">Adamın yüzündeki ifadeyi gören Barris büyük bir rahatsızlık duydu. "Ne oldu?" dedi.</p>

  <p class="calibre">Fields, "Daha önce buraya gelmiştim," dedi.</p>

  <p class="calibre">"Evet," dedi Barris.</p>

  <p class="calibre">"Binlerce kez. Yaşamımın büyük kısmında burada çalıştım ben." Adamın yüzündeki ifade sertti. ".Vulcan 2 eskiden buradaydı." Elleri amaçsızca sallanıyordu. "Burası onu yok etmek için geldiğim yer." Yosun kaplı kocaman bir kayayı başıyla işaret ederek, "Şunun yanından geçtim," dedi. "Servis rampasından. Rampanın hâlâ var olduğundan haberleri bile yoktu; yıllar önce kapatmışlardı orayı. Terk edilmiş ve kapatılmıştı. Ama ben biliyordum." Sesi vahşice yükseldi, "istediğim zaman buraya gelip gidebilirim; oraya sürekli giriş hakkım var. Oraya inmenin bin tane yolunu biliyorum."</p>

  <p class="calibre">Barris, "Ama Vulcan 3'ün de aşağıda, en alttaki düzeyde olduğundan haberin yoktu. Ekibine söylemedikleri için."</p>

  <p class="calibre">Fields, "Jason Dill'i tanımıyordum," dedi. "Onunla bir eşiti gibi tanışacak konumda değildim. Senin gibi yani."</p>

  <p class="calibre">"Artık biliyorsun işte," dedi Barris.</p>

  <p class="calibre">"Bana hiçbir şey vermedin," dedi Peder Fields. "Benim bilmediğim hiçbir şeyi bilmiyordun." Yavaş yavaş Barris e doğru ilerleyerek alçak sesle konuştu: "Ben de tahmin ederdim, zamanla. Başka her yere baktıktan sonra-" Elindeki ışın kalemini sıkıca tutuyordu.</p>

  <p class="calibre">Sükûnetini korumaya çalışan Barris, "Yine de içeriye giremezsin, Peder," dedi. "Seni asla içeriye sokmazlar. Vulcan 3'e kadar olan yolu gidene dek seni çoktan öldürmüş olurlar. Bana güvenmek zorundasın." Koluna işaret ederek Direktörlük şeridini gösterdi. "Ben oraya girdikten sonra koridorlarda istediğim gibi gezebilirim; hiç kimse beni durdurmaz, çünkü onlar benim de bir parçası olduğum yapının parçası. Üstelik ben Reynolds dahil hepsiyle eşit konumdayım."</p>

  <p class="calibre">Fields, "Hepsiyle, ama Vulcan 3'le değil," dedi.</p>

  <p class="calibre">Çekiç sürüleri dikkatlerini onlara yönelttiğinde, sağlarındaki Pegler'in topu gümbürdedi. Çekiçler dalışa geçti ve bombalarını bıraktı. Pegler'in gemisine doğru yol alan ve bütün görüş alanlarını kaplayan beyaz sütunlardan oluşan bir cehennem.</p>

  <p class="calibre">"Şemsiyeni aç!" diye bağırdı Barris kaskının ileticisine.</p>

  <p class="calibre">Pegler'in şemsiyesi bir an göründü. Duraksadı...</p>

  <p class="calibre">Küçük bir atom bombası yolun sonuna düştü. Pegler'in gemisi yok oldu; parçacıklardan oluşan bulutlar havaya uçtu, alevler içindeki toprağa metal ve küller yağıyordu. Ağır top aniden sustu.</p>

  <p class="calibre">"Artık her şey bize bağlı," dedi Barris.</p>

  <p class="calibre">Kalenin üzerinden Chai'nin adamları toprağa ulaşmışlardı. Savunma silahları namlularını Barris'in gemisinden ayırarak onlara döndü ve süzülen noktacıklar üzerinde odaklandı.</p>

  <p class="calibre">"Hiç şansları yok," diye söylendi Fields.</p>

  <p class="calibre">"Yok." Barris iki tünelden birine doğru yürümeye başladı. "Ama bizim var." Yaşlı adamın elindeki ışın kalemini görmezlikten gelerek sırtı Fields'a dönük bir şekilde yoluna devam etti.</p>

  <p class="calibre">Kale birden sallandı. Çevresinde ateşten bir dil oluştu. Yüzeyi bir anda eridi, erimiş metal dalgası kaleyi mühürlemişti.</p>

  <p class="calibre">"Bağlantılarını kesiyorlar," dedi Barris. "Kendilerini kapattılar. " Kendine gelerek yürüdü ve yer delgeçinin güç kaynaklarının yanından süzülerek tünele girdi.</p>

  <p class="calibre">Eskiden kalenin yüzeyi olan parlayan ışık denizinden çirkin, kara bir bulut yükselmişti. Aşağıdaki düzeylerle bağlantıları kesilmiş olan çekiçler bir oraya, bir buraya uçup duruyorlardı.</p>

  <p class="calibre">Barris yer delgeçini çalıştıran teknisyenlerin yanından gevrek tünelde yürümeye devam etti. Kaleye giden yolda kil ve kayaları keserek ilerleyen delgeç gümbürdeyerek titreşti. Hava sıcak ve nemliydi. Adamlar hızla çalışıyor, delgeçi gitgide daha derine yöneltiyorlardı. Etraflarındaki kilden su buharı çıkıyordu.</p>

  <p class="calibre">"Yaklaşmış olmalıyız," diye arkadan geldi Fields'ın sesi.</p>

  <p class="calibre">"En derin düzeye inmeliyiz," dedi Barris. Işın kaleminin hâlâ Fields'ın elinde olup olmadığını görmek için dönüp bakmadı; yoluna devam etti.</p>

  <p class="calibre">Delgeçten çığlıklar geliyordu. Hızla dönen burnu metale çarpmıştı; delme ekibi daha da ileriye itiyordu. Delgeç, çelik ve takviyeli, germeli plastik duvarına dayandı, sonra da durdu.</p>

  <p class="calibre">"İşte geldik," dedi Barris.</p>

  <p class="calibre">Delici sallandı. Yavaş yavaş öne gitti. Ekibin başındaki kişi yaklaşarak Barris'e doğru eğildi. "Öbür delgeç tamam, kaleye girdi. Ama tam olarak yerini bilmiyorlar."</p>

  <p class="calibre">Duvar birden içeriye doğru yıkıldı. Üzerlerine cızırdayan, sıvı çelik yağdı. Askerler ilerleyerek boşluktan geçtiler. Barris'le Fields da telaşla onlarla beraber geçti. Sıkışarak geçerken üzerlerine yağan sıvı metal onları yakıyordu. Barris tökezleyip kaynayan su ve yıkıntıların içine düştü.</p>

  <p class="calibre">Işın kalemini cebine koyan Fields onu ayağa kaldırdı. Hiç konuşmadan birbirlerine baktılar. Sonra çevrelerine, önlerinde uzanan ve ikisine de tanıdık gelen gömme lambalarla aydınlatılmış büyük koridora baktılar.</p>

  <p class="calibre">Kalenin en alt düzeyiydi burası!</p>

  <p class="calibre">Şaşkınlıktan donakalmış birkaç Birlik görevlisi bir yandan onlara doğru koşarken, bir yandan da bir topu ateşe hazır hale getirmeye çalışıyorlardı.</p>

  <p class="calibre">Barris ateş etti. Arkasından gelen ışın kalemlerinden çıkan ışınlar onu geçerek topa doğru uzandı. Top bir kez çılgınca ateş etti. Koridorun tavanı çöktü; her yanları kül bulutları ısıyla kaplandı. Barris ilerledi. Top artık kullanılamaz haldeydi. Birlik koruyucuları bir yandan geriye çekiliyor, bir yandan ateş ediyordu.</p>

  <p class="calibre">"Mayın ekibi," diye seslendi Barris.</p>

  <p class="calibre">Mayın ekibi öne çıkıp emici mayınlarını bıraktı. Mayınlar koridordan geriye çekilen Birlik koruyucularına doğru fırladı. Bunu gören koruyucular kaçmaya başladı; mayınlar duvarlara alevler savurarak patladı.</p>

  <p class="calibre">"Haydi," dedi Barris. Çömelerek aceleyle koridordan geçti; fizyon bombasını sıkı sıkı tutuyordu. Birlik koruyucuları bir dönemecin arkasındaki acil durum kilidini kapatıyorlardı. "Vurun onları!" diye bağırdı Barris.</p>

  <p class="calibre">Fields uzun adımlarla koşarak onu geçti, kolları bir yel değirmenini andırıyordu. Işın kalemiyle kilidin yüzeyini kül haline getirdi; karmaşık mekanizmalar havaya uçtu. Kilidin ardındaki Birlik ekipleri başka hareketli toplar getiriyorlardı. Birkaç çekiç de kafalarının etrafında uçuşarak talimatlar yağdırıyordu.</p>

  <p class="calibre">Fields'ı izleyen Barris kilide ulaştı. Adamları da onlara yetişerek dar gedikten içeriye ateş ettiler. Çekiçlerden biri dışarıya çıkarak doğruca Barris'in üzerine geldi; Barris bir an parlayan metal gözler ve pençeler gördü; sonra çekiç yok oldu; bir ışın kalemine yakalanmıştı.</p>

  <p class="calibre">Fields yere, kilidin menteşe tarafına oturdu. Uzman parmaklarıyla enerji kablolarını yokluyordu. Ani bir parlama. Kilit titreyip eğrildi. Barris ağırlığını kildin üstüne verdi. Kilit daha fazla dayanamadı. Yavaş yavaş geriye doğru eğilip geniş bir aralık oluşturdu.</p>

  <p class="calibre">Barris, "içeriye girin," emrini verdi.</p>

  <p class="calibre">Adamları içeriye dalıp Birlik koruyucularının aceleyle yerleştirdikleri barikatı aştılar. Çekiçler deli gibi üzerlerine geliyor, kafalarına vurmaya çalışıyordu.</p>

  <p class="calibre">Onları geçen Barris etrafına baktı. Birkaç koridor değişik yönlere doğru kıvrılarak devam ediyordu. Duraksadı.</p>

  <p class="calibre">Yapabilir miyim, diye sordu kendine.</p>

  <p class="calibre">Derin, heyecanlı bir soluk alarak Fields'tan ve askerlerden uzaklaştı ve bir yan koridora saptı. Yukarıya doğru giden yolda hızla ilerlerken arkasında kalan gürültü gittikçe uzaklaşıyordu. Önünde bir kapı otomatik olarak açıldı; arkasından kapanırken o da yavaşlayıp soluklandı.</p>

  <p class="calibre">Biraz sonra, arkasındaki kavgadan uzak, sessizliğin içinde bir geçitten hızla geçiyordu. Bir asansöre geldi, durdu ve bir düğmeye dokundu. Asansör artık onun emrindeydi. Girerek kendisini yukarıya taşımasına izin verdi.</p>

  <p class="calibre">Tek yol bu, dedi kendi kendine. Asansör onu gittikçe Vulcan 3'ten ve o hareketten daha uzağa taşırken kendini sakin olmaya zorluyordu. Doğrudan hiçbir saldırı işe yaramayacak.</p>

  <p class="calibre">Daha üst düzeyde bir yerde asansörü durdurdu ve dışarıya çıktı.</p>

  <p class="calibre">Bir grup Birlik görevlisi ayakta aralarında konuşuyordu. Memurlar, yöneticiler. Gri giysili kadınlar ve adamlar, ona şöyle bir göz attılar ya da hiç bakmadılar. Barris hemen ofislerin kapılarını gördü ve hiç duraksamadan yürümeye başladı.</p>

  <p class="calibre">Önce bir girişe geldi; burası birçok koridora açılıyordu. Bir turnikenin arkasında bir robot kontrolör oturuyordu, çalışmıyordu; kimse ondan yararlanmıyordu. Barris'in varlığını fark edince ışıklan yandı.</p>

  <p class="calibre">"Yetki belgeniz, efendim," dedi.</p>

  <p class="calibre">"Direktör," dedi Barris şeridini göstererek.</p>

  <p class="calibre">İlerisindeki turnike hâlâ sabit duruyordu. "Bu bölüm gizlidir," dedi robot. "İşiniz nedir ve kimin yetkisiyle buraya girmeye çalışıyorsunuz?"</p>

  <p class="calibre">Barris sertçe, "Kendi yetkimle. Aç, bu acil bir durum."</p>

  <p class="calibre">Robot sözcüklerini değil de sesindeki bu tonu yakaladı. Turnike kenara açıldı; mekanizma robot kontrolör de dahil olmak üzere geçmişte birçok kez olduğu gibi ve her zamanki şekliyle çalıştı. "Acil bir işe karıştığım için özür dilerim, Direktör," dedi robot ve hemen kapandı, ışıkları söndü.</p>

  <p class="calibre">Uykusuna geri döndü, diye düşündü Barris.</p>

  <p class="calibre">Aşağıya doğru inen ekspres bir rampaya gelene dek devam etti. Hemen rampadan inmeye koyuldu; rampa dikleşti, ve yeniden aşağıya doğru inmeye başladı. En alt düzeye indi, Vulcan 3 e.</p>

  <p class="calibre">Barris rampadan inerken birkaç muhafız koridorda duruyordu. Ona baktılar ve yavaş yavaş dikkat etmeye başladılar. Sonra bir tanesi yüzünü buruşturdu, eli kemerine gitti.</p>

  <p class="calibre">Işın kalemini çıkaran Barris ateş etti. Kafasız kalan muhafız bir yana doğru eğildi, sonra düştü; diğer muhafızlar inanmaz gözlerle bakıyorlardı, donup kalmışlardı.</p>

  <p class="calibre">"Hain," dedi Barris. "Tam burada, aramızda."</p>

  <p class="calibre">Muhafızlar ağzı açık bakakaldılar.</p>

  <p class="calibre">"Direktör Reynolds nerede?" dedi Barris.</p>

  <p class="calibre">Muhafızlardan biri yutkunarak, "Altı numaralı ofiste, efendim. Aşağıya doğru," dedi. Belli belirsiz işaret ederken arkadaşının cesedine doğru eğildi; öbürleri de çevresinde toplandılar.</p>

  <p class="calibre">"Onu buraya getirebilir misiniz?" dedi Barris. "Yoksa gidip kendim mi arayayım?"</p>

  <p class="calibre">Muhafızlardan biri mırıldandı: "Burada beklemek isterseniz, efendim..."</p>

  <p class="calibre">"Burada beklemek ha, lanet olsun!" dedi Barris. "Onlar içeriye girip bizi boğazlarken biz burada duracak mıyız? İki yerden içeriye girdiler bile; ellerinde şu yer delgeçlerinden var.</p>

  <p class="calibre">Koruyucular yanıt vermeye çalışarak kekelerken o döndü ve muhafızın işaret ettiği yöne doğru yürümeye başladı.</p>

  <p class="calibre">Hiçbir Birlik hizmetkârı, dedi kendi kendine, bir Direktörle tartışamaz; yoksa işinden olabilir.</p>

  <p class="calibre">Ya da, bu durumda, canından.</p>

  <p class="calibre">Muhafızlar arkasında gözden kaybolur kaybolmaz koridoru döndü. Bir an sonra iyi aydınlatılmış büyük bir cephaneliğe girdi. Yer ayağının altında titriyor ve çalışma sesleri geliyordu, yürürken hareketin yoğunluğunun arttığını hissediyordu.</p>

  <p class="calibre">Artık yaklaşıyordu. Vulcan 3'ün merkezi fazla uzakta değildi.</p>

  <p class="calibre">Geçit birden sağa döndü. Barris yolu izledi ve genç bir T-sınıfı görevlisi ve iki muhafızla karşılaştı. Üçü de silahlıydı. Herhalde delikli kartlarla dolu bir metal arabayı itiyorlardı; kartların belirli koşullarda Vulcan bilgisayarlarına verilerin yüklenmesine yaradığını biliyordu. Demek bu görevli yer yükleme ekiplerindendi.</p>

  <p class="calibre">"Kimsin?" dedi Barris genç görevli konuşamadan. "Bu bölgede bulunmak için yetkin var mı? Yazılı izin belgeni görelim bakalım."</p>

  <p class="calibre">Genç görevli, "Adım Larson, Direktör," dedi. "Ölümünden önce doğrudan Jason Dill'e karşı sorumluydum." Barris'e göz atarak saygıyla gülümsedi ve, "Sizi daha önce birçok kez Bay Dill'le görmüştüm, efendim," dedi." Burada Vulcan 2'nin yeniden yapılmasıyla ilgileniyordunuz."</p>

  <p class="calibre">"Seni hatırlıyorum galiba," dedi Barris.</p>

  <p class="calibre">Arabasını iten Larson, "Bunları hemen Vulcan 3'e yüklemem gerekiyor; izin verirseniz devam edeyim," dedi. "Yukarıdaki savaş nasıl gidiyor? Birisi bir yerden içeriye girdiklerini söylüyor. Çok gürültü duydum." Heyecanı belli olan fakat önündeki açıkça tanımlanmış olan işten başka bir şeyle ilgilenmeyen Larson sözlerine devam etti: "Bunca ay hareketsiz kaldıktan sonra Vulcan 3'ün böylesine harekete geçmiş olması çok ilginç. Durumla başa çıkabilmek için birçok etkili silah icat etti."</p>

  <p class="calibre">Kurnaz kurnaz Barris'e bakarak, "Yeni Yönetici Direktör Reynolds olacak herhalde, değil mi?" dedi. "Dill'le ilgili davayı başarıyla yönetmesi, çeşitli konulardaki..." Değişik kombinasyonlardaki bariyer-kapıları açmakla uğraştığı için sözünü bitiremedi. Kapılar çarparak açıldı...</p>

  <p class="calibre">İşte orada, Barris'in önünde kocaman bir oda vardı. En arkada metalden, bomboş bir duvar gördü. Bir küpün kenarı, binanın yapısıyla bütünleşmiş bir şeyin parçası; onu sadece bir anlığına fark etti; bir izlenim yalnızca.</p>

  <p class="calibre">"Bu işte," dedi Larson. "Sakin sakin duruyor; yukarıda olup bitenlerle karşılaştırınca. Herifin -yani makinenin demek istiyorum- İyileştiriciler'e karşı yürütülen savaşla ilgisi olduğuna inanmazsınız. Ama her şey buradan yönetiliyor işte." İki koruyucusuyla birlikte veri kartlarının olduğu arabayı ittiler. "Daha yakına gelmek ister misiniz?" diye sordu Larson, Barris'e önemli olan her şeyi bildiğini gösteriyordu. "Verilerin nasıl yüklendiğini izleyebilirsiniz. Oldukça ilginçtir."</p>

  <p class="calibre">Barris'in yanından geçen Larson kartların boşaltılması işini yönetmeye başladı; muhafızlar da kartları yüklüyordu. Üç adamın arkasında durmakta olan Barris elini paltosunun içine tuttu. Parmakları soğan biçimli nesnenin üzerinde kapandı.</p>

  <p class="calibre">Vizyon bombasını çıkarırken Larson'ın kolunda parlak, metal bir böcek gördü; üzerine tutunmuş yürüyordu ve antenleri sallanıyordu. Bir an Barris, bu kesinlikle bir böcek, diye düşündü. Yerin üstünde, ormandayken üstüne konmuş doğal bir yaşam biçimi.</p>

  <p class="calibre">Parlak, metal böcek havaya uçtu. Yanından geçerken çıkardığı yüksek frekanslı vızıltıyı duyunca durumu anladı. Minik bir çekiç, basit bir tür. Gözlem amaçlı. Larson onunla karşılaştığı andan itibaren kendisinin farkındaydı.</p>

  <p class="calibre">Barris'in vızıldayarak onlardan uzaklaşan böceğe baktığını gören Larson, "Bir tane daha," dedi. "Bunlardan biri bütün gün benimle birlikteydi. Bir süre önlüğüme tutundu." Sonra ekledi: "Vulcan 3 onları mesaj göndermeleri için kullanıyor. Etrafta başkalarını da gördüm."</p>

  <p class="calibre">Minik çekiçten iki adamı sersem eden, kulak tırmalayıcı acı bir feryat geldi.</p>

  <p class="calibre">"Durdurun onu! Onu hemen durdurun1."</p>

  <p class="calibre">Larson şaşkınlıkla gözlerini kırpıştırdı.</p>

  <p class="calibre">Bombayı tutan Barris yürüyerek Vulcan 3'ün yüzüne doğru yürüdü. Koşmuyordu; çabuk çabuk ve sessizce yürüyordu.</p>

  <p class="calibre">"Onu durdur, Larson!" diye bağırdı çekiç. "Buraya beni yok etmek için geldi! Onu benden uzaklaştır! "</p>

  <p class="calibre">Bombayı sıkı sıkı tutan Barris koşmaya başladı.</p>

  <p class="calibre">Bir ışın kaleminden gelen ateş yanından geçti; Barris eğildi ve ileriye geriye zigzaglar çizerek koşmaya devam etti.</p>

  <p class="calibre">"Beni yok etmesine izin verirsen dünyayı yok edersin!' İkinci bir çekiç göründü, Barris'in önünde havada dans ediyordu. 'Çılgın!'</p>

  <p class="calibre">Odanın öbür taraflarından kendisine doğru cırlak seslerle bağıran öbür hareketli uzantıların sesini duyuyordu: " Canavarlar!'</p>

  <p class="calibre">Yine bir ısı ışını yanından sıyrıldı geçti; Barris neredeyse düşüyordu; kendi kalemini çıkararak dönüp tam arkasına ateş etti. Bir an için şöyle bir sahne gördü: Şaşkınlık içinde ateş etti. Bir an için Vulcan 3'ün duvarına zarar vermemeye çalışarak ona eden Larson ve iki muhafızı. Kendi ışını muhafızlardan birin isabet etti; adam hemen ateşi kesti ve kıvranarak düştü.</p>

  <p class="calibre">"Beni dinle!" diye boru gibi bir sesle bağırdı gerçek büyüklükteki bir çekiç; odaya dalıp doğruca Barris'in üzerine doğru gelmişti. Çekiç umutsuz bir öfke içinde ona doğru fırlamıştı ama yanından geçti ve patlayarak beton zemine düştü, parçaları Barris'in üzerine saçıldı.</p>

  <p class="calibre">"Hâlâ zaman varken!" diye devam etti bir diğeri. "Onu uzaklaştırın, yükleme-ekibi başkanı! Beni öldürüyor!"</p>

  <p class="calibre">Barris üstünde uçmaya başlayan bir çekici ışın kalemiyle vurdu; odaya girişini görmemişti. Sadece zarar gören çekiç ileri geri uçmaya başladı. Yerden ona doğru gelmeye çabalayarak gıcırdadı: "Anlaşabiliriz! Bir anlaşmaya varabiliriz!"</p>

  <p class="calibre">Uçmaya devam etti.</p>

  <p class="calibre">"Bunu konuşabiliriz! Temelde anlaşılamayacak hiç bir şey yok!"</p>

  <p class="calibre">Kolunu kaldıran Barris bombayı fırlattı.</p>

  <p class="calibre">"Barris! Barris!Lütfen yapma...</p>

  <p class="calibre">Bombanın karmaşık patlama düzeneğinden belirsiz bir plop sesi geldi. Barris kollarıyla yüzünü kapatarak kendini yere attı. Bir beyaz ışık seli onu kucakladı, yukarıya kaldırdı ve uzağa sürükledi. Oldu, diye düşündü. Başardım.</p>

  <p class="calibre">Korkunç bir sıcak rüzgâr sürüklenen Barris'i yalıyordu; rüzgârla birlikte kaymaya devam etti. Üzerini ve çevresini yıkıntılar ve alevler içinde molozlar sarmıştı. Uzaklardaki bil yüzey üzerine atıldı. Barris iki büklüm oldu, başı ters yöne döndü, sonra uçarak yüzeyin içinden geçti; yüzey ikiye ayrıldı ve geçmesine izin verdi, Barris rüzgâr ve ısı akışı içinde karanlığa doğru kaymaya devam etti.</p>

  <p class="calibre">Son düşüncesi, hepsine değdi, oldu. Vulcan 3 öldü!</p>

  <p class="calibre">Peder Fields oturmuş çekiçlerden birini izliyordu. Çekiç yalpaladı. Çılgınca, amaçsız uçuşunda duraksadı. Sonra helezonlar çizerek yere düştü.</p>

  <p class="calibre">Çekiçler teker teker, sessizce düşerek parçalanıyor ve hareketsiz yatıyorlardı. Kımıltısız metal ve plastik yığınları, başka bir şey değil. Hareket etmeden. Gıcırtıyı andıran çığlıkları sona ermişti.</p>

  <p class="calibre">Rahatladık, dedi kendi kendine.</p>

  <p class="calibre">Ayağa kalkıp sallanarak dört tıp uzmanına doğru yürüdü. "Durumu nasıl?" dedi.</p>

  <p class="calibre">Adamlardan biri başını kaldırmadan, "İlerleme kaydediyoruz," dedi. "Göğsü çok büyük zarar görmüştü. Bir dış kalp-ciğer sistemi taktık, bunun çok yararı oldu." Yarı otomatik ameliyat aletleri William Barris'in bedeninin üstünde gidiyor, inceliyor, tamir ediyordu. Göğüsteki işleri bitmişe benziyordu; şimdi dikkatlerini kırık omuza yöneltmişlerdi.</p>

  <p class="calibre">"Kemiksi maddeye ihtiyacımız var," dedi uzmanlardan biri. Çevresine bakarak, "Burada yok. Yeniden Cenevre'ye uçmamız gerek."</p>

  <p class="calibre">"İyi," dedi Fields. "Hazırlayın onu."</p>

  <p class="calibre">Barris'in altındaki sedye ustaca kaydı ve onu yukarıya kaldırmaya başladı.</p>

  <p class="calibre">"Hain," dedi Fields'ın arkasında bir ses.</p>

  <p class="calibre">Başını çevirince, durmuş Barris'e dik dik bakan Direktör Reynolds'ı gördü. Adamın giysileri yırtılmıştı ve sol gözünün üstünde de derin bir kesik vardı. Fields, "Artık işsizsin," dedi.</p>

  <p class="calibre">Reynolds mutlak bir kızgınlıkla, "Sen de öyle," dedi. "Vulcan 3 yok olduğuna göre büyük mücadelenize ne olacak şimdi? Önerdiğiniz başka yapıcı programlar var mı?"</p>

  <p class="calibre">"Zaman gösterecek," dedi Fields. Barris'i rampadan beklemekte olan gemiye taşıyan sedyenin yanında yürüdü.</p>

  <p class="calibre">"İyi iş basardın," dedi Fields, Barris'e. Bir sigara yakıp Barris'in ayrık dudaklarının arasına koydu. "Konuşmaya çalışmasan iyi olur. O cerrah robotlar hâlâ üzerinde uğraşıyorlar." Parçalanmış omzunun üstünde çalışmaya devam eden birimleri işaret etti.</p>

  <p class="calibre">"Peki Vulcan 3'ün beyin parçaları..." diye mırıldandı Barris zayıf bir sesle.</p>

  <p class="calibre">"Bazıları kaldı," dedi Fields. "Senin amaçlarına yetecek kadarı. Kalan parçaları kullanarak toplama, çıkarma yapabilirsin." Yaralı adamın yüzündeki kaygıyı görünce, "Şaka yapıyorum," dedi. "Büyük bir bölümü yok olmadı. Merak etme. İstediğin parçalan bir araya getirebilirler. Aslında ben de yardım edebilirim herhalde. Hâlâ bazı yeteneklerim var."</p>

  <p class="calibre">"Birlik'in yapısı farklı olacak," dedi Barris.</p>

  <p class="calibre">"Evet," dedi Fields.</p>

  <p class="calibre">"Tabanımızı genişleteceğiz. Buna zorunluyuz."</p>

  <p class="calibre">Fields yaralı adamı dinlemeyerek geminin penceresinden dışarıya daldı. Sonunda Barris konuşmaya çalışmaktan vazgeçti. Gözleri kapandı; Fields adamın ağzından gömleğine yuvarlanan sigarayı aldı.</p>

  <p class="calibre">"Sonra konuşuruz," dedi ve sigarayı kendisi bitirdi.</p>

  <p class="calibre">Gemi Cenevre yönünde uğultuyla ilerlemeye devam ediyordu.</p>

  <p class="calibre">Fields boş göklere bakarak, o şeylerin etrafta uçuşmadığını görmek güzel, diye düşündü. Biri ölünce hepsi öldü. Sonuncuyu görmüş olmamız garip; vızıldayan, çığlıklar atan, saldıran, bombalayan, gittiği her yeri dümdüz eden son çekiç.</p>

  <p class="calibre">Gövdeyi keseceğiz, demişti Barris.</p>

  <p class="calibre">Adam birçok konuda haklıydı, dedi Fields kendi kendine. Onca yolu aşağıya kadar inebilecek bir o vardı; geri kalanlarımızı durdurabilmişlerdi. Saldırı tam sarpa sarmıştı ki o şeyler düşmeye başladılar. Sonrası da zaten fark etmedi.</p>

  <p class="calibre">Acaba geri kalan konularda da haklı mı?</p>

  <p class="calibre">Cenevre'deki hastane odasında Barris arkası desteklenmiş bir şekilde Fields'a bakıyordu. "Kalıntıların analiziyle ilgili bana ne bilgi verebilirsin?" dedi. "Gelirken konuştuklarımızı hayal meyal hatırlıyorum; bellek parçalarının çoğunun zarar görmediğini söylemiştin."</p>

  <p class="calibre">"Onu tekrar oluşturmak konusunda çok heveslisin," dedi Fields.</p>

  <p class="calibre">"Bir araç olarak," dedi Barris. "Patron olarak değil. Seninle aramızdaki anlaşma böyleydi. Makinelerin akılcı kullanımına devam etmeye izin vermek zorundasın. Şu duygusal 'makineleri yok edin' davası yok. Hareket'inizdeki sloganlardan hiçbiri yok."</p>

  <p class="calibre">Fields başıyla evetledi. "Eğer kontrolün doğru ellerde olacağından gerçekten eminsen. Bizim ellerimizde. O haliyle makinelere diyeceğim bir şey yok; zaten Vulcan 2'yi çok severdim. Bir noktaya dek."</p>

  <p class="calibre">"O noktada," dedi Barris, "onu yok ettin."</p>

  <p class="calibre">İki adam birbirine baktı.</p>

  <p class="calibre">"Ellerimi çekeceğim," dedi Fields. "Bu adil bir anlaşma. Sen basardın; sen içeriye girdin ve aleti havaya uçurdun. Bunu kabul ediyorum."</p>

  <p class="calibre">Barris homurdandı ama bir şey söylemedi.</p>

  <p class="calibre">"Teknokratlar efsanesine son mu vereceksin?" dedi Fields. "Sadece uzmanlar tarafından, sözel bilginin sahipleri kitabından ve yine onlar için bir düzen. Bu, beni hasta ediyor. Zihinsel konular hep -sanki tuğla örmek veya tesisat yapmak gibi el işleri konuşmaya değmezmiş gibi. Sanki elleriyle, parmaklarının becerisiyle çalışan insanlar..." Sözünü yarıda bıraktı. "Bu insanların küçümsenmesinden bıktım."</p>

  <p class="calibre">Barris, "Seni suçlamıyorum," dedi.</p>

  <p class="calibre">"İşbirliği yapacağız," dedi Fields. "Siz grili rahiplerle -broşürlerimizde sizden böyle söz ederdik. Ama dikkat et. Eğer hesap makinelerinin, pastel kravatların ve cilalı siyah ayakkabıların aristokrasisi yine kontrolden çıkarsa..." Pencerenin çok aşağısında kalan sokağı işaret etti. "Sesimizi b zaman yine duyarsınız."</p>

  <p class="calibre">"Beni tehdit etme," dedi Barris sessizce.</p>

  <p class="calibre">Fields kızardı. "Seni tehdit etmiyorum. Sana gerçekleri sıralıyorum. Eğer yöneten seçkin tabakanın dışında bırakılacaksak neden işbirliği yapalım ki?"</p>

  <p class="calibre">Bunun üzerine sessizlik oldu.</p>

  <p class="calibre">"Atlanta'yla ilgili ne yapalım istiyorsun?" diye sordu Barris sonunda.</p>

  <p class="calibre">"O konuda anlaşırız," dedi Fields. Sigarasını kenara attı; eğilerek tekrar aldı ve parçaladı. "O yerin parça parça edildiğini görmek istiyorum. İnekler için bir yer olmalı. Otlak. Bir sürü ağaç da var."</p>

  <p class="calibre">"Güzel," dedi Barris.</p>

  <p class="calibre">"Kızım biraz içeriye girebilir mi?" dedi Fields. "Rachel. Seninle konuşmak istiyor."</p>

  <p class="calibre">"Belki sonra," dedi Barris. "Kafamda hâlâ çözmem gereken birçok sorun var."</p>

  <p class="calibre">"Taubmann'ın senin için yazdığı o iftira mektubuyla ilgili harekete geçmeni istiyor. Rachel'ın suçlandığı mektup." Duraksadı. "Fikrimi ister misin?"</p>

  <p class="calibre">"Peki," dedi Barris.</p>

  <p class="calibre">Fields, "Bence af çıkarılmalı,"dedi. "Şu işi hemen ve kökten durdurmak için. Taubmann'ı işinde bırakalım veya sistemden emekli edelim. Ama şu suçlamaları sona erdirelim. Doğru olanlarını bile."</p>

  <p class="calibre">"Doğru bir kuşku bile," dedi Barris, "yine de kuşkudur."</p>

  <p class="calibre">Rahatladığını belli eden Fields, "Hepimizin yapacak çok işi var," dedi. "Yeniden yapılanma. Elimizde yeterince iş olacak."</p>

  <p class="calibre">"Jason Dill'in burada olup bizi azarlamaması çok kötü," dedi Barris. "İnşaat işleriyle ilgili yönergeleri ve kamu bildirilerini yazmaya bayılırdı." Birden, "Sen Vulcan 2 için çalışıyordun, Dill de Vulcan 2 için çalışıyordu," dedi. "İkiniz de onun Vulcan 3'e karşı politikasını yerine getiriyordunuz. Sence Vulcan 2, Vulcan 3'ü kıskanıyor muydu? Mekanik yapılar olabilirler ama bizim görebildiğimiz kadarıyla mücadele halindeki iki varlığın bütün özellikleri ikisinde de vardı; ikisi de birbirini yok etmeye çalışıyordu."</p>

  <p class="calibre">Fields mırıldandı: "Ve ikisi de kendine taraftar topluyordu. Senin çözümlemene göre..." Durdu; içine dönmüş olan yüzü kararmıştı.</p>

  <p class="calibre">"Vulcan 2 kazandı," dedi Barris.</p>

  <p class="calibre">"Evet." Fields başıyla evetledi. "Herif -yani alet- hepimizi bir tarafa topladı, öbür tarafta da Vulcan 3 vardı. Biz Vulcan 3'e karşı ayaklandık." Tiz bir kahkaha savurdu. "Vulcan 3'ün mantığı kesinlikle doğruydu; büyük, dünya çapında bir ayaklanmayla karşı karşıyaydı ve kendini korumak için birbiri ardına silahlar icat etmek, geliştirmek ve imal etmek zorundaydı. Yine de yok edildi. Paranoyakça kuşkuları aslında temelsiz değildi."</p>

  <p class="calibre">Birlik'in geri kalanı gibi, diye düşündü Barris. Vulcan 3 de Dill ve ben gibi, Rachel Pitt ve Taubmann gibi - hepsi karşılıklı suçlamalar, kuşkular ve yaratılan hastalıklı sistemlerin içine çekilmiş.</p>

  <p class="calibre">"Piyonlar," diyordu Fields. "Biz insanlar -lanet olsun, Barris; biz o iki şeyin piyonlarıydık. Bizi birbirimize karşı oynattılar, tıpkı cansız parçalar gibi. Cansızlar canlandı ve canlı organizmalar cansız varlıklara indirgendi. Her şey tersyüz oldu, aynen gerçeğin son derece çarpıtılmış bir görüntüsü gibi."</p>

  <p class="calibre">Hastane odasının kapısında duran Rachel Pitt alçak sesle,</p>

  <p class="calibre">"Umarım bizler o çarpık görüntünün altından çıkabiliriz," dedi. Çekingence gülümseyerek Barris'e ve babasına doğru ilerledi. "Taubmann'a karşı dava filan açmak istemiyorum; bunu uzun uzun düşündüm."</p>

  <p class="calibre">Ya öyle olacak, diye düşündü Barris, ya da başka insanların konuşmalarına malzeme olacak. Ama yüksek sesle bir şey söylemedi.</p>

  <p class="calibre">"Sence bu ne kadar zaman alır?" dedi Fields dik dik ona bakarak. "Gerçek anlamda yeniden inşa etmek -binaları ve yolları değil, akılları. Bize çocukluğumuzdan beri güvensizlik ve karşılıklı kuşku duymak öğretildi; okullar da buna zorladılar bizi, karakterlerimizi zorla dışarı attılar. Bunu bir gecede yıkamayız."</p>

  <p class="calibre">Adam haklı, diye düşündü Barris. Zor olacak. Ve uzun zaman alacak. Muhtemelen kuşaklar boyu sürecek.</p>

  <p class="calibre">Fakat en azından yaşayanlar, insanlar hayatta kalmıştı. Mekanik olanlarsa yok olmuştu. Bu iyi bir işaret, doğru yönde atılmış bir adımdı.</p>

  <p class="calibre">Karşısında duran Rachel Pitt artık daha az çekingence, kendine daha çok güvenle gülümsüyordu. Ona doğru gelerek eğildi ve omzunu kaplayan plastik bandaja güven verircesine dokundu. "Umarım yakında ayağa kalkarsın," dedi.</p>

  <p class="calibre">Barris bunu da iyi bir işaret olarak değerlendirdi.</p>

  <p class="calibre"></p>
</body>
</html>
