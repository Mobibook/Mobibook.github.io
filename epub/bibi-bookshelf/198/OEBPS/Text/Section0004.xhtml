<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre2">
  <h1 class="sgc1" id="heading_id_2">2</h1>

  <p class="calibre"><br class="calibre1" /></p>

  <p class="calibre"><br class="calibre1" /></p>

  <p class="calibre">Tahtanın önünde duran Agnes Parker, "1992 yılı aklınıza neyi getiriyor?" diye sordu ve neşeyle sınıfı gözden geçirdi.</p>

  <p class="calibre">"1992 yılı Birinci Atom Savaşı'nın sona erişini ve uluslararası düzenleme on yılının başlangıcını akla getiriyor," dedi en iyi öğrencilerinden olan Peter Thomas.</p>

  <p class="calibre">"Birlik kuruldu," diye ekledi Patricia Edwards. "Akılcı dünya düzeni."</p>

  <p class="calibre">Bayan Parker defterine not etti. "Doğru." Çocukların hemen yanıt vermesi onu gururlandırdı. " Şimdi, belki biri bana 1993 Lizbon Yasaları'nı anlatabilir."</p>

  <p class="calibre">Sınıf sessizdi. Birkaç öğrenci sıralarında kıpırdadı. Dışarıda sıcak haziran havası pencerelere vuruyordu. Tombul bir kızıl gerdan kuşu bir daldan atlayarak solucan bulmak için kulak kabartmaya başladı. Ağaçlar tembelce hışırdadı.</p>

  <p class="calibre">"Vulcan 3 o zaman yapılmıştı," dedi Hans Stein.</p>

  <p class="calibre">Bayan Parker gülümsedi. "Vulcan 3 o zamandan çok önce yapılmıştı; Vulcan 3 savaş sırasında yapıldı. Vulcan 1 1970'te. Vulcan 2 1975'te. Savaştan önce bile bilgisayarlar vardı, yüzyılın ortalarında. Vulcan serisi savaşın ilk zamanlarında, Nathaniel Greenstreet ve Otto Jordan tarafından Westinghouse firması adına geliştirildi..."</p>

  <p class="calibre">Bayan Parker'ın sesi esnemeye dönüştü. Çaba harcayarak kendini topladı; şimdi uyuklamanın sırası değildi. Yönetici Direktör Jason Dill ve adamlarının okulun bir yerlerinde, eğitsel ideolojiyi gözden geçiriyor olmaları gerekiyordu. Vulcan 3'ün okul sistemleri ile ilgili sorular sorduğu söylentileri yayılmıştı; şu anda öğrencilerin temel yönlendirme programlarında yer alan çeşidi değerlerle ilgili eğilimleri merak etmiş gibiydi. Sonuçta dünya gençlerine doğru davranışları aşılamak okulların, özellikle de ilkokulların göreviydi. Okulların başka ne işi vardı ki?</p>

  <p class="calibre">"1993 Lizbon Yasaları," diye yineledi Bayan Parker, "ne için yapılmıştı? Kimse bilmiyor mu? Eğer bütün okul yaşamınız boyunca öğrenip öğreneceğiniz en önemli gerçekleri ezberlemeye üşeniyorsanız, sizin adınıza utanç duyuyorum. Mümkün olsaydı toplamayı, çıkarmayı, çalışma hayatında işinize yarayacak şeyleri öğreten o ticari çizgi romanları okurdunuz ama." Öfkeyle topuğuyla yere vurdu. "Ee? Yanıt geliyor mu?"</p>

  <p class="calibre">Bir an hiç tepki olmadı. Sıra sıra oturan çocukların yüzlerindeki ifadeleri boştu. Sonra aniden, inanılmaz bir şekilde: "Lizbon Yasaları Tanrı'yı tahtından indirdi." Sınıfın arkalarından gelen cırtlak bir çocuk sesiydi bu. Haşin, içe etki eda bir kız sesi.</p>

  <p class="calibre">Öylece kalakalan Bayan Parker kendine geldi; şaşkınlıkla gözlerini kırptı. "Kim söyledi bunu?" diye sordu. Sınıfta fısıldaşmalar oldu. Başlar soru sorarcasına arkaya döndü. "Kimi o?</p>

  <p class="calibre">"Jeannie Baker'dı!" diye bağırdı bir çocuk.</p>

  <p class="calibre">"Hayır, değildi! Dorothy'ydi!"</p>

  <p class="calibre">Bayan Parker çocukların sıralarının yanından geçerek koridorun sonuna doğru yürüdü. "1993 Lizbon Yasaları," dedi, "geçen beş yüz yılın en önemli yasalarıydı." Tiz, keskin bir ses tonuyla ve sinirli bir şekilde konuşuyordu; sınıf yavaş yavaş ona döndü. Ona dikkat etmeye alıştırılmışlardı - yılların eğitiminin sonucu. "Dünyadaki yetmiş ulusun hepsi Lizbon'a temsilciler gönderdi. Dünya çapındaki Birlik organizasyonu, İngiltere, Sovyetler Birliği ve Birleşik Devletler'in geliştirdiği ve o ana dek yalnızca danışma amacıyla kullanılmış olan büyük bilgisayar araçlarına, üst-düzey politikaların belirlenmesinde ulusal hükümetlerin üzerinde tam yetki verilmesi konusunda resmen anlaştı-"</p>

  <p class="calibre">Fakat tam o anda Yönetici Direktör Jason Dill sınıfa girdi ve Bayan Parker saygılı bir sessizliğe büründü.</p>

  <p class="calibre">Adamı, yani genel olarak basın üzerinden halka yansıtılan yapay imajını değil de gerçek fiziksel varlığını ilk görüşü değildi bu. Yine de önceki gibi boş bulunmuştu; asıl kişiyle resmi imajı arasında öylesine büyük bir fark vardı. Beyninin gerisinden çocukların bunu nasıl karşıladığını merak etti. Sınıfa bir göz attı ve hepsinin saygıyla karışık bir korkuyla, başka her şeyi unutmuş olarak, adama gözlerini diktiğini gördü.</p>

  <p class="calibre">Aslında bizlerden çok farklı değil, diye düşündü. En yüksek görevli insan...ve herkes gibi, sıradan bir adam. Kurnaz bir yüzü, parlayan gözleri, güven veren sempatik bir gülüşü olan enerjik, orta yaşlı biri. Kısa boylu, diye düşündü. Çevresindekilerin bazılarından daha kısa.</p>

  <p class="calibre">Yanındakiler de onunla beraber sınıfa girmişti; hepsi iş tipi T-sınıfı griler içinde üç adam, iki de kadın. Özel bir rozetleri yoktu. Görkemli giysiler giymemişlerdi. Bilmeseydim, diye düşündü, tahmin edemezdim. O denli gösterişsiz bir adam.</p>

  <p class="calibre">"Bu Yönetici Direktör Dill," dedi. "Birlik sistemini koordine eden direktör." Gerginlikten sesi titredi. "Yönetici Direktör Dill yalnızca Vulcan 3'e karşı sorumludur. Direktör Dill dışında hiçbir insanın bilgisayar bankalarına yaklaşmaya izni yoktur."</p>

  <p class="calibre">Yönetici Dill hoşnutlukla Bayan Parker'la sınıfa doğru başını salladı. "Ne öğreniyorsunuz, çocuklar?" diye arkadaşça bir sesle, yetkin bir T-sınıfı liderinin zengin tınılı sesiyle sordu.</p>

  <p class="calibre">Çocuklar ürkekçe kıpırdandılar. "Lizbon Yasaları'nı öğreniyoruz," dedi bir oğlan.</p>

  <p class="calibre">"Güzel," diye yürekten onayladı Direktör Dill, cin gibi gözlerini kırpıştırarak. Beraberindekilere doğru başını salladı, onlar da kapıya yöneldiler. "Çocuklar, iyi birer öğrenci olun ve öğretmeniniz size ne derse onu yapın."</p>

  <p class="calibre">"Çok naziksiniz," diyebildi Bayan Parker. "Uğradığınız için; böylece bir anlığına sizi görebildiler. Ne büyük bir onur." Kalbi çarparak grubu kapıya kadar götürdü. "Bu anı hep anımsayacaklar; hep akıllarında kalacak."</p>

  <p class="calibre">"Bay Dill," dedi bir kız sesi. "Size bir şey sorabilir miyim?"</p>

  <p class="calibre">Sınıf aniden sessizleşti. Bayan Parker donakaldı. O ses. Yine o kız. Kimdi o? Hangisiydi? Görebilmek için uzandı, kalbi küt küt atıyordu. Tanrım, o küçük şeytan, Direktör Dill'in önünde bir şey mi söyleyecekti?</p>

  <p class="calibre">"Tabii," dedi Dill, bir an kapıda durarak. "Ne sormak istiyorsun?" Sabit bir gülümseme takınarak kol saatine göz attı.</p>

  <p class="calibre">"Direktör Dill'in acelesi var," diyebildi Bayan Parker "Yapılacak birçok işi, görevleri var. Şimdi onu bırakalım da gitsin, öyle değil mi?"</p>

  <p class="calibre">Ama kararlı küçük kızın sesi çelik kadar bükülmez bir şekilde devam etti. "Direktör Dill, bir makine size ne yapacağınızı söylediği için kendinizden utanmıyor musunuz?"</p>

  <p class="calibre">Direktör Dill'in sabit gülümsemesi hâlâ yüzündeydi. Yavaşça kapıdan uzaklaşarak sınıfa doğru geldi. Parlak, olgun gözleri sınıfın üzerinde gezinerek soruyu soranı bulmaya çalışıyordu. "Kim sordu bunu?" diye sordu tatlı tatlı.</p>

  <p class="calibre">Sessizlik.</p>

  <p class="calibre">Direktör Dill sınıfın içinde gezindi; elleri cebinde, yavaşça yürüyordu. Dalgınlıkla çenesini kaşıdı. Hiç kimse kımıldamadı ve konuşmadı; Bayan Parker ve Birlik görevlileri dehşetten donmuş bir şekilde duruyorlardı.</p>

  <p class="calibre">İşimin sonu geldi, diye düşündü Bayan Parker. Belki bana terapi görmek için talep formu imzalatırlar - belki gönüllü iyileştirme programına alınırım. Hayır, diye düşündü çılgınca. Lütfen.</p>

  <p class="calibre">Fakat Direktör Dill bozulmamıştı. Karatahtanın önünde durdu. Bir şey deniyormuş gibi elini kaldırdı ve bir şekil oluşturdu. Koyu yüzey üzerinde art arda beyaz çizgiler oluştu. Düşünerek elini hareket ettirdi ve ortaya 1992 tarihi çıktı.</p>

  <p class="calibre">"Savaşın sonu," dedi.</p>

  <p class="calibre">Susmuş olan sınıf için 1993 yazdı.</p>

  <p class="calibre">"Şu anda öğrendiğiniz Lizbon Yasaları. Dünyanın birleşmiş uluslarının birlikte hareket etmeye karar verdikleri yıl. Gerçekçi bir yaklaşımla -Birleşmiş Milletler zamanında olduğu gibi idealist bir yaklaşımla değil- bütün insanlığın iyiliği için kendilerini uluslar üstü ortak bir otoriteye teslim etmeyi karar verdikleri yıl."</p>

  <p class="calibre">Direktör Dill tahtadan uzaklaşarak düşünceli bir tavırla gözünü yere dikti. "Savaş henüz bitmişti; gezegenin çoğu yeni harabe halindeydi. Büyük bir şey yapmak gerekiyordu, çünkü bir savaş daha insanlığı yok ederdi. Organizasyonla ilgili nihai bir ilkeye varmak gerekiyordu. Uluslararası denetim. Hiçbir insanın veya ulusun karşı gelemeyeceği bir yasa. Koruyucular gerekiyordu.</p>

  <p class="calibre">"Peki Koruyucular'ı kim takip edecekti? Bu uluslar üstünlüğün yüzyıllar boyunca insanı insana düşürmüş olan hayvansal tutkulardan, nefret ve taraflılıktan kurtulmuş olacağından nasıl emin olacaktık? Bu varlığın da bütün diğer insan yapımı varlıklar gibi kusurları, çıkarların akla, tutkuların mantığa üstün geldiği o zaafı olmayacak mıydı?</p>

  <p class="calibre">"Tek bir yanıt vardı. Yüzlerce eğitimli uzmanın çalışması ve becerisiyle ortaya çıkmış ve kesin standartlara ulaştırılmış olan dev makineler olan bilgisayarları yıllardır kullanıyorduk. Makinelerde insanı kemiren kişisel çıkar ve duyguların zehirleyici etkisi yoktur; onlar insanoğlu için hiçbir zaman gerçek olamayan, yalnızca bir ideal olarak kalacak nesnel hesapları yapabilirler. Eğer uluslar egemenliklerinden vazgeçmeyi, kendi güçlerini bilgisayarın nesnel, tarafsız direktifleri lehine terk etmeyi kabul etseler -"</p>

  <p class="calibre">Çocuğun ince sesi Dill'in kendine güvenli sesini yeniden kesti. Konuşma durdu; sınıfın arkasından gelen dümdüz, dolaysız sesle altüst oldu. "Bay Dill, bir makinenin bir insandan daha iyi olduğuna gerçekten inanıyor musunuz? Veya insanın kendi dünyasını yönetemeyeceğine?"</p>

  <p class="calibre">Direktör Dill'in yanakları ilk defa kızardı. Yarı gülümseyerek ve sağ elini oynatarak duraksadı ve söyleyecek sözler aradı. "Ee..." diye mırıldandı.</p>

  <p class="calibre">"Ne diyeceğimi gerçekten bilmiyorum," diye soluyarak konuştu Bayan Parker sonunda sesine kavuşarak. "Çok üzgünüm. Lütfen inanın bana, böyle olduğunu -"</p>

  <p class="calibre">Direktör Dill anlayışla başını salladı. "Elbette," dedi alçak sesle. "Sizin hatanız değil. Bunlar sizin plastik gibi yoğuracağınız birer tabula rasa değiller."</p>

  <p class="calibre">"Efendim?" diye sordu yabancı sözcükleri anlamayan Bayan Parker. Herhalde şey dilindeydi bu - hangi dil? Latince miydi?</p>

  <p class="calibre">Dill, "Her zaman için çabalarınıza cevap vermeyen birkaç çocuk olacaktır," dedi. Sınıfın da duyması için sesini yükseltti. "Şimdi sizinle bir oyun oynayacağım," dedi; küçük yüzler hemen beklemeye başladı. "Şimdi, herhangi bir şey söylemenizi istemiyorum; ellerinizle ağzınızı kapatmanızı ve bizimi polislerimizin düşmanlardan birini yakalamayı beklerken oldukları gibi olmanızı istiyorum."</p>

  <p class="calibre">Küçük eller ağızlan kapattı; gözler heyecanla parladı. "Polislerimiz çok sessiz," diye devam etti Dill. "Etrafa bakarlar; her zaman düşmanın nerede olduğunu bulmaya çalışırları Tabii, üstüne atılmak üzere olduklarını düşmana belli etmezler."</p>

  <p class="calibre">Sınıf neşeyle kıkırdadı.</p>

  <p class="calibre">"Şimdi," dedi Dill kollarını kavuşturarak. "Çevremize bakıyoruz." Çocuklar dediğini yaparak dikkatle çevrelerine baktılar. "Düşman nerede? Sayıyoruz -bir, iki, üç." Birden Dill kollarını açtı ve yüksek sesle, "Şimdi düşmanı işaret ediyoruz. Onu ortaya çıkarıyoruz!"</p>

  <p class="calibre">Yirmi el işaret etti. Arkadaki sandalyesinde sessizce oturan kızıl saçlı kız tepki göstermedi.</p>

  <p class="calibre">"Senin adın ne?" dedi Dill sıraların arasından acele etmeden geçip kızın sırasının yanına gelerek.</p>

  <p class="calibre">Kız sessizce Direktör Dill'e gözlerini dikti.</p>

  <p class="calibre">"Soruma yanıt vermeyecek misin?" dedi Dill gülümseyerek.</p>

  <p class="calibre">Kız sakince küçük ellerini sırasının üstünde kavuşturdu. "Marion Fields," dedi berrak bir sesle. "Siz de benim sorularımı yanıtlamadınız."</p>

  <p class="calibre"><br class="calibre1" /></p>

  <p class="calibre">Direktör Dill ve Bayan Parker birlikte okul binasının koridorunda yürüyorlardı.</p>

  <p class="calibre">"Başlangıçtan beri onunla ilgili sorunlarım oldu," dedi Bayan Parker. "Aslında onu benim sınıfıma vermelerine itiraz etmiştim." Hemen şunu ekledi: "Yazılı itirazımı dosyada bulabilirsiniz; olağan yöntemi izledim. Bir gün böyle bir şeyin olacağını biliyordum. Biliyordum işte!"</p>

  <p class="calibre">"Emin olun," dedi Direktör Dill, "korkmanıza gerek yok. İşiniz güvende. Bunu ben söylüyorum size." Öğretmene bakıp refleks olarak ekledi: "Tabii bildiğimizden başka bir şey yoksa." Müdürün odasının kapısında bir an durdu. "Babasıyla hiç karşılaşmadınız veya onu görmediniz, değil mi?"</p>

  <p class="calibre">"Hayır," diye yanıtladı Bayan Parker. "Kız hükümetin vesayeti altında; babası tutuklanıp Atlanta'ya gönderilmiş-"</p>

  <p class="calibre">"Biliyorum," diye sözünü kesti Dill. "Dokuz yaşında, öyle mi? Günlük olayları öbür çocuklarla tartışır mı? Herhalde çocukları sürekli olarak gözleyebileceğiniz donanımınız vardır - özellikle kantinde ve oyun alanında."</p>

  <p class="calibre">"Çocukların bütün konuşmalarını kaydediyoruz," dedi Bayan Parker gururla. "Dinlemediğimiz bir an bile yok. Gerçi çok fazla acelemiz ve işimiz oluyor, bütçemiz de öyle kısıtlı ki ... Açıkçası bantları dinlemek için zaman bulmak sorun oluyor. Bütün öğretmenler dönüşümlü olarak günde en az bir saat dikkatle bantları dinlemeye çalışıyo-"</p>

  <p class="calibre">"Anlıyorum," diye mırıldandı Dill. "Hepinizin ne kadar çok çalıştığını, sorumluluklarınızın yükünü biliyorum. Onun yaşında bir çocuğun babası hakkında konuşması normaldir. Sadece merak etmiştim. Tabii -" Vazgeçti. "Herhalde," dedi acı bir sesle, "çocuğun velayetini benim almama izin veren bir feragatname imzalamanızı isteyeceğim. Hemen geçerli olacak. Odasına gidip eşyalarını toplayabilecek birisi var mı? Giysilerini ve kişisel eşyalarını filan?" Saatine göz attı. "Fazla zamanım yok."</p>

  <p class="calibre">"Standart çantası var," dedi Bayan Parker. "Dokuz yaşındakilere verilen B tipi çanta. Her yerde bulunabilir. Kızı hemen götürebilirsiniz, formu hemen hazırlatırım." Müdürün odasının kapısını açıp bir memura işaret etti.</p>

  <p class="calibre">"Kızı almama itirazınız yok mu?" dedi Dill.</p>

  <p class="calibre">"Tabii ki yok," diye yanıtladı Bayan Parker. "Neden soruyorsunuz?"</p>

  <p class="calibre">Dill karamsar, içe dönük bir sesle, "Bir kere, okul yaşamı sona erecek," dedi.</p>

  <p class="calibre">"Ne fark eder ki?"</p>

  <p class="calibre">Dill kadına inceler gibi bakınca kadın şaşırdı ve adamın dik bakışı altında küçüldü. "Sanırım," dedi Dill, "kızın okul yaşamı zaten yeterince başarısız olmuş. Bu yüzden fark etmez. "</p>

  <p class="calibre">"Doğru," dedi Bayan Parker çabucak. "Onun gibi tatminsizlerle uğraşamayız. Sınıfa yaptığınız konuşmada değindiğiniz gibi."</p>

  <p class="calibre">"Kızı arabama götürün," dedi Dill. "Umarım onu tutmayı becerebilecek birisi tarafından alıkonuyordur. Ortadan kaybolmak için bu dakikayı seçerse kötü olur."</p>

  <p class="calibre">"Tuvaletlerden birine kilitledik," dedi Bayan Parker.</p>

  <p class="calibre">Kadına tekrar incelermiş gibi baktı ama bu kez bir şey söylemedi. Kadın aceleyle formu hazırlarken Dill pencereden aşağıdaki oyun alanına baktı. Teneffüs vardı; cılız, boğuk sesler yukarıya, ofise dek geliyordu.</p>

  <p class="calibre">"Şu oyunun adı ne?" diye sordu Dill sonunda. "Tebeşirli işaretledikleri oyun." Eliyle gösterdi.</p>

  <p class="calibre">"Bilmiyorum," dedi Bayan Parker Dill'in omzunun üstünden bakarak.</p>

  <p class="calibre">Dill'in ağzı açık kalmıştı. "Yani ne olduğu belli olmayan oyunlar oynamalarına izin verdiğinizi mi söylüyorsunuz? Kendi buldukları oyunlar oynamalarına?"</p>

  <p class="calibre">"Hayır," dedi. "Oyun alanı eğitiminden benim sorumlu olmadığımı söylüyorum; o işle ilgilenen Bayan Smollet. Bakın, görüyor musunuz?"</p>

  <p class="calibre">Kızın kendi velayetine alınmasıyla ilgili kâğıtlar hazır olunca Dill, Bayan Parker'dan kâğıtları aldı ve ayrıldı. Kadın pencereden Dill'le adamlarının oyun alanından geçtiklerini gördü. İçtenlikle çocuklara el sallamasını, birçok kez eğilerek birkaç çocukla ayrı ayrı konuşmasını izledi.</p>

  <p class="calibre">Ne inanılmaz, diye düşündü. Bizim gibi sıradan insanlara zaman ayırması.</p>

  <p class="calibre">Dill'in arabasının yanında Fields'ın kızını gördü. Mantosunu giymiş, parlak kızıl saçları güneşte ışıldayan küçücük bir insan... Sonra Dill'in adamlarından biri kızı arkasından iterdi arabanın arkasına bindirdi. Dill de arabaya bindi, kapılar çarparak kapandı. Araba hareket etti. Oyun alanında bir grup çocuk yüksek telli kapıda toplanarak el salladı.</p>

  <p class="calibre">Hâlâ titreyen Bayan Parker koridordan geçerek kendi sınıfına geri döndü. İşim güvencede mi, diye sordu kendi kendi ne. Soruşturulacak mıyım, yoksa ona inanabilir miyim? Çünkü bana kendisi kesin bir güvence verdi, hiç kimse de onunla çelişemez. Kayıtlarımın temiz olduğunu biliyorum, diye düşündü ümitsizce. Yıkıcı amaçla hiçbir şey yapmadım ben; o çocuğun benim sınıfıma verilmemesini istemiştim, ayrıca günlük olayları hiçbir zaman sınıfta tartışmam; bir kere bile yanlış adım atmadım. Peki ya -"</p>

  <p class="calibre">Birden, gözünün ucuyla, bir şeyin hareket ettiğini gördü.</p>

  <p class="calibre">Olduğu yerde kalakaldı. Ufacık bir kıpırtı. Şimdi yok olmuştu. Neydi o? içi derinden gelen, içgüdüsel bir dehşetle doldu; oracıkta, yanı başında, fark edemediği bir şey görmüştü. Hemen yok olan bir şey-yalnızca belirsiz gözüne ilişmişti.</p>

  <p class="calibre">Onu gizlice gözetliyorlardı! Kendisini dinleyen bir mekanizma, izleniyordu. Yalnızca çocuklar değilmiş, diye düşündü dehşet içinde. Bizi de. Bizi de izletiyorlar; bense bundan hiç emin olmamıştım, yalnızca tahmin ediyordum.</p>

  <p class="calibre">Düşüncelerimi okuyabiliyor muydu, diye sordu kendi kendine. Hayır, hiçbir şey düşünceleri okuyamaz. Ben de yüksek sesle bir şey söylemiyordum. Ne olduğunu bulmaya çalışarak koridorun iki yanına baktı.</p>

  <p class="calibre">Kime bilgi veriyor acaba, diye merak etti. Polise mi? Gelip beni alırlar mı, Atlanta'ya veya onun gibi bir yere götürürler mi?</p>

  <p class="calibre">Soluk soluğa, sınıfının kapısını açıp içeri girdi.</p>
</body>
</html>
