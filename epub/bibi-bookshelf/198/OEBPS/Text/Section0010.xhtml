<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre2">
  <h1 class="sgc1" id="heading_id_2">9</h1>

  <p class="calibre"><br class="calibre1" /></p>

  <p class="calibre"><br class="calibre1" /></p>

  <p class="calibre">Bond Hotel'e yapılan baskın uzmanca ve incelikle yürütülmüş olmasına karşın hiçbir sonuç vermedi.</p>

  <p class="calibre">Jason Dill buna şaşırmadı.</p>

  <p class="calibre">Ofisinde kendi başına, resmi bir dikte makinesinin karşısındaydı. Boğazını temizleyerek aceleyle makineye konuştu: "Bu, ölümüm halinde, Birlik Yönetici Direktörü olarak Kuzey Amerika Direktörü William Barris'le gizli temaslar yürütmeyi uygun görmemin nedenlerini ve içinde bulunduğum durumu açıklayacak resmi bir bildirim yerine geçecektir. Bu temaslara Direktör Barris'in iyileştirici Hareketi karşısında ağır kuşku altında olduğunu tamamen bilerek girdim. Bu hareket bir grup hain, katil ve -" Aklına doğru sözcük gelmeyince o da kayda ara verdi.</p>

  <p class="calibre">Saatine göz attı. Beş dakika sonra Barris'le randevusu vardı; koruyucu bildirisini bitirmeye nasıl olsa zamanı olmayacaktı. Bu yüzden kaydı sildi. Daha sonra yeniden başlamanın daha iyi olacağına karar verdi. Tabii daha sonra hayatta kalacaksa.</p>

  <p class="calibre">Gidip onunla buluşacağım, dedi Jason Dill ve bana karşı dürüst olduğunu varsayacağım. Onunla tam bir işbirliği yapacağım; hiçbir şeyi saklamayacağım.</p>

  <p class="calibre">Fakat güvende olmak için masasının çekmecesini açıp küçük bir kutu çıkardı. İçinden sarılı ve mühürlü bir nesne aldı; nesneyi açınca polisin şimdiye dek üretmeyi başardığı en küçük ısı ışını silahı ortaya çıktı. Bir fasulye tanesinden daha büyük değildi.</p>

  <p class="calibre">İçindeki yapıştırıcı maddeyi kullanarak silahı sağ kulağının içine dikkatle yapıştırdı. Rengi teninin rengine uyum sağlamıştı. Dill kendini duvardaki aynada incelediğinde ışın silahının fark edilmeyeceği konusunda tatmin oldu.</p>

  <p class="calibre">Artık randevusuna hazırdı. Paltosunu aldı ve canlı bir şekilde yürüyerek ofisinden çıktı.</p>

  <p class="calibre"><br class="calibre1" /></p>

  <p class="calibre">Barris bantları bir masanın üstüne koyup elleriyle düz olarak yayarken o da yanında duruyordu.</p>

  <p class="calibre">Barris, "Bunlardan sonrası gelmedi, öyle mi?" dedi.</p>

  <p class="calibre">"Hiç," dedi Dill. "Vulcan 2 o noktada yok oldu." İki banttan ilkine işaret etti. "Okumaya buradan başla."</p>

  <p class="calibre">Bu Hareket ilk basta göründüğünden daha önemli olabilir. Hareket'in bütün olarak bilgisayarlar serisinden çok, Vulcan 3'e yönelik olduğu ortada. Ben konunun bütün yönlerini dikkate alana dek Vulcan 3 'ün konudan haberdar edilmemesini öneririm.</p>

  <p class="calibre">"Neden, diye sordum," dedi Dill. "Sonraki banta bak."</p>

  <p class="calibre">Vulcan 3 'le önceki bilgisayar arasındaki temel farkı göz önüne al. Onun kararları nesnel verilerin katı bir gerçekçilikle değerlendirilmesinin ötesindedir; onun yaptığı, önemli politikalar belirlemektir. Vulcan 3 olaylara muhtemel sonuçları açısından bakar... Bunun önemi hemen anlaşılamaz. Konuyu enine boyuna tartmam gerek.</p>

  <p class="calibre">"İşte bu," dedi Dill. "Sonu. Herhalde Vulcan 2 konuyu gerçekten enine boyuna tarttı. Sonuçta bu metafizik bir sorun; her halükârda ne olduğunu öğrenemeyeceğiz."</p>

  <p class="calibre">"Bu bantlar eski gibi görünüyor," dedi Barris. İlkini inceleyerek, "Bu öbüründen eski. Epeyce," dedi.</p>

  <p class="calibre">"İlk bant on beş aylık. İkincisi de-" Jason Dill omuz silkti. "Dört veya beş. Unuttum."</p>

  <p class="calibre">Barris, "Vulcan 2 ilk bandı bir yılı aşkın bir süre önce vermiş," dedi. "Ve o zamandan itibaren Vulcan 3 İyileştiriciler'le ilgili hiçbir talimat vermedi."</p>

  <p class="calibre">Dill başıyla evet dedi.</p>

  <p class="calibre">Barris, "Vulcan 2'nin tavsiyesine uydun," dedi. "Bu bandı okuduğun andan itibaren Vulcan 3'e Hareket'in gelişimiyle ilgili bilgi vermemeye başladın." Adamı inceleyerek, "Vulcan 3'ten bilgileri sakladın," dedi, "nedenini bilmeden." Yüzündeki inanmazlık arttı; dudakları öfkeyle kıvrıldı. "Bütün bu aylar, bütün bu zaman boyunca Vulcan 2'nin sana dediğini yaptın! Tanrım, hangisi makine, hangisi insan? Sonra da bu iki bandı göğsünün üstüne saklayıp -" Devam edemeyen Barris dişlerini sıktı, suçlayan gözlerinde öfke vardı.</p>

  <p class="calibre">Yüzünün kızardığını hisseden Dill, "Vulcan 2'yle benim aramdaki ilişkiyi anlamalısın," dedi. "Biz hep birlikte çalışmıştık. Tabii Vulcan 3'le karşılaştırıldığında Vulcan 2'nin sınırları vardı; o eskiydi tabii, şu anda Vulcan 3'ün bulunduğu otoriter konuma geçip nihai politikaları belirleyemezdi. Tek yapabildiği yardım etmekti..." Sesinin üzüntüyle azaldığını duydu. Sonra duruma içerledi; burada durmuş, altındaki bir görevliye kendini savunuyordu. Bu kadarı saçmaydı!</p>

  <p class="calibre">Barris, "Bürokrasiden kurtuluş yok. Ne denli yüksek düzeyde olursa olsun," dedi. Sesinde buz gibi, ölümcül bir ton vardı; koca adama karşı hiç acıma yoktu. Dill, içinde bulunduğu durum karşısında irkildiğini hissetti. Sonra döndü ve sırtı Barris'e dönük olarak yürüdü. Yüzüne bakmayarak konuştu:</p>

  <p class="calibre">"Vulcan 2'ye karşı tarafsız olmadığımı itiraf ediyorum. Belki ona çok fazla güvendim."</p>

  <p class="calibre">"Yani güvenebileceğin bir şey bulmuştun. Belki de İyileştiriciler haklı. Hepimizle ilgili olarak."</p>

  <p class="calibre">"Bir makineye inandığım için mi benden nefret ediyorsun? Tanrım, bir ölçü aletine, kadrana veya metreye her baktığında, arabana veya gemiye her bindiğinde bir makineye inanmış olmuyor musun?"</p>

  <p class="calibre">Barris başıyla isteksizce evetledi. "Ama bu aynı şey değil, dedi.</p>

  <p class="calibre">Dill, "Bilemezsin," dedi. "Sen hiç benim işimi yapmadın. Benim bu bantların bana ne yapacağımı söylemelerine inanmamla su saatinin ölçüm yapıp sonucu yazması arasında hiçbir fark yok. Vulcan 3 tehlikeliydi, Vulcan 2 de bunu biliyordu. Vulcan 2'nin sezgisini paylaştığım için utanç mı duymalı mıyım? Şu lanet olası harflerin o yüzeyden geçişlerini ilk olarak gördüğümde ben de aynı şeyi hissetmiştim."</p>

  <p class="calibre">"Vulcan 2'nin kalıntılarına bakmama izin verir misin?" dedi Barris.</p>

  <p class="calibre">Dill, "Bunu ayarlayabiliriz," dedi. "Bunun için bize tek gereken senin temiz sicilli bir bakım tamircisi olduğuna dair bir kâğıt. Tabii o zaman Direktörlük sırmanı takmamanı öneririm."</p>

  <p class="calibre">"Oldu," dedi Barris. "Haydi başlayalım, o zaman."</p>

  <p class="calibre"><br class="calibre1" /></p>

  <p class="calibre">Barris kasvetli, terk edilmiş odanın girişinde durup bir zamanlar bilgisayar olan harabe yığınına baktı. İşe yaramaz, şekilsiz bir yığın halinde iç içe geçmiş, sessiz metal ve yamulmuş parçalar. Bu halde görmek çok kötü, diye düşündü, eski haliyle hiç görmemiş olmak. Veya belki de değil. Yanında duran Jason Dill çözülmüş görünüyordu; bedeni bir yana kaykılmıştı ve istemsiz olarak sürekli sağ kulağını kaşıyordu; kendi getirdiği adamın pek farkında olmadığı ortadaydı.</p>

  <p class="calibre">Barris, "Fazla bir şey kalmamış," dedi.</p>

  <p class="calibre">"Ne yaptıklarını biliyorlarmış." Dill neredeyse kendi kendine konuşuyordu; sonra, büyük bir çabayla, kendine geldi. "Koridorda onlardan birinin sesini duydum. Hatta gördüm. Parlayan gözler. Etrafta geziniyordu. Sadece yarasa veya baykuş olduğunu sandım. Ben de çıktım."</p>

  <p class="calibre">Çömelen Barris yerden bir avuç dolusu ezilmiş tel ve makara aldı. "Bunu yeniden yapmak için herhangi bir girişimde bulunuldu mu?"</p>

  <p class="calibre">"Vulcan 2'yi mi?" diye mırıldandı Dill. "Söylediğim gibi, imha öyle mükemmel ve büyük ölçekliydi ki..."</p>

  <p class="calibre">"Bileşenleri," dedi Barris. Karmaşık bir plastik tüpü dikkatle kaldırdı. "Bu, örneğin. Bu döner valf. Zarfı gitmiş tabii, ama asıl parçaları zarar görmemiş."</p>

  <p class="calibre">Dill kuşkulu kuşkulu ona bakıyordu. "Yani hâlâ yaşayan parçaları olabileceğini mi düşünüyorsun?"</p>

  <p class="calibre">"Mekanik olarak zarar görmemişler," dedi Barris. "Başka bir çerçeve içinde işleyecek parçalar. Bana Vulcan 2'nin Vulcan 3 ile ilgili kararını bilene dek ilerleme kaydedenleyiz gibi geliyor. Kendimiz tahmin yürütebiliriz ama bu aynı şey olmaz."</p>

  <p class="calibre">Dill, "Önerdiğin temel üzerinde araştırma yapacak bir tamir ekibi oluşturacağım," dedi. "Neler yapılabileceğine bakalım. Zaman alacaktır, tabii. Bu arada ne yapmayı öneriyorsun? Sence var olan politikaya devam mı etmeliyim?"</p>

  <p class="calibre">Barris, "Vulcan 3'e saklamakta olduğun birkaç veri yükle. Bazı haberlere göstereceği tepkiyi görmek istiyorum," dedi.</p>

  <p class="calibre">"Ne gibi?"</p>

  <p class="calibre">"Vulcan 2'nin yok edilmesiyle ilgili haberleri."</p>

  <p class="calibre">Bocalayan Dill, "Bu kadarı fazla riskli olur," dedi. "Dayandığımız temellerden o kadar emin değiliz. Ya yanılıyorsak?" »</p>

  <p class="calibre">Barris, bundan kuşkuluyum, diye düşündü. Kuşkular geçen her an daha azalıyor. Fakat belki de en azından parçalanmış bilgisayar yeniden yapılana dek beklemeliyiz. "Oldukça risk var," dedi yüksek sesle. "Bizim için, Birlik için." Aslında herkes için, diye düşündü.</p>

  <p class="calibre">Başıyla evetleyen Jason Dill yeniden kulağını kaşımaya başladı.</p>

  <p class="calibre">"Orada ne var?" diye sordu Barris. İki bandı artık yanında taşımayan Dill'in ilgileneceği bir tür güvenlik simgesi bulduğu açıktı.</p>

  <p class="calibre">"Hi-hiçbir şey," diye kekeledi kızaran Dill. "Bir tik, galiba. Gerginlik nedeniyle." Elini uzattı. "Aldığın parçaları bana ver. Bilgisayarın yeniden yapılması için gerekecek onlar. Bakılacak bir şey olur olmaz sana haber verilmesini sağlayacağım."</p>

  <p class="calibre">"Olmaz," dedi Barris. Hemen düşündü ve karar verdi; bastırabildiği kadar bastıracaktı, "işin burada yapılmamasını tercih ederim. Kuzey Amerika'da yapılmasını istiyorum."</p>

  <p class="calibre">Dill çılgın gibi baktı. Sonra, yavaş yavaş yüzü karardı. "Senin bölgende. Senin ekiplerin tarafından."</p>

  <p class="calibre">"Doğru," dedi Barris. "Bana söylediklerinin hepsi yalan dolan olabilir. Bu bantların sahte olmaları son derece olası Emin olabildiğim tek şey şu: seninle ilgili ilk düşüncelerim, beni buraya getiren düşüncelerim doğru." Sesine yenilmez, kuşkudan arınmış bir ton vermişti. "Vulcan 3'ten bilgi saklaman Birlik'e karşı suç oluşturuyor. Görevimin bir parçası olarak seninle Birlik mahkemelerinde savaşmak isterdim. Gerekçende haklı olabilirsin ama bu parçacıklar bunları doğrulana dek..." Elini makaraların, anahtarların, tellerin üzerinde gezdirdi.</p>

  <p class="calibre">Dill uzun bir süre sessiz kaldı. Az önce olduğu gibi eli sağ kulağındaydı. Derken sonunda iç çekti. "Peki, Direktör. Artık seninle kavga etmek istemiyorum. Her şeyi götür. Ekiplerini buraya getirip bunları al, eğer istersen yükle, New York'a götür. Tatmin olana kadar istediğin gibi oyna." Dönüp odadan çıktı, loş, yankılı koridordan yürüdü gitti.</p>

  <p class="calibre">Elleri Vulcan 2'nin parçalarıyla dolu olan Barris, adamın gidişini izledi. Artık görünmez olunca da bir kez daha nefes almaya başladı. Bitti, dedi kendi kendine. Kazandım. Benimle ilgili herhangi bir suçlama olmayacak; Cenevre'ye gelerek onunla yüzleştim -ve istediğimi aldım.</p>

  <p class="calibre">Rahatladığı için elleri titreyen Barris parçaların arasında uzun uzun gezerek daha derin, sistemli bir inceleme yapmaya başladı.</p>

  <p class="calibre">Ertesi sabah saat sekizde Vulcan 2'nin kalıntıları sandıklanmış ve ticari bir nakliye aracına konmuştu. Sekiz otuzda ise Barris'in mühendisleri Vulcan 2 ile ilgili son orijinal elektrik diyagramlarını almışlardı. Saat dokuzda araç New York'a gitmek üzere yola çıktığında Barris derin bir soluk aldı. Araç yerden kalktığı andan itibaren Jason Dill'in araç üzerindeki yetkisi sona eriyordu.</p>

  <p class="calibre">Barris de saat onda kalkan ve New York-Cenevre arasında yolculuk eden turistlerle işadamlarına yönelik hızlı ve lüks bir araç olan yolcu uçağıyla Vulcan 2'nin parçalarını takip etti. Bu sayede banyo yapma, tıraş olma ve giysilerini değiştirme fırsatı oldu; bütün gece boyunca çok çalışmıştı.</p>

  <p class="calibre">Birinci sınıf bölümde rahat koltuklardan birine gömülüp dinlenirken, haftalardır ilk kez keyfinin yerinde olduğunu fark etti. Çevresindeki sesler ninni etkisi yaparak onu yarı-uyku durumuna getirmişti; arkaya yatarak şık giyimli hanımların koridorlarda yürümelerini izledi ve çevresindeki insanlar arasında devam eden, çoğunlukla toplumsal içerikli sohbetlerden kulağına çalınan parçaları dinledi.</p>

  <p class="calibre">"İçecek bir şey ister misiniz, efendim?" diye sordu yanına gelen robot görevli.</p>

  <p class="calibre">Kendine güzel, koyu bir Alman birası ve bu uçuşlarda verilen ünlü peynir ordövründen ısmarladı.</p>

  <p class="calibre">Port du salut peynirinden bir dilim yerken karşısındaki adamın okumakta olduğu London Times gazetesindeki manşet gözüne çarptı. Hemen ayağa fırlayarak gazeteci robotu aradı, buldu, kendine bir gazete aldı ve aceleyle yerine döndü.DİREKTÖR TAUBMANN VE HENDERSON İYİLEŞTİRİCİLER'İN ILLINOIS'DEKİ ZAEERLERİ İÇİN YETKİLİLERİ SUÇLUYOR VE SORUŞTURMA İSTİYORLAR.</p>

  <p class="calibre">Donup kalan Barris, Illinois'de kırsal bölgelerdeki kasabalarda gerçekleştirilmiş olan dikkatle planlanmış kitlesel hareket ayaklanmasının Chicago'daki işçi sınıfı ayaklanmasını birleştiğini okudu; iki grup birleşerek eyaletin birçok yerini Birlik denetimine -en azından geçici olarak- son vermişe benziyordu. Bir küçük nokta daha onu dehşete düşürdü. NEW YORK DIŞINDA BULUNAN KUZEY AMERİKA DİREKTÖRÜ BARRIS'E ULAŞILAMADI.</p>

  <p class="calibre">Yokluğu sırasında çalışmışlardı; bundan çok iyi yararlanmışlardı. Hem de yalnızca Hareket değil, diye düşündü kötü kötü. Taubmann da. Anadolu Direktörü Henderson da. Bu ikisi geçmişte de birden fazla kereler birlikte davranmışlardı.Soruşturma elbette Jason Dill tarafından yaptırılacaktı Barris, bundan önce Dill'i zorla idare edebildim, diye düşündü; ona tek gereken Taubmann'dan alacağı küçücük destekti. Böylece dünyamı karartabilirler. Hatta şimdi, uçuşun ortasında sıkışıp kalmışken bile... Herhalde bu durumu Dill kendisi teşvik etmiştir; Dill ve Taubmann güçlerini çoktan birleştirmişlerdir bana karşı.</p>

  <p class="calibre">Hızla düşündü ve kendine hâkim olmayı başardı. Ben zor bir durumdayım, diye karar verdi. Elimde Vulcan 2'nin kalıntıları var ve en önemlisi Dill'i zorlayıp neler yaptığını itiraf ettirdim. Başka hiç kimse bilmiyor! Bu bilgi bende olduğuna göre bana karşı cephe almaya asla cesaret edemez. Bunu açıklarsam...</p>

  <p class="calibre">Avantaj bende, diye karar verdi. Bölgemde Hareket oluşma biçimimi soruşturma talebinin zekice zamanlanmış olmasına karşın. " Su lanet olası Fields, diye düşündü. Orada otel odasında oturmuş bana "aklı başında tek Direktör" diye iltifat ediyor, sonra da ben bölgemden uzaktayken beni gözden düşürmek için elinden geleni yapıyor.</p>

  <p class="calibre">Robot görevlilerden birine işaret ederek, "Bana bir görüntülü iletici getirin. New York Birlikle kapalı devre hattı olanlardan," dedi.</p>

  <p class="calibre">Koltuğunun ses geçirmez perdelerini kapattırdı ve az sonra ekranda alt-Direktörü Peter Allison'ın görüntüsü ile karşı karşıyaydı.</p>

  <p class="calibre">"Telaşa gerek yok," dedi Allison, Barris kaygısını açıkladıktan sonra. "Bu Illinois ayaklanmasını bizim polis ekiplerimiz bastırıyor. Ayrıca bu dünya çapında bir hareketin parçası. Şu anda her yerde etkinler gibi görünüyor. Buraya geldiğinizde gizli raporları gösteririm; direktörlerin çoğu olanları gazetelerden saklıyor. Taubmann'la Henderson olmasaydı bu Illionois davasını da gizlerdik. Anladığım kadarıyla Lizbon' da, Berlin'de ve Stalingrad'da da benzer olaylar olmuş. Vulcan 3 herhangi bir karar verirse..."</p>

  <p class="calibre">"Belki verir, yakında," dedi Barris.</p>

  <p class="calibre">"Cenevre'de tatmin edici sonuçlar mı aldınız? Kesin bir karar mı aldınız?"</p>

  <p class="calibre">"Bunu seninle daha sonra tartışırız," diyen Barris bağlantıyı kesti.</p>

  <p class="calibre">Daha sonra uçak New York üzerinde alçalırken orada da aşırı hareket olduğunu gördü. Kahverengi giysili bir iyileştiriciler alayı Bowery'de bir sokakta yürüyordu, kaba görünüşlü giysileri içinde gizemli ve ağırbaşlıydılar. Kalabalıklar onları saygılı bir hayranlık içinde izliyordu. Birlik'e ait tahrip edilmiş bir otomobil gördü; kendi ofisinin bulunduğu yere bir kilometre gibi yakın bir mesafede, bir güruh tarafından tahrip edilmişti. Uçak iniş manevrasına başlayınca, binaların duvarlarına tebeşirle yazılmış sloganlar gördü. Posterler. Artık daha çok şeyi açıkça yaptıklarını fark etti. Ayan beyan. Korkuları gittikçe azalıyor.</p>

  <p class="calibre">Vulcan 2'nin kalıntılarını taşıyan ticari araçtan neredeyse bir saat önce gelmişti. Ofisine gidip gerekli yasal kâğıtları imzalayarak yönetsel yetkiyi Allison'dan devraldıktan sonra Rachel'ı sordu.</p>

  <p class="calibre">Allison, "Şu Güney Amerika'da katledilen Birlik görevlisinin dul eşini mi kastediyorsunuz?" dedi. Kolunun altında bir tomar kâğıt, rapor ve formu karıştırarak sonunda birini buldu. "Siz gittiğinizden beri o kadar çok şey oldu ki," diye açıkladı. "Sanki her şey birden üstümüze geliyor." Bir sayfa çevirdi. "İşte burada: Bayan Pitt buraya dün New York saati ile sabah 2.30'da gelmiş ve Avrupa'dan güvenli bir şekilde gelmesinden sorumlu personel tarafından bize teslim edilmiş. Sonra biz de onu hemen Denver'daki akıl sağlığı enstitüsüne devretmişiz."</p>

  <p class="calibre">İnsanların yaşamları, diye düşündü Barris. Formlar üzerindeki işaretler.</p>

  <p class="calibre">"Sanırım Denver'a gideceğim," dedi. "Birkaç saatliğine Birlik Kontrol'den buraya her an büyük bir kargo gelebilir onu mutlaka sürekli koruma altına aldır ve hiç kimsenin burnunu sokup içindekileri boşaltmasına izin verme. Sandık açılırken kendim bizzat bulunmak istiyorum."</p>

  <p class="calibre">"Illinois'deki durumla ilgilenmeye devam edeyim mi?' diye sordu Allison, arkasından gelerek. "Bana öyle geliyor ki orada başarılı oldum sayılır; eğer şunları incelerseniz..."</p>

  <p class="calibre">Barris, "Sen ilgilenmeye devam et. Ama bana bilgi ver,' dedi.</p>

  <p class="calibre">On dakika sonra kendi makamına ait olan küçük bir acil durum gemisiyle Birleşik Devletler'i baştan başa geçip hıza Colorado'ya doğru yol alıyordu. Acaba kadın orada mı, diye sordu kendine. Bu konuda büyük bir korku duyuyordu. Onu göndermiş olacaklar. Muhtemelen New Mexico'ya, bir akıl sağlık çiftliğine. Ben oraya vardığımda da onu New Orleans'a, yani Taubmann'a ait bölgenin kenarındaki kente göndermiş olacaklar. Oradan da kolayca, fazla çaba harcamadan bürokratik bir adım atarak Atlanta'ya.</p>

  <p class="calibre">Fakat Denver'daki hastanede onu karşılayan doktor, "Direktör. Bayan Pitt bizimle. Şu anda solaryumda," diyerek yolu işaret etti. "Kendini fazla yormuyor," dedi doktor. Yolun bir kısmında Barris'e eşlik etti. "Tekniklerimize oldukça iyi tepki verdi.. Sanırım birkaç gün içinde kendine gelecek ve normale dönmüş olacak."</p>

  <p class="calibre">Barris onu dışarıda, cam duvarlı terasta buldu. Kızıl renkli ahşaptan bir şezlongda yatıyordu, dizlerini sıkıca kendine doğru çekmiş, kollarını bacaklarının etrafına dolamıştı ve başı yana eğikti. Üzerinde, iyileşmekte olanların giydiği kısa, mavi bir giysi vardı. Ayakları çıplaktı.</p>

  <p class="calibre">"İyiye gidiyor gibisin," dedi Barris sıkıntılı bir şekilde.</p>

  <p class="calibre">Kadın bir süre bir şey söylemedi. Sonra kımıldadı ve "Merhaba. Buraya ne zaman geldin?" dedi.</p>

  <p class="calibre">"Şimdi," dedi kadına kaygıyla bakarak; kendini gergin hissediyordu. Bir şeyler hâlâ yolunda değildi.</p>

  <p class="calibre">Rachel, "Şuraya bak," diye işaret etti. Barris üstü açık duran plastik kargo kutusunu gördü. "İkimize gelmişti," dedi Rachel, "ama bana verdiler. Birisi duraklardan birinde gemiye koymuş. Herhalde temizlikçi adamlardan biri. Birçoğu İyileştiriciler' dendir."</p>

  <p class="calibre">Kutuyu eline alan Barris içindeki kömürleşmiş metal silindiri, yarı yarıya yok olmuş parlayan gözleri gördü. Bakarken gözlerin kendisine tepki verdiğini gördü; varlığını kaydetmişlerdi.</p>

  <p class="calibre">"Tamir etmiş," dedi Rachel düz, duygusuz bir sesle. "Onu dinleyip duruyorum."</p>

  <p class="calibre">"Dinlemek mi?"</p>

  <p class="calibre">"Konuşuyor," dedi Rachel. "Tek yaptığı bu; bu kadarını onarabilmiş. Hiç susmuyor. Ama söylediği hiçbir şeyi anlamıyorum. Sen dene. Bizimle konuşmuyor." Sonra ekledi: Peder bunu zarar veremeyecek şekilde onarmış. Hiçbir yere gidemez, hiçbir şey yapamaz."</p>

  <p class="calibre">Şimdi Barris de duyuyordu. Tiz, belli belirsiz, sabit, fakat her saniye değişen bir ses. Aletten çıkan sürekli bir sinyal. Ve Rachel haklıydı. Onlara yönelik bir şey değildi.</p>

  <p class="calibre">"Peder senin bunun ne olduğunu bileceğini düşünüyor," dedi Rachel. "Yanında bir not var. Peder ne olduğunu çıkaramadığını söylüyor. Kiminle konuştuğunu çıkaramıyor, "diyerek bir kâğıt çıkardı. Merakla, "Kiminle konuştuğunu biliyor musun?" dedi.</p>

  <p class="calibre">"Evet," dedi Barris, kutusunun içine hapsedilmiş oları yarım, yanmış metal şeye bakarak; Peder Fields onu iyice dengelemişti. "Sanırım biliyorum."</p>
</body>
</html>
