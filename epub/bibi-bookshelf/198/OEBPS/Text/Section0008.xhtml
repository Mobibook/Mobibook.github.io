<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre2">
  <h1 class="sgc1" id="heading_id_2">6</h1>

  <p class="calibre"><br class="calibre1" /></p>

  <p class="calibre"><br class="calibre1" /></p>

  <p class="calibre">Yatağının kenarındaki görüntülü ekranın vızıltısı Jason Dill'i yatıştırıcı alarak daldığı derin uykusundan uyandırdı. Uzanarak hattı hırçınca açtı ve hemen özel devreden arandığını farla etti. Yine ne var, diye merak etti; aynı zamanda da uyuduğu saatler boyunca mücadele ettiği müthiş baş ağrısının farkına vardı. Vakit çok geçti. En azından dört buçuktu.</p>

  <p class="calibre">Ekranda tanımadığı bir yüz belirdi. Çok geçmeden bir kimlik standardı gördü. Tıp bölümüydü.</p>

  <p class="calibre">"Yönetici Direktör Dill," diye mırıldandı. "Ne istiyorsunuz? Gelecek sefere monitörden saati kontrol ederseniz iyi olur, orada öğlense bile burada saat çok geç."</p>

  <p class="calibre">Tıp görevlisi, "Efendim, elemanlarınız size hemen haber vermemi söylediler," dedi. Bir karta baktı. "Bayan Agnes Parker adında bir öğretmen."</p>

  <p class="calibre">"Evet," dedi Dill başını sallayarak.</p>

  <p class="calibre">"Bir başka öğretmen tarafından bulunmuş. Omurgası çeşitli yerlerden zedelenmişti, sabah saat 1.30'da da öldü. İlk bulgulara göre kadına kasten zarar verilmiş. Bir tür ısı plazmasının kullanıldığına dair göstergeler var. Omurga sıvısını kaynatan."</p>

  <p class="calibre">"Peki," dedi Dill. "Haber verdiğiniz için teşekkürler, doğrusunu yaptınız." Bir düğmeye basarak bağlantıyı kesti, sonra da ekrandan Birlik Polisi'yle görüşmek için direkt hat istedi.</p>

  <p class="calibre">Ekranda sakin, şişman bir yüz belirdi.</p>

  <p class="calibre">Dill, "Küçük Fields'ı koruyan bütün adamları görevden alıp yerlerine derhal tamamen rastgele seçilmiş yeni bir ekip koyun. Tamamen temize çıkıncaya dek şu andaki ekibi de alıkoyun," dedi. Düşündü. "Agnes Parker'la ilgili bilgiler size de geldi mi?"</p>

  <p class="calibre">"Bir iki saat önce geldi," dedi polis memuru.</p>

  <p class="calibre">"Lanet olsun," dedi Dill. Çok zaman geçmişti. Bu süre içinde çok fazla zarar yapmış olabilirlerdi. Kim yapmış olabilirdi?</p>

  <p class="calibre">Düşmanlar.</p>

  <p class="calibre">"Peder Fields'la ilgili haber var mı?" diye sordu. "Eminim henüz bulmayı becerememişsinizdir."</p>

  <p class="calibre">"Üzgünüm, efendim," dedi polis memuru.</p>

  <p class="calibre">Dill, "Şu Bayan Parker'la ilgili bulduklarınızı bana da haber verin," dedi. "Dosyasını doğal yollardan takip edin. Bunu size bırakıyorum, bu sizin işiniz. Benim ilgilendiğim küçük Fields. Ona hiçbir şey olmasını istemiyorum. Belki de iyi olup olmadığını şimdi kontrol etseniz iyi olur; bana her durumda bilgi verin." Hattı kapattı ve yerine oturdu.</p>

  <p class="calibre">Küçük Fields'ı kimin götürdüğünü mü bulmaya çalışıyorlar, diye sordu kendine. Ve nereye? Bu bir sır değildi; gün ışığında arabama bindirdik, çocukların oyun alanının önünden geçtik.</p>

  <p class="calibre">Yaklaşıyorlar, dedi kendi kendine. Vulcan 2'ye ulaştık çocuklarla ilgilenmekten anladığı tek şey onları ilk gelen yüksek düzeyde görevliye teslim etmek olan o aptal, yaltakçı öğretmene de. Binalarımızın içine kadar girebiliyorlar. Ta olarak ne yaptıklarını çok iyi bildikleri ortada. Eğer okullara yani gençleri inanmaları için eğittiğimiz yerlere de girebiliyorlarsa...</p>

  <p class="calibre">Bir iki saat evinin mutfağında oturup ısındı ve sigara yaktı. Sonunda karanlık gece griye dönmeye başladı.</p>

  <p class="calibre">Ekrana dönerek Larson'ı aradı. Uyku sersemi olan Larson kaba bir şekilde kimin aramakta olduğuna baktı, sonra müdürünü tanıdı ve hemen iş havasına girip nazikleşti. "Buyurun, efendim."</p>

  <p class="calibre">"Vulcan 3'e bir takım sorular yöneltmek için sana ihtiyacım olacak," dedi Jason Dill. "Bu soruları büyük bir dikkatle hazırlamamız gerekecek. Ve verilerin yüklenmesi de zor olacak." Devam edecekti ama Larson sözünü kesti.</p>

  <p class="calibre">"Memnun olacağınız bir şey var: Direktör Barris'i suçlayan imzasız mektubu kimin yazmış olabileceği ile ilgili bir şey yakaladık," dedi. "Şu 'öldürülen yetenekli adam'ın kim olabileceği üzerinde durduk. Kastedilenin Arthur Pitt olduğu varsayımından yola çıkıp Pitt'in eşinin Kuzey Afrika'da yaşadığını keşfettik - aslında kadın haftada birkaç kez alışveriş için Kahire'ye gidiyormuş. Mektubu kadının yazdığı öyle büyük bir olasılık ki, bölge polisine kadını yakalamaları için talimat vermeye hazırlanıyoruz. Bölge Blucher'ın bölgesi, bu yüzden onun adamlarıyla çalışalım ki kimse gücenmesin. Sizin onay vermeniz gerekiyor, böylece benim sorumluluk almam gerekmeyecek. Anlarsınız ya efendim, bunu yapan belki kadın değildir."</p>

  <p class="calibre">"Kadını yakalayın," dedi Dill genç adamın sözcük bombardımanını yalnızca yarım kulakla dinleyerek.</p>

  <p class="calibre">"Hemen, efendim," dedi Larson canlı bir tavırla. "Kadından öğrenebildiklerimizi size de bildiririz. Barris'i suçlamak amacının ne olduğunu öğrenmek ilginç olacak - tabii suçlayanın o olduğunu varsayarsak. Bence başka bir direktör adına çalışıyor olabilir ve</p>

  <p class="calibre">Yaklaşıyorlar, dedi kendi kendine. Vulcan 2'ye ulaştık çocuklarla ilgilenmekten anladığı tek şey onları ilk gelen yüksek düzeyde görevliye teslim etmek olan o aptal, yaltakçı öğretmene de. Binalarımızın içine kadar girebiliyorlar. Ta olarak ne yaptıklarını çok iyi bildikleri ortada. Eğer okullara yani gençleri inanmaları için eğittiğimiz yerlere de girebiliyorlarsa...</p>

  <p class="calibre">Dill bağlantıyı kesti. Sonra da yorgun bir şekilde yatağına geri döndü.</p>

  <p class="calibre"><br class="calibre1" /></p>

  <p class="calibre">Haftanın sonuna doğru Direktör William Barris soru formunu geri aldı, üzerine bir not karalanmıştı: "Doğru doldurulmamış. Lütfen düzeltip geri gönderin."</p>

  <p class="calibre">Barris öfkeyle formu masasına attı ve ayağa fırladı. Görüntülü ileticiyi açtı. "Bana Cenevre Birlik Kontrol'ü bağlayın."</p>

  <p class="calibre">Cenevre'deki görevli bağlandı. "Buyurun, efendim?"</p>

  <p class="calibre">Barris soru formunu kaldırdı. "Bunu geri gönderen kim? Kimin yazısı bu? Veri yükleme ekibinin başı mı?"</p>

  <p class="calibre">"Hayır, efendim." Görevli hemen kontrol etti. "Formunuzla ilgilenen Yönetici Direktör Dill'miş efendim."</p>

  <p class="calibre">Barris öfkeden kaskatı kesildiğini hissetti. "Hemen Dill'le görüşmek istiyorum."</p>

  <p class="calibre">"Bay Dill konferansta. Rahatsız edilemez."</p>

  <p class="calibre">Barris hızla vurarak ekranı kararttı. Bir süre düşündü. Hiç kuşku yoktu; Jason Dill işlemi bilerek durdurmuştu. Böyle devam edemem, diye düşündü Barris. Bu şekilde Cenevre' den herhangi bir yanıt alamayacağım. Dill neyin peşinde, Tanrı aşkına?</p>

  <p class="calibre">Dill neden kendi direktörleriyle işbirliği yapmayı reddediyor?</p>

  <p class="calibre">Bir yılı geçti ve Vulcan 3'ten İyileştiriciler'le ilgili tek bir rapor yok. Ya da vardı da Dill mi açıklamıyordu?</p>

  <p class="calibre">İnanamayarak, Dill bilgisayardan bilgileri saklıyor olabilir mi, diye düşündü. Nelerin olup bittiğinden haberdar etmiyor olabilir mi?</p>

  <p class="calibre">Vulcan 3 İyileştiriciler'le ilgili hiçbir şey bilmiyor olabilir mi? Bu kadarı hiç inanılır gelmiyordu. Bu, Dill için bitmez tükenmez bir iş demekti; Vulcan 3'e yalnızca bir hafta içinde milyarlarca veri yükleniyordu; Hareket'le ilgili bütün bilgileri büyük makineden saklamak herhalde olanaksız gibi bir şeydi. Üstelik herhangi bir veri girerse, bilgisayar tepki gösterirdi; veriyi tutar, bütün diğer verilerle karşılaştırır ve bağdaşmadığını fark ederdi.</p>

  <p class="calibre">Hem, diye düşündü Barris, eğer Dill Hareket'in varlığı Vulcan 3'ten saklıyorsa amacı ne olabilirdi? Kendini -ve genel olarak Birlik'i- bilgisayarın durumu değerlendirmesine mahrum etmekle ne elde edebilirdi?</p>

  <p class="calibre">Fakat Barris durumun son on beş aydır böyle olduğunu fark etti. Vulcan 3'ten bize hiçbir şey gelmedi, yani ya makine bir şey söylemedi, veya söylediyse de Dill açıklamadı. Bu yüzden her açıdan bilgisayar konuşmadı sayılır.</p>

  <p class="calibre">Birlik'in yapısı içinde ne temel bir hata, diye düşündü acı acı. Bilgisayarla ilişki kuracak tek bir adam var, böylece o adam bizi tamamen bilgisayardan koparabilir; dünyanın Vulcan 3'le ilişkisini kesebilir, insanla Tanrı arasındaki yüce bir rahip gibi. Bunun yanlış olduğu açık. Fakat ne yapabiliri Ben ne yapabilirim? Bu bölgedeki en üst düzey yetkili ben olabilirim, ama Dill yine de benim üstüm; beni ne zaman istese görevden alabilir. Evet, bir direktörü kendi isteğinin dışında görevden almak karmaşık ve zor bir işti ama daha önce birçok kez yapılmıştı. Ben çıkıp onu suçlarsam-</p>

  <p class="calibre">Neyle?</p>

  <p class="calibre">Barris, Dill'in bir şeyler yapıyor olduğunu fark etti ama ne olduğunu bilmenin yolu yoktu. Sadece elimde gerçek olmadığından değil; neyle suçladığımı yazacak kadar bile yolumu göremiyorum. Üstelik soru formunu gerçekten doğru doldurmamıştım; orası doğru. Ve Dill Vulcan 3'ün İyileştiriciler'le ilgili gerçekten hiçbir şey söylemediğini söylemek istiyorsa kimse onunla tartışamaz, çünkü makineye başka kimse ulaşamıyor. Sözüne inanmak zorundayız.</p>

  <p class="calibre">Barris, ama artık sözüne inandığım yeter, diye düşündü. On beş ay yeterince uzun bir süre, harekete geçmenin zamanı geldi. Bu istifa etmek zorunda bırakılmam anlamına gelse bile.</p>

  <p class="calibre">Büyük olasılıkla da böyle olacak, hem de hemen.</p>

  <p class="calibre">İnsanın işi, diye karar verdi Barris, o kadar da önemli değil. Parçası olduğun örgüte güvenmen gerekir; üstlerine inanman gerekir. Eğer bir şeyler karıştırdıklarını düşünüyorsan sandalyenden kalkıp bir şey yapmalısın, bu onlarla yüzleşip açıklama istemekten başka bir şey olmayacaksa bile.</p>

  <p class="calibre">Uzanarak eliyle ekranı tekrar açtı. "Beni sahaya bağlayın. Acele edin."</p>

  <p class="calibre">Bir süre sonra saha-kuledeki görevli ekranda belirdi. "Buyurun, efendim?"</p>

  <p class="calibre">"Ben Barris. Bir an önce birinci sınıf bir gemi hazırlayın. Hemen uçuyorum."</p>

  <p class="calibre">"Nereye efendim?"</p>

  <p class="calibre">"Cenevre'ye," diye dişlerini gıcırdattı Barris. "Yönetici Direktör Dill ile bir randevum var." Kendi kendine, "Dill bundan hoşlansa da hoşlanmasa da," diye ekledi.</p>

  <p class="calibre"><br class="calibre1" /></p>

  <p class="calibre">Gemi onu son sürat Cenevre'ye götürürken Barris planlarını dikkatle gözden geçirdi.</p>

  <p class="calibre">Bunu Jason Dill'i zor durumda bırakmak için bahane olarak kullandığımı, samimi olmadığımı, Vulcan 3'ün cevap vermemesini aslında Jason Dill'in mevkiini ele geçirmek için bahane olarak kullandığımı söyleyecekler, diye düşündü. Cenevre'ye gelişim de ne kadar acımasızca hırslı olduğumu kanıtlayacak. Elimde bu dediklerinin tersini kanıtlayacak hiçbir şey yok; söylediklerimin altında başka bir amaç olmadığını kanıtlayamam.</p>

  <p class="calibre">Bu kez kronik kuşku içinde değildi; örgütün iyiliği için uğraştığını biliyordu. Bu kez kendi aklından geçenleri bildiğini fark etti. Şu anda kendisine güvenebilirdi.</p>

  <p class="calibre">Yalnızca kendime güvenmem gerekli, dedi kendine. Kişisel çıkarım için Dill'i alt etmeye çalıştığımı sürekli inkâr edersem...</p>

  <p class="calibre">Ama dahası vardı. Mekanizmayı işletmeye bir başlarlarsa, dünyadaki bütün inkârların bana bir faydası olmaz, diye düşündü. Atlanta'dan o polis psikologlardan birkaç tane getirebilirler; çocuklar bir kez benim üzerimde çalışırlarsa beni suçlayanların düşüncelerine katılıverir, Dill'in sorunlarını kuşkucu bir şekilde sömürdüğüme ve örgütü yıkmaya çalıştığıma ikna olurum. Hatta beni hain olduğum ve Ay'daki çalışma kamplarına gönderilerek cezalandırılmam gerektiği konusunda bile ikna ederler.</p>

  <p class="calibre">Atlanta psikologlarını düşününce boğazının kuruduğunu ve alnında soğuk terler belirdiğini hissetti.</p>

  <p class="calibre">Onlarla sadece bir kez karşılaşmıştı, o da Birlik'teki üçüncü yılındaydı. Bölümündeki -o zamanlar Birlik'in küçük kırsal bir bölgesini yönetiyordu- dengesiz bir memurun Birlik malını çaldığı ve karaborsada sattığı ortaya çıkmıştı. Birlik'in tabii ki ileri teknolojik aletler üzerinde tekeli vardı ve bazı mallar son derece değerliydi. Bu da insanları sürekli olarak baştan çıkarıyordu; o memur da envanterlerden sorumluydu; cazibe fırsatla birleşmiş, ikisi bir arada karşı konulamaz hale gelmişti. Gizli polis adamı neredeyse anında yakalamış, tutuklamış ve olağan itirafı elde etmişlerdi. Kendini temize çıkarmak, veya temize çıkarmaktan anladığı her neyse onun için, adam bölge ofisindeki William Barris dahil başka kişileri de suçlamıştı. Böylece onunla ilgili emir çıkmış, onu bir gece yarısı "görüşme yapmak" için götürmüşlerdi.</p>

  <p class="calibre">Hakkında emir çıkarılması onu herhangi bir sorumluluk altına sokmuyordu; her vatandaşın yaşamı boyunca bir veya daha fazla kez polisle başı belaya giriyordu. Bu olay Barris'in kariyerine zarar vermemişti; çabucak serbest bırakılmış, işine geri dönmüştü ve daha yüksek pozisyona terfii sırasında kimse olayı gündeme getirmemişti. Fakat polis merkezinde yarım saat iki psikolog onun üzerinde çalışmıştı ve bu hâlâ onu gece yarısı uykusundan uyandırmaya yetiyordu; kötü bir düştü| ama ne yazık ki her an bir kez daha gerçek olabilirdi.</p>

  <p class="calibre">Eğer şimdi, Mason-Dixon Hattı'nın kuzeyindeki tek yetkili olan Kuzey Amerika Direktörü olmasına rağmen, yanlış bir adım atarsa...</p>

  <p class="calibre">Cenevre Birlik Kontrol'e gittikçe yaklaşırken başını bile bile belaya soktuğunu düşünüyordu artık. Kendi işime bakmalıyım, dedi kendine. Merdivenin üst basamaklarına çıkmak, hatta hapisten uzak kalmak için hepimizin öğrendiği bir kural bu.</p>

  <p class="calibre">Ama bu zaten benim işim!</p>

  <p class="calibre">Fazla geçmeden, teypten gelen yumuşak bir ses, "inmek üzereyiz, Bay Barris," dedi.</p>

  <p class="calibre">Cenevre altındaydı. Kalktıktan sonra, Atlantik'i geçerken Batı Avrupa'nın üzerinden giderken gemiye rehberlik eden otomatik rölelerin aşağıya çektiği gemi alçalıyordu.</p>

  <p class="calibre">Barris, Büyük olasılıkla benim yolda olduğumu biliyorlardır, diye düşündü. Dalkavuğun, muhbirin biri onlara haber vermiştir. Kendi binamdaki küçük memurlardan biri mutlaka Birlik Kontrol adına çalışan bir casustur.</p>

  <p class="calibre">Şimdi, koltuğundan kalkıp çıkış kapısına doğru ilerlerken, başka biri geliş zamanını belirlemek için mutlaka Cenevre terminalinde onu bekliyordu. Hep izleyecekler beni, diye düşündü.</p>

  <p class="calibre">Çıkışta duraksadı. Geri dönebilirim, dedi kendi kendine, bu yolculuğa hiç başlamamış gibi yapabilirim, hiç kimse de konuyu açmaz; buraya gelmek için yola çıktığımı, alana kadar geldiğimi bilirler ama nedenini bilemezler. Niyetimin patronum Jason Dill'le yüzleşmek olduğunu asla anlayamazlar.</p>

  <p class="calibre">Duraksadı, sonra kapıyı açan düğmeye bastı. Kapı kenara açılınca parlak öğlen güneşi küçük geminin içini doldurdu. Barris ciğerlerini taze havayla doldurdu, durdu, sonra rampadan inerek alana girdi.</p>

  <p class="calibre">Açık alandan terminale doğru yürürken parmaklığın kenarında duran biri harekete geçti. İşte, dedi Barris. Beni izliyor. Şekil yavaşça ona doğru ilerledi. Uzun, mavi paltosu olan biriydi bu. Saçı eşarpla bağlı, elleri paltosunun cebinde bir kadın. Kim olduğunu bilemedi. Güzel ama belirgin olmayan hatlar. Ne kadar anlamlı gözler, diye düşündü. Kendisine bakıyorlardı. Kadın aralarında bir-iki metre kalıncaya dek ne konuştu ne de bir hareket yaptı. Derken renksiz dudakları kıpırdadı.</p>

  <p class="calibre">"Beni anımsamıyor musunuz, Bay Barris?" dedi anlam taşımayan bir sesle. Yanına geldi ve onunla beraber terminale doğru yürümeye başladı. "Sizinle konuşmak istiyorum. Sanırım ayırdığınız zamana değecek."</p>

  <p class="calibre">"Rachel Pitt," dedi Barris.</p>

  <p class="calibre">Rachel ona bakarak, "Satacak bir şeyim var. Geleceğinizi belirleyebilecek bir haber," dedi. Sesi sert ve tizdi, cam gibi kırılgandı. "Ama karşılığında bir şey almam gerek; bir şey vermelisiniz."</p>

  <p class="calibre">"Sizinle herhangi bir iş yapmak istemiyorum," dedi. "Buraya sizi görmeye gelmedim."</p>

  <p class="calibre">"Biliyorum," dedi Rachel. "Sizi ofisinizde yakalamak istedim ama her seferinde beni engellediler. Bu konuda emir verdiğinizi hemen anladım."</p>

  <p class="calibre">Barris bir şey söylemedi. Bu gerçekten çok kötü, diye düşündü. Bu kaçık kadın beni burada, şimdi bulmayı başardı.</p>

  <p class="calibre">"İlgilenmiyorsunuz," dedi Rachel, "ve neden olduğunu biliyorum; bütün düşünebildiğiniz Jason Dill'in karşısında ne kadar başarılı olacağınız. Ama bakın, onunla kanıksamayacaksınız bile."</p>

  <p class="calibre">"Nedenmiş?" dedi, hissettiği herhangi bir duyguyu sesine yansıtmamaya çalışarak.</p>

  <p class="calibre">Rachel, "Birkaç gündür tutukluydum. Beni alıp buraya getirdiler," dedi.</p>

  <p class="calibre">"Ben de burada ne yaptığınızı merak ediyordum."</p>

  <p class="calibre">"Bir Birlik görevlisinin sadık karısı. Kendini örgüte adamış. Kocası öldürüleli birkaç..." Durdu. "Ama bununla da ilgilenmiyorsunuz." Parmaklığa geldiklerinde durdu ve yüzünü ona döndü, "ister doğrudan Birlik Kontrol Binası'na gidersiniz, ister yarım saat benimle gelirsiniz. Ben ikincisini öneririm. Beni dinlemeden gidip Dill'i görmeye karar verirseniz..." Omuz silkti. "Sizi durduramam. Gidin." Hiç kırpmadığı siyah gözleri parıldayarak bekledi.</p>

  <p class="calibre">Bu kadın gerçekten aklını kaçırmış, diye düşündü Barris. Katı, fanatik ifadeler... Ama yine de dediklerini kulak ardı etmeyi göze alabilir miydi?</p>

  <p class="calibre">"Sizi baştan çıkartmaya çalıştığımı mı düşünüyorsunuz? " dedi.</p>

  <p class="calibre">Barris irkildi: "Ben..."</p>

  <p class="calibre">"Yani yüce amacınıza ulaşma yolundan çıkartmak." Kadın kez gülümsedi, rahatlamış görünüyordu. "Bay Barris," dedi sallanarak. "Size gerçeği söyleyeceğim, iki gündür yoğun inceleme altında tutuluyorum. Kim tarafından olduğunu tahmin edebilirsiniz. Ama fark etmez. Neden dert edeyim? Bütün olanlardan sonra..." Sesi kesildi, sonra yine devam etti. Kaçtığımı mı düşünüyorsunuz? Peşimde olduklarını?" Gözlerinde alaycı bir ifade dans etti. "Hayır. Beni bıraktılar. İki gün boyunca zorunlu psikoterapi uyguladılar, sonra da eve gidebileceğimi söylediler; kapıdan dışarı attılar."</p>

  <p class="calibre">Birkaç insan yanlarından geçip kendi gemilerine doğru gitti. Barris ve Rachel bir süre sessiz kaldılar.</p>

  <p class="calibre">"Sizi neden yakaladılar?" diye sordu Barris sonunda.</p>

  <p class="calibre">Rachel, "imzasız bir iftira mektubu hikâyesi. Birlik'te yüksek yerde birini suçlayıcı bir mektup yazdığımı söylediler," dedi. "Onları masum olduğuma iknaya çalıştım - ya da onların aklımın içiyle ilgili analizleri sonucu ikna oldular, ben sadece oturdum. Aklımı çıkardılar, parçalara böldüler, incelediler, parçaları yeniden birleştirdiler ve kafamın içine doldurdular." Eliyle eşarbını kenara kaydırdı; Barris hiç hoşlanmayarak tam saçlarının başladığı yerdeki ince beyaz izi gördü. "Geri verdiler," dedi Rachel. "En azından öyle olduğunu umuyorum."</p>

  <p class="calibre">Barris merhametle, "Bu gerçekten korkunç. Gerçek bir insan hakları istismarı. Durdurulması gerek," dedi.</p>

  <p class="calibre">"Eğer Yönetici Direktör olursanız belki siz durdurabilirsiniz. Kim bilir? Bir gün olabilirsiniz - sonuçta siz zeki, çalışkan ve hırslısınız. Tek yapacağınız bütün öbür zeki, çalışkan, hırslı direktörlerin üstesinden gelmek. Taubmann gibi."</p>

  <p class="calibre">"Suçladığınızı öne sürdükleri o muydu?"</p>

  <p class="calibre">"Hayır," dedi zayıf bir sesle. "Sizsiniz, William Barris. Bu ilginç değil mi? Neyse, haberimi verdim - hem de bedava. Jason Dill'in dosyasında sizi İyileştiriciler'den para almakla suçlayan bir mektup var; bana gösterdiler. Biri sizinle uğraşıyor ve Dill de bununla ilgileniyor. Oraya gidip kılıçlarınızı çekmeden önce bunu bilmeniz iyi olur, değil mi?"</p>

  <p class="calibre">Barris, "Buraya bunun için geldiğimi nereden biliyorsunuz?" dedi.</p>

  <p class="calibre">Koyu renkli gözleri titredi. "Başka ne için olabilir?" Ama şimdi sesinde tereddüt vardı.</p>

  <p class="calibre">Barris uzanarak kadının kolunu tuttu. Kararlılıkla alanın cadde tarafına götürdü. "Sizinle konuşmaya zaman ayıracağım," dedi. Düşünerek kadını götürebileceği bir yer bulmaya çalıştı. Taksi durağına gelmişlerdi bile; bir robot taksi onu görmüştü ve bulundukları yere doğru geliyordu.</p>

  <p class="calibre">Taksinin kapısı açıldı. Mekanik bir ses, "Size hizmet edebilir miyim?"dedi.</p>

  <p class="calibre">Barris taksiye atladı ve kadını da yanına çekti. Hâlâ sıkıca kadını tutarak şoföre, "Dinle, bize bir otel bulabilir misin, şöyle göz önünde olmayan bir yer -anlarsın ya." Şoförün alıcı değinin yanıt vermek için hızla çalıştığını duyabiliyordu. "Rahatlayabileceğimiz bir yer olsun," dedi. "Sevgilimle benim için. Anlarsın."</p>

  <p class="calibre">Şoför hemen, "Tabii, efendim," dedi. Taksi işlek Cenevre caddelerinde ilerlemeye başladı. "İstediğiniz gizliliği bulabileceğiniz, gözlerden uzak bir otel." Sonra da ekledi: "Bol Oteli, efendim."</p>

  <p class="calibre">Rachel Pitt bir şey söylemedi; yalnızca bir şey görmeden ileriye doğru bakıyordu.</p>

  <p class="calibre"><br class="calibre1" /></p>

  <p class="calibre">Jason Dill iki bandı cebinde taşıyordu; hep onun yanındaylar, gece-gündüz. Şimdi, parlak aydınlatılmış koridorda yavaş yavaş yürürken de yanındaydılar. Bir kez daha istemsiz olarak elini kaldırıp bantların oluşturduğu kabarıklığa dokundu, sihir gibi, diye düşündü kendi kendine ironiyle. Sonra da halkı batıl inançlı oldukları için suçluyoruz!</p>

  <p class="calibre">İleride ışıklar yandı. Kocaman, sağlamlaştırılmış kapıla ardından kapanarak odanın tek girişini engellemiş oldular. Koca makine, alıcı bankalar ve göstergelerden oluşan dev kitle önünde yükseliyordu. Onunla-Vulcan 3'le-yalnızdı.</p>

  <p class="calibre">Bilgisayarın çok küçük bir bölümü görülebiliyordu; alt kısmı hiç görmediği, aslında hiçbir insanın görmediği yerlere doğru kaybolup gidiyordu. Var oldu olalı bazı bölümleri kendisi büyütmüştü. Bunu yapabilmek için graniti ve toprağı kazmıştı; uzun bir süredir o bölgede kazı işlerine devam ediyordu. Bazen Jason Dill uzaktan gelen, diş hekiminin çok gürültülü dolgu aletine benzeyen sesi duyabiliyordu. Ara sıra dinler, kazı işlerinin nerede devam ettiğini tahmin etmeye çalışırdı. Bu yalnızca bir tahmindi. Vulcan 3'ün büyüyüp gelişmesiyle ilgili tek denetimleri iki yoldan olabiliyordu: yüzeye dolan ve arabalarla taşınması gereken kaya miktarı ve bilgisayarın istediği hammadde, alet ve parçaların özellikleri.</p>

  <p class="calibre">Jason Dill aygıtın karşısına geçtiğinde yeni taleplerinin olduğunu gördü; bandı alıp doldurması gerekiyordu. Sanki, diye düşündü, görevim onun ayak işlerine bakmakmış gibi.</p>

  <p class="calibre">Alışverişini ben yapıyorum, dedi kendi kendine. O buraya sıkışmış durumda, o yüzden ben gidip haftalık zerzevatı alıyorum. Tek farkı, şu durumda yiyecek almıyoruz da başka her şeyi sağlıyoruz.</p>

  <p class="calibre">Vulcan 3'ü çalıştırmanın masrafı çok fazlaydı. Birlik'in dünya çapında uyguladığı vergilendirme programının bir nedeni de bilgisayarın bakımıydı. En son hesaplara göre vergilerin yaklaşık yüzde kırk üçü Vulcan 3'ün payına ayrılıyordu.</p>

  <p class="calibre">Geri kalanı da, diye düşündü Dill tembel tembel, okullara, yollara, hastanelere, itfaiyelere, polise gidiyor - yani insanın daha önemsiz gereksinimlerine.</p>

  <p class="calibre">Ayağının altında yer titredi. Burası mühendislerin yaptığı en derin düzeydi ve aşağıda sürekli olarak bir şeyler oluyordu. Titremeleri daha önce de hissetmişti. Aşağıda ne vardı? Toprak değildi; hareketsiz zemin değildi. Enerji radarı, tüpler, teller, transformatörler, kendi kendine çalışabilen makineler... Devam eden hareketle ilgili kafasında bir şeyler canlandırabiliyordu: gerekenleri getiren, artıkları götüren arabalar, yanıp sönen ışıklar, kapanan röleler, soğuyup yeniden ısınan anahtarlar, eskimiş ve yerlerine yenileri konan parçalar, yeni icat edilen parçalar, eski tasarımların yerini alan üstün tasarımlar. Peki nereye kadar yayılmıştı? Kilometrelerce mi? Ayakkabılarının altındaki, kendi bildiği düzeylerin altında başka düzeyler de mi vardı? Aşağıya, daha aşağıya mı gidiyordu , sonsuza dek?</p>

  <p class="calibre">Vulcan 3 kendisinin farkına varmıştı. Kocaman, kişiliksiz metalin ortasında bir tanıma belirtisi parladı, kısa bir süre için akışkan harfler şeridi belirdi, sonra hemen kayboldu. Jason Dill sözcükleri ya hemen yakalayacaktı ya da hiç; insi durgunluğa hiç yer yoktu.</p>

  <p class="calibre">Eğitsel yönelim araştırması bitti mi?</p>

  <p class="calibre">"Neredeyse," dedi Dill. "Birkaç gün daha." Her zamanki gibi Vulcan 3'le ilgilenirken derinden gelen, ağır bir isteksizlik duydu; bu, yanıtlarını yavaşlatıyor, aklını, duyulardan ölümcül bir ağırlık gibi işgal ediyordu. Bilgisayarın huzurunda, da kendini aptallaşmış buluyordu. Her zaman en kısa yanıtları veriyordu; böylesi daha kolaydı, ilk sözcükler başının üstünde havada belirir belirmez de gitme isteği duyuyordu; işte gitmek istiyordu bile.</p>

  <p class="calibre">Fakat işi buydu, burada Vulcan 3'le birlikte kapanıp kalmak. Birinin bunu yapması gerekiyordu. Bir insanın bu yer. de durması gerekliydi.</p>

  <p class="calibre">Bunu Vulcan 2'nin önünde hiç hissetmemişti.</p>

  <p class="calibre">Islak havada çakan mavi-beyaz şimşekleri andıran yeni sözcükler oluşmuştu.</p>

  <p class="calibre">Bu bana derhal gerekli.</p>

  <p class="calibre">"Veri-yükleme ekipleri bilgiyi veri formlarına dönüştürür dönüştürmez vereceğim."</p>

  <p class="calibre">Vulcan 3 -sinirlenmişti: evet, diye düşündü, doğru sözcük bu. Elektrik hatları kızarmıştı- serinin adı da buradan geliyordu zaten. Gümbürtüler ve donuk kızıl şimşekler, Vulcan 3'ün yaratıcısı Nathaniel Greenstreet'e eski tanrıların demir ocaklarını ve çok uzun zaman önce Jüpiter için yıldırımı yaratan topal tanrıyı anımsatmıştı.</p>

  <p class="calibre">Ters giden bir şey var. Belirli toplumsal katmanların altında elimdeki verilerle açıklanamayacak önemli bir değişim var. Tarafımca bilinmeyen tarihsel-devingen etkenlere tepki olarak toplumsal piramit yeniden düzenleniyor. Bununla ilgileneceksem fazlasını bilmem gerekiyor.</p>

  <p class="calibre">Jason Dill belli belirsiz bir uyarı duygusuyla irkildi. Vulcan 3 neden kuşkulanmıştı? "Bütün veriler en kısa sürede elinde olacak."</p>

  <p class="calibre">Görünüşe göre, toplum kararlı bir şekilde bölünüyor. Eğim yönelimle ilgili raporun hemen bitsin, ilgili bütün olgular yani.</p>

  <p class="calibre">Vulcan 3 bir aradan sonra devam etti: Hızla yaklaşan bir kriz seziyorum.</p>

  <p class="calibre">"Nasıl bir kriz?" diye sordu Dill sinirle.</p>

  <p class="calibre">İdeolojik. Yeni bir gidişat belirme aşamasında. En altsınıfların deneyimlerinden bir Geştalt türedi. Tatminsizliklerini yansıtıyor.</p>

  <p class="calibre">'"Tatminsizlik mi? Neyle ilgili?"</p>

  <p class="calibre">Aslında halk durağanlık kavramını reddeder. Genelde, kök salmaya yetecek kadar malı mülkü olmayanlar güvenlikten çok kazançla ilgilidirler. Onlara göre toplum macera aranacak bir arenadır, içinde daha yüksek bir güç statüsüne yükselmeyi umdukları bir yapıdır.</p>

  <p class="calibre">"Anlıyorum," dedi Dill saygılı bir şekilde. .</p>

  <p class="calibre">Bizimki gibi akılcı bir biçimde kontrol edilen, durağan toplumlar onların arzularını ezer. Hızla değişen, durağan olmayan bir toplumda en altsınıflar iktidarı ele geçirmeye çalışır. Temelde, en altsınıflar maceracıdır, yaşamı kumar olarak, bir görevden çok oyun olarak algılarlar, oyunda kazanılacak şey de toplumsal iktidardır.</p>

  <p class="calibre">"İlginç," dedi Dill. "Yani onlar için şans kavramı önemli bir rol oynuyor. Tepedekilerin şansı vardı. Ama..." Fakat Vulcan 3 onun söyledikleriyle ilgilenmiyordu bile, devam etti.</p>

  <p class="calibre">Halkın tatminsizliği ekonomik anlamda yoksunluğa değil etkisiz oldukları duygusuna dayanıyor. Temel amaçları yaşam standartlarında yükselme değil, daha fazla toplumsal iktidardır. Duygusal yönelimleri yüzünden, güçlü bir lider-figür onları şekillenmemiş unsurlar yığını olmaktan çıkarır, işleyen bir birim olmaya yönlendirme ayaklanır ve harekete geçerler.</p>

  <p class="calibre">Dill'in buna verecek yanıtı yoktu. Vulcan 3'ün elindeki bilgileri elediği ve rahatsız edecek denli yakın sonuçlara vardığı ortadaydı. Tabii makinenin uzmanlık alanı da buydu; başlı başına tümevarımcı ve tümdengelimci akıl yürütme işleri için yapılmış bir aygıttı. Acımasızca bir basamaktan diğerine geçiyor ve doğru sonuca varıyordu, o sonuç ne olursa olsun.</p>

  <p class="calibre">Vulcan 3 herhangi bir doğru bilgisi olmadan, genel tarihsel ilkelere bakarak, çağdaş dünyada gelişen çelişkilere tümdengelim yoluyla varmıştı. Ortalama insanı sabah uyanıp isteksizce günü selamladığında bekleyen durumun resmini çizmişti. Burada sıkışmış olan Vulcan 3 dolaylı ve eksik bilgilerle, gerçekte var olan şeyleri hayal etmişti.</p>

  <p class="calibre">Dill'in alnında terler belirdi. Herhangi bir insanın veya insanlar grubunun aklından çok daha büyük bir akılla karşı karşıyaydı. Bilgisayarın yeteneklerinin kanıtı; Greenstreet'i bir makinenin yapabileceklerinin sadece bir insanın yapabileceklerini çok daha hızlı bir şekilde yapabilmekle sınırlı olmadığına dair görüşünün doğrulanması... Vulcan 3, açıkça, bir insanın ne denli çok zamanı olursa olsun, yapması olanaklı olmayan şeyleri yapıyordu.</p>

  <p class="calibre">Burada, yeraltında karanlığa gömülü halde, sürekli tecrit altındaki şey bir insan olsaydı delirirdi; dünyayla ilişkisi kopar, olup bitenleri izleyemezdi. Zaman ilerledikçe, gerçeğin kafasındaki resmi silikleşmeye başlardı ve gittikçe daha fazla sanrılar görmeye başlardı. Vulcan 3 ise sürekli olarak tam ters yönde ilerliyordu; bir anlamda derece derece, kaçınılmaz olarak, daha da sağlam bir akla sahip oluyordu, veya en azından olgunluğa - tabii bununla kastedilen, olayların net, doğru ve tam resmiyse. Jason Dill bu resme hiçbir insanın hiçbir zaman sahip olamayacağını fark etti, insanların bakışı daima kısmiydi. Bu devinki ise değildi!</p>

  <p class="calibre">"Eğitsel araştırmayı hızlandıracağım," diye mırıldandı, "istediğin başka bir şey var mı?"</p>

  <p class="calibre">Kırsal dilbilimle ilgili istatistik raporu hâlâ gelmedi. Neam Alt-koordinatörün Arthur Graveson Pitt'in kişisel gözetimi altında yürütülüyordu.</p>

  <p class="calibre">Dill sessizce küfretti. Tanrım! Vulcan 3 ona yüklenen depoladığı milyarlarca veriden tek birini bile yanlış bir yere koymuyor, yitirmiyor veya yanlış anlamıyordu. "Pitt yaralandı," dedi Dill yüksek sesle ve beynini umutsuzca tarayarak "Arabası Colorado'da virajlı bir yolda ters döndü. Ya da en azından ben öyle anımsıyorum. Emin olmak için kontrol etmem gerek, ama..."</p>

  <p class="calibre">Raporunu başka biri tamamlasın. Bana gerekli. Yarası ciddi mi?</p>

  <p class="calibre">Dill duraksadı. "Aslında yaşayacağını sanmıyorlar. Söylediklerine göre..."</p>

  <p class="calibre">Neden geçen yıl T-sınıfından bu kadar çok kişi öldü? Bu konuda bilgi istiyorum, istatistiklerime göre bu rakamın ancak beşte biri doğal nedenlerden ölmüş olmalıydı. Önemli bir etken eksik. Daha çok veri gerekiyor.</p>

  <p class="calibre">"Pekâlâ," diye homurdandı Dill. "Sana daha çok veri bulacağız, ne istersen."</p>

  <p class="calibre">Denetleme Konseyi'ni özel olarak toplanmaya çağırma konusunu değerlendiriyorum. On bir Bölgesel Direktöre bağlı personeli kişisel olarak sorgulamaya karar verme aşamasındayım.</p>

  <p class="calibre">Bunun karşısında Dill dondu kaldı, konuşmaya çalıştı ama bir süre konuşamadı. Yalnızca sabit olarak sözcüklerin bulunduğu şeride bakabiliyordu. Şerit insafsızca hareket ediyordu.</p>

  <p class="calibre">Verilerin yüklenme şeklinden tatmin olmuyorum. Görevden alınmanı ve yepyeni bir yükleme sisteminin getirilmesini talep edebilirim.</p>

  <p class="calibre">Dill'in ağzı açıldı ve kapandı. Görünür şekilde titrediğinin farkına varıp bilgisayarın karşısında geriledi. "Başka bir şey istemiyorsan," diyebildi. "İşlerim var. Cenevre'de." Tek istediği durumdan uzaklaşmak, odadan çıkmaktı.</p>

  <p class="calibre">Başka bir şey yok. Gidebilirsin.</p>

  <p class="calibre">Dill olabildiğince çabuk odadan çıktı ve ekspres asansörle yüzeye çıktı. Etrafında, bulanıklık içinde, muhafızlar üstünü kontrol ettiler, ama o onların tam olarak farkında değildi bile.</p>

  <p class="calibre">İşe bak, diye düşündü. Ne büyük bir sınav. Atlanta'daki psikologlarmış -onların karşılaştıkları benim her gün çektiklerimin yanında hiç kalır.</p>

  <p class="calibre">Tanrım, bu makineden nefret ediyorum, diye düşündü. Hâlâ titriyordu ve kalbi hızla atıyordu; nefes alamıyordu, o yüzden bir süre dış salondaki deri kaplı kanepede oturarak kendine gelmeye çalıştı.</p>

  <p class="calibre">Görevlilerden birine, "Bir bardak yatıştırıcı bir şey istiyorum. Ne varsa," dedi.</p>

  <p class="calibre">Hemen geldi, uzun, yeşil bir bardak; bir dikişte midesine indirince kendini birazcık daha iyi hissetti. Görevlinin ödeme yapılması için beklediğini fark etti; adamın elinde bir tepside hesap vardı.</p>

  <p class="calibre">Görevli, "Yetmiş beş sent, efendim," dedi.</p>

  <p class="calibre">Bu, Dill için bardağı taşıran, son damla oldu. Yönetici Direktör olması onu bu sıkıntılardan kurtarmıyordu; bozuk para bulmak için cebini araması gerekiyordu. Ve bu arada, diye düşündü, toplumun geleceği bana bağlı. Ben bu aptal içki yetmiş beş sent bulmaya çalışırken.</p>

  <p class="calibre">Hepsi paramparça olsunlar isterlerse. Vazgeçmem gerek.</p>

  <p class="calibre"><br class="calibre1" /></p>

  <p class="calibre">Taksi Rachel Pitt'i ve onu kentin karanlık, çok nüfuslu, eski bölümüne götürürken William Barris kendini biraz daha rahatlamış hissediyordu. Kaldırımlarda pejmürde kılıklı, eski şapkalı yaşlı adamlar kümelenmişti. Gençler mağazaların vitrinlerinin önünde aylak aylak oturuyorlardı. Vitrinlerin çoğunda, sergilenen malların çalınmasını önlemek için demir parmaklıklar veya teller olduğunu fark etti Barris. Ara sokaklarda ise çöpler yığılmıştı.</p>

  <p class="calibre">"Buraya gelmemizin sakıncası var mı?" diye sordu yanındaki kadına. "Yoksa fazla mı bunaltıcı?"</p>

  <p class="calibre">Rachel mantosunu çıkarmış, kucağına koymuştu. Üzerini de kısa kollu, pamuklu bir gömlek vardı, muhtemelen polis onu tutuklamaya geldiğinde üzerinde bu vardı; daha çok ev giysisi gibi geldi ona. Boğazında da toza benzer bir iz gördü. Yüzünde yorgun, solgun bir ifade vardı ve bitkin bitkin oturuyordu.</p>

  <p class="calibre">"Biliyor musunuz, bu kenti seviyorum," dedi bir süre sonra.</p>

  <p class="calibre">"Bu bölgeyi bile mi?"</p>

  <p class="calibre">"Buralarda oturuyorum," dedi. "Beni salıverdiklerinden beri."</p>

  <p class="calibre">Barris, "Size toplanmanız için zaman verdiler mi? Yanınıza giysi alabildiniz mi?"</p>

  <p class="calibre">"Hiçbir şey alamadım," dedi.</p>

  <p class="calibre">"Ya para?"</p>

  <p class="calibre">"Çok naziktiler." Sesinde yorgun bir alay vardı. "Hayır, para almama izin vermediler; sadece beni bir polis gemisine tıkıp Avrupa'ya götürdüler. Ama salıvermeden önce, kocamdan kalan emekli aylığından eve gidebilmeme yetecek kadar para çekmeme izin verdiler." Başını çevirerek sözünü tamamladı: "Bürokrasi yüzünden düzenli ödemelerin elime geçmesi birkaç ay alacak. Bana iyilik yaptılar yani."</p>

  <p class="calibre">Barris bunun karşısında bir şey söylemedi.</p>

  <p class="calibre">"Sizce," dedi Rachel, "Birlik'in bana davranış tarzına gücenmiş miyim?"</p>

  <p class="calibre">"Evet," dedi Barris.</p>

  <p class="calibre">Rachel, "Haklısınız," dedi.</p>

  <p class="calibre">Artık taksi yırtık pırtık bir tentesi olan eski, tuğladan bir otelin girişine doğru gidiyordu. Bond Oteli'nin görünüşü karşısında şaşkınlığa düşen Barris, "Burası uygun mu, bu otel?" diye sordu.</p>

  <p class="calibre">"Evet," dedi Rachel. "Aslında ben de taksiye buraya gelmesini söyleyecektim. Sizi buraya getirmeyi düşünmüştüm."</p>

  <p class="calibre">Taksi durdu, kapısı açıldı. Barris parayı öderken, belki de benim yerime karar vermesine izin vermemeliydim, diye düşündü. Belki taksiye yeniden binip başka bir yere gitmeliyim. Dönerek otele göz attı.</p>

  <p class="calibre">Rachel Pitt basamakları çıkmaya başlamıştı bile. Artık çok geçti.</p>

  <p class="calibre">Kapıda elleri ceplerinde bir adam belirdi. Koyu renkli, buruşuk bir paltosu vardı, başlığını da alnına kadar örtmüştü. Adam Rachel'a baktı ve bir şey söyledi.</p>

  <p class="calibre">Barris hemen kadının ardından basamakları çıktı. Kolunu tutarak adamla arasına girdi. Adama, "Dikkat et," dedi ve elini göğüs cebinde taşıdığı ışın kaleminin üstüne götürdü.</p>

  <p class="calibre">Adam yavaş, alçak bir ses tonuyla, "Heyecanlanmayın, bayım," dedi. Barris'i inceledi. "Bayan Pitt'i yolundan alıkoymuyordum. Yalnızca ne zaman geldiğinizi sormuştum." Barris'le Rachel'ın arkasına geçerek, "Otele girelim, Direktör. Yukarıda konuşabileceğimiz bir odamız var. Bizi burada kimse rahatsız edemez. İyi bir yer seçmişsiniz," dedi.</p>

  <p class="calibre">Veya, diye düşündü Barris soğuk soğuk, şoförle Rachel Pitt iyi bir yer seçmişler. Yapabileceği hiçbir şey yoktu; adamın ısı ışını silahının ucunu sırtında hissetti.</p>

  <p class="calibre">Pis, karanlık lobiden geçip merdivenlere doğru giderlerken adam sohbet eder havasında, "Böyle giysiler içindeki birinden kuşkulanmamanız gerekir," dedi. Barris asansörün bozuk olduğunu fark etti; ya da en azından üstünde öyle yazıyordu. "Veya belki de mesleğimi simgeleyen tarihsel nişanı fark etmediniz." Merdivenlere geldiklerinde adam durdu çevresine baktı ve başlığını çıkardı.</p>

  <p class="calibre">Gördüğü ciddi, esmerleşmiş yüz Barris'e tanıdık gelmişti: Hafifçe yamuk burun, sanki kırılmış ama yerine oturtulamamışa benziyordu. Adamın yüzünün bütününe o sert, haşin havayı veren, bilerek kısa kesilmiş saçlar.</p>

  <p class="calibre">Rachel, "Bu Peder Fields," dedi.</p>

  <p class="calibre">Adam gülümseyince Barris çarpık, büyük dişlerini fark etti. Fotoğrafta bu belirgin değildi, diye düşündü Barris. Bu güçlü çene de. Adama bir yere kadar benziyordu ama tam olarak gerçeği gibi değildi. Bazı açılardan Peder Fields din adamından çok dayanıklı, tehlikeler atlatmış, ödül peşinde bir dövüşçüye benziyordu.</p>

  <p class="calibre">İlk kez onunla yüz yüze gelen Barris ise tam anlamıyla mutlak bir korku duydu; yaşamında daha önce hiç olmadığı kadar kesindi bu.</p>

  <p class="calibre">Rachel önlerinden merdivenleri çıkıyordu.</p>
</body>
</html>
