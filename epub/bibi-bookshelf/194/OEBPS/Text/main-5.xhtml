<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
  <p><a id="bookmark0"></a><span style="font-weight:bold;">on beş</span></p>

  <p>Kumtaşı ve volkanik cam görünüşünde olan siyah Kirli Tokmak, sabahın kızıllığında, tüm büyüklüğü ve ıssızlığıyla karşılarında duruyordu. Geceyi, çölde bir çadırın içinde geçirmişlerdi ve helikopter de yakınlarındaki bir yere park etmişti. Jack Bohlen ve Doreen Anderton, birbirleriyle tek kelime bile konuşmamışlardı; şafakta, helikopter havalandı. Arnie ve Manfred Steiner, iyi bir kahvaltının ardından toparlanıp, yolculuklarına devam ettiler.</p>

  <p>Artık, Çöladamları'nın kutsal kayasına yapılan hac yolculuğu sona ermişti.</p>

  <p>Kirli Tokmak'ı, böyle yakından gören Arnie, işte bizi hasta eden şeyden kurtaracak, bizi iyileştirecek olan yer, diye düşündü. Jet-traktörün kontrolünü Manfred'e verip, Heliogabalus'un çizdiği haritaya baktı. Harita, yukarıya, kayanın içine kadar olan yolu gösteriyordu. Helio'nun söylediğine göre, genellikle, kayanın kuzey kısmındaki içi oyuk bir odada, bir Çöladamı rahibi olurdu. Eğer, dedi Arnie kendi kendine, bir yerlerde akşamdan kalmış bir halde sızmadıysa. Çöladamı rahiplerini tanırdı; çoğu yaşlı ayyaşlardı. Çöladamları bile onları hor görürlerdi.</p>

  <p>İlk tepenin eteğinde, gölgelerin içinde jet-traktörü park ederek motoru kapattı. "Bundan sonra yürüyerek tırmanacağız," dedi Manfred'e. "Taşıyabildiğimiz kadar çok yük taşıyacağız, doğal olarak su ve yiyecek, haberleşme donanımımız, sanırım yemek pişirmemi/ gerekirse, ocak için geri geleceğiz. Sadece birkaç mil kalmış olmalı."</p>

  <p>Çocuk, jet-traktörden aşağı zıpladı. Arnie'yle birlikte vuku indirdiler ve az sonra, taşlı bir patikadan F.D.R bölgesine tırmanıyorlardı.</p>

  <p>Korkuyla çevreye bakınan Manfred, büzülüp titremeye başladı. Belki de çocuk, AM-WEB'i bir kez daha yaşıyordu. Arnie böyle olduğunu tahmin etmişti. Henry Wallace, buradan sadece birkaç mil ötedeydi. Çocuk yaklaşan varlığın etkilerini net biçimde hissediyor olabilirdi. Aslında, kendisi bile bunu hissedebiliyordu.</p>

  <p>Yoksa hissettiği şey Çöladamları'nın kayası mıydı?</p>

  <p>Görüntüler hoşuna gitmemişti. Bu kayadan neden bir tapınak yapmışlar sanki? diye sordu kendine. Kötü, kurak bir yer. Ama belki de uzun zaman önce burası verimliydi. Bu da bir zamanlar, Çöladamı kamplarının bu yol boyunda kurulmuş olduğunun kanıtı. Belki de Marslılar buradan köklenmişlerdir; hiç kuşkusuz, toprağın, eski, kullanılmış bir görüntüsü vardı. Sanki, diye geçirdi aklından, bir milyon gri-siyah yaratık, yüzyıllar boyunca bütün burayı kullanmış, idare etmiş gibi. Peki ya şimdiki ne? Yiten bir ırkın son kalıntıları mı? Artık burada olamayacaklardan kalan bir harabe mi?</p>

  <p>Sırtında ağır yük ve tırmanışın etkisiyle zar zor nefes alan Arnie, duraksadı. Manfred, etrafa hâlâ endişeli bakışlar atarak, onun arkasından, sarp yokuşu tırmanıyordu.</p>

  <p>"Endişelenme," dedi Arnie yüreklendiren bir sesle. "Burada korkulacak hiçbir şey yok." Çocuğun gücü şimdiden kayanın gücüne karışıyor muydu acaba? Merak ediyordu, kayanın kendisi de kaygılı mıydı? Bu olabilir miydi?</p>

  <p>Yolun seviyesi değişti ve genişledi. Her şey gölgedeydi; soğuk ve nem her şeyi sarmalıyordu, sanki bir mezarın üzerinde yürüyor gibiydiler. Kayaların üzerinde yetişmiş bitkiler, sanki büyürken zehirlenmişler gibi, ince, tehlikeli ve ölümcül görünüşteydiler. Yolun ilerisinde ölü bir kuş yerde yatıyordu. Haftalardır orada duruyor olabilecek çürümüş bir leş. Mumyalanmış gibi görünüyordu.</p>

  <p>Burada kesinlikle eğlenmiyorum, dedi Arnie kendi kendine. Kuşun yanında duran Manfred, üzerine eğilip, "Gabiş," dedi.</p>

  <p>"Evet," dedi Arnie, "Hadi gidelim."</p>

  <p>Kayanın dibine vardılar.</p>

  <p>Rüzgâr, bitkilerin yapraklarını hışırdattı, parçalarına ayrışmış gibi görünen çıplak çalılar, toprağa dik olarak saplanmış kemiklere benziyordu. Kirli Tokmak'ın çatlaklarından birinden bir rüzgâr esti; Arnie, rüzgârın, sanki içeride bir hayvan yaşıyormuş gibi bir koku getirdiğini düşündü. Belki de kokan, rahibin kendisiydi; yıkıntının diğer parçalarıyla birlikte, keskin ağaç yapraklarına takılmış, bir kenarda yerde duran şarap şişesini gördüğüne hiç şaşırmadı.</p>

  <p>"Kimse var mı?" diye seslendi Arnie.</p>

  <p>Uzun bir süre sonra, yaşlı bir adam, sanki örümcek ağlarına sarılmış gibi gri bir Çöladamı, kayanın içindeki odada yavaş yavaş belirdi. Rüzgâr onu sürüklüyor gibiydi, öyle ki kenarlara sürtünüyor, duruyor, sonra yine öne doğru hareketleniyordu. Gözlerinin etrafı kırmızı halkalarla çevriliydi.</p>

  <p>"Seni yaşlı ayyaş," dedi Arnie alçak bir sesle. Helio'nun ona verdiği kâğıt parçasına bakarak, Çöladamı dilinde selamladı.</p>

  <p>Rahip, mırıldanarak mekanik bir biçimde karşılık verdi.</p>

  <p>"Buyurun," diyerek bir karton sigara uzattı Arnie. Rahip, mırıldanarak yaklaştı ve kartonu avuçlarına aldı; gri cüppesinin içine soktu, "Beğendiniz mi?" diye sordu Arnie, "Seversiniz diye düşündüm."</p>

  <p>Kâğıt parçasından, ziyaretin amacını ve ondan ne yapmasını istediğini Çöladamı diyalektinde okudu. Rahipten, Manfred ve kendisine, kayanın ruhunu çağırmak amacıyla, odada bir saat kalabilmeleri için izin vermesini istedi.</p>

  <p>Hâlâ mırıldanan rahip, geriledi, cüppesinin kenarlarını hışırdatarak döndü ve ayaklarını sürüyerek yürüyüp gitti Arnie ve Manfred'e bir kez olsun dönüp bakmadan, aşağı doğru inen bir yolda kayboldu.</p>

  <p>Arnie kâğıdı açtı ve Helio'nun yazdığı, sırasıyla yapması gerekenleri okudu.</p>

  <p>(1) Odaya gir.</p>

  <p>Manfred'i kolundan tutup, adım adım, kayanın karanlığına doğru itti; çakmağını yaktı ve çocuğu odanın genişlediği yere kadar gönderdi. Hâlâ kötü bir koku var diye düşündü, sanki yüzyıllardır kapalı tutulmuş gibi. İçi, çürümüş paçavrayla dolu bir kutu gibi, hayvandan çok bitki kokusu gibi.</p>

  <p>Şimdi ne olacak? Yine Helio'nun kâğıdına baş vurdu.</p>

  <p>(2) Ateş yak.</p>

  <p>İçinde, kemiğe benzer odun parçaları bulunan, kararmış bir çukurun etrafı, pürüzlü kayalarla çevrelenmişti . . . Yaşlı ayyaş yemeklerini burada pişiriyordu herhalde.</p>

  <p>Arnie'nin cebinde bir paket çıra vardı; paketi cebinden çıkarıp, mağaranın tabanına koydu ve sert çubukları elleriyle kırdı. "Kaybolma çocuk,"dedi Manfred'e. Acaba buradan çıkabilecek miyiz, diye sordu kendine.</p>

  <p>Ateşi yakmalarıyla birlikte ikisi de daha iyi hissettiler. Mağara ısındı ama havası kurumadı; küf kokusu, sanki ateş onu çekiyormuş gibi keskinleşti, daha da yayıldı.</p>

  <p>Sıradaki yerine getirmesi gereken madde, Arnie'yi hayrete</p>

  <p>düşürdü; hiç mantıklı değildi ama yine de yapacaktı.</p>

  <p>(3) El radyosunu 574 kc.'a<a id="footnote1"></a><sup><a href="#bookmark1">1</a></sup> ayarla.</p>

  <p>Arnie, Japon yapımı transistörlü radyoyu açtı. 574 kc.dan sadece sabit sinyal yayılıyordu. Etraflarını çevreleyen kayadan, sinyallere cevap geliyor gibiydi; kaya değişerek daha canlı, daha hareketli görünmeye başladı, sanki, radyodan yayılan ses, kayayı içeridekilerin varlığından haberdar etmiş gibiydi. Sıradaki diğer şart, bir önceki kadar şaşırtıcıydı.</p>

  <p>(4) Nembutal al. (çocuk almasın)</p>

  <p>Arnie, matarasını kullanarak Nembutal'ı yuttu, bu yaptığının, duyularını bulandırıp onu savunmasız, saf bir hale getirmek için olup olmadığını merak ediyordu. Yoksa kaygısını bastırmak için miydi?</p>

  <p>Sadece bir tek şart kalmıştı.</p>

  <p>(5) Yanınızda getirdiğiniz paketi ateşe at.</p>

  <p>Helio, Arnie'nin çantasına, bir <span style="font-style:italic;">New York Times</span> sayfasına sararak bir çeşit ot koymuştu. Arnie, ateşin kenarına çömelerek, kâğıdı açtı ve koyu renkli, kuru parçacıkları döktü. Mide bulandırıcı bir koku yayıldı ve alevler söndü. Duman dalgalanarak odayı kapladı; Arnie, Manfred'in öksürdüğünü duydu. Allah kahretsin, dedi Arnie, devam edersem ikimizi de öldüreceğim.</p>

  <p>Duman neredeyse bir anda yok oldu. Mağara şimdi, daha karanlık, boş ve geniş görünüyordu, etraflarındaki kaya geri çekilmiş gibiydi. Bir an, kendini düşecekmiş gibi hissetti; artık doğru dürüst ayakta duramayacak haldeydi. Dengesini kaybettiğini fark etti.</p>

  <p>"Manfred," dedi, "Şimdi beni dinle. Helio'nun söylediği gibi, benim yüzümden, şu AM-WEB konusunda endişelenmene gerek yok. Anladın mı? Tamam, şimdi, üç hafta kadar geriye git, bunu yapabilir misin? Elinden geldiğince yapmayı dene."</p>

  <p>Çocuk, gözleri korkudan koskocaman açılmış bir halde karanlığın içinden adama baktı.</p>

  <p>"Benim Jack Bohlen'le tanışmamdan öncesine git," dedi Arnie. "Onunla çölde karşılaştığım, Çöladamları'nın susuzluktan ölmek üzere olduğu günden önceye. Anladın mı?" Çocuğa doğru yürüdü-</p>

  <p>Yüzüstü yere düştü.</p>

  <p>Nembutal yüzünden diye düşündü. Tamamen bayılmadan önce ayağa kalksam iyi olur. Tutunacak bir şey arayarak yalpaladı. Gözlerini kör eden bir ışık titreyerek parladı, elleriyle bir yerlere tutundu ... Ve sonra kendini suyun içinde buldu. Sıcak su, yüzünün ve vücudunun üstünden aktı; Arnie, anlaşılmaz şeyler söyledi, tıkandı, etrafına yayılan buharı gördü, ayaklarının altında tanıdık mermeri hissetti.</p>

  <p>Buhar banyosundaydı.</p>

  <p>Konuşma sesleri geldi. "Tamam Arnie," diyen Eddy'nin sesini duydu. Sonra etrafındaki şekiller belirginleşti, duş alan başka adamlar vardı.</p>

  <p>Bedeninin içinde, kasıkları civarında, ülseri yanmaya başladı ve fena halde aç olduğunu fark etti. Duştan çıktı, zayıf, isteksiz ayaklar, Arnie'nin büyük banyo havlusunu almak için, hizmetçiyi arayarak, sıcak ve ıslak mermer üzerinde yürüdüler.</p>

  <p>Buraya daha önce gelmiştim, diye geçti aklından. Bütün bunları yaptım, söyleyeceğim şeyleri söyledim; bu çok tuhaf.</p>

  <p>Ne deniyor böyle durumlara? Hani şu Fransızca sözcük . ..</p>

  <p>Kahvaltı etsem iyi olur. Midesi kasıldı ve ülser acısı şiddetlendi.</p>

  <p>"Hey Tom," diye seslendi hizmetçiye, "Beni kurulayıp giydir de yemeğe gidebileyim; ülserim beni öldürüyor." Daha önce bu yüzden hiç bu kadar acı çekmemişti.</p>

  <p>"Tamam Arnie," dedi büyük beyaz havluyu tutan hizmetçi ona yaklaşarak.</p>

  <p>İyi-üye Arnie Kott, hizmetçisinin de yardımıyla gri pazen pantolonunu ve tişörtünü, yumuşak deri botlarını ve deniz kepini giyerek buhar banyosundan çıktı, koridoru geçerek yemek odasına girdi. Aşçısı Helio'nun hazırladığı kahvaltı onu bekliyordu.</p>

  <p>Kek, beykın, gerçek Dünya kahvesi, Yeni İsrail portakallarından sıkılmış bir bardak portakal suyu ve geçen hafta pazar gününün <span style="font-style:italic;">New York Times'ı</span> önündeydi şimdi.</p>

  <p>Sıkılmış soğuk portakal suyu bardağını almak için uzandığında dehşetle titredi; bardağın kaygan ve pürüzsüz bir yüzeyi olduğunu tamamen unutmuştu. Çok dikkatli olmalı, ağır ve sakin hareket etmeliyim. <span style="font-style:italic;">Haftalar önce olduğum yerdeyim yine. Manfred ve Çöladamları'nın kayası başardı bunu.</span> Vay canına, diye düşündü, aklım önceden tahmin edebilme yetisine sahip artık. Bu gerçekten önemli bir şey. Bardak tamamen boşalıncaya kadar her yudumun tadını çıkardı keyifle.</p>

  <p><span style="font-style:italic;">İstediğimi elde ettim,</span> dedi kendi kendine.</p>

  <p>Şimdi, dikkatli olmalıyım, kesinlikle değişmesini istemediğim bazı şeyler var. Şu yaşlı Norb Steiner'ın intiharına müdahale ederek karaborsa işimi bozmak istemem. Yani, onun için üzülüyorum ama şu işten de çıkmak istemiyorum; o yüzden bunu olduğu gibi bırakacağım. Olacağı gibi bırakacağım, diye düzeltti kendini.</p>

  <p>Temel olarak yapmam gereken iki şey var Öncelikle. FD.K Dağları'ndaki Henry Wallace çevresinde, bütün arazilerin tapularını almalıyım ve bu, yaşlı Bohlen'in tapusunu daha haftalar öncesinden geçersiz kılacak. Böylece Allah'ın belası spekülatör haftalar sonra Dünya'dan buraya geldiğinde arazinin satılmış olduğunu görecek ve onca yol boşa gidecek. Belki de bir kalp krizi geçirecek. Arnie kıkırdadı bunu düşünerek. Çok kötü.</p>

  <p>Ve yapılması gereken ikinci şey. Jack Bohlen.</p>

  <p>Onun hakkından geleceğim. Henüz karşılaşmadığım biri ama beni tanımamasına rağmen ben onu tanıyorum.</p>

  <p>Şimdi, Jack'in yazgısıyım ben.</p>

  <p>"Günaydın, Bay Kott."</p>

  <p>Meditasyonunun bölünmesine sinirlenerek kafasını kaldırdı ve odaya girip masasının yanında ayakta dikilen kızı gördü. Önce tanımadı onu ama sonra sekreter havuzundan olduğunu hatırladı. Dikte edilecek yazıları almak için gelmişti.</p>

  <p>"Bana Arnie de," diye mırıldandı. "Herkes beni öyle çağırır, bunu biliyor musun? Sen yenisin galiba."</p>

  <p>Kızın çok iyi görünümlü olmadığı kanısına vararak gazetesine geri döndü. Ama öte yandan kızın, ağır ve dolu dolu bir görünümü vardı. Siyah ipek elbisesinin altında bir şey yok gibi görünüyor, dedi kedi kendine, gazetesinin ardından inceleyerek. Evli değil; parmağında nikâh yüzüğü yok.</p>

  <p>"Buraya gel," dedi. "Benden korkuyorsun çünkü bütün bunların sahibi, büyük, ünlü kişi, Arnie Kott'um ben, öyle değil mi?"</p>

  <p>Kızın beklentiyle yanaşması Arnie'yi şaşırttı; kalçalarını masaya sürterek ilerlemişti. Üstü kapalı, kurnaz ve boğuk bir ses tonuyla, "Hayır, Arnie, senden korkmuyorum," dedi. Buğulu bakışlarında masumiyet yoktu aksine Arnie'yi şaşkına çevirecek kadar bilgi içeriyordu sanki. Aklından geçen her düşüncenin ve isteğin, özelliklede onula ilgili olanların farkında gibi görünüyordu.</p>

  <p>"Burada uzun süredir mi çalışıyorsun?"</p>

  <p>"Hayır, Arnie." Daha fazla yaklaştı ve masanın kenarına yaslanarak bacağını Arnie'nin bacağına değdirdi. Arnie buna inananuyordu.</p>

  <p>Kızın, bacağını düzenli bir şekilde ritmik bir hareketle oynatması Arnie'nin geri çekilmesine neden oldu. Zayıf bir sesle, "Hey," dedi.</p>

  <p>"Sorun nedir, Arnie?" dedi kız ve gülümsedi. Hayatı boyunca görmediği bir gülümsemeydi bu; soğuk ama hâlâ ima dolu; sıcaklıktan bütünüyle yoksun, sanki bir makine tarafından yapıştırılmış; dudaklar, dişler ve dil sanki bir makine tarafından kalıpta üretilmişti . . . Ama yine de onu sıkıştıracak kadar erotik. Yaydığı ateş Arnie'nin hiçbir yere bakamayacak bir biçimde sandalyesinde kaskatı kesilmesine neden oldu. Dil, diye düşündü Arnie. Kızın dili titriyordu. Ucunun sivri ve güçlü olması dikkatini çekti, sanki kesmek için kullanıyor gibi; acı çektirebilecek bir dil, canlı bir şeyi kesmekten, işkence etmekten ve af dilemesine mecbur bırakmaktan zevk alır gibi. En sevdiği kısım buydu; 'lütfen'leri duymak. Dişler de beyaz ve keskindiler . .. parçalamak için yapılmış.</p>

  <p>Arnie ürperdi.</p>

  <p>"Seni rahatsız ediyor muyum, Arnie?" diye mırıldandı kız. Yavaşça bedenini masaya yatırdı ve şimdi - Arnie nasıl olduğunu anlayamamıştı - tamamen Arnie'nin üzerindeydi. Aman Tanrım, diye düşündü Arnie, bu kız - Bu olanaksız.</p>

  <p>"Dinle," dedi yutkunarak, boğazının kuruduğunu hissetmişti; sözcükler ağzından zorlukla çıkıyordu. "Git ve gazetemi okumama izin ver." Gazeteyi kızla arasında tutmaya çalışıyordu.</p>

  <p>"Haydi, git."</p>

  <p>Kız biraz geri çekildi. "Sorun nedir, Arnie?" Sesi birbirine sürtünen metal tekerleklerin sesini andırıyordu. Sanki kaydedilmiş bir ses gibi, otomatik bir ses diye düşündü Arnie.</p>

  <p>Bir şey demedi. Gazetesini düzeltti ve okudu.</p>

  <p>Bir sonraki bakışında kız gitmişti; yalnızdı.</p>

  <p><span style="font-style:italic;">Bunu hatırlamıyorum,</span> dedi kendi kendine, midesinin derinliklerinde bir acı hissetti. Bu ne tür bir yaratıktı? Anlamıyorum, neler oluyor?</p>

  <p>Gazetesine döndü ve uzayda yok olan gemi hakkındaki yazıyı okudu. Bisiklet taşıyan bir Japon ticaret gemisiydi. Üç yüz yolcu ölmüş olmasına rağmen binlerce küçük Japon bisikletinin hurda halinde güneşin etrafında dönmesi düşüncesi komikti. Aslında, Mars'taki güç kaynaklarının yetersizliği düşünülürse hiç de gereksiz olduğu söylenemezdi. Gezegenin düşük yerçekiminde, bir adam, bedavadan yüzlerce mil pedal çevirebilirdi.</p>

  <p>Beyaz Saray'da verilen bir davet hakkında yazılan bir makaleye geldi. Davetin kimin için verildiğini okuyamadı çünkü sözcükler birbiri içine girmişti. Baskı hatası mı? Ne yazıyor? Gazeteyi yaklaştırdı.</p>

  <p>Gabıl gabıl, yazıyordu. Makale anlamsızlaştı, ardı ardına gelen 'gabıl gabıl' sözcükleriyle doldu. Tiksinerek baktı, midesi tepki vermeye başlamıştı; ülseri her zamankinden daha fazla acı veriyordu şimdi. Kızgın ve sinirliydi, bir ülser hastası için olası en kötü birleşimdi, özellikle de yemek zamanı. Lanet olsun şu gabıl gabıl sözcüklerine. Çocuğun söylediği şey de buydu! Makaleyi bozuyorlar.</p>

  <p>Gazeteye baktığında bütün makalelerin anlamsızlaştığını, ilk satırdan sonrasının bulanıklaştığını gördü. İyice sinirlenerek gazeteyi bir kenara fırlattı. Bu nasıl bir şey böyle!</p>

  <p>Bu, şu şizofreni konuşması, diye hatırladı, özel dil. Bunu, burada istemiyorum! Eğer kendisi gibi konuşmamızı istiyorsa tamam, ama burada değil. Bunu benim dünyama sokmaya hakkı yok. Ve sonra, tabii ki, diye düşündü Arnie, belki de beni buraya getirdiği için buna hakkı olduğunu zannediyor. Belki de burayı kendi dünyası olarak görüyordur.</p>

  <p>Bu düşünce Arnie'nin kendini iyi hissetmesini sağlamadı; hiç böyle düşünmemiş olmayı diledi.</p>

  <p>Masasından kalkarak pencereye yürüdü ve aşağıdaki Lewistown caddesine baktı, insanlar acele ediyorlardı; ne kadar da hızlıydılar. Ve arabalar da; neden bu kadar hızlı? Hareketlerinde tatsız bir kinetik nitelik, bir sarsıntı vardı, sanki birbirlerine çarpıyor ya da teğet geçiyorlardı. Bilardo topları gibi çarpışan nesneler . . . Binalar dikkatini çekti, keskin köşeleri vardı. Bir değişim olup olmadığını kesin olarak anlamaya çalıştıysa da başaramadı. Her günkü alışılmış manzaraydı. Ama yine de -</p>

  <p>Çok mu hızlı hareket ediyorlardı? Bu muydu olay? Hayır, daha derindi. Her şeyde <span style="font-style:italic;">düşmanlık</span> vardı; sadece çarpışmıyorlardı, birbirlerine bilinçli olarak vuruyorlardı.</p>

  <p>Sonra başka bir şey gördü, nefesini kesen bir şey. Aşağıdaki caddede koşuşturan insanların hemen hemen hiçbirinin suratı yoktu, yalnızca surat parçaları ve kalıntılar . . . sanki hiç biçimlenmemiş gibi.</p>

  <p>Derin ve keskin bir korku hissetti. Neler oluyor?</p>

  <p>Titreyerek masasına döndü ve oturdu. Aşağıdaki manzarayı unutmaya ve sabahın iş programına devam etmeye çalışarak kahvesini yudumladı.</p>

  <p>Kahveden acı, ekşi, yabancı bir tat aldı ve bırakmak zorunda kaldı. Çocuk sürekli zehirlendiğini hayal ediyor sanırım, diye düşündü Arnie umutsuzlukla. Doğru mu bu? Onun gördüğü hayaller yüzünden berbat tatlı yemekler mi yemek zorundayım? Tanrım, bu korkunç.</p>

  <p>Benim için en iyisi, en kısa zamanda buradaki işimi bitirerek kendi zamanıma geri dönmektir.</p>

  <p>Alt çekmecenin kilidini açarak, pille çalıdan bir kodlayın çıkardı ve kullanımı için hazırladı.</p>

  <p>Kodlayıcıya doğru, "Scott, sana iletmem gereken çok önemli bir haberim var. Hemen harekete geçmende ısrar ediyorum. Yapmak istediğim şey F.D.R Dağları'nda arazi satın almak çünkü BM'nin orada çok büyük bir projesi var, özellikle Henry Wallace Kanyonu civarında. Şimdi benim adıma yeterince para transfer etmeni istiyorum. İki hafta içinde gelecek olan spekülatörler - "</p>

  <p>Kodlayıcının bir inilti çıkararak durması, onu konuşmasını kesmek zorunda bıraktı. Makineyle biraz oynadığında makaralar yavaş yavaş dönmeye başladı ama yine durdu.</p>

  <p>Onarıldığını düşünüyordum, dedi Arnie kızarak. Jack Bohlen bunun üzerinde çalışmamış mıydı? Ve sonra, şu anda Jack Bohlen'in çağrılmasından önceki bir zamanda bulunduğunu hatırladı; tabii ki çalışmaz.</p>

  <p>Bunu sekreter denen yaratığa dikte ettirmek zorundayım, dedi ama masasının üzerindeki çağırma düğmesine basmak üzereyken vazgeçti. Onun yine buraya girmesine nasıl izin verebilirim? Ama seçeneği yoktu ve düğmeye bastı.</p>

  <p>Kapı açıldı, sekreter içeriye girdi ve kasılarak ona doğru yürümeye başladı. "Beni isteyeceğini biliyordum, Arnie."</p>

  <p>"Dinle," dedi Arnie, otoriter bir sesle. "Bana çok yaklaşma; insanların bana çok yaklaşmalarına dayanamıyorum." Ama daha bunları söylerken, korkularının ne için olduğunu anladı. İnsanların çok yaklaşması ve yaşam alanlarına tecavüz etmesi şizofreninin temel korkularındandı. Yakınlık korkusu diye adlandırılıyordu; şizofrenlerin, çevrelerindeki insanlarda düşmanlık sezmeleri ile ilgiliydi. İşte benim yaptığım da bu, diye düşündü</p>

  <p>Arnie ama bunun farkında olmasına rağmen ona yaklaşamıyordu. Aniden ayağa kalktı ve pencereye yürüdü.</p>

  <p>"Nasıl istersen, Arnie," dedi kız doyumsuz bir ses tonuyla ve bunu demesine rağmen ona doğru sessizce yaklaştı, az kalsın dokunuyordu ona. Arnie, onun nefesini hissetti, bedeninin ekşi kokusunu aldı, nefesi yoğun ve nahoştu . . . Öksürme isteği duydu, ciğerlerine yeterince hava çekemiyordu.</p>

  <p>"Şimdi, sana dikte ettireceğim," dedi ondan uzaklaşarak ve mesafeyi koruyarak. "Scott Temple'a gidecek ve onların okumaması için şifrelenmesi gerekiyor." Onlar, diye düşündü. Evet, bu korku hep vardı kendisinde; çocuğu bundan ötürü suçlayamazdı. "Son derece önemli bir haberim var. Bir an önce harekete geçmelisin. Gerçek tüyolardan biri bu. BM, F.D.R Dağları'ndaki araziden çok büyük bir parça alacak - "</p>

  <p>Dikte ettirmeye devam etti, konuştukça bir korku kapladı içini ve her geçen dakika biraz daha büyüdü. Ya tek yazdığı şey gabıl gabıl sözcükleriyse? Bakmam gerekiyor, dedi kendi kendine; ona doğru yürümeli ve bakmalıyım. Ama ona yaklaşacağı düşüncesiyle vazgeçti.</p>

  <p>"Dinleyin, bayan," dedi kendi konuşmasını keserek. "Bana şu bloknotu verin; ne yazdığınızı görmek istiyorum."</p>

  <p>"Arnie," dedi pürüzlü bir sesle, "Buna bakarak hiçbir şey anlayamazsın."</p>

  <p>"Ne?" diye sordu korkuyla.</p>

  <p>"Kısaltmalarla yazdım." Ona gülümsedi ama Arnie'ye göre bu gülümseme açıkça kötü niyet içeriyordu.</p>

  <p>"Tamam," dedi pes ederek. Devam etti ve söyleyeceklerini tamamladı, kodlayarak Scott'a göndermesini istedi.</p>

  <p>"Ve sonra?" dedi kız.</p>

  <p>"Ne demek istiyorsun?"</p>

  <p>"Biliyorsun, Arnie." Ses tonu Arnie'nin fiziksel bir tiksinti</p>

  <p>duyarak dehşetle geri çekilmesine neden oldu.</p>

  <p>"Sonrasında bir şey yok," dedi. "Dışarı çık ve bir daha gelme." Kız çıkınca arkasından çarparak kapadı kapıyı</p>

  <p>Sanırım, Scott'la doğrudan ilişki kursam daha iyi olacak; ona güvenemem. Masaya oturdu ve telefonu açarak numarayı çevirdi.</p>

  <p>Çalıyordu ama boşuna; telefon açılmıyordu. Neden? diye merak etti. Benimle ilişkisini kesti mi? Benim karşımda mı? Onlarla mı çalışıyor? Ona güvenemem; kimseye güvenemem. Ve sonra bir anda telefon açıldı. "Merhaba, ben Scott Temple." Arnie, yalnızca birkaç saniye geçtiğini ve telefonun sadece bir ya da iki kez çaldığını fark etti; bütün o hainlik ve kötü son düşünceleri aklından bir anlığına geçivermişti.</p>

  <p>"Ben Arnie."</p>

  <p>"Merhaba, Arnie. Ne oldu? Sesinden ortada bir şeyler döndüğü anlaşılıyor. Anlat."</p>

  <p>Arnie zaman kavramının dağıldığını fark etti. Bana sanki telefon yarım saattir çalıyor gibi geldi, ama gerçekte öyle değildi.</p>

  <p>"Arnie? Konuşsana. Orada mısın, Arnie?"</p>

  <p>Bunun şizofreninin getirdiği bir düşünce karışıklığı olduğunu fark etti, Arnie. Temel olarak zaman kavramında çöküş. Bu bende var çünkü o çocukta da vardı.</p>

  <p>"Tanrı aşkına!" dedi Scott öfkelenerek.</p>

  <p>Arnie, zorlukla, düşünce zincirini kırdı ve konuştu. "Scott. Dinle. Bir iç vurgun haberim var. Derhal harekete geçmeliyiz, anlıyor musun?" Scott'a, BM ve F.D.R Dağları hakkında ayrıntılı bilgi verdi. "Yani görüyorsun, sahip olduğumuz her şeyi buna yatırmaya değer. Çabuk olmalıyız. Aynı fikirde misin?"</p>

  <p>"Bu vurgundan emin misin?"</p>

  <p>"Eminim, tabii ki eminim."</p>

  <p>"Nasıl? Açıkçası, Arnie, seni severim ama çılgın entrikalar</p>

  <p>çevirdiğini biliyorum. Her zaman uçup gidiyorsun. F.D.R Dağları'nda saplanıp kalmak istemiyorum."</p>

  <p>"Sözümü dinle" dedi Arnie.</p>

  <p>"Yapamam."</p>

  <p>Arnie kulaklarına inanamıyordu. "Seninle yıllardır beraber çalışıyoruz ve her şey karşılıklı güvenimiz üzerine kuruluydu. Neler oluyor, Scott?" Öksürdü.</p>

  <p>"Sana şunu soruyorum," dedi Scott sakince. "Senin gibi engin iş tecrübesi olan bir adam nasıl oluyor da vurgun adını verdiğin bir düzmeceye inanabiliyor? F.D.R Dağları değersizdir ve senin bunu bildiğini biliyorum. Bunu herkes biliyor. Ne yapmaya çalışıyorsun sen?"</p>

  <p>"Bana <span style="font-style:italic;">güvenmiyor musun</span>?</p>

  <p>"Sana neden <span style="font-style:italic;">güveneyim</span>? Bunun senin sıradan palavralarından biri değil de gerçek bir vurgun olduğunu ispatla."</p>

  <p>Arnie, zorlukla, "Lanet olsun, ispat edebilseydim bana güvenmek zorunda kalmazdın; bu güven gerektirmezdi. Bu işe yalnız başıma gireceğim ve neler kaçırdığını anladığında beni değil, kendim suçla." Telefonu çarparak kapadığında hırs ve umutsuzlukla titriyordu. Olacak şey miydi bu! Scott Temple, dünyada telefonla konuşarak iş yapabileceği tek adam. Gerisini okyanusa atabilirsin, hepsi üçkâğıtçı...</p>

  <p>Bir yanlış anlamaydı, dedi kendi kendine. Ama derinde iç güvensizlik temellerine dayanan bir yanlış anlama. Şizofreni güvensizliği.</p>

  <p>Bunun, iletişim yeteneğinde çöküş olduğunu fark etti.</p>

  <p>Ayağa kalkarak, "Sanırım Pax Grove'a kendim gitmeli ve talebimi ortaya koymak için ofis elemanlarıyla ben konuşmalıyım," dedi ve talep ettiği yeri bir kazıkla işaretlemesi gerektiğini anımsadı F.D.K Dağları'na gitmeliydi. Günün birinde binaların yükseleceği korkunç yer. İçindeki her şey bir anda ayaklanarak isyan etti.</p>

  <p>Evet, başka yolu yoktu. Sendika dükkanlarından birinde kendisi için bir tabela yaptırmalı ve sonra helikoptere atlayarak Henry Wallace'a gitmeliydi.</p>

  <p>Bunlar Arnie'ye, ardı ardına üstesinden gelmesi acı verecek kadar zor işler gibi geliyordu. Bütün bunları nasıl yapabilirdi<sup>7</sup> Öncelikle tabelanın üzerine adını kazıyabilecek bir metal işçisi bulmalıydı; bu günler sürebilirdi. Burada, Lewistown'dakı dükkânlardan bunu yapabilecek birini tanıyor muydu? Ve eğer tanıyorsa ona nasıl güvenebilirdi?</p>

  <p>Sonunda dayanılmaz bir dalgaya karşı yüzermişçesine ahizeyi kaldırarak dükkânı aramayı başardı.</p>

  <p>Hareket edemeyecek kadar yorgun olduğunu fark etti. Neden? Bugün ne yaptım ki? Bitkinlikten vücudunu ezilmiş gibi hissediyordu. <span style="font-style:italic;">Biraz dinlenebilseydim,</span> diye geçirdi aklından. <span style="font-style:italic;">Biraz</span> <span style="font-style:italic;">uyuyabilseydim.</span></p>

  <p>Üzerine adı kazınmış metal çubuğu ele geçirip onu F.D.R Dağları'na götürecek olan helikopteri ayarlayıncaya kadar akşamüstü olmuştu.</p>

  <p>"Merhaba, Arnie," diye selamladı onu pilot. Sendika nın pilot havuzundan hoş yüzlü bir adamdı.</p>

  <p>"Merhaba oğlum," dedi Arnie, pilot tarafından yerleşimlerinin döşemeci dükkânında yaptırılan özel deri koltuğa otururken. Pilot da gidip öndeki koltuğa yerleştiğinde, Arnie arkasını yaslanıp rahatladı, bacak bacak üstüne atarak konuştu, "Şimdi acele edelim, çünkü geç kaldım; bütün o yolu aldıktan sonra Pax Grove'daki ofise gitmeliyiz.""</p>

  <p>Yapamayacağımızı biliyorum, dedi kendi kendine. <span style="font-style:italic;">Yeterince zaman yok.</span></p>

  <p id="ub29bbf8e-48f6-4a47-b1d5-8a0831e826ec"><a id="bookmark2"></a><span style="font-weight:bold;">on altı</span></p>

  <p>İçinde İyi-üye Arnie Kott'u taşıyan Su İşçileri Sendikası'nın helikopteri güçbela yükseldiğinde hoparlörden bir çağrı duyuldu.</p>

  <p>"Acil durum anonsu. Açık çölde, 4.65003 noktasında, küçük bir grup Çöladamı açlık ve susuzluk yüzünden ölmek üzere. Lewistown'un kuzeyindeki gemilere, uçuşlarını o noktaya yönlendirip olabildiğince çabuk yardım götürmeleri gerekiyor. BM yasalarına göre tüm ticari ve özel gemiler yanıt vermek zorunda."</p>

  <p>Yukarılarda bir yerdeki yapay bir uydu aracılığıyla konuşan BM spikerinin çızırtılı sesi anonsu tekrarladı.</p>

  <p>Helikopterin rotasının değiştiğini hisseden Arnie, "Of, oğlum, boş ver," dedi. Bir bu eksikti. Asla F.D.R Dağları'na, Pax Groove'a ve oradan da kayıt ofisine yetişemeyeceklerdi.</p>

  <p>"Yanıt vermeliyim efendim," dedi pilot. "Bu yasa."</p>

  <p>Şimdi, çöl üzerinde oldukça iyi bir hızla, BM spikerinin verdiği bağlantı noktasına doğru gidiyorlardı. Zenciler, diye düşündü Arnie, bütün işimizi bir kenara bırakarak o Allah'ın belası budalaları düştükleri durumdan kurtarmak zorundayız -ve en kötüsü Jack Bohlen'le karşılaşacak olmam. Kaçınılmaz bir durum. Unutmuştum: ama artık çok geç.</p>

  <p>Paltosunun cebini yoklayarak silahın hâlâ orada olduğunu fark etmesi onu biraz neşelendirdi ve helikopter alçalırken silahı türden bırakmadı. Umarım onu burada vurabiliriz. Ama korktuğu gibi Yee Şirketinin helikopteri onlardan önce gelmiş ve Jack Bohlen beş Çöladamı'na su vermekle meşguldü. Kahretsin, dedi içinden.</p>

  <p>"Bana ihtiyacınız var mı?" diye seslendi Arnie'nın pilotu oturduğu koltuktan kalkmadan. "Eğer yoksa ben gideyim "</p>

  <p>"Onlara yetecek kadar suyum yok," dedi Jack, mendiliyle, sıcak güneşin altında terlemiş yüzünü silerken.</p>

  <p>"Tamam," dedi pilot ve helikopterin pervanelerini durdurdu.</p>

  <p>"Ona buraya gelmesini söyle," dedi Arnie, pilotuna.</p>

  <p>Beş galonluk suyu yüklenerek aşağıya atladı ve uzun adımlarla Jack'in yanına geldi. Bir dakika sonra Jack, Çöladamları'na bakmayı bırakıp Arnie Kott'a doğru yürüdü.</p>

  <p>"Beni mi istedin?" dedi Jack, öylece ayakta durup Arnie'ye bakarak.</p>

  <p>"Evet," dedi Arnie. "Seni öldüreceğim." Tabancayı çıkarttı ve ona doğrulttu.</p>

  <p>Çöladamları yumurta kabuklarını suyla dolduruyorlardı; durdular. Kırmızı Mars güneşinin altında hemen hemen çıplak duran, koyu renkli ve zayıf, genç bir erkek, elini sırtındaki, zehirli oklarla dolu çantaya götürerek bir ok kaptı ve yayına yerleştirdi; tek bir hareketle attı oku. Arnie Kott bir şey görmedi; keskin bir acı hissetti ve kafasını eğerek göğüs kemiğinin hemen altından dışarı doğru uzanan oka baktı.</p>

  <p>İnsanların aklını okuyorlar, diye düşündü. Oku çıkarmaya çalıştı ama hareket ettiremedi ve sonra, daha şimdiden ölmeye başladığını fark etti. Ok zehirliydi ve zehrin organlarına yayıldığını, kan dolaşımını engellediğini ve beynini kuşatmak üzere yukarı yöneldiğini hissetti.</p>

  <p>Aşağıda duran Jack Bohlen, "Neden beni öldürmek istiyorsun ki? Benim kim olduğumu bile bilmiyorsun," dedi.</p>

  <p>"Elbette biliyorum," diye mırıldanabildi Arnie. "Sen benim</p>

  <p>kodlayıcımı onaracak, Doreen'i elimden alacaksın ve baban, sahip olduğum her şeyi çalacak." Gözlerini kapadı ve dinlendi.</p>

  <p>"Çıldırmış olmalısın," dedi Jack Bohlen.</p>

  <p>"Hayır," dedi Arnie. "Geleceği biliyorum."</p>

  <p>"Seni doktora götüreyim," dedi ve helikoptere sıçradı, sersemlemiş pilotu kenara iterek saplanan oku inceledi. "Zamanında ulaştırılırsan sana bir panzehir verebilirler." Motoru çalıştırdı ve pervaneler dönmeye başladı.</p>

  <p>"Beni Henry Wallace'a götür," diye mırıldandı Arnie. "Böylece araziye tabelamı dikebilirim."</p>

  <p>Jack Bohlen dönüp baktı ona. "Sen Arnie Kott değilsin, öyle değil mi?" Pilotu iterek kontrol panelinin önüne oturdu ve helikopter bir anda havaya yükseldi. "Seni Lewistown'a götüreceğim; en yakın yer orası ve seni orada tanıyorlar."</p>

  <p>Arnie bir şey demeyerek arkasını yaslandı, gözleri hâlâ kapalıydı. Hiçbir şey yolunda gitmedi. Kazığı çakamamış ve Jack Bohlen'e bir şey yapamamıştı. Ve şimdi de her şey sona eriyordu.</p>

  <p>Şu Çöladamları, diye düşündü Arnie. Jack Bohlen'in kendisini kaldırarak helikopterden indirdiğini hissetti. Burası Lewistown'du; acıdan kararmış gözleriyle binaları ve insanları gördü. En başından beri Çöladamları'nın suçuydu; eğer Jack Bohlen'e rastlamasaydım her şey yolunda gidecekti; hepsi için Çöladamları'nı suçluyorum.</p>

  <p>Bohlen onu, hastanenin çatısından acil durum rampasına taşırken Arnie neden hâlâ ölmediğini merak etti. Çok zaman geçmişti ve zehir bütün vücuduna yayılmış olmalıydı ama hâlâ hissedebiliyor, düşünebiliyor, anlayabiliyordu . . . Belki de burada, geçmişte ölemiyorum, dedi kendi kendine. Belki çok kolay olmayacak; ölemiyor ve kendi zamanıma da gidemiyorum.</p>

  <p>Şu genç çöladamı nasıl bu kadar hızlı hareket edebildi?</p>

  <p>Normalde oklarını dünya insanlarına karşı kullanamazlar, bu. işleyenin olum cezası alabileceği bir suç. Bu, onların sonu demek.</p>

  <p>Belki de beni bekliyorlardı. Bohlen'i kurtarmak için bana komplo kurdular çünkü onlara su vermişti. İddiaya girerim, ona su cadısını verenler de bunlardı. Tabii ki. <span style="font-style:italic;">Su cadısını ona verirken biliyorlardı. Her şeyi ta en başından beri biliyorlardı.</span></p>

  <p>Manfred Steiner'ın lanet olası geçmişinde çaresiz bir durumdayım. Kendi dünyama, kendi zamanıma dönmeme izin ver; tek istediğim buradan kurtulmak, kazığımı çakmayı ya da birisine zarar vermeyi istemiyorum. Tek istediğim Kirli Tokmak'a, şu lanet olası mağaraya geri dönmek. Lütfen, Manfred, diye düşündü Arnie.</p>

  <p>Birileri üstünde olduğu el arabası ya da benzeri bir şevi karanlık bir koridorda itiyordu. Sesler duyuyordu. Kapının açılması ve cerrahi aletlerden gelen metalik sesler. Bir masaya yatırıldığını hissetti, maskeli yüzler gördü . . . Yardım et Manfred, diye bağırdı içinden. Beni öldürecekler! Beni geri almalısın. Ya şimdi yap, ya da unut, çünkü -</p>

  <p>Üstüne boşluğun ve zifiri karanlığın maskesi düşmüştü. Hayır, diye bağırdı Arnie. Bitmedi; bu benim sonum olamaz. Manfred, Tanrı aşkına, daha fazla ileri gitmeden, çok geç olmadan; çok geç olmadan . . . Şizofreninin, aşktan soğutmanın, hayvansı arzunun ve ölümün olmadığı parlak, normal gerçekliği bir kez daha görmeliyim.</p>

  <p>Ölümden kaçmama ve ait olduğum yere bir kez daha dönmeme yardım et</p>

  <p>Yardım et, Manfred.</p>

  <p>Yardım et.</p>

  <p>"Kalkın, bayım, zamanınız doldu," dedi bir ses.</p>

  <p>Gözlerini açtı.</p>

  <p>"Daha sigara var mı, bayım." Kirli ihtiyar Çöladamı rahibi, örümcek ağma benzeyen gri renkli cüppesiyle ona doğru eğilmiş, bir yandan eliyle onu dürterken bir yandan da kulağının dibinde inliyordu. "Kalmak istiyorsanız, bayım, bunun karşılığını ödemelisiniz." Arnie'nin paltosunu tırmıklıyordu.</p>

  <p>Arnie oturarak Manfred'e bakındı, çocuk gitmişti.</p>

  <p>"Benden uzak dur," dedi Arnie ayağa kalkarak; ellerini göğsüne koydu ve bir şey hissetmedi, ok yoktu.</p>

  <p>Dengesizce yürüyerek mağaranın ağzına geldi ve çatlaktan dışarı, Mars'ın soğuk sabah güneşine çıktı.</p>

  <p>"Manfred!" diye seslendi. Çocuğun burada olduğuna dair bir işaret yoktu. Pekala, diye düşündü, ben yine gerçek dünyadayım ve önemli olan bu.</p>

  <p>Jack Bohlen'i alt etmekten de dağlardaki şu araziyi almak arzusundan da vazgeçmişti. Ama Doreen Anderton'ı hâlâ istiyorum, diye geçirdi aklından geldikleri yoldan geri dönmeye başladığında. Ve Manfred'e verdiğim sözü tutacağım, elime geçen ilk fırsatta onu Dünya'ya göndereceğim. Belki de değişiklik ona iyi gelebilir ya da Dünya'da daha iyi psikiyatristler onunla ilgilenebilir. Ne olursa olsun, AM-WEB'den uzak durmuş olacak.</p>

  <p>Yürürken bir yandan Manfred'e bakınıyordu ki yukarıda, alçaktan uçarak daireler çizen bir helikopter gördü. Belki de çocuğun nereye gittiğini görmüşlerdir. Jack ve Doreen bütün bu su/e boyunca yaşananları izlemiş olmalılar. Durdu ve elini sallayarak helikopterin inmesini istediğini belirtti.</p>

  <p>Helikopter Kirli Tokmak'ın girişindeki büyük alana ininceye kadar alçaldı. Kapı açıldı ve bir adam indi.</p>

  <p>"Ben şu çocuğu arıyorum," dedi Arnie ve sonra adamın Jack Bohlen olmadığını gördü. Daha önce hiç görmediği biriydi. İyi görünümlü, koyu renk saçlı, vahşi ve heyecan dolu gözlen olan adamın elinde tuttuğu şey güneş ışığında parıldıyordu</p>

  <p>"Sen Arnie Kott musun?" diye kulak tırmalayan bir sesle bağırdı adam.</p>

  <p>"Evet, ne olmuş?" dedi Arnie.</p>

  <p>"Benim alanımı mahvettin," diye haykırdı adam ve tabancayı kaldırarak ateşledi.</p>

  <p>İlk kurşun Arnie'yi ıskaladı. Arnie, paltosundaki silahı ararken adamın kim olduğunu ve onu neden öldürmek istediğini merak ediyordu. Buldu, cebinden çıkardı ve koşan adama doğru ateş etti. Sonra da adamın kim olduğunu buldu; işlerine burnunu sokan küçük karaborsacıydı.</p>

  <p>Koşan adam yana kaydı, düştü ve yattığı yerden ateş etti. Arnie de isabet ettirememişti. Adamın kurşunu Arnie'nin kulağının yanında ıslık çaldı ve Arnie bir an için vurulduğunu sandı; içgüdüsel bir hareketle elini göğsüne koydu. Hayır, beni vuramadın, seni piç herif. Silahını kaldırarak ona yöneltti ve bir kez daha ateş etmeye hazırlandı.</p>

  <p>Dünya tersine döndü. Güneş gökten karanlığa düştü ve onunla beraber Arnie Kott da gitmişti.</p>

  <p>Yerde yatan figür uzun süre sonra kımıldadı. Adam dikkatle ayağa kalktı, Arnie'yi gözledi ve iki eliyle birden tuttuğu tabancasını ona yöneltmiş bir halde yürüdü.</p>

  <p>Yukarıdan gelen gürültü dikkatini çekti. Üstünden bir gölge geçti ve şimdi ikinci bir helikopter Arnie'yle onun arasına iniyordu. Helikopter iki adamı birbirinden ayırmıştı ve Arnie küçük, sefil karaborsacıyı göremiyordu artık. Jack Bohlen aşağı atlayarak Arnie'ye doğru koştu ve eğildi.</p>

  <p>"Yakala şu herifi," dedi Arnie.</p>

  <p>"Yapamam," dedi Jack ve Kirli Tokmak'ın üzerinde yükselen, yalpalayan, öne doğru eğilerek tepenin ardında gözden kaybolan helikopteri işaret etti. "Onu unut. Kötü yaralanmışsın, kendini düşün."</p>

  <p>"Merak etme, Jack. Dinle beni," diye fısıldadı, Jack'i yakasından tutarak aşağı çekti ve kulağına doğru konuştu. "Sana bir sır vereceğim. Bir şey keşfettim. Şu şizofreni dünyalarından biri. Bütün bu kahrolası şizofreni nefretini, şehvetini ve ölümünü, hepsini bir arada yaşadım ve beni öldüremedi. Önce göğsüme saplanan zehirli ok; şimdi de bu. Endişelenmiyorum." Bilincini yerinde tutmaya çalışarak gözlerini kapadı. "Yalnızca şu çocuğu bul, buralarda bir yerde olmalı. Ona sor, sana anlatacaktır."</p>

  <p>"Yanılıyorsun, Arnie," dedi Jack ona doğru eğilerek.</p>

  <p>"Nasıl yanılıyorum?" Şimdi Jack'i güçlükle görebiliyordu. Manzara alacakaranlığa gömüldü, Jack'in görüntüsü bulanıktı ve bir hayalete benziyordu.</p>

  <p>Beni kandıramazsın, diye düşündü Arnie. Hâlâ Manfred'in aklında olduğumu biliyorum; az sonra uyanacağım ve vurulmamış olacağım, tekrar iyi olacağım ve bunun gibi şeylerin yaşanmadığı kendi dünyama döneceğim. Doğru değil mi? Konuşmaya çalıştı ama konuşamıyordu.</p>

  <p>Jack'in yanında Doreen Anderton göründü. "Ölecek, öyle değil mi?"</p>

  <p>Jack konuşmadı. Helikoptere bindirmek için onu omzuna almaya çalışıyordu.</p>

  <p>Yalnızca şu gabıl gabıl kelimelerinde birkaçı daha, dedi Arnie kendi kendine, Jack'in onu kaldırdığını algılayarak. Bu aynı zamanda bana bir ders oldu. Bir daha asla böylesine bir çılgınlık yapmayacağım. Jack onu helikoptere taşırken bunu ona açıklamaya çalıştı. İşte bunu yapmıştın, demeye çalıştı. Oku çıkartmaları için Lewistown'daki hastaneye götürdün beni. Hatırlamıyor musun?</p>

  <p>Arnie'yi helikopterin içine oturttuğunda "Onun kurtulma şansı yok," dedi. Kontrol panelinin başına geçtiğinde nefes nefese kalmıştı.</p>

  <p>Tabii ki kurtulma şansım var, diye düşündü Arnie öfkeyle Neyin var senin, denemiyor musun? Denesen iyi olur, kahrolası. Bunu Jack'e söylemeye kalktı ama söyleyemedi; hiçbir şev söyleyemedi.</p>

  <p>Helikopter üç kişinin ağırlığıyla güçlükle yükseldi.</p>

  <p>Lewistown'a dönerken Arnie öldü.</p>

  <p>Jack, kontrolü Doreen'e bıraktı ve ölü adamın yanına oturdu. Arnie'nin, ölürken bile hâlâ, Manfred'in karanlık düşüncelerinde kaybolduğuna inandığını geçirdi aklından. Belki en iyisi buydu, diye düşündü Jack. Belki bu, sonu kolaylaştırmıştır.</p>

  <p>Arnie Kott'un ölmesi ona inanılmaz bir üzüntü verdi. Bu doğru değil, dedi ölü adamın yanında otururken. Çok acı; Arnie, yaptığı şeyler karşısında bunu hak etmemişti. Yaptıkları kötüydü ama bunu gerektirecek kadar değil.</p>

  <p>"Sana ne söyledi?" diye sordu Doreen. Arnie'nin ölümünün verdiği üzüntünün üstesinden gelmiş kadar sakin görünerek heyecansız kullanıyordu helikopteri.</p>

  <p>"Yaşadıklarının gerçek olmadığını ve şizofreninin ortaya çıkardığı bir fantezi dünyasında olduğunu hayal ediyordu," dedi Jack.</p>

  <p>"Zavallı Arnie."</p>

  <p>"Onu vuran adamı tanıyor musun?"</p>

  <p>"Bir zamanlar bir şekilde edindiği bir düşman olmalı."</p>

  <p>Bir süre sessiz kaldılar.</p>

  <p>"Manfred'i aramalıyız," dedi Doreen.</p>

  <p>"Evet," dedi Jack. Ama onun nerede olduğunu biliyorum ben, diye geçirdi aklından. Dağlarda vahşi Çöladamları buldu ve şu anda onlarla beraber; er ya da geç olacaktı, kaçınılmazdı. Manfred'i merak etmiyordu. Çevresindeki insanların, kendininkinden tamamen farklı olan ve ne kadar denerse denesin asla benimseyemeyeceği hayatlarının, ona acı çektiren solgun yansımasına değil de kendisine yakın olan Çöladamları' nin yaşam tarzına alışabileceğim anlayabilir.</p>

  <p>"Arnie haklı olabilir miydi?" diye sordu Doreen.</p>

  <p>Jack bir süre onun ne demek istediğini düşündü ve anladığında kafasını sallayarak, "Hayır," dedi.</p>

  <p>"Peki, o zaman neden bu kadar emindi?</p>

  <p>"Bilmiyorum," dedi Jack. Ama ölmeden önce Arnie'nin dediği gibi, Manfred biliyor olmalı.</p>

  <p>"Birçok açıdan," dedi Doreen, "Arnie kurnazdır ve eğer böyle düşünündüyse bunun iyi nedenleri vardır."</p>

  <p>"Kurnazdı ama her zaman inanmak istediği şeye inandı," dedi Jack. Ve yapmak istediğini yaptı, diye düşündü, ve sonunda kendi ölümünü getirdi; hayatmın izlediği yol üzerine bir şekilde inşa etti bunu.</p>

  <p>"Şimdi bize ne olacak? Kendimi Arnie olmadan düşünemiyorum . . . Ne demek istediğimi anlıyor musun? Sanırım anlıyorsun. Keşke, helikopteri inerken gördüğümüzde, neler olacağını anlayabilseydik; eğer birkaç dakika önce varsaydık Duraksadı. "Bunları şimdi söylemenin bir faydası yok."</p>

  <p>"Hiçbir faydası yok," dedi Jack.</p>

  <p>"Bize ne olacağı konusunda ne düşündüğümü biliyor musun?" dedi Doreen. "Sen ve ben, ayrılacağız. Belki şimdi değil, belki aylar sonra, hatta yıllar sonra. Ama er ya da geç bu olacak."</p>

  <p>Jack konuşmadı, tartışmak istemiyordu. Belki de gelecekte önlerine neler çıkacağını görmeye çalışmaktan yorulmuştu.</p>

  <p>"Bütün bu olanların ardından, beni hâlâ seviyor musun?"</p>

  <p>dedi kadın ve yanıt verirken yüzünü görmek için Jack'e dondu</p>

  <p>“Evet, tabii seviyorum," dedi.</p>

  <p>"Ben de," dedi alçak ve bitkin bir sesle. "Ama bunun yeterli olduğunu sanmıyorum. Karın ve çocuğun var, yaşam için çok şey ifade eder bunlar. Yine de, en azından, bence tüm bunlara değdi, hiçbir zaman pişman olmayacağım. Arnie'nin ölümünden biz sorumlu değiliz, kendimizi suçlu hissetmemeliyız. İstediği şeye ulaşmaya çalışırken kendi sonunu kendi getirdi ve bunun tam olarak ne olduğunu asla bilemeyeceğiz ama bizi incitecek bir şey olduğunu biliyorum."</p>

  <p>Jack kafasını salladı.</p>

  <p>Yanlarında Arnie'nin bedenini taşıyarak, sessizce, Lewistown'a dönüş yoluna devam ettiler. Arnie'yi, bir zamanlar -büyük olasılıkla her zaman öyle olmuştu - en yüksek dereceli iyi-üye olduğu Su işçileri Sendikası'nın bulunduğu kendi şehrine taşıyorlardı.</p>

  <p>F.D.R Dağları'ndaki kurak topraklarda belirsiz bir patikadan yukarı çıkan Manfred Steiner, koyu renk tenli adamlardan oluşmuş altı kişilik bir grup gördüğünde durdu. Suyla dolu yumurta kaplarım, zehirli okların bulunduğu sadaklarını ve kadınlar da havan bloklarını taşıyorlardı. Patika üzerinde tek sıra halinde soluk soluğa yürürken bir yandan da sigara içiyorlardı.</p>

  <p>Onu görünce durdular.</p>

  <p>İçlerinden biri, zayıf ve genç olanı, kibarca, "Harika varlığınızdan yağan yağmurlar bizi yeniden canlandırıyor, bayım," dedi.</p>

  <p>Manfred sözlerini değil ama düşüncelerini algıladı; dikkatli ve cana yakındılar, nefret fısıltıları yoktu. İçlerinde onu incitme arzusu sezmedi, bu güzeldi. Onlardan duyduğu korkuyu unutarak dikkatini giydikleri hayvan derilerine verdi. Bunun ne tür bir hayvana ait olduğunu merak etti.</p>

  <p>Çöladamları da onu merak ediyorlardı. Yaklaşıp çevresine dizildiler.</p>

  <p>"Bu dağlara inen dev gibi gemiler var," diye düşündü içlerinden biri, "Bu gemilerden kimse çıkmıyor. Merak uyandırdılar ve kötülüğe alametmiş gibi görünüyorlar. Daha şimdiden arazi üzerine yerleşmeye ve değişim için çalışmaya başladılar. Sen onlardan olabilir misin, acaba?"</p>

  <p>Manfred, "Hayır," diye geçirdi aklından onların duyabileceği ve anlayabileceği bir şekilde.</p>

  <p>Manfred sıradağların ortasına, Çöladamı'nın işaret ettiği yere baktı ve fazla hareket etmeden yerden hafif yüksekte uçan BM roket filosunu gördü. Dünya'dan geldiklerini fark etti. Yeri kazmak için buradalar; evlerin yapımı başladı. AM-WEB ve buna benzer yapılar kısa bir süre sonra dördüncü gezegenin yüzeyinde görünmeye başlayacak.</p>

  <p>"Bu yüzden dağları terk ediyoruz," diye düşündü yaşlı Çöladamları'nın biri. "Bu olay başladıktan sonra burada kalmamızın bir yolu yok. Bunu çok uzun bir süre önce Kirli Tokmak sayesinde görmüştük ama şimdi gerçekten buradalar."</p>

  <p>Manfred,"Sizinle gelebilir miyim?" dedi içinden.</p>

  <p>Çöladamları şaşırdılar ve Manfred'in isteğini tartışmak üzere çekildiler. Onu anlamıyor, bunu neden istediğini bilmiyorlardı; daha önce hiçbir göçmenle böyle bir şey yaşamamışlardı.</p>

  <p>Genç erkek, "Biz çöle gidiyoruz," diye açıkladı sonunda. "Orada hayatta kalıp kalamayacağımız belirsiz ama bunu deneyeceğiz. Bunu istediğine emin misin?"</p>

  <p>"Evet," dedi Manfred.</p>

  <p>"Gel o zaman," dedi Çöladamları.</p>

  <p>Yollarına devam ettiler. Yorgundular ama hızlı yürüyebiliyorlardı. Manfred ilk başta, kendisini geride bırakılabileceklerini düşündü ama Çöladamları onun yetişmesini beklediler</p>

  <p>Önlerinde uçsuz bucaksız çöl uzanıyordu ama şikayet eden yoktu çünkü geri dönüp yeni koşullarda yaşayamazlardı.</p>

  <p>Manfred Çöladamları'na yetiştiğinde, AM-WEB'de yaşamak zorunda kalmayacağım, diye düşündü. Bu koyu tenli şeyler sayesinde kurtulabilirim.</p>

  <p>Daha önce hiç olmadığı kadar iyi hissediyordu kendini.</p>

  <p>Dişi Çöladamları'ndan biri taşıdığı sigaralardan birini çekinerek ona uzattı. Manfred, teşekkür ederek kabul etti ve yollarına devam ettiler.</p>

  <p>Manfred içinde bir tuhaflık hissetti. Değişiyordu.</p>

  <p>Silvia Bohlen akşamın karanlığında, oğlu, kayınpederi ve kendisi için yemek hazırlıyordu ki kanalın kenarında yürüyen biri olduğunu fark etti. Bir adam, dedi kendi kendine; korktu, ön kapıyı açtı ve kim olduğunu görmek için dışarı baktı. Tanrım, şu yiyecek satıcısı Otto Zitte değil miydi bu adam -</p>

  <p>"Silvia, benim," dedi Jack Bohlen.</p>

  <p>David heyecanla, evden çıkarak babasına doğru koştu. "Hey, nasıl oldu da helikopterinle gelmedin? Traktör otobüsle mi geldin? İddiaya girerim ki öyle. Helikopterine ne oldu, baba? Bozuldu ve seni çölde mi bıraktı?"</p>

  <p>"Artık helikopter yok," dedi Jack. Yorgun görünüyordu.</p>

  <p>"Radyoda duydum," dedi Silvia.</p>

  <p>"Arnie Kott'tan mı bahsediyorsun?" Başını salladı. "Evet doğru." Eve girerek paltosunu çıkarttı ve asması için Silvia'ya verdi.</p>

  <p>"Bu seni etkiledi, öyle değil mi?" dedi Silvia.</p>

  <p>"İşim yok artık. Arnie benim sözleşmemi almıştı." Çevresine bakındı. "Leo nerede?"</p>

  <p>"Biraz şekerleme yapıyor. Günün büyük bölümünde dışarıda, işteydi. Yarın Dünya'ya dönüyor, gitmeden önce gelmiş olmana şükrediyorum. BM'nin F.D.R Dağları'ndaki araziyi daha şimdiden aldığını biliyor muydun? Bunu da radyoda duydum."</p>

  <p>"Bilmiyordum," dedi Jack. Mutfağa gidip masaya oturdu. "Biraz buzlu çaya ne dersin?"</p>

  <p>Silvia, buzlu çayı hazırlarken, "Bu iş meselesinin ne kadar ciddi olduğunu sormamalıyım, sanırım," dedi.</p>

  <p>"Tamir şirketlerinden herhangi birine girebilirim. Doğal olarak, Bay Yee beni geri alacaktır. Eminim ki sözleşmemi vermek istememişti."</p>

  <p>"Peki neden bu kadar umutsuzsun?" dedi ve sonra Arnie'yle ilgili gelişmeleri hatırladı.</p>

  <p>"Traktör otobüsün beni bıraktığı yerden burası bir buçuk mil. Yorgunum yalnızca."</p>

  <p>"Senin eve dönmeni beklemiyordum." Sinirleri gergindi; yemeği hazırlamaya dönmesi güç oldu. "Ciğer, domuz pastırması, sentetik yağlı rendelenmiş havuç ve bir salatamız var yalnızca. Leo tatlı bir kek istedi ve David'le beraber ona armağan olarak yapacağız bunu çünkü gidiyor ve bir daha onu göremeyebiliriz; buna hazır olmalıyız."</p>

  <p>"Keki iyi düşünmüşünüz," diye mırıldandı Jack.</p>

  <p>Silvia sonunda patladı, "Sorunun ne olduğunu bana söylemeni isterdim. Seni daha önce hiç böyle görmedim. Yalnızca yorgun değilsin; şu adamın ölümü olmalı."</p>

  <p>"Arnie'nin ölmeden az önce söylediği bir şeyi düşünüyordum. Orada, onunlaydım. Arnie, gerçek dünyada olmadığını söyledi; bir şizofrenin hayalinde olduğunu söyledi ve benim canımı sıkan da bu. Bizim dünyamızın Manfred'in dünyasıyla ne kadar benzeştiği hiç aklıma gelmedi; tamamen ayrı olduğunu düşünürdüm ama şimdi bunun bir aşama meselesi olduğunu anlıyorum."</p>

  <p>“Bana Arnie Kott'un ölümünden bahsetmiyorsun, değil mı<sup>1</sup> Radyo az önce F.D.R Dağları'nda meydana gelen bir helikopter kazasında öldüğünü söyledi."</p>

  <p>"Kaza değildi. Kötüye kullanılan ve ona kini olan bir kişi tarafından öldürüldü. Polis şimdi doğal olarak onu arıyor. Arnie bunun bir psikopatın mantıksız nefreti olduğunu düşünerek öldü ama açıkça belli ki bu, içinde psikopat öğeler bulundurmayan mantıklı bir nefretti."</p>

  <p>Silvia, içini kaplayan suçluluk duygusuyla, ne berbat bir şeye daldığımı bilseydin, işte bu anlattığın türde bir nefret duyardın bana karşı, diye düşündü. "Jack - " dedi; nasıl devam edeceğini bilmiyordu ama sorması gerekliliğini hissediyordu. "Sence evliliğimiz sona erdi mi?"</p>

  <p>Jack çok uzun bir süre boyunca ona baktı. "Neden böyle bir şey dedin?"</p>

  <p>"Sona ermediğini söylemeni duymak istiyorum yalnızca."</p>

  <p>"Sona ermedi," dedi hâlâ aynı şekilde ona bakarak. Silvia, sanki düşünceleri okunuyormuş gibi, sanki Jack ne yaptığını biliyormuş gibi hissediyordu. Jack, "Seni böyle düşündürecek bir neden mi var? Sence neden buraya geldim? Evliliğimiz sona ermiş olsaydı bunca şeyi yaşadıktan sonra neden - " dedi ve bir anda kesti konuşmayı. "Buzlu çayımı verir misin," diye mırıldandı.</p>

  <p>"Ne demek bunca şeyi yaşadıktan sonra?" diye sordu Silvia.</p>

  <p>"Arnie'nin ölümünden sonra."</p>

  <p>"Başka nereye gidebilirdin?"</p>

  <p>"Bir insan her zaman iki yerden birini seçer. Ev ya da üzerinde diğer insanlarla dünyanın geri kalanı."</p>

  <p>"O nasıl biri?" diye sordu Silvia.</p>

  <p>"Kim?"</p>

  <p>"O kız. Az önce söylemek üzereydin."</p>

  <p>Silvia'ya cevap vermeyeceğini düşündürecek kadar sessiz kaldı Jack ve sonra, "Kızıl saçlı. Az kalsın onun yanında kalacaktım ama kalmadım. Bu kadarını bilmen senin için yeterli değil mi?" dedi.</p>

  <p>"Benim de bir seçeneğim vardı," dedi Silvia.</p>

  <p>"Bunu bilmiyordum," dedi Jack ruhsuzca. "Fark etmedim." Omuz silkti. "Pekala, bunu bilmek güzel. Şimdi bahsettiğin şey teorik değil, öyle mi? Gerçeklerden bahsediyorsun."</p>

  <p>"Doğru," dedi Silvia.</p>

  <p>David koşarak mutfağa girdi. "Büyükbabam uyandı. Senin evde olduğunu söyledim, baba, çok sevindi ve senin nasıl olduğunu merak ediyor."</p>

  <p>"Kafam karışık."</p>

  <p>"Jack, ben devam etmek istiyorum. Sen de istersen," dedi Silvia.</p>

  <p>"Tabii ki," dedi Jack. "Biliyorsun, buradayım." Kalbini kıracak kadar ümitsiz bir biçimde gülümsedi ona. "Çok uzun bir yoldan geldim; önce şu traktör otobüs ve sonra yürüyüş."</p>

  <p>"Artık olmayacak," dedi Silvia, "şu seçenekler, değil mi, Jack? Olmamalı."</p>

  <p>"Artık yok," dedi Jack kesin bir ifadeyle baş sallayarak.</p>

  <p>Silvia masaya döndü, eğildi ve onu alnından öptü.</p>

  <p>"Teşekkür ederim," dedi Jack bileğinden tutarak. "Bu iyi geldi." Silvia onun geçekten çok yorgun olduğunu hissetti.</p>

  <p>"İyi bir yemeğe ihtiyacın var, seni daha önce hiç bu kadar -yıkılmış görmedim," dedi Silvia ve sonra eskiden kalan hastalığının, şizofreninin, yeni bir nöbete neden olmuş olabileceği aklına geldi; bu her şeyi açıklıyordu ama bu konuda ona baskı yapmak yanlış olurdu. "Gece erken yatalım, olur mu?"</p>

  <p>Buzlu çayını yudumlarken belirsizce kafa salladı.</p>

  <p>"Şimdi mutlu musun?" diye sordu Silvia. "Burada olduğun için mutlu musun?" Yoksa fikrini değiştirdin mi, diye merak etti.</p>

  <p>"Mutluyum," dedi ve ses tonu güçlüydü. Kesinlikle içten söylemişti.</p>

  <p>"Gitmeden önce büyükbaba Leo'yu görmek diye söze başlamıştı ki bir çığlık sesi duyarak yerinde zıpladı ve Jack'e baktı.</p>

  <p>Jack ayaktaydı. "Yan komşu. Steinerler'ın evi." Her ikisi de dışarı fırladı.</p>

  <p>Evin girişinde Steiner kızları karşıladı onları. "Erkek kardeşim - "</p>

  <p>Jack ve Silvia çocuğu iterek eve girdiler. Silvia değil ama Jack gördüğüne bir anlam verebilmiş gibiydi. Silvia'nın elini tuttu ve daha fazla ilerlemesine mani oldu.</p>

  <p>Oturma odası Çöladamlarıyla doluydu. Ve Silvia, ortalarında duran, yalnızca göğsünden üstü yaşayan bir yaratığa ait olan yaşlı adamı gördü. Göğsünden altı, pompalar ve hortumlarla dolu, sürekli aktif, çıtırdayan makine parçalarından oluşuyordu. Yaşlı adamı bu kısmın yaşattığını fark etti Silvia. Eksik olan kısım bununla değiştirilmişti. Tanrım, diye düşündü. Yüzünde solgun bir gülümsemeyle orada oturan neydi ya da kimdi? Bu şey konuştu şimdi.</p>

  <p>"Jack Bohlen," dedi kulak tırmalayan bir sesle. Ses, ağzından değil makine bölümündeki bir hoparlörden geliyordu.</p>

  <p>"Buraya, anneme hoşça kal demeye geldim." Duraksadı. Makinenin çalışması hızlandı. "Şimdi, sana teşekkür edebilirim," dedi yaşlı adam.</p>

  <p>Jack, Silvia'nın yanında durmuş elini tutuyordu. "Ne için? Senin için bir şey yapmadım ki."</p>

  <p>"Evet, sanırım." Çöladamları'na başıyla işaret etti ve onlar da onu iterek Jack'e yaklaştırdılar; artık yüz yüze duruyorlardı.</p>

  <p>"Benim düşünceme göre ..." Bir an sessizleşti ve daha yüksek bir sesle devam etti. "Yıllar önce, benimle iletişim kurmaya çalıştın. Buna minnettarım."</p>

  <p>"Bu çok uzun bir zaman önce değildi," dedi Jack. "Unuttun mu? Bize geri döndün; bugündü. Bu senin uzak geçmişin, çocukluk zamanın."</p>

  <p>"Kim bu?" dedi Silvia kocasına.</p>

  <p>"Manfred."</p>

  <p>Silvia gözlerini elleriyle kapadı. Bakmaya daha fazla dayanamıyordu.</p>

  <p>"AM-WEB'den kaçtı mı?"</p>

  <p>"Evettt," derken sesi neşeli bir titremeyle tıslayarak çıktı. "Dostlarımla beraberim." Çevresini saran Çöladamları'nı gösterdi.</p>

  <p>Silvia, "Jack, lütfen çıkar beni buradan. Dayanamıyorum," dedi ve ona asıldı. Jack onu bir kez daha akşam karanlığına çıkardı.</p>

  <p>Leo ve David karşıladı onları; heyecanlanmış ve korkmuşlardı. "Söyle, evlat, ne oldu? O kadın neden çığlık atmış?"</p>

  <p>"Her şey bitti. Her şey yolunda," dedi Silvia'ya dönerek, "Dışarıya koşmuş olmalı. İlk başta anlamamıştır," dedi.</p>

  <p>Silvia, titreyerek, "Anlamıyorum, anlamak da istemiyorum; bana açıklamaya çalışma," dedi ve ocağa dönerek yemeğin yanıp yanmadığına baktı.</p>

  <p>"Endişelenme," dedi Jack ve onun sırtını sıvazladı.</p>

  <p>Silvia gülümsemeye çalıştı.</p>

  <p>"Büyük olasılıkla bir daha olmayacak," dedi Jack, "ama olursa da - "</p>

  <p>'Teşekkür ederim/' dedi Silvia. "İlk gördüğümde onu, babası, Norbert Steiner zannettim; beni bu korkuttu."</p>

  <p>"Bir fener alıp Erna Steiner'ı aramalı ve iyi olduğundan emin olmalıyız," dedi Jack.</p>

  <p>"Evet," dedi Silvia. "Ben burada yemekle ilgilenirken sen ve Leo gidin, arayın onu."</p>

  <p>İki adam ellerinde fenerlerle evden çıktılar, David onunla kalıp masayı kurmasına yardım etti. O kadar yaşlandığında sen nerede olacaksın? diye düşündü David'e bakarak. Bir makineyle değiştirilmiş ... Sen de mi öyle olacaksın?</p>

  <p>Geleceği göremememiz daha iyi, dedi kendi kendine. Tanrıya şükür göremiyoruz.</p>

  <p>"Dışarıya çıkmayı isterdim," diye şikayet ediyordu David. "Bayan Steiner'ın bağırmasına neyin neden olduğunu neden anlatamıyorsun?"</p>

  <p>"Belki bir gün," dedi Silvia.</p>

  <p>Ama şimdi değil, dedi kendi kendine. Hepimiz için henüz çok erken.</p>

  <p>Yemek hazırdı şimdi ve Silvia gelmeyeceklerini bile bile Jack ve Leo'ya seslenmek için verandaya çıktı. Uzaktalardı ve işleri vardı ama yine de seslendi; bu onun göreviydi.</p>

  <p>Kocası ve kayınpederi, Mars gecesinin karanlığında Ema Steiner'i arıyorlardı; fenerlerinin ışığı orada burada geziniyor, sesleri duyuluyordu; ciddi, usta ve sabırlıydılar.</p>

  <p><a id="bookmark1"></a><a href="#footnote1">1</a></p>

  <p>- kc kilorycle'ın kısaltması yhn</p>
</body>
</html>