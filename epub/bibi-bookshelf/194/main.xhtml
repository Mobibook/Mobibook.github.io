<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="OEBPS/Styles/main.css" rel="stylesheet" type="text/css"/>
</head>

<body>
 





  

  <p id="ufd14cd9e-7f58-4e65-a828-d456c05e2be1"><a id="bookmark1"></a><span style="font-weight:bold;">bir</span></p>

  <p>Silvia Bohlen, phenobarbital<a id="footnote2"></a><sup><a href="#bookmark2">2</a></sup> uyuklamasının derinliklerinden birinin kendisini çağırdığını duydu. İçine gömüldüğü katmanlar tiz sesin etkisiyle parçalandı ve Silvia kendine geldi.</p>

  <p>"Anne," diye oğlu bir kez daha evin dışından seslendi.</p>

  <p>Doğrularak yatağının yanındaki bardaktan bir yudum su içti. Çıplak ayaklarıyla yere basarak güçlükle ayağa kalktı. Saat dokuz buçuğu gösteriyordu. Sabahlığını buldu ve pencereye doğru yürüdü.</p>

  <p>Bunlardan daha fazla almamalıyım, diye düşündü. Şizofreni sürecine yenik düşmek ve dünyanın geri kalanına katılmak daha iyi. Pencerenin gölgeliğini kaldırdı; güneş ışığı kırmızımtırak toz parçalarıyla gözlerini kamaştırdı. Elini kaldırarak "Ne var, David?" diye seslendi.</p>

  <p>"Hendek binicisi burada, anne!"</p>

  <p>O halde bugün çarşamba olmalıydı. Başını sallayarak döndü ve yatak odasından, Dünya yapımı, iyi ve sağlam bir kahve demliğinin bulunduğu mutfağa doğru sallanarak yürüdü.</p>

  <p>Ne yapmam gerekiyor, diye sordu kendine. Onun için her şey hazır. David nasıl olsa görecek. Lavabodaki suyla yüzünü yıkadı. Tatsız ve kirli su kadını öksürttü. Su tankını süzmeliyiz, diye düşündü. Ovalayarak temizlemek, klor akışını ayarlamak ve filtrelerin kaçının takılı olduğuna bakmak zorundayız, belki de hepsi takılıdır Hendek binicisi bunu yapamaz mıydı? Hayır,</p>

  <p>bu Birleşmiş Milletlerin ışı değildi.</p>

  <p>"Bana ihtiyacın var mı?" diye seslendi, arka kapıyı açarak Soğuk rüzgâr düne düne suratına doğru çarptı ve yerden kalkan kumlar öksürmesine neden oldu. Kafasını başka yöne çevirerek David'in cevabını duymaya çalıştı. Çocuk, hayır demek için eğitilmişti.</p>

  <p>"Sanırım hayır," diye homurdandı çocuk.</p>

  <p>Daha sonra, mutfak masasında üzerinde sabahlığı, önünde bir tost tabağı ve elma püresiyle oturup kahvesini içerken, altı düz küçük teknesiyle önceden belirlenmiş resmi kanal rotasını kullanarak gelmekte olan hendek binicisinin yolunu gözledi. 1994 Ağustosu'nun ikinci haftasıydı. On bir gün beklemişlerdi ve şimdi, kuzey Mars'dan bir mil uzaklıkta olan evlerinin yanından geçen büyük hendekten sularını alabileceklerdi.</p>

  <p>Hendek binicisi, teknesini bent kapağına bağladı. Kanal kapısını açmak için kullandığı aletlerini ve kayıt tutmak için taşıdığı dosyasını yüklenip, karaya atladı. Kurumuş çamurun kahverengileştirdiği botlar ve çamura bulanmış gri bir üniforma giyiyordu. Alman mıydı? Değildi, adam kafasını çevirdiğinde Silvia, yüzünün düz ve Slav tipinde olduğunu, kepinin siperliğinde kırmızı bir yıldız bulunduğunu gördü. Demek bu sefer sıra Ruslar'daydı; ve kadın sırayı şaşırmış, unutmuştu.</p>

  <p>Besbelli, BM yönetimiyle düzenlenen dönüş sırasını şaşıran tek kişi o değildi. Yandaki evin verandasında hendek binicisinin gelmesi için hazırlanan Steiner ailesi göründü. Altısı birden: Baba, kısa boylu ve tıknaz anne, sarışın, yuvarlak ve gürültücü dört Steiner kızı.</p>

  <p>Binicinin kapatmakta olduğu, Steiner'ların suyuydu.</p>

  <p>"Bitte, mein Herr,"<a id="footnote3"></a><sup><a href="#bookmark3">3</a></sup> diye söze başlayan Norbert Steiner, kırmızı yıldızı gördüğünde sustu.</p>

  <p>Silvia, kendi kendine gülümsedi. Çok kötü diye düşündü.</p>

  <p>David, arka kapıyı açıp içeri koşturdu. "Ne olduğunu biliyor musun, anne; dün gece Steiner'lerin deposu sızdırmış ve gece yarısı sularının neredeyse yarısı boşalmış. Bu yüzden bahçeleri için yeterli suları kalmamış ve Bay Steiner'ın söylediğine göre bahçe ölecekmiş,"dedi aceleyle.</p>

  <p>Silvia, tostunun son lokmasını ağzına atarken kafasını salladı. Bir sigara yaktı.</p>

  <p>"Bu korkunç, değil mi, anne?"</p>

  <p>"Ve Steinerler biniciden suyu biraz daha fazla akıtmasını istediler,"dedi kadın.</p>

  <p>"Bahçelerinin ölmesine izin veremeyiz. Pancarlarımızla yaşadığımız sorunu hatırlıyor musun? Bay Steiner, bize böcekleri öldüren kimyasallar vermişti. Onlara bizim pancarlarımızdan biraz verecektik ama hiç vermedik; unuttuk."</p>

  <p>Bu doğruydu. Şimdi, hatırlayınca suçluluk duydu. Onlara söz verdik . . . Hiçbir zaman bir şey istemediler ama unutmamış olmalıydılar. David her zaman o bahçede oynardı.</p>

  <p>"Lütfen dışarı çık ve biniciyle konuş," diye yalvardı, David.</p>

  <p>"Sanırım ayın sonlarına doğru suyumuzun bir bölümünü onlara verebiliriz. Bahçelerine bir hortum uzatabiliriz. Ama sızıntı konusunda onlara inanmıyorum - her zaman paylarına düşenden daha fazlasını isterler."</p>

  <p>"Biliyorum," dedi çocuk, başını öne eğerek.</p>

  <p>"Daha fazlasını kullanamazlar, David. Kimse kullanamaz."</p>

  <p>"Yalnızca, eşyalarına bakmayı bilmiyorlar. Bay Steiner aletler hakkında hiçbir şey bilmiyor."</p>

  <p>"O zaman, bu onların sorumluluğu." Sinirli olduğunu fark etti ve bu, tam olarak uyanamadığında olurdu. Bir Dexamye'ye ihtiyacı vardı, yoksa gece olmadan, bir sonraki phenobarbital vakti gelmeden gözlerini açamayacaktı. Banyodaki ilaç dolabına giderek, içinde yeşil, kalp şeklinde haplar olan şişeyi çıkarıp açtı ve saymaya başladı; yalnızca yirmi uç tane kalmıştı, en kısa zamanda eczaneye giderek şişeyi yemden doldurmak için büyük traktör-otobüse binip çölü geçerek şehre inmesi gerekiyordu</p>

  <p>Başının üzerinden gürültülü, yankılanan bir çağıltı sesi geldi. Çatıdaki bulunan, tenekeden yapılmış kocaman su depoları dolmaya başlamıştı. Hendek binicisi bent kapağını kapatmış, Steinerler'ın yalvarışları boşa gitmişti.</p>

  <p>Kendini daha da suçlu hissederek, sabah hapını almak için bir bardağa su doldurdu. Keşke Jack evde daha fazla kalsaydı, diye düşündü, burası çok boş. Bu kadar küçük düşürülmemiz bir barbarlık biçimi. Her su damlası için çıkan bütün bu kavga ve gerilim, bu korkunç kaygı nedir? Daha büyük bir nedeni olmalı ... Başlangıçta birçok şey için söz verilmişti bize.</p>

  <p>Yakındaki bir evde, aniden, radyoda yüksek sesli bir dans müziği çalmaya başladı; ardından spiker, bir tür tarım makinesinin reklam anonsunu girdi.</p>

  <p>. . sabanın açtığı izin derinliği ve açısı," diye ses sabahın serinliğinde yankılandı, "sahibi ne kadar tecrübesiz olursa olsun daha ilk denemede kolaylıkla ayarlanabilir."</p>

  <p>Yeniden dans müziği çalmaya başladı; insanlar istasyonu değiştirdi.</p>

  <p>Çocukların ağız dalaşı arttı. Bütün gün böyle mi olacak, diye sordu kendine ve dayanıp dayanamayacağını merak etti. Jack hafta sonuna kadar uzakta, çalışıyor olacaktı. Bu hiç evlenmemiş olmak gibi bir şeydi, sanki bir erkeği yokmuş gibi. Dünya'dan buraya bunun için mi göç ettim? Radyoların ve çocukların gürültüsünü duymamak için elleriyle kulaklarını kapadı.</p>

  <p>Sonunda, önünde uzanan gün için giyinmeye başladığında, yeniden yatağıma dönmeliyim, ait olduğum yere, diye düşündü.</p>

  <p>Patronunun şehir merkezinde bulunan Bunchwood Parkı'ndaki ofisinde Jack Bohlen, New York City'deki babasıyla radyo-telefon görüşmesi yapıyordu. Uzayda, milyonlarca mil arasında uydu sistemi aracılığıyla kurulan bu iletişim, her zamanki gibi kötüydü ama faturayı Leo Bohlen ödüyordu.</p>

  <p>"Franklin D. Roosevelt Dağları'yla<a id="footnote4"></a><sup><a href="#bookmark4">4</a></sup> ne demek istiyorsun?" dedi Jack bağırarak. "Yanılıyor olmalısın, baba. Orada hiçbir şey yok, tamamıyla bir atık alanı. Gayri menkul işindeki herhangi biri sana aynı şeyi söyleyebilir."</p>

  <p>Babasının zayıf sesi duyuldu. "Hayır, Jack; bunlar yalnızca söylenti olduğuna inanıyorum. Oraya gelip bir göz atmak ve bunun ardından seninle durumu tartışmak istiyorum. Silvia ve oğlun nasıl?"</p>

  <p>"İyi," dedi Jack. "Ama dinle - sakın söz verme çünkü faaliyetteki kanal ağının - hatırlatırım ki yalnızca onda biri çalışıyor - yakınında olmayan bütün Mars gayri menkullerinin düpedüz dolandırıcılık işi olduğu bilinen bir gerçek." Babasının, özellikle işlenmemiş topraklara yatırım konusunda onca yıllık iş deneyimiyle, nasıl böylesine yanlış bir öneriyi ciddiye aldığını anlamıyordu. Bu onu korkuttu. Belki de babası onu görmediği yıllar içinde çok yaşlanmıştı. Mektuplar çok az şey anlatır ve babası onları şirketinin stenograflarından birine dikte ettirirdi.</p>

  <p>Veya belki de Dünya'da zaman Mars'dakinden değişik akıyordu; bir psikoloji dergisinde bunu savunan bir makale okumuştu. Babası, sendeleyen, ak saçlı, eski bir harabe gibi gelebilirdi Bu ziyaretten kaçmanın bir yolu var mıydı? David büyükbabasını gördüğüne çok sevinecekti ve Silvia da onu severdi. Uzak ve zayıf bir ses Jack Bohlen'in kulağına hiç ilgilenmediği New York City haberlerini anlatıyordu. Bu Jack'e gerçek dışı geliyordu. On yıl önce Dünya'daki toplumundan kopmak için müthiş bir çaba harcamış ve başarılı olmuştu; artık, o toplumla ilgili hiçbir şey duymak istemiyordu.</p>

  <p>Hâlâ babasıyla bağlantısı sürüyordu ve bu, babasının dünya dışına yapacağı ilk yolculukla desteklenecekti. Çok geç olmadan, daha doğrusu, ölümünden önce, başka bir gezegeni ziyaret etmeyi hep istemişti adam. Leo kararını vermişti. Ama gezegenler arası yolculuk yapan büyük gemilerdeki yolculuk, yürütülen bütün iyileştirme çalışmalarına rağmen tehlikeliydi. Bu canını fazla sıkmadı. Hiçbir şey adamı caydıramazdı, aslında, daha şimdiden rezervasyonlarını yaptırmıştı.</p>

  <p>"Hey, baba!" dedi Jack, "kendini böylesine güç bir yolculuğa katlanabilecek kadar iyi hissetmen harika. Umarım üstesinden gelirsin." Kendini boyun eğmiş gibi hissetti.</p>

  <p>Karşısındaki patronu, Bay Yee, gözlerinin içine dikkatle baktı ve ona, üzerinde servis çağrısı bulunan san bir kâğıdı gösterdi. Sıska, uzun boylu, papyonlu biriydi Bay Yee. Burada, yabancı topraklarda özenle dikilmiş olan klasik Çin tarzı giysisi, adam sanki Canton'da çalışıyormuş gibi otantikti.</p>

  <p>Bay Yee, kâğıdı işaret ederek hareketlerle anlatmaya çalıştı: ürperdi, kâğıdı sol elinden sağ eline geçirdi, ardından alnını hafifçe tokatladı, sonra yakasını çekiştirdi. Daha sonra bileğindeki kol saatini inceledi. Jack Bohlen'in anladığı kadarıyla, bir süt çiftliğin buzdolabı bozulmuştu ve iş acildi; günün sıcaklığının artışıyla sütler bozulabilirdi.</p>

  <p>"Tamam, baba, haberini bekleyeceğiz." Hoşça kal dedi ve telefonu kapattı. "Bu kadar uzun konuştuğum için üzgünüm," dedi Bay Yee'ye. Uzanıp kâğıdı aldı.</p>

  <p>"Yaşlı bir insan buraya yolculuk yapmamalı," dedi sakin ve acımasız bir sesle Bay Yee.</p>

  <p>"Nasıl olduğumuzu görmeyi kafasına koymuş."</p>

  <p>"Ve sizi umduğu gibi bulamazsa, yardım edebilecek mi?" Bay Yee, aşağılayıcı bir edayla gülümsedi. "Birdenbire zengin olabileceğinizi mi zannediyorsunuz? Ona elmasların olmadığını söyle. BM'nin onları topladı. Size verdiğim bu çağrıdaki buzdolabı ünitesi üzerinde, kayıtlara göre, iki ay önce aynı şikâyet yüzünden bir kez daha çalışmışız. Sorun borularda ya da güç kaynağında olmalı. Motor, yanmasını engellemek için beklenmedik zamanlarda yavaşlıyormuş."</p>

  <p>"Onların jeneratörlerinde de bir sorun olabilir."</p>

  <p>Jack, şirket helikopterlerinin park edildiği çatıya çıkarken, Bay Yee için çalışmanın zor olduğunu düşündü. Her şey mantıklı ilkeler üzerinde yürütülüyordu. Bay Yee baktı ve bir şeyler hesaplarmış gibi yaptı. Altı yıl önce, henüz yirmi iki yaşındayken, Mars'ta Dünya'dakinden daha kârlı bir iş kurabileceğini hesaplamıştı. Yeni ünitelerin Dünya'dan nakli çok pahalı olduğundan beri, Mars'ta her tür makine parçasına şiddetli bir gereksinim vardı. Dünya'da yaşayanların hurdaya çıkartacakları kadar eskimiş bir tost makinesi, Mars'ta, tamir edilmek zorundaydı. Kurtarılan mal düşüncesi Bay Yee'nin hoşuna gitmişti. Çin Halkı'nın son derece titiz ve tutumlu doğası içinde yetiştirilmiş biriydi ve israftan kaçınırdı. Honan Bölgesi'nde elektrik mühendisliği eğitimi almıştı. Böylece, çok sakin ve yöntemli bir sürecin ardından birçok insan için 'felakete yol açan duygusal ayrılış acısı' anlamına gelen bir karara varmış ve Dünya'dan göç için düzenlemeler yapmıştı, hatta paslanmaz çelikten takma dişler yaptırmak için dişçisine bile gitmişti. Marsta dükkanını açtığı anda bile, genel giderlerinin ne kadar olması gerektiğini son BM dolarına kadar biliyordu. Düşük kârlı, ama oldukça profesyonel bir operasyondu. 1988'den şimdiye dek, altı yıl içinde, sürekli genişledi ve artık acil durumlar için öncelikli tamircileri vardı; ki kendi kırmızı turpunu üretmekte, kendi sütünü soğutmakta bile zorlanan bir kolonide hangi durum acil olmayabilirdi?</p>

  <p>Jack Bohlen, helikopterin kapısını kapatıp motoru çalıştırdı ve kısa süre sonra, günün ilk servis çağrısı için, Bunchwood Parkı binalarının üzerinden sabahın kasvetli, dumanlı göklerine doğru yükseliyordu.</p>

  <p>Sağ tarafında, uzakta, kocaman bir gemi, Dünya yolculuğunu tamamlayarak, canlı yüklerin kabul edildiği bazalt halkaya iniyordu. Diğer yükler yüz mil doğuya bırakılmalıydı. Bu birinci sınıf bir taşıyıcıydı. Yolcular uzaktan kumandalı aygıtlarla her türlü virüsten, bakteriden, böcekten ve üzerlerine yapışan otlardan arındırılmalı, anadan doğma bir şekilde kimyasal banyolardan geçirilmeli ve sekiz saat boyunca onları yeterince kızdıracak bir teste tabi tutulmalıydılar, sonunda kendi kişisel özgürlüklerine ve koloninin hayatta kalabilmesi için gerekli olan güvenliğe hazır olabilirlerdi. Yolculuk stresi yüzünden, genetik kusurları açığa çıkan bazı yolcular, dünyaya geri gönderilebilirdi. Jack, babasının göç işlemlerine sabırla katlanacağını düşündü. Yapılması gerekir, oğlum, böyle derdi babası. Gerekli. Yaşlı adam, sigarasını içip meditasyon yapmakta . . . Asıl eğitiminin tümünü yedi yıl boyunca New York devlet okulları sisteminin en vahşi döneminde almış bir filozof. Tuhaf, diye düşündü, bir karakter nasıl da kendisini gösteriyor. Yaşlı adam, nasıl davranması gerektiğini saptayan bir bilgi birikimi seviyesine sahipti, sosyal anlamda değil, daha derin ve kalıcı bir tarzda. Jack, adamın bu dünyaya uyum sağlayacağına karar verdi. Bu kısa süreli ziyaretinde, gezegene, Silvia'dan ve ondan daha iyi uyum gösterecekti. En az David kadar ...</p>

  <p>Onlar iyi geçinebilirlerdi, babası ve oğlu. Her ikisi de kurnaz ve pratik yaklaşımlıydı, ikisi de hâlâ şans eseri romantiklerdi, babasının F.D.R Dağları'nda bir arazi satın almak konusunda verdiği tepki buna kanıt olarak gösterilebilirdi. Mars'ın yerleşime elverişli topraklarının dışında kaldığı açıkça belli olan, alıcısı olmayan bu arazi, yaşlı adamın ezeli umudunun son nefesiydi. Jack, altındaki Senatör Taft Kanalı'nı fark ederek rotasını kanalla uyumlu hale getirdi; kanal, onu dosdoğru,-solmuş çimenleri binlerce hektarlık bir alanı kaplayan McAuliff süt çiftliğine götürecekti. Çiftlik bir zamanlar Jersey'lerin hayvan sürüsüyle değerlenmişti ama artık adaletsiz çevrenin etkisiyle geçmiş zamandaki örneklerine benzeyen bir şeye dönmüştü. Bu, yerleşime elverişli Mars'tı, zikzaklar çizerek yayılan neredeyse bereketli bu örümcek ağı çizgileri, hayatı destekleyebilmek için güçbela yeterli olabiliyordu, daha fazla değil. Senatör Taft Kanalı, tam aşağıda ağır ağır ilerleyen tiksindirici bir yeşilliğe paralel olarak akıyordu. Bu, son aşamalarında, aktarılma ve filtreden geçirilme işlemleri tamamlanmış olan suydu ama burada, altta, onu en azından içilebilir yapan çamur ve kum görülüyordu. Allah bilir, insanlar bugüne kadar ne alkalileri yutup kemiklerinde yapılandırmıştır. Ama yaşıyorlardı. Yeşil kahverengi renkli tortu dolu su onları öldürmemişti. Batıya doğru ilerledikçe, insanoğlu biliminin mucizelerini bekleyen topraklar görünüyordu.</p>

  <p>Mars'a 70'lerin başında inmeye başlayan arkeoloji uzmanları, artık yerini insanoğlunun almaya başladığı eski uygarlığın geri çekilme aşamalarını büyük bir hevesle haritalamışlardı.</p>

  <p>Hiçbir zaman çöle yerleşilmemişti. Belli ki, Dünya'daki Dicle ve Fırat uygarlıkları gibi onlar da sulanabilen topraklara yakın kalmışlardı. Eski Mars kültürü, en gelişmiş dönemindeyken, gezegen yüzeyinin beşte birini kaplamış ve geri kalanını bulduğu gibi bırakmıştı. Örneğin, Herodotos ve William Butler Yeats Kanalları'nın birleşim noktalarında bulunan Jack Bohlen'ın evi son beş bin yıldır verimliliği sağlayan ağın nerdeyse en uç noktasındaydı. Bohlenler sonradan gelenlerdendi ama yine de on bir yıl öncesinde hiç kimse, göçün başladığı gibi sona ereceğini bilmiyordu.</p>

  <p>Helikopterdeki radyo parazit sesleri çıkardı ve ardından Bay Yee'nin sesinin tiz ve çirkin bir biçimi konuştu, "Listene yeni bir servis çağrısı daha ekliyorum, Jack. BM Yetkilileri, Devlet Okulu'nun bazı ünitelerinin yanlış bir biçimde çalıştığını ve kendi adamlarının şu anda bu iş için uygun olmadığını bildirdi:"</p>

  <p>Jack mikrofonu kaldırarak konuştu, "Üzgünüm, Bay Yee -size daha önce de söylediğim gibi, ben, o okul üniteleri üzerine eğitim almadım. İşi Bob ya da Pete'e vermeniz daha iyi olur." Bunu size daha önce de söylediğimi biliyorum, dedi kendi kendine.</p>

  <p>Bay Yee, kendi mantığıyla konuştu, "Bu onarım hayati ve bu yüzden geri çeviremeyiz, Jack. Şimdiye dek hiçbir tamir işini asla geri çevirmedik. Senin tavrın olumlu değil. Bu işi yapman için ısrar etmek zorunda kalacağım ve en kısa zamanda, sana yardım etmesi için okula başka bir tamirci göndereceğim. Teşekkür ederim, Jack." Bay Yee, bağlantıyı kapattı.</p>

  <p>Jack, iğneleyici bir şekilde, sana da teşekkürler, dedi kendi kendine.</p>

  <p>Artık, aşağıda, ikinci bir yerleşimin başlangıcını görebiliyordu, bu, Lewistown'du, gezegendeki ilk organizasyonlardan biri olan ve tamir işleri için kendi üyelerini kullanan su tesisatçıları sendikası kolonisinin ana yerleşim yeri. Koloni, Bay Yee ile alışveriş etmezdi. Eğer Jack'in işleri çok tatsızlaşırsa eşyalarını toparlayıp oraya göç edebilir, sendikaya katılabilir ve belki de daha iyi bir maaşla burada çalışabilirdi. Ama tesisatçılar sendikası kolonisindeki son politik olaylar hoşuna gitmemişti. Su işçileri Lokali'nin başkanı, Arnie Kott, seçimi, çok sayıda özel kampanya desteği ve oy pusulalarında her zamankinden daha fazla yolsuzluk yaparak kazanmıştı. Yönetim biçimi, Jack'in, boyunduruğunda yaşamak isteyeceği türden değildi. Gördüğü kadarıyla, bu yaşlı adamın kuralları eski Rönesans despotluğunun bütün öğelerini içermekle kalmayıp akraba kayırmayı da öngörüyordu. yine de koloninin ekonomisi hâlâ gelişiyor gibi görünüyordu. Gelişmiş bir devlet işleri programı vardı ve bu programın maliye politikaları, nakit rezervlerini korkunç boyutlarda arttırmıştı. Koloni sadece yeterli ve başarılı değil, aynı zamanda bütün üyelerini ikame edebilecek kapasitedeydi. İsraillilerin kuzeye yerleşmelerine onay verilmesiyle yaşam düzeyi en yüksek koloni haline gelmişlerdi. Çölde mevzilenen İsrail köyünün avantajı, portakal yetiştirmekten kimyasal gübre rafine edilmesine kadar her türlü projeyi gerçekleştirebilen Siyonist Ekin Yığını Ünitesi'ne sahip olmaktı. Yeni İsrail, artık çölün üçte birini yeniden kullanılabilir, ekilebilir hale getirdi. Orası aslında, ürünlerini Dünya'ya geri ihraç edebilen tek Mars köyüydü.</p>

  <p>Lewistown'un, su işçileri sendikası başkentinin ve ardından BM'nın ilk şehidi olan Alger Hiss'in anısına dikilmiş anıtın üzerinden uçtu; artık önünde çöl uzanıyordu. Jack, arkasına yaslandı ve bir sigara yaktı. Bay Yee'nin harekete geçirici rahatsız eden bakışları yüzünden, çıkarken kahve termosunu yanına almayı unutmuştu ve şimdi bunun eksikliğini duyuyordu. Uykuluydu.</p>

  <p>Beni Devlet Okulu'nda çalışmaya zorlayamazlar dedi kendine, ama bunu, inandığından değil kızgın olduğu için söylemişti. İstifa edeceğim. Bunu yapamayacağını biliyordu. Okula gidecek, onarmakla uğraştığı izlenimini vermek için aleti bir saat boyunca kurcalayacak ve ardından Bob ya da Bete gelip ışı yapacaklardı; böylece firmanın itibarı korunacak ve hep birlikte ofise döneceklerdi. Bay Yee de dahil olmak üzere herkes memnun kalacaktı.</p>

  <p>Devlet Okulu'nu oğluyla beraber birçok kez ziyaret etmişti. Ama onlar farklıydı. David, sınıfının en başarılı öğrencisi olarak en gelişmiş öğretici makinelerle eğitiliyordu. BM'nin gurur duyduğu öğretici sisteminden öğrenebileceğinin en fazlasını öğrenmek için geç saatlere kadar çalışıyordu çocuk. Jack saatine baktı. Saat ondu ve daha önceki ziyaretlerinden hatırladığı kadarıyla David şu anda Aristotle'nin başında bilimin temelle ri, felsefe, mantık, gramer, şiir sanatı ve arkaik fizik öğreniyor olmalıydı. Görünüşe göre, bütün öğretici makineler içinde, David, en fazla bilgiyi, rahatlatıcı bir makine olan Aristotle'den alıyordu; ama çocukların çoğu Sir Francis Drake (İngiliz tarihi ve erkek terbiyesinin temelleri) ya da Abraham Lincoln (Amerika Birleşik Devletleri tarihi, modern savaşın ve çağdaş ulusun temelleri) gibi vurdulu kırdılı dersler veren veya Julius Caesar, Winston Churchill gibi katı kişilikli öğretmenleri tercih ediyorlardı. Kendisi özel eğitmenli okul sisteminden yararlanamayacak kadar erken doğmuştu. Çocukken diğer altmış çocukla beraber aynı sınıfta okumuş, daha sonra kendini bin kişilik bir sınıfta, kapalı devre televizyonda konuşan bir eğitmeni dinleyip seyrederken bulmuştu. Eğer bir biçimde, bu yeni okula gitme olanağı bulsaydı gözde eğitmeni seve seve seçerdi. Aslında, David'i bir ziyaretinde, bu çocuğun ilk aileler-öğretmenler günüydü, gördüğü öğretici makine, Thomas Edison, adam için yeterli olabilirdi. David, babasını makinenin başından kaldırmak için bir saat uğraşmıştı.</p>

  <p>Helikopterin altında, çöl artık yerini seyrek, ovaya benzeyen bir yeşil alana bırakıyordu. Teksas eyaletinin yönetim sınırları ve McAuliff çiftliğinin başlangıcı sayılan dikenli tellerle belirlenmişti. McAuliffin babası Teksaslı petrol milyonerlerinden biriydi ve Mars'a göç için kendi gemilerini finanse etmişti; hatta su tesisatçıları sendikasını bile bastırmıştı. Jack sigarasını söndürdü ve gözlerini kamaştıran güneş ışıklarına rağmen çiftlik binalarını araştırarak helikopteri alçaltmaya başladı.</p>

  <p>Küçük bir inek sürüsü helikopterin gürültüsünden paniğe kapılarak hızla kaçmaya başladı. Jack, kısa boylu, asık yüzlü ve hayata karşı endişeli bir tavır takınmış olan İrlandalı McAuliffin durumun farkına varmadığını umarak sürünün dağılışını seyretti. McAuliff, belki de haklı olarak, inekleri konusunda tam bir hastalık hastası gibi davranıyordu; Mars'a ait her türlü <span style="font-style:italic;">şeyin</span> onları hastalandıracağını ve sütten keseceğini düşünüyordu.</p>

  <p>Jack, radyo vericisini açarak mikrofona konuştu, "Bu Yee Şirketi'ne ait bir onarım gemisidir. Jack Bohlen, iniş için McAuliff den izin istiyor. Cevabınızı bekliyorum."</p>

  <p>Bekledi ve ardından muazzam çiftlikten verilen yanıt geldi. "OK, Bohlen, pist açık. İzin almana gerek yoktu,"dedi McAuliffin teslim olmuş, hırçın sesi.</p>

  <p>"Birkaç dakika içinde oradayım," dedi Jack, yüzünü buruşturarak.</p>

  <p>Sonunda ilerisindeki kumun üstündeki beyaz yapıların yerini saptamıştı.</p>

  <p>"Burada on beş bin galon sütümüz var." McAuliffin sesi, radyo hoparlöründen duyuldu. "Ve eğer sen bu Allah'ın belası buzdolabını bir an önce yapmazsan hepsi dökülecek."</p>

  <p>Koşar adım, dedi Jack. Kulaklarını baş parmaklarıyla kapattı ve gülümseyerek yan gözle radyo hoparlörüne baktı</p>

  <p id="u5f6e7dfe-96ba-4e2f-b3ca-5d08c1bbf16c"><a id="bookmark5"></a><span style="font-weight:bold;">iki</span></p>

  <p>Eski su tesisatçı, Su İşçileri Lokali'nin En Yüksek İyi-üyesi Arnie Kott, sabah saat onda yatağından kalktı ve alışkanlığı olduğu üzere doğrudan buhar banyosuna yürüdü.</p>

  <p>"Selam, Gus."</p>

  <p>"Merhaba, Arnie."</p>

  <p>Herkes onu ilk adıyla çağırırdı ve bu iyiydi. Arnie Kott, Bili, Eddy ve Tom'u başıyla selamladı ve bu selamı karşılıksız bırakan olmadı. Buhar dolu hava, ayakları çevresinde yoğunlaştı ve yok olmak üzere fayanslardan aşağıya doğru aktı. Bu dokunuş onu keyflendiriyordu: banyolar sızıntıyı engelleyecek biçimde yapılmamıştı. Sıcak kumun üzerine akan su, sonsuza dek yok oluyordu. Bunu başka kim yapabilir, diye düşündü. Yeni İsrail'deki şu zengin Yahudilerin su harcayan buhar banyoları varsa görelim.</p>

  <p>Bedenini duşun altına yerleştiren Arnie, çevresindeki adamlara seslendi, "Bir an önce araştırılmasını istediğim bazı dedikodular duydum. Şu Portekizlilerin oluşturduğu ve F.D.R Dağları'nda kimi bölgelerin tapularını ellerinde tutan birliği California'dan biliyorsunuz, adamlar orada demir madeni işletmeye çalışmışlar ama çok düşük kârlı ve maliyeti sınırı aşan bir işmiş. Holdinglerini sattıklarını duydum."</p>

  <p>"Evet, bunu ben de duydum." Bütün çocuklar bunu onayladı. "Ne kadar kaybettiklerini merak ediyorum. Korkunç bir darbe almış olmalılar."</p>

  <p>"Hayır," dedi Arnie, "ödediklerinden daha fazlasını ortaya koymaya gönüllü bir alıcı bulduklarını duydum, bunca yılın ardından kâra geçmişler. Bu da dayanmaları için onlara yardım etmiş. O toprağı isteyecek kadar kafadan çatlak olanın kim duğunu merak ediyorum. Orada bazı madensel haklarım olduğunu biliyorsunuz. O toprağı kimin aldığını ve ne tür bir iş çevirdiklerini öğrenmenizi istiyorum. Adamların orada ne yaptıklarını bilmek istiyorum."</p>

  <p>"Bu tür işler hakkında bilgilenmek iyidir." Yine herkes kafasını sallayarak onayladı. Adamlardan biri - Fred'e benziyordu - duştan çıkarak giyinmeye başladı. "Bunu kontrol edeceğim, Arnie" diye omzunun üzerinden konuştu Fred. "Bu işe hemen koyulacağım."</p>

  <p>Arnie, kalan adamlara doğru döndü ve bedenini iyice sabunlayarak konuştu, "Biliyorsunuz, madensel haklarımı korumalıyım; Dünya'dan gelen birkaç budalanın o dağları, örneğin, piknikçiler için bir ulusal parka dönüştürmesini kaldıramam. Size ne duyduğumu söyleyeyim. Rusya'dan ve Macaristan'dan gelen bir grup komünist memur, büyük adamlar, yaklaşık bir hafta önce buradaydı, şüphesiz etrafa bakınarak dolanıyorlardı. Ortaklıklarının geçen yıl bitmiş olması size vazgeçtiklerini mi düşündürüyor? Hayır, o böcek beyinliler, tıpkı böcekler gibi buraya her zaman gelecekler. Bu Kızıllar, Mars'da başarılı bir ortaklık kurmak için acı çekiyorlar; yani, gerçekte bu onların geride bıraktıkları Yuva'nın mühtehcen bir düşü. F.D.R Dağları'nın California'dan gelen şu Portekizliler tarafından komünistlere satıldığını ve bir süre sonra da F.D.R Dağları isminin Joe Stalin Dağları gibi bir şeyle değiştirildiğini duyarsam hiç şaşırmazdım."</p>

  <p>Adamların hepsi onaylamasına güldü.</p>

  <p>"Şimdi, önümde, bugün halledilmesi gereken bir sürü iş var," diye konuştu Arnie Kott, buharlı sıcak suyla bedenindeki sabun köpüklerini akıtırken, "Bu yüzden kendimi bu konuya veremem. Bu sorunu araştırmanız için size güveniyorum. Örneğin, bu aralar, henüz gelişme aşamasında olan kavun deneyini yaptığımız doğu bölgesine bir yolculuk yapacağım ve Yeni İngiltere tipi kavunun bu çevrede yetiştirilmesi de dahil, bu deneyde başarılı olmak üzereymişiz gibi görünüyor. Bu konuyla hepinizin ilgilendiğini biliyorum çünkü herkes sabah kahvaltısının yanında bir dilim kavun olmasını isterdi, eğer mümkün olabilseydi."</p>

  <p>"Bu doğru, Arnie," diyerek onayladı çocuklar.</p>

  <p>"Ama," dedi Arnie, "aklımda kavunlardan çok daha fazlası var. Geçen gün bizi ziyaret eden ve zencilerle ilgili düzenlemelerimizi protesto eden bir BM çocuğu var. Belki de böyle söylememeliyim; belki de BM çocukları gibi konuşmalıyım ve 'yerli halkın kalıntıları' demeliyim, ya da sadece Çöladamları. Adam yerleşimimiz tarafından yönetilen madenlerinde, Çöladamları'nı cetvelin altında, demek istediğim, asgari ücretin altında bir parayla çalıştırdığımızdan bahsediyordu - çünkü şu BM'deki ibneler bizim Çöladamları'na verdiğimiz parayı asgari ücrete çekmeyi ciddi olarak niyetleniyorlar. Ama bizim Çöladamı zencilere asgari ücret verememek gibi bir sorunumuz var çünkü onların çalışmaları öylesine tutarsız ki meteliksiz kalabiliriz; maden işlerinde onları kullanmak zorundayız, çünkü sadece onlar aşağıda nefes alabiliyor ve buraya getirilen oksijen ekipmanlarını, koyulan uçuk fiyatların altında bir fiyata alamayız. Yuva'da birileri oksijen tankları, kompresörler ve diğer ekipmanlardan büyük para kaldırıyor. Bunun yasadışı bir teşkilat ve bu işi karıştıramayacağımızı söyleyebilirim size."</p>

  <p>Herkes sıkıntılı bir şekilde kafasını sallayarak onayladı.</p>

  <p>"Yanı şu BM bürokratlarının bize yerleşimlerimizi nasıl yöneteceğimizi söylemesine izin veremeyiz," diye devam etti Arnie.</p>

  <p>"BM buralarda sadece kuma saplanmış bir bayraktan ibaretken biz burada çoktan operasyonlarımıza başlamıştık; onlar daha Mars'da üzerine işeyecekleri bir klozet bile yapmamışken, t:/ Amerika ve Fransa arasında tartışmalara neden olan güney bölgesi de dahil olmak üzere Mars'ın her yerinde evler inşa etmiştik."</p>

  <p>"Haklısın, Arnie," diye çocukların tümü onayladı.</p>

  <p>"Bununla birlikte," dedi Arnie, "Sorun şu ki, şu BM ibneleri, su yollarını kontrol ediyor ve bizim suya gereksinimimiz var; yerleşimimizin taşıma işleri için, güç kaynağı için, içmek ve şimdi kullandığımız gibi, banyo yapmak için. Demek istediğim, bu hırsızlar her zaman için zaman suyu kesebilirler; onlar kısa saçlarıyla bize sahipler."</p>

  <p>Duşunu bitirmesinin ardından ılık ve ıslak fayansların yanından yürüyerek görevliden bir havlu aldı. BM'yi düşünmek midesini guruldattı ve ülseri sağ tarafında bir yanma duygusu uyandırdı. Kahvaltı etmenin iyi olacağını fark etti.</p>

  <p>Görevlinin de yardımıyla gri pazen pantolonunu ve tişörtünü, yumuşak deri botlarını ve bahriyeli kepini giyerek buhar banyosundan çıktı, Sendika Salonu'nun koridorunu geçerek kendi yemek odasına girdi, orada Helio'nun, Çöladamı aşçısı, hazırladığı kahvaltı kendisini bekliyordu. Kek, domuz pastırması, kahve, bir bardak portakal suyu ve geçen pazar gününün <span style="font-style:italic;">New York Times'</span>ı.</p>

  <p>"Günaydın, Bay Kott." Düğmeye basmasıyla ticaret birliğinden bir sekreter göründü, daha önce hiç görmediği bir kız. Kısa süre göz attıktan sonra kızın güzel olmadığı kanısına vardı ve gazetesini okumaya döndü. Üstelik de ona Bay Kott diye hitap ediyordu. Portakal suyunu yudumladı ve içinde üç yüz yolcuyla uzayda yok olan gemi hakkındaki haberi okudu. Bisiklet taşıyan bir Japon ticaret gemisiydi. Haber onu güldürdü. Uzayda bisikletler ve artık hepsi yok olmuştu; bu çok kötüydü, çünkü ağır hareket eden bir kanal sistemi dışında hiçbir güç kaynağı olmayan ve petrolün bir servete mal olduğu Mars gibi küçük bir gezegende bisikletler, büyük ekonomik değere sahipti. Bir adam kum üzerinde bedavadan yüzlerce mil boyunca pedal çevirebilirdi. Petrol türbiniyle çalışan taşıyıcıları yalnızca tamirciler ve bakım adamları gibi çok önemli görevliler ve tabii ki kendisi gibi önemli memurlar kullanırdı. Elbette, bir yerleşimi diğerine bağlayan traktör-otobüsler gibi toplu taşıma araçları vardı... ama yakıtları dünyadan gelen yüklemelere bağlı olduğu için düzensiz çalışırlardı. Ve kişisel olarak otobüslerin onda klostrofobi yarattığını söyleyebilirdi, çok yavaş hareket ederlerdi.</p>

  <p>New York <span style="font-style:italic;">Times</span>'ı okurken kendini kısa bir süre için Güney Pasadena'daymış, yeniden Yuva'ya dönmüş gibi hissetti. Ailesi, <span style="font-style:italic;">Times'ın</span> Batı Yakası baskısına aboneydi ve çocukken, şeftali ağaçlarıyla dolu caddedeki derli toplu sıralanmış evleri, evlerin önüne park edilmiş arabaları ve haftada bir aksatılmadan kesilen çimleriyle sisli, sıcak ve küçük sokaklarındaki posta kutusundan gazeteyi alışını hatırlıyordu. En çok özlediği şey yeşil çimler ve baharın başında çimlerin bakımı için kullanılan alet ve ilaçlardı, gübre arabası, yeni çim tohumları, kümes ... Ve uzun yaz boyunca yasalar izin verdikçe çalışan sulama aracı. Orada da su kısıtlaması vardı. Bir zamanlar Paul amcası su kısıtlamasının olduğu bir gün, arabasını yıkadığı için tutuklanmıştı.</p>

  <p>Sayfanın geri kalanına bakarken, sekiz bin terapisel kürtaj gerçekleştiren ve Amerikan kadınları için örnek teşkil eden bir Doğum Kontrol Kurumu memuru Bayan Lizner hakkında Beyaz Saray'da verilen bir davet üzerine yazılan makaleyi okudu. Bir çeşit hemşire, diye düşündü. Kadınlar için gönüllü meslek.</p>

  <p>Sayfayı çevirdi.</p>

  <p>İşte, büyük puntolarla, hazırlanmasında kendisinin de vardım ettiği, insanları göçe çağıran çeyrek sayfalık duyuru, Arnie sandalyesinde arkasına yaslandı, sayfayı katladı ve duyuruyu inceleyerek derin gurur duydu; iyi göründüğüne karar verdi İnsanları kesinlikle etkileyebilir. Duyuruda, eğer biraz '"esaretleri ve içten macera istekleri varsa, deniyordu.</p>

  <p>İlanda, Mars'ta gereksinim duyulan tüm beceriler listeleniyordu ve uzun bir listeydi, içermediği tek meslek kanarya yetiştiriciliğiydi. Sadece yüksek lisans derecesi olan birinin, Dünya'da iş bulmasının ne kadar zor olduğu ve sadece edebiyat fakültesi diplomasıyla Mars'ta ne kadar çok iyi paralı iş olduğundan bahsediliyordu.</p>

  <p>Bu onları etkilemeli, diye düşündü Arnie. Elindeki edebiyat fakültesi diplomasıyla bütün kapılar suratına kapatılmış ve ardından Mars'a geldiğinde en azından bir sendika tesisatçısı olmuştu ve birkaç kısa yıl içinde bir de şimdiki durumuna bakın. Dünya'da, elinde yalnızca bir E.F. diploması olan bir tesisatçı, Amerika'nın dış yardım ekibinin bir görevlisi olarak Afrika'daki ölmüş akasya ağaçlarını tırmıklayabilirdi ancak. Aslında kardeşi Phil, şu anda bu işi yapıyordu; California Üniversitesi'nden mezun olmuş ve hiçbir zaman uzmanlık dalı olan süt kontrolcülüğünü pratiğe dökememişti. Sınıfından yüzün üzerinde süt kontrolcüsü mezun olmuştu ama, ne için? Dünyada işlerini yapmak için elverişli fırsat yoktu. Mars'a gelmek zorundasınız, dedi, kendi kendine Arnie. Şehir dışındaki süt çiftliklerinde gezinen uyuşuk ineklere bir bakın. Onların bazı testlere ihtiyacı vardı.</p>

  <p>Ama duyuruda açık ve samimi bir şekilde yakalanan şey şuydu, önce Mars’a bir gelin, göçmenlere hiçbir şey için bir garanti yoktu, hatta her şeyden vazgeçip eve dönmeye olanak sağlayacak bir kesinlik bile yoktu; işlenmemiş alanlar için sunulan kolaylıklara rağmen geri dönüş yolculukları çok daha pahalıydı. Tabii, iş bulma konusunda da hiçbir garanti yoktu. Sorun Çin, Amerika, Rusya ve Batı Almanya gibi süper güçlerin Yuva'ya geri çekilmelerindeydi. Gezegenlerin gelişimlerini desteklemek yerine dikkatlerini daha uzak keşiflere yöneltmişlerdi. Zamanlarını, beyinlerini ve paralarını Centaurus'a uçuş gibi kahrolası yan projelere harcıyorlardı ki bu uçuş için daha şimdiden milyarlarca dolar para ve insan vakti harcanmıştı. Arnie Kott, bu adamların kafasındaki yan projeleri anlayamıyordu. Varlığından bile endişe duyulan başka bir güneş sistemine kim dört senelik bir yolculuk yapmak isterdi ki?</p>

  <p>Aynı zamanda, Arnie, dünyalı süper güçlerin tavırlarında bir değişim olabileceğinden hâlâ korkuyordu. Bir sabah kalkıp Mars ve Venüs'teki kolonilere yeni bir bakış açısıyla yaklaşacaklarını, oradaki yıkık siteleri gözleyip yapılması gereken bir şeyler olduğuna karar vereceklerini mi sanıyorsun? Uzun uzun düşünülmesi gereken bir şeydi bu.</p>

  <p>Ama Süper Güçler mantıklı olduklarına dair belirtiler göstermediler. Onları hâlâ obsesif rekabet endişeleri yönetiyordu. Arnie'nin düşüncesine göre şu anda iki ışık yılı uzağa kilitlenmişlerdi.</p>

  <p>Gazetenin sonlarına doğru, İsviçre'nin Bern kentinde toplanan kadınların kurdukları bir organizasyon ve bu organizasyonun kolonileşme hakkında duyduğu endişeleri açıklayan bir makale okudu.</p>

  <p>KOLONİ GÜVENLİK KOMİTESİ, MARS'IN İNİŞ ALANLARININ DURUMU ÜZERİNE ALARM VERİYOR</p>

  <p>Kadınlar, BM Koloni Bölümü'ne sundukları bir dilekçeyle</p>

  <p>Dünya'dan gelen gemilerin iniş sahalarının, yerleşim bölgelerine ve suya çok uzak olmasından doğan rahatsızlıkları bir kez daha bildirmişlerdi. Kadınlar, çocuklar ve yaşlılar da dahil bütün yolcular yüz millik terk edilmiş ıssız bir bölgeyi yürüyerek geçmek zorunda kalıyorlardı. Koloni Güvenlik Komitesi, BM'den, gelen gemileri, ana kanallardan birinin yirmi beş mil uzağındaki alanlardan birine (ismi verilerek) indirmesini istiyordu.</p>

  <p>İdealistler, diye düşündü, Arnie Kott makaleyi okurken. Büyük olasılıkla hiçbiri, şimdiye kadar Dünya dışına çıkmamıştır; bildikleri her şey yuvaya gönderilen mektuplarda yazanlar ve emekli maaşıyla Mars'a gelip BM'nin topraklarında bedavaya oturan amcalarının yazdıklarından ibaret. Ve şüphesiz, Mars'ta yaşayan üyelerine de itimat ediyorlardı, yerleşimlerdeki diğer sağduyulu kadınlara çoğaltılmış mektuplar yollayan Bayan Anne Esterhazy gibi. Arnie de kadının mektubunu alıp okumuştu ve <span style="font-style:italic;">İzleyicinin Cevap Verişi</span> adı başlık adamın midesini ağzına getirmişti. Uzun makalelerin arasına sıkıştırılmış birkaç satırlık hicivler onu şaşırtmıştı.</p>

  <p>***********</p>

  <p>İçilebilir arınmış su için dua edin!</p>

  <p>Gurur duyabileceğimiz su arıtımı için</p>

  <p>koloninin karizmatik konsey üyeleriyle</p>

  <p>ve tanıklarla temas kurun!</p>

  <p>***********</p>

  <p><span style="font-style:italic;">İzleyicinin Cevap Verişi</span> makalelerinin bazılarını zorlukla anlayabiliyordu, makaleler bir çeşit özel jargon kullanılarak yazılmıştı. Ama, belli ki, her haberi amansızca kalplerine gömen ve kendilerinden istenilen her eylemi gerçekleştirmeye arzulu kadınların oluşturduğu okur kitlesini etkiliyordu. Hiç kuşkusuz,</p>

  <p>şu anda, Yuva'daki Koloni Güvenlik Komitesi'yle beraber, su kaynakları ve yerleşim bölgeleriyle iniş alanları arasındaki bu korkunç mesafeden şikayet ediyorlardı. Birçok büyük savaşta yaptıkları gibi üstlerine düşen görevi yerine getiriyorlardı ve Arnie Kott duruma bu açıdan yaklaştığında mide bulantısını kontrol altına almayı başardı. Mars üzerindeki yirmiye yakın iniş alanından yalnızca biri ana kanallardan birine yirmi beş mil uzaklıktaydı ve o da adamın yerleşimine hizmet eden Samuel Gompers Alanı'ydı. Eğer küçük bir şans yardımıyla Koloni Güvenlik Komitesi'nin baskısı etkili olabilseydi Dünya'dan gelen bütün yolcu gemileri Arnie Kott'un iniş alanına inecekti ve bunun sonucunda elde edilen gelir de onun yerleşimine gidecekti.</p>

  <p>Bayan Esterhazy'nin, onun mektubunun ve Dünya'daki organizasyonun Arnie'ye para kazandırabilecek olması bir rastlantının çok uzağındaydı. Anne Esterhazy, Arnie'nin eski karısıydı. Hâlâ iyi arkadaştılar ve evli oldukları zamanlarda birçok ekonomik girişime imza atmışlardı. Çok sert kişisel ilkeler gereğince hiçbir ortak malları bulunmamasına karşın hâlâ birçok işte beraber çalışmaktaydılar. Adam kadını, saldırgan, otoriter ve fazla erkeksi bulurdu, uzun boyu ve kemikli bedeniyle, kısa topuklu ayakkabıları, tüvit ceketi ve kara gözlükleri, yardım paralarını topladığı omzundan aşağıya sallandırdığı büyük bir dere keseyle uzun adımlar atarak yürürdü . . . ama kurnazlığı ve zekâsıyla doğuştan yöneticiydi. Onu iş ilişkileri dışında görmek zorunda olmasaydı iyi anlaşabilirlerdi.</p>

  <p>Anne Esterhazy'nin bir zamanlar adamın eski karısı olduğu ve hâlâ finansal bağlantıları bulunduğu gerçeği çok bilinen bir şey değildi. Onunla temas kurmak istediğinde, mektubu yerleşimin stenograflarına dikte ettirmek yerine masasında sakladığı kodlayıcı vazı makinesini kullanır ve bant makarasını özel bir kuryeyle gönderirdi. Kurye, İsrail yerleşiminde- Anne'ın sahip olduğu sanat nesneleri dükkanına makarayı bırakır ve kadın da yanıtını, eğer varsa, göndermek için aynı yolu kullanarak kuryeyi Arnie'nin kız kardeşinin kocası olan Ed Kockıngham'ın Bernard Baruch Kanalı'ndaki çimento ve mıcır, olan ofisine gönderirdi.</p>

  <p>Bir yıl önce, Ed Rockingham kendisi, Patricia ve üç çocuğu için ev yaptırdığında, elde edilemeyecek bir şey elde etti: kendi kanalı. Kanalı, yasaları açıkça çiğneyerek kişisel çıkarı için yaptırmıştı ve büyük ortak ağdan su yürütmüştü. Arnie bile bura çok öfkelenmişti. Ama dava açılmamıştı ve bugün, Rockingham'ın ilk çocuğunun adını almış olan kanal, çölün seksen mil içerisine su taşıyordu. Böylelikle, Pat Rockingham, çimenliği olan, yüzme havuzlu, çiçek bahçeli, sevimli bir yerde yaşıyordu. Kadın özellikle, Mars'ın hiçbir yerinde bulunmayan kamelya çiçekleri yetiştiriyordu. Fıskiyeler bütün gün boyunca çalışıyor, çiçekleri kuruyup ölmekten kurtarmak için üzerlerine su püskürtüyordu.</p>

  <p>Yirmi devasa kamelya bitkisi Arnie Kott'a biraz abartılı gelmişti. Ne kardeşi ne de Ed Rockingham'la iyi anlaşamazdı. Mars'a niye gelmişlerdi ki, diye sorardı kendi kendine. Dünya'daki evlerinde olduğu gibi lüks ve gösteriş içinde yaşamaya mı? Adama göre bu aptalcaydı. Neden Dünya'da kalmadılar? Mars, Arnie için yeni bir yer, yeni bir anlayışla yaşanması gereken yeni bir hayat anlamındaydı. Arnie ve bütün diğer Mars sakinleri geçirdikleri sayısız uyum safhasının ardından bir gerçeğe ulaşmışlardı: onlar artık yeni yaratıklardı. Mars'ta doğan çocukları da yaşama böyle başlamışlardı, kendilerine özgü ve tuhaftılar, hatta bazı özellikleri kendi aileleri bile alışılmamış ve anlaşılmaz gelirdi. Kendi oğullarından ikisi - onun ve Anne'nin - artık Lewistown civarındaki bir yerleşim kampında yaşıyorlardı. Arnie ziyarete gittiğinde onları anlayamıyordu; adama sanki hemen gitmesini ister gibi boş gözlerle bakıyorlar gibi gelirdi. Aşağı yukarı espri anlayışlarının olmadığını söyleyebilirdi. Ama yine de duygulu çocuklardı, hayvanlar, bitkiler ve arazi şartları üzerine sonsuza dek konuşabilirlerdi. Her iki oğlanın da Arnie'nin iğrenç bulduğu Marslı mahlukatlardan evcil hayvanları vardı, peygamber devesini andıran eşek büyüklüğünde böcekler. Bu lanet olası şeylere <span style="font-style:italic;">boksör</span> deniyordu çünkü dimdik ve sırık gibiydiler, genellikle bir tarafın diğerini öldürüp yemesiyle sonuçlanan tören havasındaki kavgalarıyla bilinirlerdi. Bert ve Ned, evcil boksörlerini küçük çiftlik işlerini yapmaları ve birbirlerini yememeleri için eğitmişlerdi. Bu hayvanlar aynı zamanda onların arkadaşlarıydı da; Mars'taki çocuklar çok yalnızdılar çünkü sayıları çok azdı ve çünkü . . . Arnie bilmiyordu. Çocuklar koca gözlü, hüzünlü bakışlıydılar, sanki henüz görünmeyen bir şey için açlık çekiyorlardı. Biraz şans verilse, çorak topraklarda araştırma yapan keşişler olmaya yatkındılar. Bulup getirdikleriyse hem kendileri hem de yerleşimdekiler için değersiz şeylerdi, büyük olasılıkla eski zenci uygarlığına ait olan kemik kalıntıları. Arnie helikopterle uçarken, çölün içlerinde, Mars yüzeyini kaldırıp altına ulaşmaya uğraşıyorlarmış gibi kayalar ve kumları kazıyan, oraya buraya dağılmış çocuklar görüyordu hep . ..</p>

  <p>Masasının alt çekmecesinin kilidini açıp pil gücüyle çalışan küçük kodlayıcı yazı makinesini çıkardı ve kullanıma hazır hale getirdi. “Anne, seninle buluşmak ve konuşmak istiyorum," dedi makineye. "Komitede çok kadın var ve gidişat yanlış yolda. Örneğin, T/mes'daki son yazı beni endişelendiriyor; çünkü-" makinenin hırıldayarak durmasıyla cümlesi yarıda kesildi Makineye vurdu, makaralar yavaşça dönmeye başladı ve ardından tekrar durdular.</p>

  <p>Onarıldığını sanıyordum, diye öfke içinde söylendi. Bu ayılar hiçbir şeyi onaramıyorlar mı? Belki de gidip karaborsadan fahiş fiyatla yeni bir tane alması gerektiğini düşünmek adamı ürküttü.</p>

  <p>Karşısında sessizce bekleyen, pek iyi görünümlü olmayan sekreter, başıyla yaptığı işarete cevap vermişti. Kalemini ve defterini alıp dikte etmeye başladı.</p>

  <p>"Genellikle," dedi Arnie Kott, "İşleri yürütmenin ne kadar zor olduğunu ve yerel hava şartlarının metale ve kaynağa yaptığı etkiyi anlıyorum. Gene de, benim şifreleme makinem gibi önemli bir alet için yetkili servisi aramaktan gına geldi. Bu makine onarılmak zorundadır, işte bu kadar. Eğer işleri yürütemiyorsanız servis sertifikanızı burada oturma izninizle beraber iptal eder ve onarım işlerimiz için başka bir servise güvenmek zorunda kalırım." Bir kere daha başıyla işaret vermesiyle kız, yazmayı kesti.</p>

  <p>"Kodlayıcmızı tamir bölümüne götüreyim mi, Bay Kott?" diye sordu kız. "Bunu memnuniyetle yaparım, efendim."</p>

  <p>"Hayır," diye homurdandı Arnie. "Haydi, şimdi git."</p>

  <p>Kız ayrıldığında, Arnie bir kez daha New York <span style="font-style:italic;">Times</span>'ı eline alarak okumaya başladı. Dünya'da kodlayıcıyı çok ucuza alabilirsiniz ama geri dönmek - cehennem. Reklamı yapılan şeylere bir bakın . . . Eski Roma sikkelerinden, kürklere, kamp malzemelerine, elmaslara, roketlerden ısırgan otu zehrine kadar her şey. Aman Allah'ım!</p>

  <p>Her neyse, artık öncelikli sorunu, kodlayıcı olmadan eski karısıyla nasıl iletişim kuracağıydı. Belki de gidip bizzat kendim bırakmalıyım diye düşündü Arnie. Ofisten dışarı çıkmak için iyi bir mazeret.</p>

  <p>Telefonu kaldırıp sendika binasının çatısında hazır beklemesi için helikoptere talimat verdi ve ardından kahvaltısının son</p>

  <p>kırıntılarını hızla atıştırarak aceleyle asansöre doğru yöneldi.</p>

  <p>"Merhaba Arnie/' diye selamladı pilot havuzundan sevimli yüzlü bir pilot.</p>

  <p>"Merhaba oğlum," dedi Arnie, pilot tarafından yerleşimlerinin döşemeci dükkânında yaptırılan özel deri koltuğa otururken. Pilot da gidip öndeki koltuğa yerleştiğinde, Arnie arkasını yaslanıp rahatladı, bacak bacak üstüne atarak konuştu, "Şimdi sadece havalan bakalım, uçuş sırasında seni yönlendiririm. Ve sakin ol, acelem yok benim. Güzel bir gün olacağa benziyor."</p>

  <p>"Gerçekten güzel bir gün," dedi pervaneler dönmeye başladığında pilot, "F.D.R Dağları'run etrafındaki sis bulutlarının dışında."</p>

  <p>Helikopter güçbela yükseldiğinde hoparlörden bir ses duyuldu. "Acil durum anonsu. Açık çölde, 4.65003 noktasında, küçük bir grup Çöladamı açlık ve susuzluk yüzünden ölmek üzere. Lewistown'un kuzeyindeki gemilere, uçuşlarını o noktaya yönlendirip olabildiğince çabuk yardım götürmeleri gerekiyor. BM yasalarına göre tüm ticari ve özel gemiler yanıt vermek zorunda." Yukarılarda bir yerdeki yapay bir uydu aracılığıyla konuşan BM spikerinin çızırtılı sesi anonsu tekrarladı.</p>

  <p>Helikopterin rotasının değiştiğini hisseden Arnie, "Of, oğlum, boş ver," dedi.</p>

  <p>"Yanıt vermeliyim efendim," dedi pilot. "Bu yasa."</p>

  <p>Tanrı aşkına, diye düşündü Arnie tiksintiyle. Dönüşte bu çocuğu işten atacağına veya en azından bir süre için uzaklaştıracağına dair bir not yazdı aklına.</p>

  <p>Şimdi, çöl üzerinde oldukça iyi bir hızla, BM spikerinin verdiği bağlantı noktasına doğru gidiyorlardı. Çöladamı zenciler, diye düşündü Arnie, bütün işimizi bir kenara bırakarak o Allah'ın belası budalaları düştükleri durumdan kurtarmak zorundayız - kendi çöllerini koşarak geçemiyorlar mı? Bu işi beş bin yıldır bizim yardımımız olmadan yapmıyorlar mıydı?</p>

  <p>Jack Bohlen, Yee Şirketi tamir gemisini McAuliffin süt çiftliğine indirirken, daha önce birçok kez duyduğu ve her seferinde de ürpermesine neden olan acil durum bildirisinde bulunan BM spikerini duydu.</p>

  <p>"... Bir grup Çöladamı açık çölde," diye bildirdi spiker heyecansızca, "... açlık ve susuzluk yüzünden ölmek üzereler Lewistown'un kuzeyindeki gemiler</p>

  <p>Anladım, dedi Jack Bohlen kendi kendine. Mikrofonunu kaptı ve konuştu, "Yee Şirketi tamir gemisi belirttiğiniz 4.650C3 noktasına çok yakın ve hemen çağrınızı yanıtlamaya hazır, iki üç dakika içinde orada olacağım." Helikopterin rotasını güneye çeviriverdi ve McAuliffin öfkeleneceği düşüncesinin verdiği hazla çiftlikten uzaklaşmaya başladı. Hiç kimse Çöladamları'nı büyük çiftlik sahiplerinden daha fazla kullanmıyordu. Çok yoksul göçebe yerliler, çiftliklerde su, yemek ve tıbbi yardım hatta bazen sadece eski usul sadaka karşılığında çalıştırılıyordu ve hiçbir şey başarılı sütçüleri, topraklarını kendilerine mal eden Çöladamları'ndan daha fazla delirtmiyordu.</p>

  <p>Başka bir helikopter cevap veriyordu şimdi. Pilot, "Lewistown'ın dışında, 4.78995 noktasındayım ve mümkün olduğu kadar çabuk gelmeye çalışacağım. Elli galon suyum var," dedi. Kimliğini bildirerek bağlantıyı kapadı.</p>

  <p>Süt çiftliği inekleriyle birlikte artık kuzeyde kalmıştı ve Jack Bohlen bir kez daha açık çöle gözlerini dikmiş, Çöladamları grubunun izlerini arıyordu. İşte, gerçekten oradalardı. Beş kişi, küçük bir kayalığın gölgesindeydi. Hareketsiz yatıyordu. Büyük olasılıkla çoktan ölmüşlerdi. Gök yüzünde kayıp duran BM uydusu yerlerini tespit etmiş ama yardım edememişti. Yol göstericileri güçsüzdü. Onlara yardım edebilecek olan bizler neyi umursuyoruz? diye düşündü Jack. Çöladamları bir şekilde ölüyor ve geride kalanlar, her geçen yılın ardından biraz daha sefilleşip umutsuzluğa düşüyordu. Adamlar, BM'nin himayesi altındaydılar ve korunuyorlardı. Bu nasıl korunmaysa, diye düşündü Jack.</p>

  <p>Solup giden bir ırk için ne yapılabilirdi? Mars'ın yerli halkı için zamanı, 60'larda ilk Sovyet gemisinin televizyon kameralarıyla birlikte gökyüzünde belirmesinden çok daha önce tükenmişti. Hiçbir insan grubu onları yok etmek için komplo kurmamıştı, çünkü buna gerek kalmamıştı. İlk başlarda muazzam bir merak kaynağı olmuşlardı. Çünkü onlar, uğruna milyarlar harcanan Mars'a ulaşma projelerinin sonucunda elde edilen keşiflerdi. Onlar dünyadışı bir ırktı.</p>

  <p>Helikopteri kum düzlüğün üzerine, Çöladamları grubuna yakın bir yere indirdi, pervaneleri durdurdu, kapıyı açtı ve aşağıya atladı.</p>

  <p>Kum üzerinde hareketsiz yatan Çöladamları'na doğru yürürken sıcak sabah güneşi yüzüne çarpıyordu. Yaşıyorlardı, gözlerini açmış onu seyrediyorlardı.</p>

  <p>"Yağmurlar, benden, size değerli kişiliklerinizin üzerine yağıyor," diye seslendi adamlara. Bu Çöladamı diline uygun bir selamlamaydı.</p>

  <p>Onlara doğru yaklaştığında topluluğun yaşlı bir çift, şüphesiz kan koca olan genç bir adam ve kadınla onların bebeklerinden oluştuğunu gördü. Büyük olasılıkla su ya da yiyecek bulmak için koca çölü tek başlarına yürüyerek geçmeye çalışan bir aile; belki de yaşamalarını sağlayan vaha kurumuştu. Uzun ve zorlu bir yolculuğa çıkmak kararı, Çöladamları'nın içinde bulundukları kötü durumun tipik bir örneğiydi. Daha ileriye gitmekten aciz bir halde önünde yatıyorlardı işte; kurumuş bitki yığınlarına benzer bir şekilde solup gitmişlerdi ve BM uydusu yerlerini saptamasaydı kısa süre sonra ölüp gideceklerdi.</p>

  <p>Genç Çöladamı erkeği yavaşça ayağa kalkmaya çalışarak diz çöktü ve zayıf, titreyen sesiyle konuştu, "Sızın harika varlığınızdan yağan yağmurlar bizi çevreleyip yemden canlandırıyor, bayım."</p>

  <p>Jack Bohlen matarasını yavaşça genç Çöladamı'na doğru attı. Genç Çöladamı, mataranın kapağını açarak sırt üstü uzamış bekleyen yaşlı çifte uzattı. Yaşlı kadın matarayı aldı ve içti.</p>

  <p>Değişiklik hemen fark edilmişti. Kadının gözlerindeki ölümün çamurlu gri rengi değişmiş ve sanki bir anda hayata geri dönmüştü.</p>

  <p>"Yumurta kabuklarımızı doldurabilir miyiz?" diye Jack'e sordu genç Çöladamı erkeği. Kumun üzerine birkaç paka yumurtası atılmıştı ve Jack'in gördüğü kadarıyla bu açık renkli kutsal kabuklar tamamen boştu. Çöladamları, suyu bu kabuklarla taşıyorlardı; teknik yetenekleri o kadar azdı ki toprak çömlekler bile yapamıyorlardı. Ama ataları muazzam bir kanal sistemi inşa etmişti.</p>

  <p>"Elbette," dedi. "Bol miktarda suyla gelmekte olan bir gemi daha var." Helikoptere dönüp sefer tasını aldı ve genç Çöladamı'na verdi. "Yiyecek," diye açıkladı. Sanki onlar bilmiyorlarmış gibi. Yaşlı çift daha şimdiden ayağa kalkmış ve ellerini sefertasına doğru uzatmışlardı.</p>

  <p>Jack'in arkasında, inmekte olan ikinci helikopterin gürültüsü yükseldi, iki kişilik, büyük bir helikopterdi ve yere inmiş pervanelerini yavaşlatıyordu.</p>

  <p>Pilot, aşağıya seslendi, "Bana ihtiyacınız var mı? Eğer yoksa ben gideyim."</p>

  <p>"Onlara yetecek kadar suyum yok," dedi Jack.</p>

  <p>"Tamam," dedi pilot ve pervanelerini durdurdu. Beş galonluk bir kutu taşıyarak aşağıya atladı. "Bunu alabilirler."</p>

  <p>Jack ve pilot, Çöladamları'nın yumurta kabuklarını suyla doldurmalarını seyrettiler. Yanlarında taşıdıkları çok fazla şey yoktu - her birinde birer kılıf dolusu zehirli ok, birer hayvan vardı; her iki kadında da birer havan bloğu, kadınlar yanlarında, avladıkları hayvanların etlerini veya tahılları hazırladıkları havan blokları olmadan tam kadın sayılmazlardı. Ve yanlarında birkaç tane sigara vardı.</p>

  <p>"Yolcum," diye Jack'in kulağına fısıldadı genç pilot, "BM'nin bizi bu şekilde durmaya zorlayabiliyor olmasından pek hoşnut değil. Ama o, BM'nin yukarıda bir uydusu olduğunun ve durup durmadığımızı kontrol ettiklerinin farkında değil. Eğer durmazsak çok büyük para cezası var."</p>

  <p>Jack döndü ve park etmiş helikopterin içine baktı. Aksi bir ifadeyle dik dik bakan ve beş Çöladamı'yla hiç ilgilenmeyen, kabak kafalı, iyi beslenmiş, halinden memnun görünen bir adamın içeride oturduğunu gördü.</p>

  <p>"Yasalara uymak zorundasın," dedi pilot, savunmaya geçen bir sesle. "Cezayı ödeyecek kişi ben olacaktım."</p>

  <p>Jack, gemiye doğru yürüyerek, içeride oturan kabak kafalı iriyarı adama seslendi. "Beş insanın hayatını kurtardığını bilmek seni mutlu etmiyor mu?"</p>

  <p>Kabak kafalı adam Jack'e baktı ve konuştu, "Beş zenci demek istiyorsun herhalde. Onları kurtarmayı ben istemedim. Sen istemiş miydin?"</p>

  <p>"Evet, istemiştim," dedi Jack, "Ve bunu yapmaya devam etmek niyetindeyim."</p>

  <p>'Devam et, niyetini bozma," dedi kabak kafalı adam, suratı kızararak. Jack'in helikopterine bakıp üzerindeki işaretleri okudu. "Seni nereye getirdiğine bir bak."</p>

  <p>Genç pilot, hızla Jack'in yanına geldi, "Konuştuğun adam Arnie'dır. Arnie Kott. Artık gidebiliriz, Arnie," diye seslendi.</p>

  <p>Yukarı tırmanarak helikopterin içinde kayboldu ve pervaneler bir kez daha dönmeye başladı.</p>

  <p>Helikopter yükseldi ve Jack'i beş Çöladamı'nın yanında dikilirken bıraktı. Çöladamları susuzluklarını gidermiş, sefer tasındaki yemekleri yemeye başlamışlardı. Boş su kutusu bir kenara atılmış duruyordu. Yumurta kabukları doldurulmuş ve kapatılmıştı. Çöladamları helikopterin gidişine bakmalar Jack'le bile ilgilenmiyor, aralarında kendi diyalektleriyle mırıldanıyorlardı.</p>

  <p>"Yolculuk nereye?" diye sordu Jack.</p>

  <p>Genç Çöladamı, güneyde, çok uzaklardaki bir vahanın ismi söyledi.</p>

  <p>"Başarabileceğinizi düşünüyor musunuz?" diye sordu Jack. Ve yaşlı çifti işaret etti. "Ya onlar?"</p>

  <p>"Evet, bayım," diye yanıtladı genç Çöladamı. "Sizin ve diğer bayın verdiği yiyecek ve suyla, artık yapabiliriz."</p>

  <p>Başarıp başaramayacaklarını merak ediyorum, diye düşündü Jack kendi kendine. Bunun olanaksız olduğunu bilseler dahi şüphesiz yine de böyle konuşacaklardı. Irksal kibir, sanırım.</p>

  <p>"Bayım," dedi genç Çöladamı, "durduğunuz için size bir armağan vereceğiz." Elindeki şeyi Jack'e uzattı.</p>

  <p>Durumları o kadar kötüydü ki, adam kendisine verebilecekleri bir şeyleri olduğuna inanmadı. Yine de elini uzattı ve genç Çöladamı, Jack'in eline küçük, soğuk, kararmış kummuş, ağaç köküne benzeyen bir şey koydu.</p>

  <p>"Bu bir su cadısıdır," dedi Çöladamı. "Bayım, bu size su sağlayacaktır, hayatın kaynağını, ihtiyaç duyduğunuz herhangi bir zamanda."</p>

  <p>"Bu size yardım edemedi, değil mi?" dedi Jack.</p>

  <p>Genç Çöladamı, kurnaz bir gülümsemeyle konuştu, "Yardım etti, bayım. Sizi getirdi."</p>

  <p>"Bu olmadan siz ne yapacaksınız?"</p>

  <p>"Bizde bir tane daha var, bayım," dedi. "Biz, su cadılarını biçimlendiririz." Ve yaşlı çifti gösterdi. "Onlar otoritedir."</p>

  <p>Jack, daha dikkatli incelediğinde su cadısının bir ağzı, belli belirsiz kol ve bacakları olduğunu gördü. Bir zamanlar yaşamış ve artık bir şekilde mumyalaştırılmış bir çeşit yaratıktı, Jack belli belirsiz organları yavaş yavaş anlamaya başladı, çizilmiş bacakları, kulakları . . . birdenbire ürperiverdi. Su cadısının yüzü tuhaf bir insan yüzüydü. Sanki yardım çağırmak için haykırırken öldürülmüş gibi acı çeken insansı bir yüz hatlarına sahipti.</p>

  <p>"Nasıl çalışıyor?" diye sordu genç Çöladamı'na.</p>

  <p>"Kural olarak, Biri su istediği zaman su cadısının üzerine işer ve cadı yaşama geri döner. Ama artık böyle yapmıyoruz, Bayım; çünkü sizin gibi baylardan, işemenin yanlış bir şey olduğunu öğrendik. Artık biz de üzerine işemek yerine tükürüyoruz ve o da bunu duyuyor, nerdeyse mükemmel bir şekilde. Bu onu uyandırıyor, gözlerini açıyor, etrafına bakınıyor ve ardından ağzını açarak suyu kendine çağırıyor. Sizinle, diğer bayla, içeride oturup aşağıya inmeyen şişman ve kafasında saç olmayan bayla yaptığı gibi."</p>

  <p>"O bay çok güçlü bir baydır," dedi Jack. "Su tesisatçıları sendikası yerleşiminin hükümdarıdır ve bütün Lewistown'un sahibidir."</p>

  <p>"Olabilir," dedi genç Çöladamı. "Eğer öyleyse Lewistown'da durmayacağız çünkü o saçsız bayın bizden hoşlanmadığını anladık. Bize verdiği suyun karşılığında ona su cadısı vermedik çünkü o aslında bize su vermek istemedi. Suyu kalbiyle değil yalnızca elleriyle vermişti."</p>

  <p>Jack, Çöladamları'nı hoşça kalın dedi ve dönüp helikopterine bindi. Bir dakika sonra, yükselmişti ve aşağıda Çöladamları ciddiyet içinde ona el sallıyorlardı.</p>

  <p>Su cadısını David'e vereceğim, diye karar verdi Halta eve gittiğim zaman. Üzerine işeyebilir veya tükürebilir, nasıl isterse, bu onun bileceği işti.</p>

  <p><a id="bookmark0"></a><a href="#footnote1">1</a></p>

  <p>- Bu ithaf, kitabın 1981 yılı, dördüncü Amerika baskısında, "mark ve jodie için" şeklindedir. Ancak biyografisinde de görüldüğü gibi karmaşık evlilik yaşamı PKD'ye nerdeyse her yeni baskıda yeni bir ithaf şansı doğurmuş olabilir, yhn</p>

  <p><a id="bookmark2"></a><a href="#footnote2">2</a></p>

  <p><span style="font-style:italic;">Phmobarbital</span> Uyuşturucu ve yatıştırıcı ilaç olarak kullanılan kristalize beyaz bir toz. phenvl-ethvl-barbıturıc asit yhn.</p>

  <p><a id="bookmark3"></a><a href="#footnote3">3</a></p>

  <p>Almanca "Lütfen, bayım", yhn.</p>

  <p><a id="bookmark4"></a><a href="#footnote4">4</a></p>

  <p><span style="font-style:italic;">Franklin D(elano) Roosevelt:</span> (d. 30 Ocak 1882, NY; ö. 12 Nisan 1945, Georgia) ABD'nin 32. başkanı, lakabı FDR, Roosevelt, ülke tarihinde dört kez üst üste seçilen 1933 - 1945) tek başkan. Federal Hükümetin yetkilerini kullanarak Büyük Bunalım'ın etkilerini yok edip ekonomik ve toplumsal kalkınmayı amaçlayan 'New Deal' adlı reform programını uygulamış, II. Dünya Savaşı sırasında üç büyük müttefik liderinden biri olarak önemli bir rol oynamıştır. Savaş sonrası donemde barışın korunmasının güvencesi olarak gördüğü Birleşmiş Milletler'in, kuruluş sözleşmesini hazırlamak için 25 Nisan 1945’te San Francisco'da toplanacak konferansa katılmaya hazırlandığı sırada ağır bir beyin kanaması geçirerek oldu yhn</p>
</body>
</html>