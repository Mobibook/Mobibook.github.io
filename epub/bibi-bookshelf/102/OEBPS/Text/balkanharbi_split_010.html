<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_15">Balkan Harbi Öncesi Durum</h2>

  <p class="normal">Balkan Harpleri öncesinde Osmanlı Devleti, güçlü dönemini geride bırakmış, duraklama ile başlayan, gerileme ile devam eden çöküş sürecinin son demlerini yaşamaktaydı. Bu dönemde, devletin dört bir yanında kargaşa hüküm sürüyordu.</p>

  <p class="normal">93 Harbi sonrasında Berlin Antlaşması ile Bosna-Hersek, geçici olarak Avusturya yönetimine bırakılmıştır. Ancak daha sonra, burası Avusturya tarafından ilhak edilmiş, Bulgaristan bağımsızlığını ilan etmiş, Yunanistan ise Girit’i topraklarına kattığını açıklamıştır. Osmanlı Devleti ise bu olanlara karşı ciddi bir tepki gösterememiştir:</p>

  <p class="indentmetin">Balkan Devletleri (Yunanistan, Bulgaristan, Sırbistan) çoğu zaman ihtilaf halindeydiler. Bunun sebebi de Bulgarlar Makedonya’nın kendilerinin olması gerektiğini iddia ederlerken, Yunanların Selanik ve çevresi ile Trakya’nın çoğunun Rum olmasını delil getirerek Makedonya’yı istemesi, Sırpların da Makedonya’nın kuzeyinde Sırpların çok olmasından dolayı o bölgeyi istemeleriydi. Hepsi iddialarını güçlendirmek için birçok gerekçe ileri sürerlerken, orada yaşayan Müslümanların haklarını ise hiç düşünmüyorlardı. Halbuki Arnavutluk ve Makedonya’nın yarısından fazlası Müslümanlardan oluşmaktaydı.</p>

  <p class="indentmetin">Osmanlı Devleti’nin Avrupa’da altı tane eyaleti vardı:</p>

  <p class="indentmetin">1- Edirne: Karadeniz, İstanbul ve Bulgar sınırları arasındadır.</p>

  <p class="indentmetin">2- Selanik: Makedonya’nın çoğu bu eyalete bağlıydı.</p>

  <p class="indentmetin">3- Kosova: Bugünkü Yugoslavya<sup class="calibre2"><a href="../Text/balkanharbi_split_053.html#footnote-902-52" id="footnote-902-52-backlink">[52]</a></sup> Krallığı içinde yer almaktadır.</p>

  <p class="indentmetin">4- Manastır: Yugoslavya ile Yunanistan arasındadır.</p>

  <p class="indentmetin">5- Yanya: Arnavut bölgesinin güneyinde yer almaktadır.</p>

  <p class="indentmetin">6- İşkodra: Arnavut bölgesinin kuzeyinde yer almaktadır.</p>

  <p class="indentmetin">Bu eyaletlerdeki Arnavut, Türk, Pomak (Bunlar Bulgar ırkından olup dini İslam, dili Bulgarcadır.) ve muhacirlerden meydana gelen Müslümanların sayısı Hıristiyanların sayısından fazlaydı. Balkan halklarının bu bölgeleri kendi aralarında taksim etme iddiası haklı olamayacağı gibi, zaten aralarında antlaşma yapamıyorlardı. Her grup bir başkasının hissesine göz dikmiş olsa da Osmanlı Devleti’nin zayıf düşmesi ve Avrupa devletlerinin ısrarlı istekleri, Balkan devletlerini bir noktada birleştirdi. Tek düşünceleri Türkleri Avrupa’dan atmaktı ve bunun için ileri sürdükleri gerekçe de Türklerin Avrupa’ya sonradan gelmiş olmaları ve on dördüncü asırdan önce Balkan yarımadasında zaten bulunmamalarıydı. Ayrıca Balkan halkına göre; Türkler onlara galip gelseler bile hiçbir şey değişmeyeceği gibi, hiçbir şehri de ele geçiremezlerdi. Ancak onlar, Türklere galip geldikleri takdirde, istediklerini alabileceklerdi. Bu daha önce de bahsettiğimiz bir kurala dayanıyor: “Hilal’in Haç’tan aldığı şeyler iade edilmelidir. Haç’ın Hilal’den aldığı şeyler ise asla iade edilmez!” Bu kural Avrupa’da üzerinde ittifak edilen ve Avrupa’nın mümkün olduğunca uygulamaya çalıştığı bir kural olup Balkan halkı da bu kuralı zaten biliyordu.<sup class="calibre2"><a href="../Text/balkanharbi_split_053.html#footnote-902-53" id="footnote-902-53-backlink">[53]</a></sup></p>
</body>
</html>
