<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_13">Eserleri</h2>

  <p class="normal">Ömer Seyfettin’in eserleri gerek sağlığında gerekse ölümünden sonra dostları ve arkadaşları tarafından çeşitli şekillerde yayınlanmıştır. Bu yayınlar, onun külliyatını tamamlamak düşüncesiyle yapılmıştır. Onun külliyatının tamamlandığını söylemek bugün için iddialı bir cümle olur. Ancak her zorluğa rağmen, araştırmacılar onun külliyatını tamamlamak için hala çabalar göstermektedir.</p>

  <p class="normal">Sağlığında, <span class="ideitalik">“Tarih Ezelî Bir Tekerrürdür” (1910), “Harem” (1918), “Efruz Bey”</span> (1919) adlı kitapları yayınlanmıştır. Bazı öyküleri, ölümünden sonra “<span class="ideitalik">Yüksek Ökçeler</span>” (1923) ve <span class="ideitalik">“Gizli Mabet”</span> (1923) olmak üzere iki ciltte toplanmıştır. Eserleri 9 cilt olarak 1938’de yayınlanmaya başlanmıştır. Birkaç kez basılan bu ciltlerin 1950’den sonraki yeni basımlarını hazırlayan Şerif Hulusi; notlar ve varyantlar ekleyerek onun eserlerini 10 cilt olarak yeniden düzenleyerek yayınlamıştır. Şerif Hulusi derlemesini, Tahir Alangu’nun, 1962’de külliyatına girmemiş 30 hikâyeyi ekleyerek yaptığı <span class="ideitalik">“Toplu Eserleri”</span> başlığı altında 11 ciltlik yeni basımı izlemiştir. 1970’de yayınlanmaya başlayan “<span class="ideitalik">Bütün Eserleri</span>” temalarına göre 11 ciltte toplanmıştır. Şiirleri, Fevziye Abdullah Tansel tarafından derlenerek, <span class="ideitalik">Ömer Seyfettin’in Şiirleri</span> adı altında 1972’de yayınlanmıştır. Eserleri ‘<span class="ideitalik">Bütün Eserleri</span>’ başlığında Muzaffer Uyguner tarafından derlenerek Bilgi Yayınevi tarafından yeniden basılmıştır. Bu derleme çalışmalarından sonra –şimdilik- en derli toplu ve düzenli çalışmayı Prof. Dr. Hülya Argunşah yapmıştır. Bu çalışmayı Dergâh Yayınları ‘<span class="ideitalik">Bütün Eserleri</span>’ başlığında yayınlamıştır. Bu dizide Ömer Seyfettin’in hikâyelerine, makalelerine, şiirlerine, mensur şiirlerine, fıkralarına, hatıralarına, mektuplarına ve tercümelerine mümkün mertebe eksiksiz yer verilmiştir.</p>
</body>
</html>
