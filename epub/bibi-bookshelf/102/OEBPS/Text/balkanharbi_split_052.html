<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_9">Ali Canip’e Mektuplar<sup class="calibre2"><a href="../Text/balkanharbi_split_053.html#footnote-902-144" id="footnote-902-144-backlink">[144]</a></sup></h1>

  <p class="ortayazi"><span class="idebold">- 1 -</span></p>

  <p class="sagitalik">15 Kanunusani 1326, Yakorit</p>

  <div class="clrb"></div>

  <p class="normal">Sevgili Canip Bey,</p>

  <p class="normal">Cevabınızı almadan işte ben yazıyorum. Size bir teklifim var. Kanaatlerinize pek yakın olduğu için hemen kabul edeceksiniz sanırım. Bakınız ne? Biraz izah edeyim: edebiyattan nefret ettiğimi ve bu nefretimin iğrenç, tiksindirici bir nefret olduğunu yazmıştım. Bu nefretim edebiyatta olmaktan ziyade lisanadır. Bizim lisanımız – her zaman düşündüğümüz gibi – berbat, perişan, fenne, mantığa muhalif bir lisandır. Garp edebiyatını biraz tanıyan mümkün değil bu nefretten kurtulamaz.</p>

  <p class="normal">Bu lisanı zaman ve vâkıfane bir sa’y tasfiye eder. Ben, işte edebiyattan vazgeçtikten sonra tetebbu edeceğim fenlere, ilimlere çalışırken bu tasfiyeye de yardım edeceğim. “...” <span class="ideitalik">ve “</span>...” gibi, nura ve hakikate muhtaç Türkleri Asya’nın karanlıklarına götürmeğe çalışmayacağım. Sa’yimin esasını teşkil edecek noktalar pek basit: Arapça, Farsça terkiplerin hiç lüzumu yoktur. Bunlar ancak süs içindir. Kimin gösterecek, teşhir edecek fikri yoksa onları çok kullanmıştır. Eğer terkipler terk olunursa tasfiyede büyük bir adım atılmış olmaz mı?...</p>

  <p class="normal">Bunu yalnızca başaramam: Geliniz Canip Bey, edebiyatta, lisanda bir ihtilâl vücuda getirelim. Ah büyük fikir. Sa’y, sebat ister...</p>

  <p class="ortayazi"><span class="idebold">- 2 -</span></p>

  <p class="sagitalik">26 Haziran 1329, Naflion</p>

  <div class="clrb"></div>

  <p class="normal">Sevgili Canip’im,</p>

  <p class="normal">Geçen hafta bir hikâye gönderdim. Bilmem aldın mı? Çünkü şüphelendikleri ağır zarfları göndermiyorlar. Havalar çok sıcak. Rahat rahat yazılmıyor. Ben gene boş durmuyorum. En lâzımlı bir şeyi yazıyorum.</p>

  <p class="normal">Gustave Flaubert’in <span class="ideitalik">“Biz bir çöldeyiz, kimse kimseyi anlamıyor”</span> dediğini hatırlarsın. Asıl bu çöl Fransa değil, Türkiye... Türkiye’de kimse kimseyi anlamıyor. Şimdi avam edebiyatı yapmağa çalışan (...) ve arkadaşları evvelce bizi hiç anlamamışlardı. Niçin? His ve fikir meselesi. Hissî ve aklî mantığın birbirine hücumu... Bütün kafalar hislerle fikirlerin farkına varmıyor, bir mesele karşısında hissimizle mi, yoksa fikrimizle mi netice çıkarıyoruz, bundan kimsenin haberi yok.</p>

  <p class="normal">İşte ben Gustave Le Bon’un mantığa dair yazdığı bahisleri esas edinerek bir kitap yazıyorum: <span class="ideitalik">Psikoloji ve Beş Türlü Mantık!</span> Bu kitapta açık ve yeni lisanımızla mantığın fen karşısında aldığı şekilleri göstereceğim. Sırasıyla hissî mantığı, esrarî mantığı, müşterek mantığı, hayatî mantığı, aklî mantığı anlatacağım. Bizim memleketin vakalarından misaller getireceğim.</p>

  <p class="normal">Her hâlde bu kitabı çok faydalı görüyorum.</p>

  <p class="normal">Gönderdiğim hikâyeyi <span class="ideitalik">Halka Doğru</span>’ya vereceksin. Para... Fena şey değil. Fakat ben on sayfalık bir yazı için <span class="ideitalik">Tanin</span>’den bir lira almağa değişmem. Düşün, bir yazı <span class="ideitalik">Tanin’</span>de neşrolunursa ne kadar kişi okuyacak? En aşağı on beş bin kişi... Hâlbuki Türkiye’de beş bin nüsha satacak mecmua yoktur.</p>

  <p class="normal">Gönderdiğim hikâyeleri ve makaleleri birer liraya Mehmet Ali Tevfik Bey vasıtasıyla <span class="ideitalik">Tanin</span>’e satarsan çok memnun olurum.</p>

  <p class="normal">Hem Canip’ciğim, biliyor musun, artık askerlikten çıktım; fakat asla memur olmak istemem. Yani hiçbir zaman bilmem ne kalemine başkâtip olmayacağım, hocalık da mizacıma göre biraz ağır meslek... Yalnız muharrirlik kalıyor. <span class="ideitalik">Tanin</span> hikâyelerime, tercümelerime, makalelerime – ki hepsi en aşağı altı sütun uzunluğundadır – birer lira verirse, haftada iki makale, yani ayda sekiz lira beni rahat rahat yaşatır. Çünkü biliyorsun, ben yalnızım ve yapayalnız bir adam için, namuslu ve muntazam yaşarsa bu para az değildir. Çalışarak, göz nuru dökerek, tetebbu ederek yazacağım şeyleri beğenilmeyeni geri verilmek şartıyla hep <span class="ideitalik">Tanin’</span>e vermek isterim; vasıtam sensin...</p>

  <p class="normal">Eğer <span class="ideitalik">Tanin</span>’le uyuşamazsak... Yapacak bir şey kalıyor. Cemiyetin vilâyetlerdeki gazetelerine başmuharrirlikle gitmek, İzmir’de <span class="ideitalik">Anadolu</span> vesaire var. Her hâlde ...’den iyi ve açık yazacağımı ümit ediyorum. Bunun için Ziya Bey’in delâletine müracaat lâzım. Sen benim için çalış. Yahut İzmir’deki ...’a yaz. Başka muharrir aramasın. Ben gideyim. <span class="ideitalik">Anadolu</span>’nun muharriri varsa yeniden tesis olunacak gazetelerden birisini benim için sen angaje et.</p>

  <p class="normal">Muharebeden evvel ben Ziya Bey’e yazmış, askerlikten istifa ettirilerek <span class="ideitalik">Diyarbekir</span> gazetesine muharrir gönderilmekliğimi rica etmiştim. Bu ricamda hâlâ musırım, sen tekrar et. Ben çalışmamda devam edecek tenha bir köşeye muhtacım. En uzak yerleri İstanbul’a tercih ederim ve mecbur kalmazsam İstanbul’da yaşayıp tembellik ve akamet için vakit geçiremem.</p>

  <p class="ortayazi"><span class="idebold">- 3 -</span></p>

  <p class="sagitalik">14 Teşrinisani 1329, Naflion<sup class="calibre2"><a href="../Text/balkanharbi_split_054.html#footnote-600-1" id="footnote-600-1-backlink">[*1]</a></sup></p>

  <div class="clrb"></div>

  <p class="normal">Sevgili Canip’im,</p>

  <p class="normal">Mektubun beni pek sevindirdi. Teessüften ziyade hayret ettim. Ne diyeyim? Ahlâkî ve ruhî sukuttan şüphesiz hepimiz hissemizi almışız. Gel artık, aramıza “vefa, mefkûreye sadakat, kerem ve fedakârlık” gibi faziletleri aramayalım. Gene eskisi gibi kendimci, şahsî olalım. Birer köşeye çekilerek çalışalım. Lisan hakkındaki mefkûremizi gölgede, uzaklarda, tenha yerlerde husule getireceğimiz büyük eserlerle halka kabul ettirelim. Yani hakikî sanatkâr olalım.</p>

  <p class="normal">Evet, senin İstanbul’da kalmaklığın lâzımdı ve ben bunu pek ehemmiyetsiz bir şey sanıyordum. Demek aldanıyormuşum. İstanbul’da kalsaydın yeni lisan canlanacak, açtığımız tabiî cereyan karşısında..., ... devrilecekler, hepsi bir gün ... gibi: <span class="ideitalik">“Lisan epeyce sadeleştirildi. Fakat bu sadeleştirilmek için her halde şimdiden bazı kaidelerin takarrürü lazım gelir: Terkib-i tavsifî ve izafîletin behemehâl Türkçeden çıkarılması, siga-i cem olmak üzere behemehâl ‘ler’ edatından başka bir şey kullanılmaması gibi, artık ‘terkib-i tavsifi’ denileceğine ‘tavsifî terkip’, ‘mekâtip’ denileceğine ‘mektepler’, ‘mekâtip’ denileceğine ‘mektuplar’ demek iktiza eder. Lisanımızı sadeleştirmek maddesi güç bir iş değildir. Bu pek kolaydır, çünkü lisanımızın güçleştirilmesi bir lüzum-ı ilmî veya lisaniye mebni değildir”</span> diye başlarını önlerine eğeceklerdi. <span class="ideitalik">Genç Kalemler</span>’imiz çıksaydı belki yeni ve ibdaî bir edebiyatın temellerini atmağa bile kendimizde cesaret bulacaktık.</p>

  <p class="normal">Lâkin sen şimdi, İstanbul’da yoksun! Bence bu ne demektir biliyor musun? “Ben de İstanbul’da yokum” demektir. Eğer askerlikten çıkarsam asla memur olmayacağım. Avni gibi fahrî muharrirlik de edemem. Sen şimdi yoksun. Arkadaşlarımın da hiçbirisi benim için yoktur. Hatta ihtimal Ziya Bey’i, o kadar sevdiğim Ziya Bey’i bile göremeyeceğim.</p>

  <p class="normal">Yazdığım yazıları Kâzım Nâmi vasıtasıyla <span class="ideitalik">Türk Yurdu</span>’na vereceğim ve böyle yazılar için ayda “altı lira” verebilirlerse bununla iktifa edeceğim. Vermezlerse başka hususî bir işle uğraşarak sükûn ve meçhuliyet içinde büyük eserimi vücuda getirmeğe çalışacağım.</p>

  <p class="normal">Ben arkadaşlarıma karşı dargın değil, fakat müstağni kalmak istiyorum.</p>

  <p class="normal">...’dan bahsediyorsun, ben cahillerden fena hâlde ürkerim, biliyorum, senin izzetinefsine indirdiği darbe en kaba bir marsıvan eşeğinin tekmesinden daha berbattır. Fakat mademki bunu tabi görüyorsun, kızmamalısın ve bu gibi mahdut fikirlilerin muhit ve tesirlerinden uzaklaşmak bizim için bir saadettir. Evet, sevgili Canip’im, bu bir saadettir. Çünkü sen onlarla yaşasaydın büyük eserini yaratamayacaktın. Onların ruhî aşağılıkları senin yükselmene mâni olacaktı. Ben -Ziya Bey müstesna - onların hangisiyle bir arada bulunsam kendimi penceresiz ve kapısız bir ahırda sanıyor, âdeta gübre ve fışkı kokuları duyar gibi oluyorum.</p>

  <p class="normal">Onlarla bir arada yaşadıkça adî, aşağı ve ihtiraslı politika, ruhlarımızı lekeliyor, kalemimizin, hayalimizin, fikrimizin serbestliğini bozuyor, hâsılı, lâfın kısası, bizi akim ve ibdadan mahrum bırakıyor.</p>

  <p class="normal">Sevgili Canip’çiğim, sen Çanakkale mektebinin edebiyat muallimisin. Maaşınla rahat rahat yaşayabilir, sükûn içinde büyük eserler yaratırsın. Sonra hiç kimseye minnettar olmadan bir gün gelir kendi hakkın ve kıdeminle İstanbul Sultanîsi’ne yahut Darülfünun’a girersin. Sen eserlerinle yükselir ve bütün halkı tılsımlayacak şöhret sırrını elde edersen bugün seni küçük ve ehemmiyetsiz görenler o vakit ayaklarına koşacaklar. Senin izzeti nefsini tokatlayanların bütün kuvvetleri anî ve tesadüfî bir politika kuvvetinden başka bir şey değildir ve biliyorsun ki yavaş yavaş, sükûn içinde, gizli ve ciddî yükselen bir ilim ve sanat kuvveti, hakikî bir şöhret, ezelîdir.</p>

  <p class="normal">Sen, gizli ve meçhul, âbideni yaparken ben de boş durmayacağım. Tiyatro tiyatro!... Sanat, şöhret, servet... Hep burada! Kırk yaşıma daha on sene ister. Bu on seneyi serserilikle, mevzu toplamakla, tahlil ve mütalâa ile geçireceğim. Fakat on birinci sene, bir piyes ki ezelî olsun... Bir piyes ki, münekkitler alkışlamaktan başka bir şey yapmasınlar.</p>

  <p class="normal">Gülüyorsun ve rêverie poétique [şiirsel düş] diyorsun, değil mi? Hayır, hayır... Hissî mantığına kapılma. Muhitinin ahlâkına uyup kolay ve çabuk muvaffakiyetler isteme. Düşün ki, Gustave Flaubert büyük eserini yirmi beş senede yazdı. Biz niçin elli milyon Türk’e ruhî gıda vermek idealiyle on sene çalışmayalım?..</p>

  <p class="normal">Benim başka bir mazhariyetim var. Bana bakacak aile yok. Annenle senin ayağın hakikaten bağlıdır ve hiçbir vakit serseri olamazsın. Benim babam var. O ölünceye kadar hemşiremin çocuğu yetişecek. Ben hiçbir vakit eve reis ve hâmi olmayacağım. Oh günü gününe hayat... Tam sanatkâr hayatı.</p>

  <p class="normal">Hayat ne tarafa atarsa oraya gideceğim. Belki Anadolu’ya... Belki Turan’a... Belki, belki de Avrupa’ya...</p>

  <p class="normal">Şu muhakkak ki sen yokken İstanbul’da ben de kalmayacağım. Çünkü artık Baha ile aramız soğudu. Onunla çalışmak bana ağır gelir.</p>

  <p class="normal">Geçerken vapurumuz durursa mutlaka çıkarım. Çıkamazsam İstanbul’dan mektup yazacağım ve dönüşte mutlaka sana uğrayacağım.</p>

  <p class="normal">Para meselesi için İstanbul’a gitmek kat’iyen icap etmeseydi buradan döner ve İzmir’e çıkardım.</p>

  <p class="normal">Sen bana hâl ve mevki hakkında malûmat vermedin. Bari Hakkı İstanbul’da olsaydı...</p>

  <p class="normal"><span class="ideitalik">Türk Yurdu</span>’nda para ve tahrir ücreti için kiminle müzakere etmek icap edecek?</p>

  <p class="normal">Bunları bana yaz. Ve galiba biz bu ayı burada geçireceğiz. Gözlerinden öperim.<sup class="calibre2"><a href="../Text/balkanharbi_split_053.html#footnote-902-145" id="footnote-902-145-backlink">[145]</a></sup></p>

  <div class="calibre1" id="calibre_pb_53"></div>
</body>
</html>
