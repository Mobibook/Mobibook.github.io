<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_12">Eserlerinde Balkanlar</h2>

  <p class="normal">Ömer Seyfettin, Aralık 1908 ile Ocak 1909 arasında, tam tespit edemediğimiz bir tarihte Selanik’teki Üçüncü Ordu’nun Nizamiye Taburu’na tayin edilmiştir. Buradaki görevi esnasında birçok yerleşim merkezini gezmiş, Türk ve İslâm düşmanı komitecilerin Müslümanlara karşı yaptıkları pek vahşi ve son derece barbarlık örneği hâdiseleri yerinde müşahede etmiştir.</p>

  <p class="normal">Ömer Seyfettin, <span class="ideitalik">“...1909 yılı ba</span>ş<span class="ideitalik">larında, önce, Selanik Üçüncü Ordu merkezine tayin edilir; oradan, Müslüman Türk Rumeli’nin Manastır, Pirlepe, Köprülü, Cuma-yı Balâ kasabalarını dola</span>ş<span class="ideitalik">tıktan sonra, Serez Mutasarrıflı</span>ğ<span class="ideitalik">ı’na ba</span>ğ<span class="ideitalik">lı Menlik sanca</span>ğ<span class="ideitalik">ının Razlık kasabasına yakın bir köyün yakınında bölük komutanlı</span>ğ<span class="ideitalik">ına ba</span>ş<span class="ideitalik">lar. Ömer Seyfettin’in bölük komutanlı</span>ğ<span class="ideitalik">ı yaptı</span>ğ<span class="ideitalik">ı ve Ali Cânip’e yazdı</span>ğ<span class="ideitalik">ı me</span>ş<span class="ideitalik">hur mektupla, hem fikir, hem de edebiyat tarihimize giren bu köyün adı Yakorit’tir. Rumeli’yi ve ardından Balkanlar’ı yakından tanıyan bu ‘genç zâbit’ Balkanlı toplulukların din ve milliyet gayreti ile Müslüman Türklere karşı uyguladı</span>ğ<span class="ideitalik">ı soy kırımının içinde yaşar; Bulgar, Rum ve Yahudilerin, Avrupalıların, Rusların deste</span>ğ<span class="ideitalik">inde evlâd-ı fâtihân’a kar</span>ş<span class="ideitalik">ıladıkları soy kırımının vah</span>ş<span class="ideitalik">et levhaları da hakiki hayattan alınarak onun hikâyelerine konu olmu</span>ş<span class="ideitalik">tur. Ömer Seyfettin, Meşrutiyet’in ikinci defa ilânı ile Balkanlı kavimlerin, milliyet, din ve ba</span>ğ<span class="ideitalik">ımsızlık yolundaki</span> ş<span class="ideitalik">uurlu mücadelelerini yo</span>ğ<span class="ideitalik">uran kin ve intikam duygularının devam etti</span>ğ<span class="ideitalik">ini; Osmanlı aydınının II. Abdülhamid dü</span>ş<span class="ideitalik">manlı</span>ğ<span class="ideitalik">ı ile ta</span>ş<span class="ideitalik">kınlık derecesindeki hürriyet çı</span>ğ<span class="ideitalik">ırtkanlı</span>ğ<span class="ideitalik">ı dı</span>ş<span class="ideitalik">ında ciddî bir görü</span>ş<span class="ideitalik">ü olmadı</span>ğ<span class="ideitalik">ını, acı acı gördü.”<sup class="calibre2"><a href="../Text/balkanharbi_split_053.html#footnote-902-47" id="footnote-902-47-backlink">[47]</a></sup></span></p>

  <p class="normal">Yaşanan acıları gören Ömer Seyfettin’in Balkan Harbi yıllarında yazdığı notlarında karamsarlığa kapıldığını görürüz. Bunun sebebi askerlerin Türkçe bilmemeleridir. Ancak bu durum onun için geçicidir. Çünkü o esaretinde bile millete bir şeyler yapmanın derdindedir. Ona göre bir milletin varoluş harcı dildir. Ömer Seyfettin gördüğü aksaklıklar için <span class="ideitalik">Balkan Harbi Hatıraları</span>’nda şöyle der:</p>

  <p class="indentmetin">Bölüğün yarısından ziyadesi Türkçe bilmiyor. Tabur Babil Kulesi gibi. Ne alanın satandan, ne satanın alandan haberi var.</p>

  <p class="normal">Savaşın toplum düzeninde meydana getirdiği sarsıntıları, acıları, yıkıntıları yakından gören ve yaşayan Ömer Seyfettin, Yanya Kalesi’nin savunmasında Yunanlılara esir düşmüş, önce farklı yerlerde tutulmuş, daha sonra Naflion kasabasında yaklaşık bir yıl esir kalmıştır. Okuduğunuz hatıraların bir kısmı da bu dönemi kapsamaktadır.</p>

  <p class="normal">Osmanlı toplumu için kırılmaların yoğun olarak yaşandığı II. Meşrutiyet sonrasında Türk hikâyesinde mazinin anılması, yüceltilmesi önemli bir yer tutmuştur. Sıkıntılı zamanlarda maziden güç alma, ona dayanma ihtiyacı artacağından bu dönemler tarihe ilginin arttığı devirlerdir. Tarihin her dönemi edebi eserlere ve diğer sanat eserlerine konu olabileceği bilinir. Ama tarihi konular, milletlerin edebiyatlarında yükseliş ve çöküş dönemlerinde daha sık görülür. Milletlerin sanata yansıyan tarihleri genellikle tarihin parlak devirlerini içine alır<span class="ideitalik">.</span> Milletler tehlikeye düştükleri anlarda, millî varlıklarını korumak için yaptıkları mücadelelerde bir kuvvet kaynağı ararlar. Bunu da mazilerinde bulurlar. Maziden aldıkları örnek ve güçle en büyük tehlikeleri göğüsleme imkânını bulacaklarına dair bir güç ve inançla arzuladıkları kimlik için bir arayışla girerler. II. Meşrutiyet devri sanatçıları da özellikle harplerin başlamasından sonra maziye yönelme ihtiyacı hissedip bunları eserlerinde yansıtmışlardır.</p>

  <p class="normal">Milletlerin mazilerinin kahramanlıklarını ön plana çıkardıkları dönemler, kimliklerinin yeniden inşasına çaba gösterdikleri ya da sığınma psikolojisi yaşadıkları zamanlardır. Mazi fikrini ve geçmişin kahramanlıklarını tema edinen yazarlardan biri de Ömer Seyfettin’dir. Onun eserlerinde milliyet ve din çok belirgin bir öğe olarak karşımıza çıkar.</p>

  <p class="normal">Ömer Seyfettin, 1917’de <span class="ideitalik">Yeni Mecmua</span>’da “<span class="ideitalik">Eski Kahramanlıklar</span>” başlığı ile yayınladığı hikâyelerinde, mazi ve kahramanlık hasretini dile getirip ecdada olan hayranlığı, özlemi ve yüceltmeyi esas almıştır. Bunlar; “<span class="ideitalik">Ferman”, “Kütük”, “Vire”, “Teselli”, “Pembe İncili Kaftan”, “Başını Vermeyen Şehit”, “Teketek”, “Kızıl Elma Neresi?”</span> ve <span class="ideitalik">“Topuz”</span> dur. Konusunu tarihten almış olan bu hikâyelerinden <span class="ideitalik">“Teselli”</span>de şöyle bir cümle geçer: <span class="ideitalik">“Fakat harp, yalnız cesaret miydi? Asıl tedbir lazımdı.”.<sup class="calibre2"><a href="../Text/balkanharbi_split_053.html#footnote-902-48" id="footnote-902-48-backlink">[48]</a></sup></span></p>

  <p class="normal">Hikâyelerinde görülen millîliğin en önemli sebeplerinden biri de Balkanlar’da Türk ve Müslüman unsurlara yapılan vahşete karşı kendisinde uyanan tepkidir. Ömer Seyfettin’in bu seri hikâyelerinden önce, onun <span class="ideitalik">“At”</span> isimli hikâyesinden söz etmek gerekir. Hikâyede Balkanlar’da at koşturan bir subayın, Türklerin geçmiş kuvvetli asırlarını derin bir hüzünle hatırlayışı ifade edilir. Eski hâkim zamanlara derin bir hasretin hissedildiği hikâyede, bulunduğu zamandan kaçmak isteyen subay, yazarın kendisidir:</p>

  <p class="indentmetin">Ah, dört beş asır evvel yaşasaydım.”, diye mütelezziz oluyordum. Bağlar, ova, her taraf boştu.(...) Ah bu topraklar üzerinde benim ecdadım girdibâd-ı berk-âlûd-ı zafer gibi akıncılık ederken ne kadar mesûd, mağrûr idiler. Kahramanlık, şecaat ve cesâret-i mutlak içinde geçen gençlikleri onlara ihtiyarlıkları için ne tesellisiz hatıralar, ne muğfil iftiharlar bırakıyordu. Hâlbuki biz, silahsız, kansız, azametsiz olduğu kadar yorucu, harab edici olan mücadele-i medeniyetin bîçare muharipleri, ne kadar sefiliz.</p>

  <p class="normal">Ömer Seyfettin 1918’de kaleme aldığı “<span class="ideitalik">Büyük Türklü</span>ğ<span class="ideitalik">ü Parçalayan Kimlerdir?”</span> isimli makalesinde Türk milletini parçalayan iki kuvvetten bahseder. Bunlardan birincisi <span class="ideitalik">“Rus pençesi”,</span> diğeri <span class="ideitalik">“millî gaflet”</span>tir. Birinci kuvvetin kırıldığına inanan sanatkâr, hâlâ yerinde duran ikinci kuvvetle mücadeleyi herkes için kaçınılmaz görev sayar. Bu sorumluluğun yerine getirilmesi, öncelikle bu kuvvetin iyi tanınmasına bağlıdır.<sup class="calibre2"><a href="../Text/balkanharbi_split_053.html#footnote-902-49" id="footnote-902-49-backlink">[49]</a></sup> Bir taraftan bu tip yazılarla halkın zihnini açmaya çalışan Ömer Seyfettin, hikâye türünün imkânlarını da kullanarak aynı düşünceleri, hikâyelerinin kahramanlarına söyletir. “<span class="ideitalik">Hürriyet Bayrakları</span>”nda <span class="ideitalik">Osmanlılık</span> düşüncesinin ateşli savunucusu genç subay, bir Bulgar köyünde kurutulmak için asılan kırmızıbiberleri, uzaktan hürriyet bayrakları zannederek heyecanlanır:</p>

  <p class="indentmetin">Körsünüz azizim, bakar körsünüz. Nafile zahmet edip bakmayınız. Hakikatleri görmek istidadı sizde yok. Hâlâ mı şüphe ediyorsunuz? Evet, bunlar hürriyet bayraklarıdır. Şu dağ başında kaybolmuş Osmanlı-Bulgar köycüğü On Temmuz’u takdis ediyor. İnanmıyor musunuz? Onlar Osmanlı değil midir? Yarın Osmanlı toprağına düşmanlar hücum ettiği vakit sizden evvel onlar koşacaklar. Osmanlılık namına kanlar dökecekler. Osmanlılığı kanlarıyla kurtaracaklar.<sup class="calibre2"><a href="../Text/balkanharbi_split_053.html#footnote-902-50" id="footnote-902-50-backlink">[50]</a></sup></p>

  <p class="normal">diyerek Osmanlılığa herkesin kendisi gibi baktığını sanmaktadır.</p>

  <p class="normal">Ömer Seyfettin’in eserlerinde Balkanlar’daki milletlere mensup birçok kahraman ve Balkanlar’a ait mekânlar sıkça görülmektedir. Bunda, onun buralarda görev yapmış olmasının çok büyük bir etkisi vardır.</p>

  <p class="normal">Ömer Seyfettin’in eserlerinde Balkan kökenli milletlere bakışı, dönemin siyasi anlayışının bir tezahürüdür. Dönem itibariyle İttihat ve Terakki hâkimiyeti mutlak olmasa da vardır. Balkan Harbi yılları, onun zaten var olan milliyetçi yönünü daha da güçlendirmiştir. Bu yüzden milliyetçi bir yaklaşımla kahramanlarını bize yansıtır.</p>

  <p class="normal">Ömer Seyfettin’in eserlerinde olumlu nitelikli Balkan kökenli milletlere mensup kahramanlar da vardır. Yazar bu kahramanların geçtiği hikâyelerinde milletlere bakışını ortaya koymuştur. Kahramanların konuşmalarında, azınlık ve yabancı ağzının ön plana çıkmadığı görülür. Yazarın bir kaç hikâyesi hariç kahramanlara bakışı gerçekçidir.</p>

  <p class="normal">Onun hikâyelerinde geçen yabancı kahramanlar daha çok Türklerle mücadele içinde olan kahramanlardır. Hikâyelerinde Rada ve Magda gibi kadınlar hariç tutulursa kahramanların çoğu erkektir. Yazarın eserlerinde atıf yaptığı, motif olarak kullandığı Balkan milletlerinden seçtiği kişiler, genellikle basit halk tabakasına mensup insanlar, çiftçi, köylü, esnaf, askerler nadiren üst düzey kişiler, komitacılardır. Komitacıların bu eserlerde görülmesinin sebebi olayların Balkan Harbi yıllarında geçmesindendir.</p>

  <p class="normal"><span class="ideitalik">“Bomba”</span> hikâyesinde komitacı Bulgarlar karşımıza çıkar. <span class="ideitalik">“Beyaz Lale”</span> adlı hikâyede karşımıza çıkan Radko Balkonovski, zengin bir ailenin çocuğu olup Galatasaray Lisesi mezunu aşırı Bulgar milliyetçisidir. Radko Balkonovski, Türklerden ölesiye nefret etmektedir. Büyük Bulgaristan hayaliyle komitacı olmuş, birçok Türk’ü katletmiştir. Türklerle ilgili düşünceleri hikâyede şu cümlelerle ifade eder:</p>

  <p class="indentmetin">...Serez’de Türkler çok zengindiler. Şimdi bunların kaçamayanları toplanacak, evvela işkence ile kasalarındaki ve bankadaki paraları alınacak, sonra fidye gibi bütün mülkleri Bulgar mekteplerine verdirilecek, en nihayet hepsi vaftizlenip Hıristiyan yapıldıktan sonra öldürülecekti. Bu yarım saatlik bir işti. Lakin geriye güç bir şey kalıyordu. Şehirde en güzel Türk kızının hangisi olduğunu anlamak...<sup class="calibre2"><a href="../Text/balkanharbi_split_053.html#footnote-902-51" id="footnote-902-51-backlink">[51]</a></sup></p>

  <p class="normal">Ömer Seyfettin’in bir başka kahramanıysa Bulgar Dimko’dur. Hayatının yarısını komitacı olarak Türklerle mücadeleyle geçirmiştir. Yazar onun cahil olmadığını belirtir. <span class="ideitalik">“Tuhaf Bir Zulüm”</span> adlı hikâyede karşımıza çıkan Gospodin ise milliyetçi olmakla beraber insanî vasıfları ön planda olan eğitimli, akıllı olarak tanıtılmış bir hikâye kahramanıdır. Türkleri katliamsız Bulgaristan’dan çıkarmayı hedefleyen ve katliama karşı çıkan tavrı ile bilinen bir Bulgar milliyetçisidir. Gospodin’in bir özelliği de Türkçeye ve Türklere karşı bir sempatisinin olmasıdır. Aynı hikâyede Bulgar Hancı Dimko ve İstanbulof adlı Bulgarların ismi geçer. İstanbulof, Türklerin katlinin normal bir davranış olduğunu savunan, insaniyetten yoksun bir kahraman olarak göze çarpar.</p>

  <p class="normal">Onun <span class="idebold">“</span><span class="ideitalik">Nakarat”</span> isimli hikâyesinde de buruk bir mizah vardır. Hikâye kahramanı genç zabit, Makedonya’da bulunduğu yıllarda, bir süre kaldığı evin penceresinden her gün aynı güfteyi dinlediği Bulgar kızına âşık olur. “<span class="ideitalik">Na</span>s<span class="ideitalik">, na</span>s<span class="ideitalik">, çarigrad</span> <span class="ideitalik">na</span>s...” nakaratıyla biten şarkıyı, kendince bir aşk şarkısıymış gibi tercüme eden genç zabit, bu güftenin aslında İstanbul idealiyle yanıp tutuşan bir Bulgar kızının yemini niteliğini taşıyan sözleri olduğunu, anlatıcı-kahraman ruh hâliyle dikkatlere sunar.</p>

  <p class="normal"><span class="ideitalik">“Bomba”</span>da, bir Bulgar köyünde, kendi insanına zulmeden caniler, onların her türlü kötülüklerine maruz kalan insanların gözüyle anlatılır. Hikâyede anlatılan bütün bu olaylar, değişen dünyada, kendi insanına yer arayan bir Türk aydınının, neden böyle bir arayışa girdiğinin belgeleri niteliğindedir.</p>

  <p class="normal"><span class="ideitalik">“Primo Türk Çocuğu Nasıl Doğdu?” ve “Primo Türk Çocuğu Nasıl Öldü?”</span> hikâyelerinin kozmopolit kahramanı Kenan Bey, ancak Balkan Harbi’nin gerçekleri karşısında uyanır ve içine düştüğü bataklıktan kurtulur. Bu iki hikâyenin asıl üzerinde durulması gereken kahramanı şüphesiz Primo’dur. İtalyan bir anne ile yozlaşmış Türk bir babanın çocuğu olan ve Türkçe bilmeden, ne ve kim olduğunun farkına varmadan yaşayan Primo, ailesinin yaşadığı kozmopolit atmosfer içinde büyür. Arkadaşı Orhan ve babası Kenan Bey’in uyanış devrinden sonraki yardımlarıyla millî benliğine kavuşan Primo, Oğuz adını alır, Türkçe öğrenir. Sonunda da bir Türk çocuğuna yaraşır bir şekilde ve millî duygular içinde şahadete koşar.</p>

  <p class="normal">Ömer Seyfettin’in Balkanlarla ilgili hikayelerinin bazıları şunlardır: <span class="ideitalik">Teke Tek, Kütük, Tuhaf Bir Zulüm, Hürriyet Bayrakları, Nakarat, Bomba, Beyaz Lale, Primo Türk Çocuğu Nasıl Doğdu?, Primo Türk Çocuğu Nasıl Öldü?, Külah, Çakmak, Zeytin Ekmek, İrtica Haberi, Mehdi, At, Mahmeemken, Aleko Bir Çocuk, Mehdi, Piç. Yarın ki Turan Devleti</span> isimli araştırma eseri de Balkanlar’ı işlemektedir.</p>

  <p class="normal">Ömer Seyfettin’in kurmaca metinlerinin dışındaki eserlerinde de Balkanlar sıkça yer almaktadır. Bunlardan en önemlisi size sunduğumuz Balkan Harbi ve esaretini kapsayan günlükleridir. Bu günlükler savaşın telaşlı ve koşuşturmalı hayatına paralel detaylı anlatımdan ziyade kısa kısa vurucu notlardan oluşmuştur. Gerek edebiyat, tarihi gerekse Türk tarihi adına önemli detayları içeren bu eser, Ömer Seyfettin’in ölümünden sonra bulunmuş ve yayınlanmıştır.</p>

  <p class="normal">Ömer Seyfettin’in eserlerinin Türk tarihinin en çalkantılı ve sıkıntılı yıllarında kaleme alındığı ve yayınlandığı düşünüldüğünde, dil, edebiyat ve kültür tarihimizin aydınlatılması açısından da ne kadar büyük bir öneme sahip olduğu daha iyi anlaşılacaktır.</p>
</body>
</html>
