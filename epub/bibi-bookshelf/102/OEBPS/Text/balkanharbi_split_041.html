<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_46">İstanbul Antlaşması</h2>

  <p class="normal">Bulgaristan hükümeti 1913 yılı Ağustos ayının son günlerinde aldığı karara istinaden Osmanlı Devleti ile İstanbul’da 6 Eylül’de aracısız olarak görüşmelere başlamıştır. Bulgaristan adına diplomatlar Andrei Toshev ve Grigor Nachovic ile General Savov tarafından görüşmeleri yürütürken, Osmanlı heyeti ise Hariciye Nâzırı Talat Bey, Bahriye Nâzırı Çürüksulu Mahmud Paşa ve Şurâ-yı Devlet Reisi Halil Bey’den oluşmaktadır.</p>

  <p class="normal">Yapılan görüşmelerin neticesinde 29 Eylül 1913 günü iki taraf arasında İstanbul Antlaşması imzalanmıştır. 20 maddeden oluşan antlaşmaya 5 adet de ek protokol yapılmıştır. Bu antlaşmaya göre;</p>

  <p class="normal">1. Madde: Edirne ve Edirne’nin batısında çağı 30 km. tutan yarım daire şeklindeki bir toprak parçası Osmanlı Devleti’ne bırakılmış, Meriç ile Edirne arasında kalan Batı Trakya toprakları ise Bulgaristan’a bırakılmıştır. Meriç Nehri’nin batısında bulunan topraklardan istisna olarak sadece Dedeağaç Osmanlı Devleti’nde kalmıştır.</p>

  <p class="normal">2. Madde: On beş gün içerisinde her iki tarafın ordularının bölgeden terhis edilmesine karar verilmiştir.</p>

  <p class="normal">3, 4. Madde: Antlaşmanın imzalanması ile birlikte iki taraf arasında diplomatik münasebetlerin yeniden başlaması kararı alınmıştır.</p>

  <p class="normal">5. Madde: Savaş esirleri ve rehinelerin bir ay içerisinde her iki tarafın atadığı komiserler aracılığıyla birbirlerine teslim edilmesi kararı alınmıştır.</p>

  <p class="normal">6. Madde: Savaş döneminde olaylara karışmış olanların imzalanan antlaşma ile birlikte genel affa uğraması kararlaştırılmıştır.</p>

  <p class="normal">7. Madde: Osmanlı Devleti tarafından Bulgaristan’a terk edilen bölgelerde kalan halkın Bulgar tebaası olması konusunda anlaşılmış, bu kişilere dört yıl içerisinde istedikleri takdirde Osmanlı topraklarına göç etmek hakkı verilmiştir. Osmanlı Devleti’nin bıraktığı bu bölgedeki halkın dört yıl müddetle askerlikten muaf olması kararlaştırılmıştır.</p>

  <p class="normal">8. Madde: Bulgar topraklarındaki bütün Müslümanlara Bulgar vatandaşlarının sahip olduğu mülkiyet ve siyasal haklardan yararlanması ve bu zümreye din ve ibadet özgürlüğünün tanınması kabul edilmiştir.</p>

  <p class="normal">9. Madde: Osmanlı topraklarında kalan Bulgar vatandaşlarına diğer Hıristiyanlara tanınan hakların tanınması konusunda anlaşmaya varılmıştır.</p>

  <p class="normal">10, 11. Madde: Bulgaristan’da kalan Müslüman Türklerin mülkiyet haklarına saygı gösterilmesi ve zorunlu olmadıkça taşınmaz mallarının kamulaştırılmaması kabul edilmiş, kamulaştırma durumunda ise taşınmazın değerinin peşin olarak ödenmesi kararı alınmıştır.</p>

  <p class="normal">13. Madde: Bulgar topraklarında kalan Osmanlı padişahına veya hanedan üyelerine ait özel mülklerin tüm haklarının saklı kalması kararlaştırılmıştır.</p>

  <p class="normal">14. Madde: Her iki tarafın da mezarlıklara ve harp meydanında ölen askerlerin gömüldüklere yerlere saygı göstermesi ve bu hususta vilayetlerdeki memurlarına gerekli emirleri vermesi kararı alınmıştır.</p>

  <p class="normal">15. Madde: Her iki devlet vatandaşlarına eskiden olduğu gibi serbestçe yerleşme ve seyahat etme hakkı tanınmıştır.</p>

  <p class="normal">16. Madde: Şark Demiryolları Kumpanyası’na ait olan demiryolu hattının Bulgaristan’da kalan kısmına ait yükümlülüklerin Osmanlı Devleti tarafından yerine getirilmesi, buna karşılık olarak Bulgar tarafında kalan alet ve edevatın iade edilmesi kararı alınmıştır.</p>

  <p class="normal">Antlaşmanın ardından 5 adet protokol de imzalanmıştır. Osmanlı Devleti ile Bulgaristan arasında imzalanan ilk protokol, sınırlar konusunu kapsamaktadır. İkinci protokolde ise müftülük konusunda alınan kararlar yer alır. Buna göre Müslüman halka müftülerini ve baş müftüyü seçme hakkı verilmiştir. Ayrıca seçilen bu görevlilerin maaşının Bulgar hükümeti tarafından ödenmesini karara bağlanmıştır. Üç numaralı protokolde ise antlaşma maddelerinde iki tarafın ihtilafa düşmesi durumunda konunun Lahey Hakem Mahkemesi’ne taşınması kararı kabul edilmiştir. Dört numaralı protokolü tren hattı üzerinde asker, mühimmat ve ticarî eşya nakli konularını kapsamaktadır. Son protokol ise Osmanlı Devleti’nin terk ettiği toprakların Bulgar hukukuna tâbi olmasını içermektedir.</p>

  <p class="normal">Yapılan bu antlaşmanın ardından Osmanlı Devleti umumi aftan kimlerin yararlanıp yararlanamayacağı konusunda çalışmalara başlamış ve Meclis-i Vükelâ konunun çözülmesi için bir komisyon kurulmasına karar vermiştir. Yine af konusu kapsamında Balkan Harbi süresinde görev yapan askerî mahkeme Divân-ı Âli-i Askerî’nin hükümlerinin temyize tâbi tutulmaması kararı alınmıştır.<sup class="calibre2"><a href="../Text/balkanharbi_split_053.html#footnote-902-130" id="footnote-902-130-backlink">[130]</a></sup></p>
</body>
</html>
