<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_31">Yunanistan’ın Ege Adaları’ndan Bazılarını İşgali</h2>

  <p class="normal">Osmanlı donanmasını Balkan devletlerinin donanmaları ile kıyaslayınca harp öncesinde ve sonrasında bırakın üstün olmayı, eşit bile değildi.</p>

  <p class="indentmetin">Yunan deniz gücü Osmanlı deniz gücüne göre hem sayı hem de teknik donanım bakımından oldukça ileri durumdaydı. Yunanlı zengin George Averoff’un katkılarıyla satın alınan Averoff Zırhlısı saatte 22 mil hız yapıp dakikada 2 mermi atabiliyordu. Diğer gemileri ise bizim Mesudiye ve Asar-ı Tevfik gemilerimizden daha iyi durumdaydılar. Yunanistan harp içinde donanmasını yenilemeyi sürdürdüğü halde Osmanlı Devleti İngiltere’ye peşin parasını vererek sipariş ettiği gemileri dahi teslim alamamıştır. Osmanlı Devleti’nde zırhlı olarak tanımlanan gemilerden sadece Barbaros ve Turgut Reis gemileri zırhlı adını hak etmekteydi. Mesudiye ve Asar-ı Tevfik gemileri sadece zırhlı kuşakla korunuyorlardı.<sup class="calibre2"><a href="../Text/balkanharbi_split_053.html#footnote-902-103" id="footnote-902-103-backlink">[103]</a></sup></p>

  <p class="normal">Kara ordusu güçlü olmayıp denizdeki üstünlüğüne güvenen Yunanistan, Ege Denizi’nde Çanakkale Boğazı’nı tutmak ve bu yolla Rumeli’deki savaşa yapılacak ikmali engellemek üzere Boğazönü Adaları’nı işgal etme kararı almıştır.</p>

  <p class="normal">Bu arada Bulgarların Çatalca’ya gelip İstanbul’u tehdit etmeleri üzerine “<span class="ideitalik">1913 Şubat ayında Osmanlı ordusunun Çatalca önündeki Bulgar ordusunun gerilerine sarkmak için yaptığı Şarköy çıkartması, deniz, kara ve az sayıda da olsa hava kuvvetlerinin bir arada kullanıldığı amfibik bir savaşın ilk örneğiydi. Ancak gerekli koordinasyon oluşturulamadığı için harekât başarısız olmuştu.” <sup class="calibre2"><a href="../Text/balkanharbi_split_053.html#footnote-902-104" id="footnote-902-104-backlink">[104]</a></sup></span> Bunun üzerine Batılı devletlerin de baskısı ile Çatalca’da Bulgaristan’la mütareke görüşmeleri yapılmıştır. Bu müzakereler sonunda Bulgaristan ile Osmanlı Devleti arasında ateşkes imzalanmıştır.</p>

  <p class="normal">Mütarekeyi kabul etmeyen Yunanistan, savaşa devam etmiştir. 24 Kasım 1912’den beri almaya çalıştığı Sakız Adası’nı 3 Aralık’ta ele geçirmiş, 21 Kasım’dan beri kuşatma altında tuttuğu Midilli’yi de zapt etmiştir. Osmanlı Devleti’ne bağlı özerk statüde bulunan Sisam Adası da 15 Mart 1913’te Yunanistan tarafından işgal edilmiştir. Bu işgallerden sonra Ege Denizi’nde fiili olarak bir Yunan hâkimiyetinden söz edilir olmuştur.</p>

  <p class="normal">Donanma personeli eğitimsiz, gemileri bakımsız ve tersaneleri teknik donanımdan yoksun Türk milleti, kısa sürede acı bir olay yaşamıştır. Tabir-i caizse bir taş atımı mesafedeki, elini uzatsa değecekmişçesine yakınındaki adaları ilanihaye kaybetmiştir.</p>
</body>
</html>
