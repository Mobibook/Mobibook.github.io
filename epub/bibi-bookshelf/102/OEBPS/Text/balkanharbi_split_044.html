<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_49">İmparatorluğun Gözyaşları</h2>

  <p class="normal">Osmanlı Devleti, Balkan Harpleri sonucu tarihinin en ağır yenilgisine uğrayarak sınırlarını Adriyatik kıyılarından Meriç Nehri’ne kadar çekmek zorunda kalmıştır. Bu savaş sonrası Rumeli toprakları terk edilmiştir. Balkanlar’daki binlerce Türk’ün yaşadığı toprakları terk etmesine neden olmuş ve büyük göç hareketleri yaşanmıştır.</p>

  <p class="normal">Balkan Harbi, Balkanlar’daki dengeleri büyük oranda değiştirmiş, yeni kurulan diğer devletlerin yanında Arnavutluk da kurulmuştur. Balkan Harbi, Avrupa devletlerini de etkilemiş, bloklar arasındaki gerginliği arttırmış, silahlanma yarışını hızlandırmıştır. Bu da I. Dünya Savaşı’nın çıkmasına sebep olmuştur:</p>

  <p class="indentmetin">I. Balkan Harbi’nde en başarılı ülke Sırplar olmuştu. Kumanova Muharebesi (23-24 Ekim 1912) sonrasında Makedonya’nın büyük bölümüne sahip oldular. Ancak bu ilerleyiş ileride Balkan Birliği arasında doğacak sorunlara zemin hazırlayacaktı. Nedeni ise Bulgaristan’ın da Makedonya üzerinde hak iddia etmesiydi. Her iki taraf bu konuda Rusya’nın hakem olmasını kabul etmişti. Ancak Rus diplomasisi sorunu çözmekte son derece başarısızdı. Özellikle Bulgarlar Rus desteği konusunda tam bir hayal kırıklığı yaşadılar.<sup class="calibre2"><a href="../Text/balkanharbi_split_053.html#footnote-902-131" id="footnote-902-131-backlink">[131]</a></sup></p>

  <p class="indentmetin">Ateşkes antlaşmaları, barış konferansları artık tek bir yerin Osmanlılarda kalması için uğraş verilmektedir: Edirne! Edirne’den ötesine geçmenin gerçekçi olmadığı ortaya çıkmıştır. Üstüne üstlük özellikle Ocak 1913’te büyük devletlerin baskılarıyla Kıbrıslı Kâmil Paşa yönetimindeki hükümet Edirne’yi bile vermeye razı hale gelecek, ancak her şey kanlı Babıâli Baskı’nıyla değişecektir. 23 Ocak 1913 baskını, İttihat Terakki’nin ipleri tamamen eline almasının başlangıcıdır. Harbiye Nâzırı Nazım Paşa’da çıkan çatışma da öldürülür. İlginçtir; bakanlar kurulundaki herkes korkudan sinerken Kâmil Paşa, Enver Bey’in uzattığı istifa dilekçesini ‘cihet-i askeriyeden gelen baskıyı’ belirterek (‘halktan’ ifadesi de tehditle ekletilerek) imzalayacaktır. 15 Nisan 1913 tarihinde Çatalca’da yapılan ateşkes ve 22 Nisan 1913’de İşkodra’nın Karadağlılara teslim olması I. Balkan Harbi’ndeki çatışmaları sona erdirir. Kayıp korkunçtur. Tunaya’nın deyişiyle ‘6 milyonu çok az aşkın nüfuslu, 173.000 km2 ‘lik Koca Rumeli, Osmanlı aile albümünde bir hatıra fotoğrafı olarak kalmıştır artık.<sup class="calibre2"><a href="../Text/balkanharbi_split_053.html#footnote-902-132" id="footnote-902-132-backlink">[132]</a></sup></p>

  <p class="indentmetin">Kuşkusuz en zararlı çıkan Osmanlılarla birlikte Bulgarlar görülüyordu. Sırbistan’la Yunanistan’ın Makedonya’nın kuzey ve güneyini paylaşmaları, ayrıca kuzeydeki Romen tehdidi, Bulgaristan için savaşın başlarındaki başarılarına rağmen ciddi bir dezavantajdı. Taraflar arasındaki yoğun diplomasi trafiği çıkmaza girince 29/30 Haziran gecesi Bulgaristan, Yunanistan ve Sırbistan yeniden savaşa tutuştular. Fırsatı değerlendiren iki ülke vardı. Biri ilk savaşa katılmayan Romanya, diğeri ise kaybettiği prestijini yeniden kazanmak isteyen Osmanlı Devleti. Enver Paşa komutasındaki Osmanlı ordusu 22 Temmuz 1913’de Edirne’ye girecek, en azından teselli bulacaktır.<sup class="calibre2"><a href="../Text/balkanharbi_split_053.html#footnote-902-133" id="footnote-902-133-backlink">[133]</a></sup></p>

  <p class="indentmetin">Balkan Harbi’nde en az savaşan ordular kadar, belki daha fazla, acıyı ve dramı canına, ırzına ve malına saldırılan, yerinden göçertilen sivil halklar yaşadı. Aynı şekilde katledildiler, tecavüze uğradılar ve sürüldüler. Camiler ve havralar aynı şekilde kirletildi ve tahrip edildi. Selanik’e giren Yunan orduları Müslümanlardan çok Yahudi katliamı yaptılar.<sup class="calibre2"><a href="../Text/balkanharbi_split_053.html#footnote-902-134" id="footnote-902-134-backlink">[134]</a></sup></p>

  <p class="indentmetin">Peki yenilginin nedenleri neydi? Ne olmuştu da tarihi zaferlerle dolu bir ordu, düşmanlarını bile şaşırtacak derecede hızla mağlubiyete sürüklenmiş, başkenti bile kaybetme tehlikesiyle karşı karşıya kalmış, eski başkenti olan Edirne Bulgarların eline geçmiş, Makedonya Sırplarla Yunanlılar arasında paylaşılmıştı? Milletçe en büyük özelliğimiz olan yenilgileri fazla gündeme getirmeme, ders çıkarmama özelliğimize en iyi örnek Balkan Harbi verilebilir. Oysa Balkan Harbi başarısız bir diplomasinin, siyasete bulaşmış bir ordunun yapıcı değil yıkıcı muhalefetin bileşiminin nelere mal olacağına dair çok çarpıcı örnekler içerir. İmparatorluk dışişleri yanı başındaki Balkan ülkelerinin yaptıkları ittifakları görmemiş/görmemezlikten gelmiş, ordu komuta kademesi ise başından itibaren hem fiziki hem mental olarak dağınık/lakayt bir duruş sergilemiş, muhalefeti temsil eden İttihat-Terakki Cemiyeti ise savaşın neticesinden çok baştaki hükümetin bu vesileyle dağılması için uğraşmıştır. Richard Hall, Osmanlı İmparatorluğu’nun Balkan müttefikleri arasındaki çelişkilerden yararlanma konusunda dikkat çekici başarısızlık gösterdiğini belirtir. Hall’e göre, en büyük düşman Bulgaristan’a karşı Sırp ve Yunanlılara bir takım tavizler verilebilir, bu girişim en azından Asya yakasından kuvvet aktarmalarında zaman kazandırabilirdi.<sup class="calibre2"><a href="../Text/balkanharbi_split_053.html#footnote-902-135" id="footnote-902-135-backlink">[135]</a></sup></p>

  <p class="indentmetin">(...)</p>

  <p class="indentmetin">Başarısız diplomasi, istihbarat zaafı, savaş durumu ile karşı karşıya kalan bir ülke muhalefetinin (İttihat ve Terakki Cemiyeti’nin) destekleyici olmak yerine, hükümeti her durumda zor durumda bırakmayı amaçlaması, ordu mensuplarının siyasetle çok içli dışlı olması, dönemin hükümetinin ise gerekli kararlılıktan yoksun olması Balkan felaketini getirmiştir. Savaş sırasında darbeyle iktidara gelen İTC, felaketin nedenlerini iyi tahlil edememiş, intikam hırsıyla hareket etmişti... Balkan Harbi literatüründe önemli bir yeri olan Bozgun’da, Hafız Hakkı Bey’in yenilginin nedenleri arasında ordunun politikaya bulaşmasını belirtmemesi dikkat çekicidir.<sup class="calibre2"><a href="../Text/balkanharbi_split_053.html#footnote-902-136" id="footnote-902-136-backlink">[136]</a></sup></p>

  <p class="indentmetin">İttihat ve Terakki Cemiyeti önderlerinin çoğu Balkan mağlubiyetinin asıl suçlusu olarak gayri Müslimleri görüyordu. Balkan Harbi’nin ardından devletin Hıristiyan nüfustan ve onların yol açtıkları problemlerden kurtulduğuna nerdeyse sevindiler. İTC yeni hedefini, Goltz Paşa’nın daha önce yayınlanan bir makalesinde önerdiği gibi Edirne ile Halep arasındaki coğrafyada tutunmak olarak belirledi.<sup class="calibre2"><a href="../Text/balkanharbi_split_053.html#footnote-902-137" id="footnote-902-137-backlink">[137]</a></sup> Öyle ki bazı yazarlar İTC’nin Balkanları bilerek terk ettiğini iddia edeceklerdir.<sup class="calibre2"><a href="../Text/balkanharbi_split_053.html#footnote-902-138" id="footnote-902-138-backlink">[138]</a></sup> Bu kadarını iddia etmek çok zorlama olsa da (çünkü çoğunun Rumeli kökenli olduğu hatırdan çıkarılmamalı) olayların gidişatı İttihat ve Terakki Cemiyeti’nin iktidarı ele geçirmek için Balkan Harbi’nin kaos ortamında her türlü vasıtadan yararlandığını gösteriyor. Ayrıca İTC, Osmanlıcılık ideolojisini neredeyse tamamen terk ederek yeni rotasını Türkçülüğe çevirecekti. İntikamcı hislerle hareket edilmesi, yenilgi nedenlerinin iyi değerlendiril(e)memesi, özellikle Enver Paşa’nın başa gelmesiyle hemen hemen ordunun ve aydınların büyük bir kısmına sirayet eden yukarıdaki ruh hali, sporadik gösterişli başarılara rağmen Osmanlı İmparatorluğu’nun I. Dünya Savaşı’ndan da başı önde ayrılmasına yol açacaktır.<sup class="calibre2"><a href="../Text/balkanharbi_split_053.html#footnote-902-139" id="footnote-902-139-backlink">[139]</a></sup></p>
</body>
</html>
