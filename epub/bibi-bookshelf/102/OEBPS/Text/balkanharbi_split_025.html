<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_30">Selanik’in Düşme Tehlikesi ve Abdülhamid’in Tavrı</h2>

  <p class="normal">Balkan Harbi sırasındaki problemlerden biri de Yunanlıların Selanik’e yaklaşması ve orada Alâtini Köşkü’nde tutulan Sultan Abdülhamid’i esir almaları ihtimali idi. Selanik’in düşme ihtimali belirince, ilk olarak Gazi Ahmed Muhtar Paşa hükümeti zamanında Sultan Abdülhamid’in Selanik’ten getirilmesi gündeme gelmiş; fakat uygulamaya konamadan hükümet değişmişti. Yeni Sadrazam Kâmil Paşa önceden alınan kararı uygulamaya koymuş ve sultan için Beylerbeyi Sarayı’nda ikâmet etmesi kararlaştırılmıştı. Damat Şerif ve Arif Hikmet Paşaların, Almanya Sefareti maiyetinde bulunan Loreley Yatı ile Selanik’e gönderilmelerine ve sultanın ikna edilip geri getirilmesine karar verilmişti.<sup class="calibre2"><a href="../Text/balkanharbi_split_053.html#footnote-902-98" id="footnote-902-98-backlink">[98]</a></sup></p>

  <p class="normal">Dönemin gazetecilerinde Süleyman Tevfik anılarında bu durumu şu cümlelerle ifade etmiştir:</p>

  <p class="indentmetin">Selanik sükût edince, orada, Alâtini Köşkü’nde bulunan Abdülhamid’in müttefiklerin ellerine geçmesi, bu yüzden de devlet için büyük sıkıntıların doğması ihtimalini göz önüne alan hükümet ile partiler onu İstanbul’a getirmeye karar verdiler. Fakat nasıl ve hangi yoldan getirilecekti? Selanik-Dedeağaç demiryolu Bulgarların ellerinde olduğundan bu yoldan gitmeyi düşünmek bile uygun değildi. İtalyanlarda bulunan ‘On iki Ada’dan başka bütün adalarımızı işgal eden Yunanlıların, filoları ile Akdeniz’de bulunduğu cihetle bahren de getirilmesi imkânı yoktu.</p>

  <p class="indentmetin">O zaman hükümetin, daha doğrusu Cemiyet’in hatırına Almanya sefaretine başvurmak geldi. Abdülhamid’in şahsi dostu ve sevgilisi olan Kayser Wilhelm’in onu esirlik tehlikesine düşmekten kurtarmak isteyeceği şüphesizdi. Almanya sefarethanesine giden bir heyet, Abdülhamid’in İstanbul’a getirilmesi için yardım istedi. Sefaret, telgrafla Berlin’den sorup olur cevabını aldıktan sonra İstanbul sefareti maiyet vapuru olan Loreley Yatı’nın bu işe tahsis edildiğini bildirdi. Çünkü Alman sancağı altında bulunan bir geminin Yunan filosu tarafından durdurularak aranmasına cesaret edilemeyeceği şüphesizdi.</p>

  <p class="indentmetin">Abdülhamid’i getirmek üzere hükümet ve Cemiyet tarafından memur edilen üç zat ile Almanya General Konsolosu, Loreley Yatı’yla Selanik’e gidip Abdülhamid’i aldılar ve İstanbul’a getirdiler. Yat; Beylerbeyi Sarayı’nın önünde durarak, evlatları ve ailesiyle beraber Abdülhamid oraya çıkarıldı. Artık eski padişah o sarayda oturacaktı.</p>

  <p class="indentmetin">Loreley’in dönmesine kadar Cemiyet ileri gelirleri büyük telaştaydılar. Çünkü yatın, Yunan filosu tarafından çevrilmesinden ziyade Abdülhamid’i alıp Almanya’ya götürmesinden korkuyorlardı. Bu vakadan İstanbul halkı, Abdülhamid gelip sarayda taht-ı muhafazaya alındıktan sonra haber aldılar.<sup class="calibre2"><a href="../Text/balkanharbi_split_053.html#footnote-902-99" id="footnote-902-99-backlink">[99]</a></sup></p>

  <p class="normal">Fethi Okyar bu nakil sırasında sultanın önce; <span class="ideitalik">“Bana bir silah veriniz dövüşerek öleyim”</span> dediğini, ardından; <span class="ideitalik">“Bulgarlar, Sırplar, Karadağlılar ve Yunanlılar beraber olabildiler, aralarındaki derin itilafları halledebildiler ve müştereken üzerimize saldırdılar demek... Rum yani Yunan Kilisesi ile Bulgar Kilisesi arasındaki itilaf baki kalsa idi, bu iki millet arasındaki uçurumu hiçbir şahıs ve tertip doldurtamazdı. Zaten elden gitmiş olan Girit için Yunan’ı ötekilerin kucağına atmanın manası var mıydı? Sizler tecrübesiz ve genç idiniz. Fakat makamı sadareti layık gördüğünüz Said ve Kâmil Paşalar senelerdir takip edilen irade-i maslahat siyasetinin zaruret olduğunu bilmiyorlar mıydı? Onların vebali sizinkilerden büyük... Bu kadar gaflet bu kadar kısa zamana nasıl sığdı?...”<sup class="calibre2"><a href="../Text/balkanharbi_split_053.html#footnote-902-100" id="footnote-902-100-backlink">[100]</a></sup></span> sözleriyle şaşkınlığını dışa vurduğunu belirtmiştir.</p>

  <p class="normal">Fethi Okyar, Babıâli’nin, Kiliseler Kanunu ile Yunan Kilisesi ile Bulgar Eksarlığı’nın aynı dini makama bağlılıklarına imkân veren yasayı kabul ettiğini duyunca da Sultan Abdülhamid’in başını iki eli arasına alıp; <span class="ideitalik">“Eyvah! Şimdi Yunanlılarla Bulgarların el ele üzerimize çullanmalarını bekleyin... Ben bu birleşmeye otuz sene bin bir bahane ve sebep ile mani olmuştum”</span> dediğini aktarmaktadır.<sup class="calibre2"><a href="../Text/balkanharbi_split_053.html#footnote-902-101" id="footnote-902-101-backlink">[101]</a></sup></p>

  <p class="normal">İstanbul’a nakledildikten sonra Beylerbeyi Sarayı’nda ikamet eden Sultan Abdülhamid’in Kâmil Paşa Kabinesi’nde Hariciye Nâzırı olarak Gabriyel Noradungiyan Efendi’nin görev aldığını öğrendiğinde de <span class="ideitalik">“Ya!... Bu harp zamanında onu mu Hariciye Nâzırı yapmışlar. Tevfik Paşa, Rıza Paşa gibi tecrübeli Türk Vezirleri hatırlarına gelmedi mi?”</span> <sup class="calibre2"><a href="../Text/balkanharbi_split_053.html#footnote-902-102" id="footnote-902-102-backlink">[102]</a></sup> diyerek tepki gösterdiğini bildirmektedir.</p>
</body>
</html>
