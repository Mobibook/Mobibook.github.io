<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_24">Savaşa Giden Yolda Öğrenci Eylemleri</h2>

  <p class="normal">Balkan Harbi öncesi İtalyanlarla savaşta olan Osmanlı için bütün şartlar aleyhineydi. Ne var ki, İttihat ve Terakki mensupları bu şartlarda savaş yanlısı bir tutum izlemişlerdi. Bu amaç doğrultusunda da 7 Ekim 1912’de Darülfünun öğrencilerini örgütleyerek Babıâli önünde, kayıtlara Balkan Harbi Mitingi olarak geçecek olan büyük bir gösteri düzenlemişlerdir. Hükümetin izlediği dış politikayı beğenmeyen İttihatçılar ordunun savaşa girmesi yönünde bir gösteri tertip etmişlerdi. Göstericiler Babıâli’nin avlusunda toplanarak, sadrazam Gazi Ahmed Muhtar Paşa’yla görüşmek istediklerini belirtirler. Bu sırada Nafia nâzırı, öğrencilere, Sadrazam Paşa’nın toplantı dolayısıyla meşgul olduğunu, öğrencilerin seçecekleri üç kişinin içeriye alınacağını ve paşanın bu öğrencilerle görüşeceğini belirtir. Bunun üzerine, gösteriyi yöneten ve o sıralarda <span class="ideitalik">Tanin</span> gazetesi yazarı olan Aka Gündüz devreye girmiş ve <span class="ideitalik">“Mutlak çıkacak, isteriz, çıkmaz ise girer çıkartırız.”</span> şeklinde kışkırtıcı sözler söyleyerek göstericileri galeyana getirmiştir.<sup class="calibre2"><a href="../Text/balkanharbi_split_053.html#footnote-902-72" id="footnote-902-72-backlink">[72]</a></sup></p>

  <p class="normal">Bu gelişmeler karşısında 1877–1878 Türk-Rus Harbi’nin kahramanı Gazi Ahmed Muhtar Paşa ve oğlu Mahmud Muhtar Paşa dışarı çıkarak göstericilerle konuşurlar. Gazi Ahmed Muhtar Paşa, galeyana gelen öğrencilere ülkenin içinde bulunduğu mevcut durumu anlatarak onları ikna etmeye çalışır. O esnada göstericileri temsilen Aka Gündüz, Sadrazam Gazi Ahmed Muhtar Paşa’nın karşısına çıkıp:</p>

  <p class="indentmetin">Gazi Paşa Hazretleri! Siz bize mazinin hikâyelerinden bahsettiniz, müsaade ediniz ki, ben de size bu sabah milletin başında bir yıldırım gibi patlayan, ayakları altında bir uçurum gibi açılan bu günün feryadını arz edeyim. Biz, söylediğiniz mazide levs ve zulmet görüyoruz, karanlık hikâyelerinizin ortasında bir ışık var ki, şimdi hepimizin ruhunu tenvir etti, o da yalnız bahs buyurduğunuz (Gazilik)tir, gaziliğinizdir. Sade bu kelime münevver, diğerleri muzlimdir. Fakat cidden büyük iseniz haydi beraber, paşa hazretleri, bu yıldırımlar altında, şu uçurumların ortasında çıkıp bir daha gazi olunuz ve millet mukadderatını bir muhterem gazi mürebbisinin eline tevdi etmekle bahtiyar olsun! Paşa’ Korku yok, hak var! Hak içinde kuvvet var. İşte karşınızdaki bu milletin dimağı gençler, şu vatanın nigehban-ı millet ve asker. Büyük ve millî unvanlar inhisar götürmez Paşa hazretleri! İşte hepimiz de istiyoruz ki, dün nasıl gazi oldunuz ise bizler de bugün gazi olacağız. Hatta daha büyüklük istiyoruz: Şahadet!<sup class="calibre2"><a href="../Text/balkanharbi_split_053.html#footnote-902-73" id="footnote-902-73-backlink">[73]</a></sup></p>

  <p class="normal">şeklinde ateşli ve etkileyici bir konuşma yapmıştır.</p>

  <p class="normal">Gazi Ahmed Muhtar Paşa’nın göstericilerin bu isteklerini:</p>

  <p class="indentmetin">Harp denilen şeyi biz biliriz. Laf ile söylendiği gibi kolay değildir. Harp’ten hem yenen hem yenilen zarar görür. İşte bunun içindir ki, en kuvvetli devletler bile harbe girmek için çok düşünmeye mecburdurlar. Her halde harbin iyi tarafı olduğu gibi pek fena tarafı da vardır. Hesapsız işe de girişilmez. Bu da sizin bileceğiniz şey değildir.<sup class="calibre2"><a href="../Text/balkanharbi_split_053.html#footnote-902-74" id="footnote-902-74-backlink">[74]</a></sup></p>

  <p class="normal">şeklinde cevaplamıştır.</p>

  <p class="normal">Bu eylem yapılsa da yapılmasa da savaş çığlıkları Balkanlar’dan duyulacaktı. Bunu da bu gösteriden hemen sonra 8 Ekim 1912’de Karadağ Prensliği Osmanlı Devleti’ne savaş açarak yapmıştır. Böylece Balkan Harpleri başlamış olur. <span class="ideitalik">“Bu olayda ilk kez konuşmacılar, yetkilileri ve hükümeti açıkça suçlayıcı bir tavır takınarak eleştiri ölçüsünü hakarete varacak boyutlara ulaştırmışlardır.”<sup class="calibre2"><a href="../Text/balkanharbi_split_053.html#footnote-902-75" id="footnote-902-75-backlink">[75]</a></sup></span> Hükümet hem bu sebepten hem de Darülfünun öğrencilerini ve halkı kullanarak onları savaş lehine kışkırttıkları için gösterinin düzenlenmesinde ve yürütülmesinde etkin rol aldıklarına inandıkları kişileri tutuklamıştır. Bu eyleme katılanların bir kısmı <span class="ideitalik">“Sadarete vürud eden nümayişçilerin reisi olup evvela irad-ı nutuk eden mumalileyh olduğu ve kendisi İttihad Terakki Cemiyeti’ne mensub idiğü ve evvelce zabitan-ı askeriyeden iken mütekaid edildiği ve 23’üncü maddenin tatbiki cihetini kuvve-i icraiye reisine karşı şiddetle red ve ilan-ı harb iddiasında nümayişçileri son derecede tahrik ve teşvik eylemek”<sup class="calibre2"><a href="../Text/balkanharbi_split_053.html#footnote-902-76" id="footnote-902-76-backlink">[76]</a></sup></span> suçu isnat edilerek tutuklanmıştır.</p>

  <p class="normal">Cepheden İstanbul’a dönen Harbiye Nâzırı Nazım Paşa hassas dönemi ve kamuoyu baskısını göz önüne alarak bu yürüyüşten dolayı yargılanmakta olan kişileri serbest bırakmıştır.<sup class="calibre2"><a href="../Text/balkanharbi_split_053.html#footnote-902-77" id="footnote-902-77-backlink">[77]</a></sup></p>

  <p class="normal">Süleyman Tevfik tanığı olduğu bu olayı hatıralarında şu cümlelerle anlatır:</p>

  <p class="indentmetin">Her dakikada bir harbin başlaması ihtimali vardı. Avrupa devletleri namına İstanbul’daki sefirlerin en yaşlısı bulunan Avusturya Elçisi Marki Pollaviçini, Babıâli’ye mülâyemet tavsiye ederken, mevki-i iktidardan düşmüş olduklarından dolayı kuduran İttihat ve Terakki ifratçıları, başlarına topladıkları birçok ayak takımı ile Babıâli’nin önüne gelip gürültüler ve patırtılar yaptılar, ihtiyar sadrazamı kapının önüne çıkararak: ‘Harp isteriz! Harp edeceğiz! Sofya’ya gideceğiz!’ diye bağırarak yaygaralar yaptılar.</p>

  <p class="indentmetin">Ben o sırada Babıâli Camii’nin karşısındaki Kâinat Kütüphanesi’ndeydim. Gürültüyü işitince sokağa fırladım. Kalabalığı, onun tanıdığım birkaç müfrit İttihatçı tarafından idare edilmekte olduğunu görünce yüreğim sızladı. Derhal, gayr-i mesul ve şahsi menfaatler tarafından bir felakete doğru sürüklenmekte olduğumuzu anlamıştım.</p>

  <p class="indentmetin">Ferik Rıza Paşa, Miralay Osman Senai Bey gibi asker dostlarımla sık sık yaptığımız hasbihaller bana o sıradaki askeri durumumuzun savaşa hiç müsait olmadığı kanaatini vermişti. Dört cepheden yapılacak hücumlara karşı koymak çok güçtü. Böyle bir savaşta kazanmamız ihtimali pek azdı. Hususiyle onların arkalarında, bütün Avrupa devletleri değilse bile Rusya Çarlığı vardı. Harbi kazansak da faydasızdı. Statükoyu muhafaza edeceğiz diyerek bizi yine eski yerimize çevirecekleri şüphesizdi. Onun için bütün aklı başında olanlar savaş taraftarı değildi.</p>

  <p class="indentmetin">İttihatçılar bir düziye, ‘Ya harp ya ölüm’ diye bağırıyorlardı. İhtiyar sadrazam ile haris Harbiye nâzırı işin ilerisini göremiyorlardı. Padişah ise bir korkuluktan başka bir şey değildi. İttihat’a mensup gazete idarehanelerinde dört günde Sofya’ya gidiş geliş şimendifer biletleri satıyorlardı.<sup class="calibre2"><a href="../Text/balkanharbi_split_053.html#footnote-902-78" id="footnote-902-78-backlink">[78]</a></sup></p>
</body>
</html>
