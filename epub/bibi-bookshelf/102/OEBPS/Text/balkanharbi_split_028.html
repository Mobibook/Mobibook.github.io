<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_33">İktidar Değişikliği Beklentisi</h2>

  <p class="normal">Osmanlı Devleti için karışık bir dönem olan Balkan Harplerinin olduğu yıllar cephedeki sıkıntıların yanında siyasi alanda da sıkıntılar görülmüştür. Bunlardan en önemlisi gerek askerin gerekse siyasetin farklı kanaatlerde olması ve bunu da farklı şekilde hayata geçirmek istemeleridir. O dönemde iktidara yönelik bir ihtilal olacağı endişesi vardır:</p>

  <p class="indentmetin">1913 yılı başlarında Edirne’yi kurtarmak propagandasını yaparak zorla başa geçmiş olan İttihat ve Terakki hükümeti az sonra Yanya’nın, iki ay geçince Edirne’nin, üç ay geçince de İşkodra’nın düşman eline geçtiğini görmüş ve yeniden binlerce subay ve erin ölmesine, on binlercesinin tutsak olmasına ve sayısız silah ve savaş gerecinin elden çıkmasına yol açmaktan başka, yönetime gelişinden dört ay kadar sonra, yalnız Edirne’yi düşmana bırakmakla kalmayan bir de sınırı 4-5 ay önce akla bile gelmeyecek bir biçimde güneye indirmiş olan bir antlaşma imzalamıştı. Bu herkesçe görülen, anlaşılan ve söylenilen bir yön idi. Bu yönüyle 30 Mayıs’tan sonra İttihat ve Terakki’nin durumu daha da kötüleşmiş ve karanlıklaşmıştı. Her an hükümet üyeleriyle, İttihat ve Terakki üyelerinden birkaçının öldürülebileceği, ayaklanmalar olabileceği, Babıâli baskınına benzer olaylar yaşanabileceği bir ortam hâkimdi.<sup class="calibre2"><a href="../Text/balkanharbi_split_053.html#footnote-902-106" id="footnote-902-106-backlink">[106]</a></sup></p>

  <p class="normal">Ancak beklenen olmamış herhangi bir darbe girişimi yaşanmamıştır. İttihat ve Terakki iktidarı II. Balkan Harbi’nde kısmen başarı sağlamıştır.</p>
</body>
</html>
