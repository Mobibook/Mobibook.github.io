<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_32">Londra Antlaşması</h2>

  <p class="normal">Bulgaristan ordusunun saldırısı ile özellikle İstanbul’a yakın yerlerde sıkışan Osmanlı Devleti, bir anlaşma zemini hazırlanıp görüşmelerin yapılabilmesi için üçüncü ülkelerden yardım talep etmiştir. Bu sırada Balkan devletleri arasında menfaat çatışması yaşanınca 16 Nisan’da Bulgarlarla on günlük bir ateşkes imzaladıktan sonra, Londra’da barış görüşmelerine yeniden başlanmasına karar verilmişti. 16 Nisan’da ateşkesin imzalanmasından sonra, Büyük Devletler Balkanlılara yapmış oldukları gibi, Babıâli’den de murahhaslarını ve barış görüşmeleri için bir yer seçmelerini isterler. Balkanlıların kendilerine bildirilmiş olan barış şartlarını ve savaşı durdurmayı kabul etmiş olduklarını da eklerler.</p>

  <p class="normal">Babıâli de 3 Mayıs’ta görüşmenin kabulünü bildirir ve toplantı yeri olarak Londra’yı seçer. Bu aşamada, Osmanlı Devleti bir an önce İstanbul ve Çatalca üzerindeki baskıdan kurtulmak istemekte, Bulgarlar ise artık Osmanlı Devleti’nden ne koparabileceklerse koparmış durumda olduklarından ve diğer yandan Çatalca’daki ordusunu oradan çekmeyi ve kendi bağlaşıklarına yönelmeyi planladıklarından, her iki devlet de barışı çabuklaştırmak için uğraşırken, Sırbistan ve Yunanistan da barışı geciktirmek için uğraşmışlardır. Osmanlı hükümeti Ege Adalarının statüsü için uzun süre direndi ise de adalar konusunun Büyük Devletlere havale edilmesini ve Edirne’nin terk edilmesini kabul etmesinden sonra Londra’daki “Barış Konferansı”na devam edilebilmiştir. Bu görüşmelerin sonunda 30 Mayıs 1913 gecesi Londra Antlaşması imzalanmıştır.</p>

  <p class="normal">Farklı devletlerin ve Balkan milletleri ile Osmanlı’nın bir çıkış yolu olarak gördükleri Londra Antlaşması’nın hükümleri şunlardı:</p>

  <p class="normal">1- Osmanlı Devleti Avrupa kıtasındaki topraklarının, Ege Denizi’nde Enez’den, Karadeniz’de Midye’ye giden hattın batısında kalan topraklarını Balkanlı müttefiklerine bırakmayı kabul etmiştir.</p>

  <p class="normal">2- Osmanlı Devleti, Arnavutluk sınırının çizilmesi ile Arnavutluk’a ait bütün işlerin çözümünü altı büyük Avrupa devletine bırakmıştır.</p>

  <p class="normal">3- Osmanlı Devleti, Girit üzerindeki her türlü hakkından, altı büyük devlet lehine vazgeçer.</p>

  <p class="normal">4- Osmanlı Devleti, Ege Adalarının mukadderatını saptamayı büyük devletlere bırakır.</p>

  <p class="normal">5- Osmanlı Devleti ile Balkan devletleri savaşın ortaya çıkardığı mali sorunların, temsilcilerinin katılacağı uluslar arası bir konferansta çözülmesini kabul eder.</p>

  <p class="normal">6- Savaş tutsakları, hakkı kaza [yargı hakkı], uyrukluk ve tecim [ticaret] işlerinin ayrıca antlaşmalarla çözülmesini kabul eder.<sup class="calibre2"><a href="../Text/balkanharbi_split_053.html#footnote-902-105" id="footnote-902-105-backlink">[105]</a></sup></p>
</body>
</html>
