<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_29">Babıâli Baskını</h2>

  <p class="normal">Yönetimden memnun olmayan İttihat ve Terakki erkânı Babıâli’ye baskın düzenleyerek hükümeti ele geçirmeyi plânlamıştır. İttihat ve Terakki üyeleri günlerce süren hazırlığını gizlice tamamlamış ve kararlaştırılan gün ve saatte, ittihatçıların fedaîler grubuna mensup bazı genç subaylarla, siviller, Babıâli civarında yerlerini almışlardı.</p>

  <p class="normal">Bakanlar kurulu toplantı hâlinde iken İttihat ve Terakki partisinin genel merkezinde<sup class="calibre2"><a href="../Text/balkanharbi_split_053.html#footnote-902-91" id="footnote-902-91-backlink">[91]</a></sup> toplanan İttihâtçılar harekete geçmek için haber beklemektedirler. Beklenen haberi Talat Bey’in emriyle Sapancalı Hakkı <span class="ideitalik">“Her şey hazır”</span> diyerek vermiştir. Ortamın müsait olduğu haberini alan Enver Bey bir ata binmiş ve Yakup Cemil başta olmak üzere İttihat ve Terakki’nin mensupları ile yola düşmüştür.</p>

  <p class="normal">Ellerinde bayraklar ile <span class="ideitalik">“Yaşasın Enver Bey, Yaşasın Millet”</span> sloganları ile günümüzde İstanbul Valiliği olarak kullanılan sadarete yürümüşlerdir. Burada tertibat alan Talat Bey, Enver Bey’e rahat bir zemin hazırlamıştır. Daha önceden İttihatçılar tarafından değiştirilen, sözde koruma birliği, başındaki komutanla olaya müdahale eder gibi görünse de Enver Bey atından hızla merdivenlerden çıkmaya başlarken, komutana talimat vererek bölüğü buradan uzaklaştırmıştır. Muhafız Bölüğü’nün komutanı askerlerini alıp Babıâli’nin arka tarafındaki Nallı Mescit önünde silâh çattırarak hiçbir şeye müdahale ettirmeden bekletmiştir. Bu boşluktan istifade eden Enver Bey ve İttihatçılar sadarette kendilerine silâh çeken Sadâret Yaveri Nafiz Bey’le, Harbiye Nezareti yaverlerinden Kıbrıslı Tevfik Bey’i, Sadâret Dairesi kapısında duran iki nöbetçi askeri ve isimleri bilinmeyen altı kişiyi öldürmüşlerdir. Kendilerinden de cemiyet murahhaslarından ve eski mülâzımlardan Mustafa Necip Bey öldürülmüştür.</p>

  <p class="normal">Babıâli Baskını’nın içinde olan Tahsin Uzer, olayların gidişatını şu cümlelerle anlatmaktadır:</p>

  <p class="indentmetin">Yakınım bir zat bana: ‘Yarın Babıâli basılacak.’ dedi... Sabah erkenden Sirkeci’deki Ertuğrul Mağazası’na gittiğimde, Cemal Azmi’nin beni aradığını söylediler, kendisi öğle vakti meseleyi bana izah etti. Ertuğrul Mağazası hizmetkârlarından bir tabanca aldım... Toplantı, Kulüp’te başladı. Yürüyüşe geçildiği zaman, Enver at üstünde önde ve etrafında genç kurmay subaylarla, Ömer Naci, Talat, Kara Kemal, Mustafa Necip ve diğerleri bulunduğu halde Duyun-ı Umumiye sokağından süratle Babıâli’ye iniyorlardı. Babıâli’ye vardığımız zaman nöbetçiler silah basına geldiler ve demir kapıyı kapamak istedirler. Halil Bey onlara bir şeyler söyledi ve içeri atladı. Tam bir dakika geçmişti ki, Babıâli Sadâret Salonu’ndan silah sesleri gelmeye, camlar kırılmaya başladı... Cemal Azmi telefonları izole etmiş, Telefon Müdürü Sadık Bey de telefon merkezini ele almış, hiç bir daire diğerini haberdar edemez hale gelmişti... Uşak Redif Taburu Babıâli’nin muhafazası ile görevli idi. Tabur Komutanı Ahmed Bey daha evvel ikna edilmiş olduğu cihetle mukabele etmediler. Sadaret ve Harbiye Yaverleri Tevfik ve Nafiz Beyler; Enver, Halil, Mustafa Necip, Yakup Cemil ve Hüsrev Beylerin üzerine evvela ateş açtılar. Her ikisi de yaver odasında telef oldular. Mustafa Necip’te kapı önünde düştü öldü. O sırada Nazım Paşa, Sadâret Vükela odasından salona çıkacak ve bazı şeyler söyleyecek oldu... Deli Yakup Cemil ateş etti. Nazım Paşa kafasından vurularak oracıkta şehit düştü. Olaya çok üzülen Enver: ‘Bunu yapmayacaktınız cinayete lüzum yoktu’ deyince, Yakup Cemil esasen yere serilen Nazım Paşa’nın üstüne bir kaç el daha kurşun sıktı... Evet, Nazım Paşa şehit olmuştu. Bunda İttihat ve Terakki Genel Merkezi’nin ve Enver Bey’in rızası ve katkısı yoktu. Bu çok çirkin ve gaddarca işlenen bir cinayetti. Muhalifleri Enver’i suçladı. Nitekim bunun acısını memleket çekti.<sup class="calibre2"><a href="../Text/balkanharbi_split_053.html#footnote-902-92" id="footnote-902-92-backlink">[92]</a></sup></p>

  <p class="normal">Babıâli Baskını’nın önemli tanıklarından olan Ali Fuad Türkgeldi anılarında Babıâli Baskını’nı anlatırken; bir gün Sultan Reşad’ın yanında Şehzade Abdülmecid olduğu halde kendisini çağırıp, Abdülmecid Efendi’ye hitaben, Çatalca’dan bir binbaşının yolladığı, ordunun galeyanda olduğuna dair telgrafı göstererek, sadrazama bilgi vermesini ve gerekli tedbirlerin alınmasını istediğini belirttikten sonra Babıâli’ye gittiğini, toplantıda olan Sadrazam Kâmil Paşa’ya geldiğinin haber verilmesi üzerine on beş dakika sonra sadrazamın odasına geldiğini belirtmektedir.<sup class="calibre2"><a href="../Text/balkanharbi_split_053.html#footnote-902-93" id="footnote-902-93-backlink">[93]</a></sup> Türkgeldi:</p>

  <p class="indentmetin">...Sadrazam gelerek makamına oturdu. Ben de pencerenin önünde bulunan yanındaki koltuğa oturdum... Kendisi telgrafı okurken (binbaşının yolladığı telgraf) haricen bir gürültü işitildi. Başımı pencereye çevirince önlerinde irili ufaklı çocuklar olduğu halde sarıklı sarıksız bir takım adamların tekbir alarak Babıâli’ye doğru gelmekte olduklarını gördüm. Sadrazama ‘Bir miting mi var? Ellerindeki bayraklarla birçok adamlar Babıâli’ye doğru geliyorlar’ dedim. ‘Yok öyle bir şey’ diyerek telgraf nameyi okumaya devam etti. Fakat gittikçe gürültü artıyordu. Başımı çevirip de baktığımda ‘İçeriye girmek üzere parmaklıklara tırmanıyorlar efendim, parmaklıklardan aşıyorlar.’ deyince ‘Haber verin de kapıları kapasınlar.’ dedi. Düşündüm ki, bunların erbabı kıyam olduklarına şüphe yok; iptida sadrazamın odasına da hücum edecekleri muhakkak; şu halde durmak nefsimce büyük tehlikeyi mucip. Hemen haber vermek bahanesi ile odadan çıktım, aradaki odada kapı ağaları ve hademeler toplanıp: ‘Bu başımıza gelenler nedir!?’ diye ağlaşıyorlardı. Hariçteki büyük sofada da şangır şangır camlar kırılıyor, silahlar atılıyordu. Deniz tarafındaki elçi odasına gittim, orada Maliye Nâzırı Abdurrahman Efendi ve Telgraf ve Posta Nâzırı Mosoros Kikis Bey ile Doyçe Bank direktörleri ve Almanya Sefareti baştercümanı avans müzakeresi ile meşgul oluyorlardı. Oraya girince bir köşeye sığınarak netice-i hale intizar eyledim. Sofadan daha şiddetli silah sesleri ve ‘Ay!’ diye birinin feryadı işitildi. Odacılar gelip Harbiye Nâzırı Nazım Paşa’yı vurduklarını haber verdiler. Gerçi Babıâli’de bulunan asker yetiştiyse de Nallı Mescit önünde silah çatarak hiçbir harekette bulunmadı... Bir müddet sonra Şeyhülislam Efendi ile Reşid Bey de bizim bulunduğumuz odaya geldiler. Şeyhülislam’ın hal ve tavrında bir eseri telaş görünmüyordu. Odacılar Talat ve Enver Beylerin sadrazamın yanına gelerek kendisine istifa teklif ettiklerini ve Enver Bey’in istifanameyi alıp saraya götürdüğünü haber verdiler. Ondan sonra hariçteki gürültü azaldı. Bir aralık Kâmil Paşa beni nezdine çağırıp: ‘Enver ile Talat geldiler, istifa teklif ettiler. Yazdığım istifanamede; ‘ciheti askeriyeden vuku bulan teklif üzerine’ diye yazmış olduğum halde ‘ahali’ tabirini de ilave ettirdiler ve evvelce kendisine tevdi ettiğim telgrafnameyi iade eyledi’ demiş ve Kâmil Paşa’nın istifa metnine yer vermiştir. İstifa şu şekilde yazılmıştır:</p>

  <p class="ortayazi">Huzur-ı Ali-i Hazret-i Padişahi</p>

  <p class="indentmetin">Ahali ve ciheti askeriyeden vuku bulan teklif üzerine huzur-ı şahanelerine istifaname-i acizanemin arzına mecbur olduğum muhat-ı ilm-i ali buyruldukta ol baba ve katibe-i ahvalde emr-ü ferman hazret-i veliyülemr efendimizindir.</p>

  <p class="sagnormal">10 Kanunusani 328, Sadrıazam Kâmil.<sup class="calibre2"><a href="../Text/balkanharbi_split_053.html#footnote-902-94" id="footnote-902-94-backlink">[94]</a></sup></p>

  <div class="clrb"></div>

  <p class="normal">Türkgeldi, Enver ve Halil Hurşid Bey ile saraya giderlerken Enver Bey’in: <span class="ideitalik">“Bizim maksadımız Nazım Paşa’yı vurmak değildi; bir yanlışlık neticesi olarak vuruldu”<sup class="calibre2"><a href="../Text/balkanharbi_split_053.html#footnote-902-95" id="footnote-902-95-backlink">[95]</a></sup></span>şeklinde açıklama yaptığını ifade etmiştir.</p>

  <p class="normal">Babıâli Baskını ile Sadrazam, Mahmud Şevket Paşa olmuş ve iktidar tekrar İttihat ve Terakki’nin eline geçmiştir. Yeni bir Halaskar Zabitan Hareketi ile iktidardan düşmemek için kanunun elvermediği tedbirlere başvurup sadrazamlıktan indirilen Kâmil Paşa, Şeyhülislam Cemaleddin Efendi, Maliye Nâzırı Tatar Abdurrahman Bey ve Dâhiliye Nâzırı Reşid Beyler memleket dışına çıkarılmışlardır. 23 Ocak 1913 günü Sadrazam olan Mahmud Şevket Paşa, bu dönemdeki nâzırların çoğunluğunun savaş taraftarı olduklarını, Enver ve diğer genç subayların da aynı görüşü paylaştıklarını, kendisinin ise askeri ve siyasi vaziyetten dolayı harbe girme taraftarı olmadığını, bu yüzden harbe girilmesi halinde istifa edeceğini bildirince itidal fikrinin hâsıl olduğunu belirtmektedir. <sup class="calibre2"><a href="../Text/balkanharbi_split_053.html#footnote-902-96" id="footnote-902-96-backlink">[96]</a></sup></p>

  <p class="normal">Hüseyin Cahit Yalçın, Babıâli Baskını’ndan söz ederken; “<span class="ideitalik">Doğal olmayan yollarla düşürülen İttihat ve Terakki, doğal olmayan bir yolla, Babıâli Baskını ile yeniden işbaşına geçti. Gerçek bir yetkeleri yoktur aslında, korku veren bir örgüt olmaktan başka. Hükümette kalmak için hep rejime sığmayan komplolar düzenlemiş, Mahmud Şevket Paşa olayından sonra İstanbul’da varlığı istenmeyenler hep birlikte Sinop’a sürülmüşlerdir...”<sup class="calibre2"><a href="../Text/balkanharbi_split_053.html#footnote-902-97" id="footnote-902-97-backlink">[97]</a></sup></span> ifadeleriyle kanuni olmayan yolla iktidarı ele geçiren cemiyeti ağır bir şekilde eleştirmektedir.</p>
</body>
</html>
