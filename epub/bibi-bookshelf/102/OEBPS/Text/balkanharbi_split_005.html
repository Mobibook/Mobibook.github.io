<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_11">Edebi Şahsiyeti</h2>

  <p class="normal">Ömer Seyfettin Askerî İdadi’si öğrencisi iken dönemin ediplerini okumaya bilinçli bir şekilde başlamıştır. Onun edebiyata karşı merakı bu dönemde yoğunluk kazanmıştır.</p>

  <p class="normal">Askerî İdadisi öğrencisi Ömer Seyfettin’in, edebiyat dünyasına girişi “<span class="ideitalik">Pul”</span> mecmuasının 1 Temmuz 1314 (14 Temmuz 1898) tarihli 12. sayısında M. Enver imzasıyla çıkan “<span class="ideitalik">Lâne-i Garam</span>” isimli manzumesi ile olmuştur. Bu şiir 10 Haziran 1314 (23 Haziran 1898) tarihinde yazılmıştır. <sup class="calibre2"><a href="../Text/balkanharbi_split_053.html#footnote-902-38" id="footnote-902-38-backlink">[38]</a></sup></p>

  <p class="normal">“<span class="ideitalik">Çizgili Kâğıt</span>” adlı ilk yazısı aynı derginin 20 Mart 1902 tarihli yedinci sayısında çıkmıştır. Basılan ilk hikâyesi “<span class="ideitalik">Tenezzüh</span>” <span class="ideitalik">Sabah</span> gazetesinin 4 Muharrem 1320 [13 Nisan 1902] tarihli 4469. sayısının 3 ve 4. sayfalarında yayınlanmıştır. Bazı kaynaklar bu hikâyenin adını “<span class="ideitalik">İhtiyarın Tenezzühü</span>” olarak nakletse de bu bilgi yanlıştır.<sup class="calibre2"><a href="../Text/balkanharbi_split_053.html#footnote-902-39" id="footnote-902-39-backlink">[39]</a></sup></p>

  <p class="normal">Ömer Seyfettin’in edebî faaliyeti, <span class="ideitalik">Genç Kalemler</span> dergisi ile bir sistematik kazanmıştır. Bu mecmuada “<span class="ideitalik">Yeni Lisan</span>” adıyla neşrettiği makalesi, onun dil ve edebiyat hakkındaki görüşlerini ihtiva eder. Bu makalede, edebiyatımızın Batı’ya yönelmeden önce Doğu edebiyatını, Batı’ya yöneldikten sonra da Fransız edebiyatını taklit ettiğini anlatmıştır. Bu durumu tespit ederken çözüm olarak milliliği savunmuştur. Kendi anlayışına göre, edebiyatımızın takip etmesi icap eden esasları hakkında bilgi vermiştir. Edebiyatımız, bilhassa dilde sadeleşme konusunda söyledikleri, günümüzde taraftar bulmaktadır. Milliyetçilik hakkındaki görüşlerini de bu yazısında bulmak mümkündür. Diğer yazılarından da anlaşılacağı gibi milliyetçilik anlayışını ırktan çok dil, din, terbiye ve örf esaslarına bağlamıştır. Böylece inançları, kültürleri ve gelenekleri bir olan insanların meydana getirdikleri birliğin daha kalıcı ve sağlam olacağını ifade etmiştir. Türk milletinin kimlik inşasının da geleneğin modernize edilerek edebiyat üzerinden yapılacağını söylemiştir.</p>

  <p class="normal">Ömer Seyfettin, <span class="ideitalik">Genç Kalemler</span>’de Ali Canip ve Ziyâ Gökalp ile birlikte bir müddet çalıştıktan sonra Balkan Harbi başladığı için ordudaki vazifesine dönmüştür. Kumanova’da Sırplara, Yanya’da Yunanlılara karşı çarpışmış ve esir düşmüş, Yunanistan’daki esâret hayatından sonra 12 Nisan 1330 (1914) tarihinde <span class="ideitalik">“Türk Sözü”</span> dergisinin başyazarlığına getirilmiştir.<sup class="calibre2"><a href="../Text/balkanharbi_split_053.html#footnote-902-40" id="footnote-902-40-backlink">[40]</a></sup> Temmuz 1917’den sonra Ziya Gökalp’in çıkardığı <span class="ideitalik">“Yeni Mecmua”</span>da yayınladığı hikâyeleriyle ünü yaygınlaşmıştır. <span class="ideitalik">“Tanin”, “Vakit”, “Türk Dünyası”, “Zaman”, “İfham”</span> gazetelerinde <span class="ideitalik">(1918-20), “Türk Yurdu” (1913), “Yeni Mecmua” (1917) “İnci”,</span> “<span class="ideitalik">Diken”, “Şair” (1918), “Donanma”, “Büyük Mecmua” (1919), “Halka Doğru”, “Türk Yurdu”, “Zekâ”</span> gibi dergilerde öykü ve romanlarının yanı sıra şiir ve makaleler yayınlanmıştır.</p>

  <p class="normal">Ömer Seyfettin, bulunduğu çeşitli görev ve yerlerden dolayı farklı coğrafya ve insanları tanımıştır. Bu farklılıklar hikâyelerinde millîlik vasfını ortaya çıkarmıştır.</p>

  <p class="normal">Ömer Seyfettin’in tasarladığı milli edebiyatı ifade etmek için çeşitli fikirler ortaya atılmış, çeşitli teoriler sunulmuştur. Bu konuda kanaatlerini önemsediğimiz Hülya Argunşah, Ömer Seyfettin’in savunduğu Millî Edebiyat’ın doğuşu, dili, muhtevası ve adlandırılması hakkında şunları söylemiştir:</p>

  <p class="indentmetin">Millî Edebiyat’la öncelikle bir milletin tesir ve taklit dönemleri de dahil olmak üzere kendi diliyle meydana getirdiği edebî tecrübelerinin tamamı kastedilmektedir. Özel ya da darlaştırılmış anlamıyla da milletin geçmiş tecrübelerinin içinde yaşanan şartlar dolayısıyla en arındırılmış şekilleriyle, haline cevap vermek üzere canlandırıldığı yılların edebiyat faaliyetine işaret etmektedir. Bu dönem Türk milletinde ve Türk edebiyatında millîleşme sürecine denk gelmektedir. 1908 II. Meşrutiyet’inin başlattığı dağılma, imparatorluktaki belirsizlik, arka arkaya gelen ve büyük kayıplarla sonuçlanan savaşlar dönemi Türk milliyetçiliğinin doğuşunu ve gelişmesini hızlandırmış, nihayet imparatorluktan millî devlete doğru olan değişim kendisini ifade etmek için bir de edebiyat meydana getirmiştir. Bu edebiyat Millî Edebiyat olarak adlandırılmaktadır. Muhtevasını bir taraftan milliyetçi düşüncenin kavramlar ve idealler dünyası, diğer taraftan halin çıkmazlarına ortak geçmişten çözüm arayışları oluşturmakta, bütün bunlar edebî geçmişin estetik değerleri arasında bir ayıklamaya gidilerek asıl millete özgü olan şekil ve dille ifade edilmektedir. Bunlar Millî Edebiyat’ın konu, şekil ve dil konusunda birtakım tercihlerinin de bulunduğunu göstermektedir.<sup class="calibre2"><a href="../Text/balkanharbi_split_053.html#footnote-902-41" id="footnote-902-41-backlink">[41]</a></sup></p>

  <p class="normal">Ömer Seyfettin millî olanın, milli edebiyatın peşindedir. O, “Millî Edebiyat”ı tanımlarken dil, vezin ve millî muhteva konularını vurgular:</p>

  <p class="indentmetin">Bakınız ben Millî Edebiyat’tan ne anlarım: Vezinle dilin tam Türkçe, yani tabiî olması... Zira yaratıcı bir sanatkârın duygularına sınır çizilemez. Bu sanatkâr karakterine, aldığı terbiyeye, nelere karşı bir meyil duyuyorsa onlara göre yazar. Hem zannetmem ki, bir adam mademki bir topluluğun içinde yaşıyor; duyuşu, tarzı millî anlayışın dışında olsun. İnsan normal, anormal olabilir; fakat milliyet denilen manevî dairenin içinde bunların her ikisi de yok mudur? Bu iki hâlin durmadan devam eden mücadelesidir ki hayata can verir. Mücadelesiz hayat, ölümün, yokluğun ta kendisidir.<sup class="calibre2"><a href="../Text/balkanharbi_split_053.html#footnote-902-42" id="footnote-902-42-backlink">[42]</a></sup></p>

  <p class="normal">Ömer Seyfettin’in eserlerinde milletin ruhuna hitap eden bir tavır görülür. O, kalemini savaşın devam ettiği dönemde mücadelenin önemini arttırmak ve ona yeni ufuklar kazandırmak amacıyla kullanmıştır:</p>

  <p class="indentmetin">Ömer Seyfettin, millî edebiyat döneminin çalışkan simalarındandır. Yazar, millî olanın peşindedir. Askerlik mesleğinin vermiş olduğu bütün mizaçları kendi içinde bir kendilik bilincine dönüştüren yazar, kalemini savaşın, ezilmişliğin ve yitirilmişliğin içinde yeniden sivriltmesini bilmiş sanatçılarımızdandır. Varlığını milletin geleneksel değerleriyle yazın ikliminin üst basamaklarına farklı renk ve seste imgelere dönüştüren yazar, yazını dil, din ve geleneklerin inşasında bir araç olarak kullanır. Ömer Seyfettin’in sanat evreninde dil, din ve gelenek her zaman ‘öznedir’ ve bu öznenin ‘nesnesi’ ise her zaman yazındır.<sup class="calibre2"><a href="../Text/balkanharbi_split_053.html#footnote-902-43" id="footnote-902-43-backlink">[43]</a></sup></p>

  <p class="normal">Ömer Seyfettin Türk Edebiyatı tarihinde her şeyden önce hikâyeleriyle öne çıkmış bir sanatçıdır. Bununla beraber o, hikâyelerinin yanında makale, deneme, eleştiri, fıkra, anı, tiyatro ve şiir türlerinde de eserler vermiştir.</p>

  <p class="normal">O, edebiyatımızda farklı anlatım şekillerini de denemiş bir yazardır. Bunlardan biri de edebi ürünlerinin bir kısmını mektup şeklinde yazmasıdır. Ömer Seyfettin, <span class="ideitalik">“Bahar ve Kelebekler, Tarih Ezeli Bir Tekerrürdür, Aşk ve Ayak Parmaklan, Sivrisinek, Lokantanın Esrarı, Memlekete Mektup”</span> gibi hikâyelerini mektup tarzında yazmıştır.<sup class="calibre2"><a href="../Text/balkanharbi_split_053.html#footnote-902-44" id="footnote-902-44-backlink">[44]</a></sup></p>

  <p class="normal">Ömer Seyfettin, yazılarında edebiyatın başta “dil” olmak üzere pek çok problemini ele almış, o dönemdeki edebi eğilimleri ve eğilimlerin yakın gelecekte alabilecekleri muhtemel şekilleri göz önünde bulundurarak bunları kendi görüş açısıyla değerlendirmiştir.</p>

  <p class="normal">Ömer Seyfettin iyi bir gözlemci olup bunu eserlerine yansıtmıştır:</p>

  <p class="indentmetin">Eserlerinde bu yeteneğini sonuna kadar kullanır. Ondaki gerçekçiliğin temelinde de bu vardır. İnsanları ve olayları değişik açılardan değerlendirmekte ve gözler önüne sermekte çok başarılıdır. Dolayısıyla okuyucuyu farklı düşünceler oluşturmaya ve olaylara tek yönlü bakmamaya sevk eder.</p>

  <p class="indentmetin">Yazardaki en dikkat çekici yönlerden biri de mizahtır. Öykülerinde mizah asla bir çıkıntı gibi durmaz. Yaptığı tenkitler insanı güldürürken düşündürür. Yozlaşmış ve bozulmuş insan davranışlarını, milli varlığından habersiz, kültürünü terk etmeye meyilli züppeleri, batıl inançlarla sorunlara çözüm bulmaya çalışan cahilleri üstü kapalı yerden yere vurur. Bu yönü ile öykü yazma tekniğini ne kadar iyi bilip mükemmel uyguladığı ve bunu gözlem yeteneği ile birleştirince günümüzde de değerini koruyan eserler meydana getirdiği ortadadır.</p>

  <p class="indentmetin">Yapmacıklığa kaçmadan, sade ve açık bir üslup kullanarak, sağlam bir gerçekçilik ve toplumsallıkla sanatının hakkını veren Ömer Seyfettin’in, öykülerinde yapmak istediği şey, ulusal bilinci kuvvetlendirmek ve ülkesinin kalkınmasına yardımcı olmaktır.<sup class="calibre2"><a href="../Text/balkanharbi_split_053.html#footnote-902-45" id="footnote-902-45-backlink">[45]</a></sup></p>

  <p class="normal">O, eserlerini yayınlarken şu müstear isimleri kullanmıştır: Ayas, Ayn., Ayn. Kef., Ayn. Sin., Camasb, C. Nazmi, Ç. Kemal, Enver Perviz, Feridun, M. Enver Perviz, F. Nezihi, M. Enver, Ömer Tarhan, N. Nazmi, Ö. Seyfettin, Perviz, Süheyl Feridun, Şit., Tarhan, Tekin, C. Nizami, Kaf-ı Farsi, Kaygusuz, Ömer, Cim., Sin., Ömer, Nazmi, A. H. Ayas.<sup class="calibre2"><a href="../Text/balkanharbi_split_053.html#footnote-902-46" id="footnote-902-46-backlink">[46]</a></sup></p>

  <p class="normal">Ömer Seyfettin, edebiyatımızda, destan ruhu taşıyan millî hikâyeleriyle şöhrete ulaşmıştır. O, İttihat ve Terakki’nin fikri yapısına paralel düşünce dünyasına sahip olsa da onların dayatmalarına göğüs germiş, bildiği hakikatleri ifadeden geri durmamıştır.</p>

  <p class="normal">Ömer Seyfettin, millî edebiyat döneminin çalışkan simalarından olup Türk edebiyatının önde gelen hikâyelerindendir. Kısa hikâyeciliğimizin kurucu isimlerindendir. Asker, şair ve güçlü bir edebi yeteneği olan bir öğretmendir. Ayrıca edebiyatta Türkçede sadeleşmenin savunucusudur. Kısa ömrüne pek çok eser sığdırmıştır.</p>
</body>
</html>
