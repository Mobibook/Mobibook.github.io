<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_21">Trablusgarp Savaşı</h2>

  <p class="normal">Dünya üzerindeki zengin sömürgeler, güçlü emperyalist devletlerce paylaşıldığından, İtalya, ülkesine yakın olan Trablusgarp’a, göz dikmiştir. Trablusgarp yoluyla, Afrika’nın ortalarına kadar inebileceğini hesaplayan İtalya, Racconigi Antlaşması’yla (1909), Rusya’nın da desteğini sağladığından rahat hareket etmeye başlamıştır.</p>

  <p class="normal">İtalya, Trablusgarp’ı işgale hazırlanırken, onu fazla zayiat vermeden ele geçirmek için her türlü tedbiri almış, Osmanlı kamuoyunu ve hükümetini aldatmak için bir kısım gösterilere başvurmuştur. Kamuoyunu aldatmaya yönelik çabalardan birisi, 1910 ilkbaharında İtalya’ya Sömürgeler Enstitüsü’nün finansesinde yapılan 120 kişilik bir Türk grubunun İtalya’ya daveti olmuştur. Bu davete <span class="ideitalik">Yeni Gazete</span> adına katılan Ahmet Emin Yalman, olup bitenlerin içyüzünü hatıralarında şöyle anlamıştır.</p>

  <p class="indentmetin">İtalya’nın her köşesini kısmen vapurla, kısmen hususi trenlerle dolaştık, çok ikram gördük. El üstünde taşındık. Her yer ‘Yaşasın genç Türkiye!...’ nidalarıyla çınladı...<sup class="calibre2"><a href="../Text/balkanharbi_split_053.html#footnote-902-66" id="footnote-902-66-backlink">[66]</a></sup></p>

  <p class="normal">Süleyman Tevfik hatıralarında İtalyanların bu oyunu nasıl ustalıkla oynadığını şu cümlelerle anlatmaktadır:</p>

  <p class="indentmetin">O zaman Roma’da mevki-i iktidarda bulunan Ciyoletti kabinesi bir taraftan hazırlıkta bulunuyor ve diğer taraftan da bize karşı çok dostane bir vaziyet takınarak sefirimizi, Osmanlı hükümetini aldatıyordu.</p>

  <p class="indentmetin">Son günlerde Yemen İsyanı üzerine Osmanlı hükümeti Trablusgarp fırkasının ehemmiyetli bir kısmını oraya sevkle Trablus’u ufak bir kuvvetle bırakmış olduğunu fırsat sayan Ciyoletti, artık bunun zamanı geldiğine hükmettiğini yazdığı hatıratında itiraf ediyor.</p>

  <p class="indentmetin">Almanya’nın büyük manevralarında bulunmak üzere davet olunup Berlin’e gitmiş olan Veliaht Yusuf İzzeddin Efendi, manevraların hitamında memlekete dönerek İstanbul’da suret-i mahsusada yazılması üzerine, program haricinde olarak Roma’ya uğramış orada da gerek hükümete gerek halk tarafından çok dostça ve büyük bir hürmetle selamlanmıştı.</p>

  <p class="indentmetin">Bütün bunlar, Ciyoletti kabinesi tarafından, Trablusgarp’ın müdafaa tertibatını ihmal ettirmek için ustalıklı bir plan, bir gösterişten ibaretti.<sup class="calibre2"><a href="../Text/balkanharbi_split_053.html#footnote-902-67" id="footnote-902-67-backlink">[67]</a></sup></p>

  <p class="normal">İtalya Osmanlı’ya şirin görünürken, Rusya’dan başka diğer devletlerin de desteğini sağlamıştı. Bundan sonra bir bahane arayışına girmiştir. Bu bahaneyi de Trablusgarp ve Bingazi’nin uygarlık bakımından geri bırakıldığı, burada yaşayan İtalyanlara kötü davranıldığına dayandırmıştır. Kendince bu makul gerekçeye dayanarak 28 Eylül 1911’de bu bölgeyi işgale başlamıştır. İtalyanlar Trablusgarp, Tobruk, Derne ve Bingazi’ye asker çıkarmıştır.</p>

  <p class="normal">Osmanlı Devleti, işgal karşısında, büyük devletlerden arabuluculuk yapmalarını ve savaşı durdurmalarını istemişti. Devletler, savaş karşısında tarafsız kalacaklarını ilan edince Osmanlı Devleti, İtalya ile karşı karşıya kaldı.</p>

  <p class="normal">Osmanlı Devleti’nin işgal karşısında Trablusgarp’ta çok az askeri vardı. Makedonya, Arnavutluk ve diğer yerlerde meydana gelen isyanlar dolayısıyla Osmanlı hükümeti, savaş için hazırlıkları tamamlayamamıştı. İngiltere’nin de Mısır’da tarafsızlığı ilan etmesi ile karadan bağlantı da kesilmiş oldu. Osmanlı’da deniz gücü de yetersiz olunca, denizden yardım ümidi de sona erdi.</p>

  <p class="normal">Bütün bu olumsuzluklara rağmen, İstanbul’da bulunan bazı kurmay subaylar, zor şartlar altında Trablusgarp’a ulaşmıştır. Mustafa Kemal ve Enver Paşa gibi komutanlar, halkı İtalyanlara karşı örgütleyerek, iyi bir savunma cephesi oluşturmuşlardı. İtalya bu savunma karşısında güç duruma düşmüştür.</p>

  <p class="normal">Osmanlı hükümetinin İtalya’ya uyguladığı ekonomik ambargo ve Trablusgarp’ta halkın desteği ile savunma savaşları İtalya’yı çok uğraştırmış ve İtalya halkını olumsuz yönde etkilemiştir. İtalya, Trablusgarp’ta kesin bir başarı sağlayamayınca, Osmanlı’yı sıkıştırmak için 17 Mayıs 1912’de On iki Ada’yı işgal etmiştir.</p>
</body>
</html>
