<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_42">Batı Trakya Geçici Hükümeti</h2>

  <p class="normal">Garbî Trakya Hükümet-i Müstakilesi / Batı Trakya Bağımsız Hükümeti olarak anılan devlet, Edirne’yi Batı Trakya’yı Osmanlı Devleti’ne bağlamak için 31 Ağustos 1913 tarihinde Batı Trakya’da kurulmuştur. Başkenti Gümülcine, resmi dili ise Osmanlıcadır. Cumhuri idareyi benimsediğini açıklayan devletin Cumhurbaşkanı Hoca Salih Efendi, Genelkurmay Başkanı ise Süleyman Askeri’dir. Bu devlet 25 Ekim 1913 tarihinde yıkılmıştır.</p>

  <p class="normal">Balkan Harpleri sonrasında Batı Trakya’da Türkler ve Pomaklar başta olmak üzere çoğunluğu Müslüman olan halk tarafından Osmanlı’nın örtülü desteği ile kurulmuş bir devlettir.</p>

  <p class="normal">Geçici Hükümet bölgede teşkilatını kurmuş ve 30.000 kişilik bir de savunma gücü oluşturmuştur. Bağımsızlığını ilan eden yeni yönetim, ilk olarak ülkenin sınırlarını belirlemiş, bağımsız devletin sembolü olan ay yıldızlı, yeşil, beyaz bayrağını resmi binalara çekip devlet olmanın gerekleri olan diğer işleri de halletmiştir. Ayrıca Osmanlı Devleti’nin tüm kanunları aynen kabul edilmiş muhtemel davalar için adliye teşkilatı dahi kurulmuştur. Selanik doğumlu bir Yahudi olan Emanuel Karasu tarafından resmi bir haber ajansı kurulmuş; Fransızca ve Türkçe olarak <span class="ideitalik">Müstakil-Indépendant</span> adında bir gazete çıkarılmıştır.</p>

  <p class="normal">Osmanlı Devleti gerek iç siyasi yapısı gerekse Avrupalı devletlerin baskısı ile bu devletle ile ilgilenememiş, onlar üzerinde baskı kurarak ve Batı Trakya’yı boşalttırmıştır. Osmanlı hükümeti, bu sırada imzalanan İstanbul Antlaşmasıyla Batı Trakya’yı Bulgaristan’a bırakmıştır. Osmanlı Devleti, ayrıca Atina Antlaşması ile Batı Trakya’da yaşayan Müslüman Türk azınlıkların haklarını antlaşma ile koruyacağını düşünerek buradaki haklarından da vazgeçmiş bir kısım topraklarını Yunanistan’a bırakmıştır.</p>

  <p class="normal">8.578 km² alana sahip olan devletin sınırları doğuda Meriç, batıda Makedonya, Kuzeyde Bulgaristan-Rodopların karlık dağları ve güneyde Ege Denizi; Ortaköy Köprüsü-Kırcaali–Eğridere-Paşmaklı, Eşekkulağı Geçidi-Makas-Mesta-Karasu ve İskeçe üzerinden Akdeniz’e, Enez’den Gümülcine-İskeçe-Dedeağaç-Karağaç- Fere’ye- Koşukavak- Mestanlı ile çevrilidir.</p>
</body>
</html>
