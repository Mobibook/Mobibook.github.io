<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_23">Yeni Bir Savaşa Girmeme Çabaları</h2>

  <p class="normal">Kendini bir anda savaşın içinde bulan Osmanlı Devleti, savaştan az bir zararla kurtulmanın çarelerini aramıştır. Bunun için, insanlar çeşitli çabalar içinde olmuşlardı. Cemil Topuzlu, savaş başladıktan sonra korktuklarının başlarına geldiğini, çıkmasına engel olamadık bari devamına engel olalım <span class="ideitalik">“zararın neresinden dönersek kârdır”</span> mantığıyla hareket ederek Batı Trakya ve Selanik’i kurtarmak ya da Rumeli’ye otonomi vermek suretiyle büsbütün kaybetmemiş olunacağını düşündüğünü, bu yüzden padişaha, Şura-yı Saltanat’ı toplayıp savaşı durdurma kararı alınmasını söylediğini, bunun üzerine yapılan toplantıda kendisinden başka herkesin savaşa devam edilmesi yönünde oy kullandığını anlatmaktadır.<sup class="calibre2"><a href="../Text/balkanharbi_split_053.html#footnote-902-70" id="footnote-902-70-backlink">[70]</a></sup> Şura-yı Saltanat’ın toplanmasından birkaç gün evvel kayınpederi Cemaleddin Efendi’nin kendisine, Hariciye Nâzırı Noradungiyan Efendi’nin bu konuda çok önemli rol oynadığını ve “<span class="ideitalik">Hepimizin fikrini çelen odur. Çünkü Meclisi Vükela’nın her içtimasında bir sırasını getirip: ‘Harp gayri kabili içtinaptır diyorsam inanınız efendim!’ cevherini yumurtluyor ve arkadan bizi muharebeye teşvik ediyordu”</span> dediğini nakletmektedir.<sup class="calibre2"><a href="../Text/balkanharbi_split_053.html#footnote-902-71" id="footnote-902-71-backlink">[71]</a></sup></p>
</body>
</html>
