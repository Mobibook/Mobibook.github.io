<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_6">Esaret Günleri</h1>

  <p class="sagbolditalik">7 Kanunusani [20 Ocak 1913]</p>

  <div class="clrb"></div>

  <p class="normal">Biz Kanlıtepe’deyiz. Toplar o kadar müthiş patlıyor ki...</p>

  <p class="normal">İki istihkâm yıkıldı, neferler altında kaldı.</p>

  <p class="normal">Bir saatten beri belki bin gülle olduğumuz yere düştü. İhtiyatlar ve bütün tabur geri çekilmeye başlamış.</p>

  <p class="normal">Ölmeyen askerler kaçıyorlar. Yalnız kaldım. Ben de gidiyorum.</p>

  <p class="normal">Artık harp sayfasını kapamalı. Kaçamadım. Yirmi bir neferle esir düştüm. Bulunduğumuz tepeden efzunlar göründü. <span class="ideitalik">“Teslim olun”</span> diye haykırdılar. Biz de ellerimizi kaldırdık. <span class="ideitalik">“Teslim”</span> diye bağırdık. Neferleri bağladılar, beni yüzbaşıya verdiler.</p>

  <p class="sagbolditalik">8 Kanunusani [21 Ocak 1913]</p>

  <div class="clrb"></div>

  <p class="normal">Bu gece Yunan zabitleriyle beraber yattım. Bana ekmek ve jambon verdiler. Sabahleyin ağırlığın yanına gönderdiler.</p>

  <p class="normal">Bu geceyi efzun çavuşu İpsilandis ile koyun koyuna geçirdim.</p>

  <p class="sagbolditalik">9 Kanunusani [22 Ocak 1913]</p>

  <div class="clrb"></div>

  <p class="normal">Bu sabah çavuşla generalin yanına gönderdiler. Evvelâ bir tabur zabitlerinin yanına geldim. Kokoriç köyüne... Sonra jandarmalar beni aldılar, Ayanikoli kilisesindeki General Batapulos’un huzuruna çıkardılar.</p>

  <p class="normal">Yanında erkânıharbi, İpsilandis vardı. Bana çok iltifat etti. Hep Fransızca konuştuk. Yarın diğer bir Türk esiri olan topçu zabitinin yanına gönderileceğimi söyledi. Bu geceyi jandarma çavuşu Korinos’un yanında geçireceğim. Ocağın yanında efzunlarla beraber oturuyor ve konuşuyorum. Adresini aldığım bir zabit çay ve konyak getirdi.</p>

  <p class="normal">Doğrusu pek nazik ve insaniyetli adamlar...</p>

  <p class="sagbolditalik">10 Kanunusani [23 Ocak 1913]</p>

  <div class="clrb"></div>

  <p class="normal">Eminağa Hanı’ndaki karargâh-ı umumiye geldim. Yolda oldukça ehemmiyetli bir hakaret banyosu geçirdik. Bereket versin ki, Rumca bilmiyorum. General Sabuncadaki’nin huzuruna çıkardılar. Bazı şeyler sordu. Hep Fransızca konuştuk. Gece zabitlerle oturdum. Yatmak için şimdi jandarma neferlerinin koğuşuna geldim.</p>

  <p class="sagbolditalik">11 Kanunusani [24 Ocak 1913]</p>

  <div class="clrb"></div>

  <p class="normal">Sabah... Pis ve camsız pencereli bir han odası... Jandarmaların gürültüsüyle uyandım. Hep benim için konuşuyorlar. Bereket versin ki, Rumca bilmiyorum. Bir zabiti neferlerin yanına koymak doğrusu nazikçe bir şey değil...</p>

  <p class="normal">Bugün otomobille hareket edeceğiz. Dün akşam pek erken diyorlardı. Ama hâlâ bana arş dedikleri yok.</p>

  <p class="sagbolditalik">Saat yedi</p>

  <div class="clrb"></div>

  <p class="normal">Filyadis’e geldik. Otomobilde altı da yaralı Yunan askeri vardı. Yolda Prens Kostantin’e ve çocuklarına rast geldik. Beni jandarma dairesinde bir odaya koydular. Zabitler geliyor, benimle Fransızca görüşüyorlar. Hepsi de Bijan’ı soruyorlar.</p>

  <p class="sagbolditalik">Saat dokuz</p>

  <div class="clrb"></div>

  <p class="normal">Yüzümü ve ellerimi yıkamak için dışarıya çıktım. Şiddetli top sesleri işitiliyordu. Demek bizim Bijan hâlâ dayanıyor. Bravo...</p>

  <p class="sagbolditalik">12 Kanunusani [25 Ocak 1913]</p>

  <div class="clrb"></div>

  <p class="normal">Dün birçok Yunan zabiti geldi. Hep görüştük. Muharebe münasebetiyle asker olan Kefalonya mebusu da geldi. Pek nazik bir çocuk. Avukat imiş. Dost olduk. Adresini bile verdi.</p>

  <p class="normal">Birkaç saate kadar Narda’ya gideceğiz. Ben hazırlandım. Bekliyorum. Güzel yemek veriyorlar. Jandarma zabiti gelip ne istediğimi soruyor. Sabahleyin süt ve kahve bile getirdiler.</p>

  <p class="sagbolditalik">Saat on iki</p>

  <div class="clrb"></div>

  <p class="normal">Gidemedik. Arabaya binmişken çevirdiler. Bu gece de burada kalacağız. Benimle beraber esir olan zabiti gördüm. Yeni mektepten çıkmış. Diyarbekirli bir topçu... Konuştuk. Bulgarlarla muharebenin başladığını söyledi. Bu havadisi tekrar yanıma gelen Kefalonya mebusuna söyledim. İnanmadı.</p>

  <p class="normal"><span class="ideitalik">- Bir şayia olmalı...</span> dedi.</p>

  <p class="normal">Bakalım birkaç güne kadar her şeyi öğreniriz.</p>

  <p class="sagbolditalik">13 Kanunusani [26 Ocak 1913]</p>

  <div class="clrb"></div>

  <p class="normal">Bu sabah araba ile Narda’ya geldik. Bütün ahali toplandı. Çocuklar <span class="ideitalik">“Turko, Turko”</span> diye bağırıyorlar. Evvelâ askerî idaresine götürdüler. Sonra jandarma dairesine. Şimdi buradayız. Yarım bakalım nereye?</p>

  <p class="sagbolditalik">14 Kanunusani [27 Ocak 1913], Narda</p>

  <div class="clrb"></div>

  <p class="normal">Bugün de burada kalacağız sanıyorum. Yanımda kendiliğinden gelip teslim olmuş bir topçu zabiti var. Hıristiyan olmak istiyor ve benim tercümanlık etmemi rica ediyor.</p>

  <p class="normal">İstanbul’da ihtilâl olduğunu söylüyorlar. Jandarma çavuşu, Nazım Paşa’nın ölü resmini neşreden bir gazeteyi getireceğini vaat etti. Dünden beri bir Avusturyalı doktor ile ahbap oldum. Bana Fransızca gazeteler getirecek. Diğer doktorlar da geliyorlar, hep konuşuyoruz.</p>

  <p class="sagbolditalik">15 Kanunusani [28 Ocak 1913], Narda</p>

  <div class="clrb"></div>

  <p class="normal">Bugün de kaldık. Vapuru bekliyoruz. Kraliçenin hastane müdürü geldi. Konuştuk. Zavallının harpte bir oğlu varmış. Diğer zabitler ve doktorlar ziyarette devam ediyorlar. Hâlâ Fransızca gazeteler için müsaade olunmadı.</p>

  <p class="sagbolditalik">16 Kanunusani [29 Ocak 1913], Narda</p>

  <div class="clrb"></div>

  <p class="normal">Galiba bugün de buradayız. Hava fena. Yunanlılar yeniden asker topluyorlar. Her gün, oturduğumuz jandarma dairesinin taş avlusu dolup boşalıyor.</p>

  <p class="sagbolditalik">Saat sekiz</p>

  <div class="clrb"></div>

  <p class="normal">Moralı bir jandarma zabiti var. Bana hep fena haberler getiriyor. Bugün sevinerek geldi. Enver’in ihtilâlciler tarafından öldürüldüğünü söyledi. İnşallah sahi değildir.</p>

  <p class="normal">Yanya gibi galiba burada da efsane çok. Artık her gün işittiğim efsaneyi günü gününe yazacağım. Belki bu zabit beni müteessir etmek için böyle feci ve korkunç havadisler veriyor...</p>

  <p class="sagbolditalik">17 Kanunusani [30 Ocak 1913], Narda</p>

  <div class="clrb"></div>

  <p class="normal">Uyuyorduk, kapı vuruldu. Jandarma onbaşısı geldi. Yanındaki Rum esirle hazır olmamızı, şimdi hareket edeceğimizi söyledi.</p>

  <p class="normal">Üç saat yürüdük. Güzel ve esatirî bir körfeze geldik. Küçük bir Rus vapuruna bindik. Şimdi gidiyoruz. Bir saate kadar Preveze’ye gelecekmişiz...</p>

  <p class="sagbolditalik">18 Kanunusani [31 Ocak 1913]</p>

  <div class="clrb"></div>

  <p class="normal">Bu geceyi vapurda, Preveze’de geçirdik. Sabah oldu, henüz hareket yok. Yunanlılar boyuna cephane naklediyorlar. Üçüncü kaptanla gece yarısına kadar konuştuk.</p>

  <p class="normal">Başka bir vapura naklettiler. Daha hareket yok. Fena hâlde yağmur yağıyor. Dehşetli fırtına...</p>

  <p class="normal">Santa Marya Adası’na uğradık. Şimdi akşam oluyor. Adaların arasından geçerek gidiyoruz.</p>

  <p class="sagbolditalik">19 Kanunusani [1 Şubat 1913]</p>

  <div class="clrb"></div>

  <p class="normal">Sabah. Uyandım. Fena halde fırtına vardı. Beni deniz tutuyordu. Kamarot kapıyı vurdu. Ve Rumca, Patras’a geldiğimizi söyledi. Şimdi askerleri çıkarıyorlar. Ben kahve içiyor, bizi götürecek memuru bekliyorum.</p>

  <p class="normal">Patras’a çıktık. Evvelâ bir hastaneye gittik. Sonra buraya getirdiler. Aman yarabbi! Ne sefil yer... Altı zabit daha var.</p>

  <p class="sagbolditalik">20 Kanunusani [2 Şubat 1913], Patras</p>

  <div class="clrb"></div>

  <p class="normal">Başıbozuk, asker, zabit, iki yüzden fazla esirin bulunduğu bu korkunç bina, meğerse Margirit Hapishanesi imiş. Acaba burada kaç gün, kaç azap ve ıstırap günü geçireceğim?</p>

  <p class="sagbolditalik">23 Kanunusani [5 Şubat 1913], Patras</p>

  <div class="clrb"></div>

  <p class="normal">Aynı hayat... Kürek hayatı... Dün gece bir asker, Bulgaristan’la tekrar muharebenin başladığını söyledi. O halde kim bilir buradaki mahpusluğumuz ne kadar uzayacak?</p>

  <p class="sagbolditalik">25 Kanunusani [7 Şubat 1913], Patras</p>

  <div class="clrb"></div>

  <p class="normal">Bugün esirlerden biri öldü. Bir tahta parçasının üzerine koyarak dışarıya çıkardılar. Toplanan halk ve Yunan askerleri gülmekten katılıyorlar ve <span class="ideitalik">“Horakali”</span> diye eğleniyorlardı. Hava güzel, her gün iki saat kadar çıkıp yakındaki kahvede oturuyoruz. Bazı günler <span class="ideitalik">La Press Elenik</span> gazetesini okuyarak ahvali öğreniyoruz. Muharebe dün sözde yine başladı. Bugün nöbetçiler Gelibolu’nun Bulgarlar tarafından alındığını sevinerek söylüyorlar.</p>

  <p class="sagbolditalik">29 Kanunusani [11 Şubat 1913], Patras</p>

  <div class="clrb"></div>

  <p class="normal">Havalar çok güzel gidiyor. Her gün güneşe çıkıyoruz. Muharebe havadislerini günü gününe okuyoruz.</p>

  <p class="sagbolditalik">3 Şubat [16 Şubat 1913] Patras</p>

  <div class="clrb"></div>

  <p class="normal">Bu sabah onbaşı geldi: <span class="ideitalik">“Yanya’da esir olanlar hazır olsun. Atina’ya gidecekler”</span> dedi. Yarım saat içinde toplandık. Aşağıya indik. Askerî dairesine giderek para aldık. Yaralı bir zabit refakatiyle şimdi şimendifere bindik. Atina’ya gidiyoruz. Hava soğuk, fakat şükrolunur ki yağmur yok.</p>

  <p class="normal">Küçük küçük, mavi ve beyaz boyalı istasyonlara uğrayarak tarihî bir memleketin asırlar görmüş zeytin ormanları içinden geçiyoruz.</p>

  <p class="normal">Trenin her duruşunda pencerenin önüne yığılan çocuklar <span class="ideitalik">“Turkos, Turkos”</span> diye bağırıyor ve anlayamadığımız lisanlarıyla birçok şeyler söylüyorlar. Mutlaka bunlar kötü olacak.</p>

  <p class="normal">Treni sevke memur zabit, satın aldığı gazeteleri okuyor ve harbin, Avrupa’nın müdahalesi üzerine bittiğini işaretle anlatıyor. Sonra yine Gelibolu’da muharebe olduğunu söylüyor.</p>

  <p class="sagbolditalik">4 Şubat 1328 [17 Şubat 1913]</p>

  <div class="clrb"></div>

  <p class="normal">Dün gece Atina’ya geldik. Askerî dairesinde bir saat kadar bekledikten sonra bir arabaya bindirdiler. Buraya getirdiler. Burası bir bahçeden ve birkaç daireden mürekkep ufarak bir kışla... On iki zabit esir var. Her hâlde Patras’dan iyi. Fakat soğuk şiddetli...</p>

  <p class="sagbolditalik">14 Şubat 1328 [27 Şubat 1913], Atina</p>

  <div class="clrb"></div>

  <p class="normal">Yanımdaki kaçak zabit benden şikâyet etti. Beni, Makro Kışlası’ndaki odadan çıkararak askerî hapishaneye soktular. Kapıda bir süngülü duruyor, tıkıldığım locanın enliliği ancak iki metre. Pencere, tavana yakın... Tam bir kürek mahkûmuna lâyık bir yer... Sabredelim ve yakında kurtulacağımızı ümit edelim.</p>

  <p class="sagbolditalik">16 Şubat [1 Mart 1913] Atina</p>

  <div class="clrb"></div>

  <p class="normal">Hava bir açıp bir kapıyor. Hapsolunduğum yer pek dar. Hele diğer mahpus Yunan askerleri okumaya değil, uyumaya rahat vermiyorlar. Boyuna bağırıyor, şarkı söylüyor, nara atıyorlar.</p>

  <p class="sagbolditalik">20 Şubat [5 Mart 1913] Atina</p>

  <div class="clrb"></div>

  <p class="normal">Kaç gündür yağmur, fırtına devam ediyordu. Hatta kar yağdı. Ben mahpusluğumdan son derece memnunum. Zira yalnız kalıyor ve rahatça hikâyeler yazıyorum. Günde iki saat, öbür zabitlerin yanına gitmeme kışla kumandanı müsaade etti. Dün gittim. Bir Fransızca gazete sulhtan bahsediyordu.</p>

  <p class="normal">Bu satırları yazarken bütün fabrikalar düdüklerini öttürüyorlar, dehşetli bir gürültü hâsıl ediyorlardı. <span class="ideitalik">“Acaba ne?”</span> diye düşünüyordum. Kapı vuruldu, açtım. Nöbetçi, yarım Türkçe, yarım Rumca ile Yanya’nın Bijan Kalesi’nin alındığını, onun için bütün bu düdüklerin çalındığını söyledi. Hava gayet güzel... Parlak bir güneş tepe penceresinden giriyor, sarı duvara gümüşten mustatiller çiziyor. İşte bir saat oldu, hâlâ fabrika düdükleri çalıyor. Atina’nın bütün kiliseleri çanlarını çalıyor. Müthiş bir gürültü. Toplar atılıyor.</p>

  <p class="sagbolditalik">Akşam, saat on iki</p>

  <div class="clrb"></div>

  <p class="normal">Ereğlili bir Rum, kirli çamaşırlarımı yıkamış, getirdi. Ve Yanya’nın zapt olunduğunu, otuz iki bin kişi esir edildiğini söyledi.</p>

  <p class="normal">Toplar atılıyor, galiba yeni kral geldi.</p>

  <p class="sagbolditalik">28 Şubat [13 Mart 1913], Atina</p>

  <div class="clrb"></div>

  <p class="normal">Bugün şehre gittim. Postahaneden annemin gönderdiği çamaşırları ve esvabı aldım. Hava çok güzeldi. Caddeler tıpkı Avrupa sokakları gibi idi. Resimci dükkânlarına Türkler aleyhinde birçok levhalar asılmıştı. Şimdi hep tramvayla gidip geldiğim halde bilmem niçin yorgunum, başım ağrıyor.</p>

  <p class="sagbolditalik">1 Mart 1329 [14 Mart 1913], Atina</p>

  <div class="clrb"></div>

  <p class="normal">Bugün yeni sene başı! Geçen sene nerede idim, bu sene nerede? Hiç buralarda bulunacağım aklıma gelir miydi? Bugün hep bunu düşündüm. Gelecek sene acaba vatanımda, İstanbul’da, annemin evinde mi olacağım. Yoksa yine gurbette, uzaklarda, Avrupa menfasında mı?</p>

  <p class="sagbolditalik">2 Mart [15 Mart 1913], Atina</p>

  <div class="clrb"></div>

  <p class="normal">Bugün isimlerimizi tekrar yazdılar. <span class="ideitalik">“İstanbul’a göndereceğiz”</span> diyorlar. Acaba sahi mi?</p>

  <p class="sagbolditalik">6 Mart [16 Mart 1913], Atina</p>

  <div class="clrb"></div>

  <p class="normal">Bu sabah toplar atılıyor. Ama tek tük. Kapı vuruldu, açtım. Onbaşı yarı İtalyanca, yarı Fransızca, kralın Selanik’te vurulduğunu, şimdi Konstantin’in kral olduğunu söyledi. Sözde bir Bulgar öldürmüş. Bir de sosyalist Rum arkadaşı varmış...</p>

  <p class="sagbolditalik">14 Mart [27 Mart 1913], Atina</p>

  <div class="clrb"></div>

  <p class="normal">Bugünkü gazete Edirne’nin Bulgarlar tarafından zapt olunduğunu yazıyor. Eyvah, eyvah, eyvah. Demek artık muharebe de bitti. Fakat ne kadar müthiş bir mağlûbiyetle!...</p>

  <p class="sagbolditalik">21 Mart [3 Nisan 1913], Atina</p>

  <div class="clrb"></div>

  <p class="normal">Bugün Türkiye’nin Edirne’yi vermeye razı olduğunu, sulhu kabul ettiğini gazeteler yazıyor. Tabiî yalan değil. Bakalım bu azaptan kaç gün sonra kurtulacağız?</p>

  <p class="sagbolditalik">30 Mart [12 Nisan 1913], Atina</p>

  <div class="clrb"></div>

  <p class="normal">Dünkü gazete Londra’dan bir telgraf neşrediyor. Sözde bir haftaya kadar mutlak sulh olacakmış.</p>

  <p class="sagbolditalik">31 Mart [13 Nisan 1913], Atina</p>

  <div class="clrb"></div>

  <p class="normal">Bugün Pazar... Önümüzdeki çarşamba günü sulhun imzalanacağını şimdi gazetede okudum. O kadar canım sıkılıyor, o kadar canım sıkılıyor ki...</p>

  <p class="sagbolditalik">4 Nisan [17 Nisan 1913], Atina</p>

  <div class="clrb"></div>

  <p class="normal">Türkiye ile Bulgarya arasında on günlük bir mütareke akdolunduğunu dünkü gazete yazıyor.</p>

  <p class="normal">On gün... Acaba sonra da sulh olmayacak mı?</p>

  <p class="sagbolditalik">5 Nisan [18 Nisan 1913], Atina</p>

  <div class="clrb"></div>

  <p class="normal">Dün, benden başka bütün zabitler serbest bıraktılar. Onlar, Yunanistan’ın istedikleri tarafına gidebilecekler.</p>

  <p class="sagbolditalik">6 Nisan [19 Nisan 1913], Atina</p>

  <div class="clrb"></div>

  <p class="normal">Canım o kadar sıkılıyor ki... Artık kitap bile okuyamıyorum. Gözlerim ağrıyor. Ayın üçünde yapılan mütarekenin bitmesine yedi gün var... Bu yedi gün bana yedi sene gibi geliyor.</p>

  <p class="sagbolditalik">9 Nisan [22 Nisan 1913], Atina</p>

  <div class="clrb"></div>

  <p class="normal"><span class="ideitalik">“Yarın erkenden gideceksiniz, hazırlanın”</span> dediler. Beni ayrı bir yere göndereceklermiş... Öbür tarafta arkadaşlarla görüştüm. Gazete, Mersin’e bin beş yüz esirin çıkarılacağını yazıyor...</p>

  <p class="sagbolditalik">10 Nisan [23 Nisan 1913]</p>

  <div class="clrb"></div>

  <p class="normal">Üç saattir trenle gidiyoruz. Kompartımanda İstanbullu bir kadına rast geldim. Konuştuk. Şimdi aktarma yaptılar.</p>

  <p class="sagbolditalik">11 Nisan [24 Nisan 1913], Naflion</p>

  <div class="clrb"></div>

  <p class="normal">Dün buraya geldik. Eski bir kasaba. Karşısında küçük bir ada var. Yukarıları hep kale. Buraları Yunan’ın umumî hapishaneleri imiş. Birçok merdivenli yokuşlardan çıktık. İki kubbeli cami gördüm ki kiliseye tahvil etmişler.</p>

  <p class="sagbolditalik">16 Nisan [29 Nisan 1913], Naflion</p>

  <div class="clrb"></div>

  <p class="normal">Bize hapis muamelesi ediyorlar. Dört kişiyiz.</p>

  <p class="sagbolditalik">30 Nisan [13 Mayıs1913], Naflion</p>

  <div class="clrb"></div>

  <p class="normal">On üç kişi olduk. Bizi hastaneye naklettiler.</p>

  <p class="sagbolditalik">18 Haziran [1 Temmuz 1913], Naflion</p>

  <div class="clrb"></div>

  <p class="normal">İki aydan ziyade hastanede hapis olarak geçirdik. Bugün <span class="ideitalik">“Serbest kaldınız”</span> dediler. Otellere indik. Ben yalnız bir oda arıyorum. Bugünkü gazele ilân edilmeden harbin başladığını yazıyor. Bulgarlar hem Sırplara, hem Yunanlılara hücum ediyor.</p>

  <p class="sagbolditalik">23 Haziran [6 Temmuz 1913], Naflion</p>

  <div class="clrb"></div>

  <p class="normal">Galiba dün akşam ilân-ı harp ettiler. Biz bîtaraf kalıyormuşuz. Ayrı bir otelde, ayrı bir odada rahat rahat oturuyorum.</p>

  <p class="sagbolditalik">5 Temmuz [18 Temmuz 1913], Naflion</p>

  <div class="clrb"></div>

  <p class="normal">Hâlâ sulhu bekliyoruz. On günden beri Balkan müttefikleri arasında harp bütün şiddetiyle devam ediyor.</p>

  <p class="sagbolditalik">8 Temmuz [21Nisan 1913], Naflion</p>

  <div class="clrb"></div>

  <p class="normal">Bizimkiler tekrar Edirne’yi aldılar. Ama muharebesiz. Romanya orduları Sofya’ya yaklaşıyorlar. Her gün gazeteleri okuyoruz.</p>

  <p class="sagbolditalik">9 Temmuz [22 Nisan 1913], Naflion</p>

  <div class="clrb"></div>

  <p class="normal">Artık beş, on güne kadar gideceğimiz anlaşılıyor. Bir haftaya kalmayacak, bizim delegeler Atina’da sulhu imza edecekler.</p>

  <p class="normal">Diyorlar ki vapur bekliyormuşuz...</p>

  <p class="sagbolditalik">20 Temmuz [2 Ağustos 1913], Naflion</p>

  <div class="clrb"></div>

  <p class="normal">Hâlâ buradayız. Müttefikler arasında muharebe bitti.</p>

  <p class="sagbolditalik">26 Temmuz [8 Ağustos 1913], Naflion</p>

  <div class="clrb"></div>

  <p class="normal">Çanlar çalınıyor, silâhlar atılıyor. Sokaklarda mızıkalar geçiyor.</p>

  <p class="normal"><span class="ideitalik">“İrini... İrini...”</span> diye naralar atılıyor. Sulh olmuş. Bulgarlar barışmışlar. Demek on beş gün evvel getirdikleri Bulgar zabitleri bizden evvel gidecekler.</p>

  <p class="normal">Bulgarların Edirne’ye tekrar yürüyeceğini gazete yazıyor...</p>

  <p class="sagbolditalik">27 Ağustos [9 Eylül 1913], Naflion</p>

  <div class="clrb"></div>

  <p class="normal">Üç, dört gündür vapur vapur terhis olunan asker geliyor. Biz hâlâ buradayız. Hep diyorlar ki: <span class="ideitalik">“Birkaç güne kadar...”</span></p>

  <p class="sagbolditalik">4 Eylül [17 Eylül 1913], Naflion</p>

  <div class="clrb"></div>

  <p class="normal">Hâlâ sulh olmadı. Birkaç güne kadar Reşit Bey imzalamak için sözde Atina’ya gelecekmiş.</p>

  <p class="sagbolditalik">28 Eylül [11 Ekim1913], Naflion</p>

  <div class="clrb"></div>

  <p class="normal">Beni hapsettiler.</p>

  <p class="sagbolditalik">1 Teşrinievvel [14 Ekim 1913]</p>

  <div class="clrb"></div>

  <p class="normal">Bulgar esirlerin altındaki yere getirdiler. Elli kişi olduk.</p>

  <p class="sagbolditalik">12 Teşrinievvel [25 Ekim 1913]</p>

  <div class="clrb"></div>

  <p class="normal">Çıktık.</p>

  <p class="sagbolditalik">1 Teşrinisani [14 Kasım 1913]</p>

  <div class="clrb"></div>

  <p class="normal">Sulh imzalandı.</p>

  <p class="sagbolditalik">15 Teşrinisani [28 Kasım 1913]</p>

  <div class="clrb"></div>

  <p class="normal">Necat isminde bir vapur geldi.</p>
</body>
</html>
