<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_35">Yenilginin İşareti: Ordunun Siyasallaşması</h2>

  <p class="normal">Fethi Okyar, Meşrutiyet’in ilanı ile uzun süre askerde kalmış, talim görmüş askerin terhisi, malzeme kıtlığı ve hazinenin boş olmasının kötü sonuçları olduğunu belirterek asıl felaketin ordunun gırtlağına kadar politikaya gömülmesi olduğunu ifade ettikten sonra <span class="ideitalik">“Hatırladıkça elem duymamak mümkün değildir. Savaş içinde öylesine olaylar cereyan etti ki tüyler ürpertir. Bazı zabitlerin kalpaklarındaki şekil İttihatçılığını, bazılarınki ise İtilafçılığını belirtiyordu. Kimler sokmuştu bu korkunç uçurumu ordunun içine... Kalbinde vatan muhabbeti ihtiraslarının üzerine çıkabilmiş hangi kişinin havsalası böylesine ihaneti alabilirdi?”<sup class="calibre2"><a href="../Text/balkanharbi_split_053.html#footnote-902-111" id="footnote-902-111-backlink">[111]</a></sup></span> sözleriyle ordu içindeki ayrışmanın ne boyutta olduğunu ifade etmiştir.</p>

  <p class="normal">Ordunun siyasallaşması subaylar arasındaki fikir ayrılığını körüklemiştir.</p>

  <p class="indentmetin">Eski bir Harbiyeli olan, I. Dünya Savaşı sırasında İngilizlerin eline esir düşüp sonraki yaşamını Arap bağımsızlığı davasına adayan Cafer Al-Askeri anılarında İttihatçı Türk subayların ordunun yenilmesinden Nazım Paşa’yı sorumlu tutabilmek için yerlerini terk ettiklerini yazar.<sup class="calibre2"><a href="../Text/balkanharbi_split_053.html#footnote-902-112" id="footnote-902-112-backlink">[112]</a></sup> Savaş sırasında Batı Ordusu’nda görevli Teğmen Rahmi (Apak) ise bizzat şahit olduğu bir olayda İttihatçı bir subayın, Hürriyet ve İtilafçı Kara Sait Paşa’ya Beşinci Kolordu Muharebe idare yerinde silah çektiğini anlatır.<sup class="calibre2"><a href="../Text/balkanharbi_split_053.html#footnote-902-113" id="footnote-902-113-backlink">[113]</a></sup> O dönem kabine üyelerinden olan Şeyhülislam Cemaleddin Efendi anılarında “İmparatorluk kuvvetlerinin subayları çoğunlukla partizan siyasetle meşgul oldukları için askerlik kurumunun özü olan hiyerarşi zedelenmiştir” diye yazacaktır.<sup class="calibre2"><a href="../Text/balkanharbi_split_053.html#footnote-902-114" id="footnote-902-114-backlink">[114]</a></sup> 24 Ekim’de Kumanova’da Sırplar karşısında dağılan Vardar Ordusu’nun Komutanı Ferik Zeki Paşa yenilginin nedenini subayların görevlerine karşı kayıtsız kalmalarına, askerlik dışındaki işlerle meşgul olmalarına bağlar.<sup class="calibre2"><a href="../Text/balkanharbi_split_053.html#footnote-902-115" id="footnote-902-115-backlink">[115]</a></sup> Şüphesiz örnekleri çoğaltmak mümkündür. Balkan Harbi öncesi Osmanlı ordusu birçok yönden eksiktir, savaşa hazır değildir. İşin ilginç yanı Genelkurmayın ileri gelen üst düzey subaylarının bu acı gerçeği bilmeleridir.<sup class="calibre2"><a href="../Text/balkanharbi_split_053.html#footnote-902-116" id="footnote-902-116-backlink">[116]</a></sup></p>
</body>
</html>
