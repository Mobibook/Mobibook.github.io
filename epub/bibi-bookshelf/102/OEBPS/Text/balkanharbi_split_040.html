<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>balkanharbi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal1" id="calibre_toc_45">Bükreş Antlaşması</h2>

  <p class="normal">Balkan devletleri arasındaki savaşı sona erdiren antlaşma 10 Ağustos 1913’te Bükreş’te imzalanmıştır. Bükreş Antlaşması sonucunda Balkanlar’daki yeni sınırlar şu şekilde düzenlenmiştir:</p>

  <p class="normal">Bulgaristan; Silistre dâhil olmak üzere Güney Dobruca’yı Romanya’ya vermiş, Makedonya’dan küçük denilebilecek bir bölgeyi kendine almıştır.</p>

  <p class="normal">Yunanistan; Kavala’yı alarak Dedeağaç bölgesinden Ege Denizi’ne kadar uzanmıştır. Güney Makedonya’nın büyük kısmı ile Batı Trakya’nın bir kısmını da sınırlarına dâhil etmiştir.</p>

  <p class="normal">Sırbistan; Manastır, İştib, Üsküp ve Priştine’yi hâkimiyeti altına almıştır.</p>

  <p class="normal">Karadağ; Plevne ve Cakova’yı almıştır.</p>

  <p class="normal">Kendi aralarında savaşı bitiren Balkan devletleri ile Osmanlı Devleti arasında da antlaşmalar imzalanmıştır. Ancak Osmanlı Devleti söz konusu devletlerin tamamı ile tek bir antlaşma imzalamamış, ayrı ayrı antlaşmalar yapma yoluna gitmiştir.</p>

  <p class="normal">Bunlardan ilki Bulgaristan ile yapılan 29 Eylül 1913 tarihli İstanbul Antlaşması’dır. Bu antlaşmayı, Yunanistan ve Sırbistan ile yapılan antlaşmalar takip etmiştir. Osmanlı Devleti ile Yunanistan arasında ise 14 Kasım 1913’te Atina Antlaşması imzalanmıştır. Atina Antlaşması ile Girit kesin olarak Yunan egemenliğine devredilirken, Ege Adaları sorununa çözüm olarak, daha önce Londra Antlaşması’nda kabul edilen büyük devletlerin karar alması fikri teyit edilmiştir. Sırbistan ile ise 13 Mart 1914’te İstanbul’da barış antlaşması imzalanmıştır. Ancak iki devlet arasında herhangi bir sınır kalmamıştır. Osmanlı Devleti, Karadağ ile hiçbir nihaî barış antlaşması imzalamamıştır.<sup class="calibre2"><a href="../Text/balkanharbi_split_053.html#footnote-902-129" id="footnote-902-129-backlink">[129]</a></sup></p>
</body>
</html>
