<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;font-style:italic;"><a id="bookmark1"></a>tante rosa'nın papağanı</span></h2>

  <p>Zil sesi - Kapı:</p>

  <p>- &nbsp;&nbsp;&nbsp;Günaydın Frau Liebewein, kocanız iyileşti mi?</p>

  <p>- &nbsp;&nbsp;&nbsp;Eh, beli ağrıyor şimdi de.</p>

  <p>- &nbsp;&nbsp;&nbsp;Ayaklarını sıcak tutsun. Bu havalarda...</p>

  <p>- &nbsp;&nbsp;&nbsp;Yaa havalar.</p>

  <p>- &nbsp;&nbsp;&nbsp;Çok kötü gidiyor. Şey, Frau Liebewein, şişeniz var mı&nbsp;diye soracaktım.</p>

  <p><span style="font-weight:bold;">- &nbsp;&nbsp;&nbsp;</span>Şişe?</p>

  <p>- &nbsp;&nbsp;&nbsp;Şişe işte, boş şişe, içki şişesi... kavanoz falan... Şey için.</p>

  <p>- &nbsp;&nbsp;&nbsp;Bir bakayım Rosa...</p>

  <p>Şişelerle dolu file ağırdı oldukça, parmaklarım kesiyordu. Neckar Strasse 32’deki apartmanın şişeleri. “Yarın da Neckar&nbsp;34’ün şişelerini toplarım” diye düşündü. Kar yerde bir karış.&nbsp;Ayaklarında sivri topuklu, lame gece papuçları. Artık sadece&nbsp;böyle parlak, süslü, gece giyilebilecek şeyler giyiyor Rosa.&nbsp;Çoğunun modası çoktan geçmiş. Eskiciden alıyor hepsini.&nbsp;Ama hepsi de zamanında kadın yüreği hoplatmış şeyler... eski ama yürek hoplatmış şeyler. Yaşlandı Tante Rosa... Bir&nbsp;Noel ağacı gibi süslü, pırıltılı olmalıyım. Göze batıcılığım,&nbsp;çirkinliğimi, yaşlılığımı aşmalı. Gülebilirler, alay edebilirler,&nbsp;ama görmeden geçemezler. Bunca yaşamışlığın yanından insanların bakmadan, aldırışsız geçip gidivermeleri, hayır bunu istemiyordu! Yüreğimi attım ortalığa kimseler üstüne&nbsp;basmadan geçti. Bu şarkıyı unutmak istiyordu, son rezilliğini paylaşmak istiyordu. Bir duyguyu tek başına yaşamak, acı&nbsp;çekmek tek başına, bundan sadece genç âşıklar hoşlanır.&nbsp;Onlar bile bunu şiire döküp acınmak, ‘aman nasıl da sevmiş’&nbsp;dedirtmek isterler. Yüreğimi attım ortaya bütün ordular çiğnesin, bütün tanklar ezsin istiyorum... Ayakları ıslanıyor.&nbsp;Eski kürküne sarındı. Şapkasının tülünü düzeltti. Tülün üstündeki boncukların ve kar tanelerinin pırıltıları birleşiyor,&nbsp;pırıl pırıl üşüyor Tante Rosa. Bir papağan alacağım şişelerin&nbsp;parasıyla. Omuzumda bir papağanla dolaşacağım. O zaman&nbsp;herhangi bir yaşlı kadından kesin bir papağan çizgisiyle ayrılırım. Gözlerimin yeşiline uygun bir papağan... Yanından&nbsp;hızla bir araba geçti. Çamur sıçradı kürküne...</p>

  <p>- &nbsp;&nbsp;&nbsp;Hayvanoğlu hayvan!</p>

  <p>- &nbsp;&nbsp;&nbsp;Özür dilerim Kontes.</p>

  <p>Kontes dedi bana. Alay etti, ama kontes diye alay etti. Kocakarı, ya da muşmula değil de kontes. Bir de papağan alırsam, bana yönelen alaylar kontesten altese yükselir. Herkesle alay edilebilir. Ama kendi alaylarını yöneltmek yüceltmek elindedir kişinin. <span style="font-style:italic;">Sizlerle Başbaşa</span> dergisinde okumuştu ki,&nbsp;Napolyon’un bir metresi varmış. Adı Emilie Victoria von&nbsp;Wolfsberg. Marie Louise sarayda şekerleme yerken, savaş&nbsp;alanlarında, at üstünde yanındaymış Napolyon’un. Yaver kılığında. Kont Wolfsberg adıyla. İmparator aşkları da gizli&nbsp;kalmak zorunda olabilir. İşte Emilie von Wolfsberg ta Moskova’lara gitmiş. Moskova’ya bir Napolyon metresi olarak&nbsp;gitmek. Birlikte yenilgi. Yenik Napolyon’un ağlaması kollarında. Dönüş. Kilometrelerce kar, buz, tipi. Uzayan bozkır.&nbsp;Her tipiden artakalan donmuş askerler. Bir kadının yaşamında&nbsp;bir Napolyon’la Rusya dönüşü olmalı, diyor Rosa. Ya da buna benzer bir şey... Sonra Emilie Wolfsberg, sürülüp ölünce Napolyon, kalıyor ortada. Ama başka bir kadın, başka türlü yoksulluğu olan bir kadın o. Yaşamında Napolyon’la Rusya seferi olan bir yoksul kadın. Bir yığın hayvanla yaşıyor. Omuzunda bir papağanla geziyor. Papağan ona durmadan “Günaydın Altes...” diyor... File ağır mı ağır. Çok şişe topladım bugün. Sivri topuklar kara saplanıp duruyor. Rüzgâr şapkasını uçurdu. Koşamıyor ki. Bu topuklar koşmak için değil. Tante Rosa olmak, yaşlanmaya, uyuz moruk bir kedi olmaya engel değil. Şapka uçuyor. Şapkama, parlak boncuklanma, tülüme yetişmeliyim. Şu andaki tek özelliğime, her insan özelliklerini elinden kaçırmamayı bilmeli. Şapka uçuyor. Caddede bağırıyor Rosa. Bir araba hızla geliyor. Şapkamı çiğneyecek. Durdu araba. Genç bir adam indi. Bir konttu inen, şapkayı tekerleklerin önünden aldı. Tante Rosa’ya uzattı. Hayır, önce öptü elini. “Buyrun Kontes...” Bir fren sesiyle uyandı düşünden Rosa.&nbsp;</p>

  <div style="text-align: center;">
    <img alt="Sevgi Soysal - Tante Rosa-page-074" src="../Images/Sevgi%20Soysal%20-%20Tante%20Rosa-page-074.jpg" /><br />
  </div>

  <p><br /></p>

  <p>- &nbsp;&nbsp;&nbsp;Önüne baksana be kan!</p>

  <p>Şapka başında, uçmamış ve hiçbir genç kont Tante Rosa’nın elini ‘sayın Kontes’ diye öpmemiş.</p>

  <p>Eski araba parçalarının, madeni fosillerin tepeleme yığıldığı arsayı bulmuştu. Arsaya bitişik küçük dükkânı da buldu.</p>

  <p>Bu arada şişeleri sattı.</p>

  <p>Avucunda şişelerin parası. Parayı eldivenin içine koydu. Hep böyle yapar. Para ısıtır avucunu. Kar dinmiş. Hava daha da soğuk. Daha da soğuk. Pabuçları ıslak. Üşümüyor&nbsp;Tante Rosa, papağan alacağı para avucunu, bütün ihtiyarlığını ısıtıyor.</p>

  <p>- &nbsp;&nbsp;&nbsp;Bir papağan istiyorum.</p>

  <p>- &nbsp;&nbsp;&nbsp;Papağan?</p>

  <p>- &nbsp;&nbsp;&nbsp;Evet papağan.</p>

  <p>- &nbsp;&nbsp;&nbsp;Çok iyi cins papağanlarımız var bayan. Yalnız bu mevsimde pek satmayız. Soğuk... malum. Eviniz sıcak mı? Kaloriferli mi?</p>

  <p>- &nbsp;&nbsp;&nbsp;Şey hayır, evet yani.</p>

  <p>- &nbsp;&nbsp;&nbsp;Kuşu dükkândan eve nasıl götüreceksiniz? Arabanız&nbsp;var mı?</p>

  <p>- &nbsp;&nbsp;&nbsp;Şey yani.. yok.</p>

  <p>- &nbsp;&nbsp;&nbsp;O zaman önceden bir taksi çağırmak gerekecek.</p>

  <p>Bir taksi? Evi kentin öbür ucunda. Avucundaki para ancak papağana ve belki de tramvay parasına yeter.</p>

  <p>- &nbsp;&nbsp;&nbsp;Taksiyi çıkınca bulurum.</p>

  <p>- &nbsp;&nbsp;&nbsp;Bu havada? Olmaz bayan. Kuş üşür sonra.</p>

  <p>- &nbsp;&nbsp;&nbsp;Evet, evet. Sevgili kuşu üşütmemeli.</p>

  <p>- &nbsp;&nbsp;&nbsp;Taksiyi çağırıyorum.</p>

  <p>- &nbsp;&nbsp;&nbsp;Yok yok bırakın. Yapılacak birkaç işim daha var. Kuşu şimdiden alırsam takside de üşüyebilir. İşlerimi bitirip geleyim.</p>

  <p>- &nbsp;&nbsp;&nbsp;Takside üşümez.</p>

  <p>- &nbsp;&nbsp;&nbsp;Üşür, üşür. Akşama doğru uğrar alırım kuşu.</p>

  <p>Tramvay durağına geldiğinde avucundaki paralar da ısıtmaz olmuştu Rosa’yı. Soğuk ıslak ayaklarından beynine, beynine. Kıvrım kıvrım yükseliyor soğuk içinde. En içindeki papağan tutkusu bile üşüyor. İçindeki papağan donuyor&nbsp;soğukla. Bir uyku sarıyor beynini. Çılgın atlar sürüyordu&nbsp;arabayı. Kont Wolfsberg’in arabası olsa gerek, olsa gerek bu.&nbsp;Bu çılgın atlarla kontun arabası Tante Rosa’ya doğru çılgınca at koşturuyor. Napolyon’la Kontes Wolsfberg arabanın&nbsp;içinde, kürklere uzanmış sevişiyorlar. İçinde Napolyon’un&nbsp;seviştiği araba ezip geçiyor Tante Rosa’yı. Kaldırımda ölünün başında toplananlara, Tante Rosa’nın papağanı, Kontes&nbsp;Rosa hazretlerinin ölüsü bu, diyor. Tramvay geldi.</p>

  <p>- &nbsp;&nbsp;&nbsp;Hey binmiyor musunuz bayan?</p>

  <p>Tante Rosa uyandı düşünden. Asla Napolyonlu bir arabanın ezmeyeceği vücudunu tramvaya bindirdi.</p>

  <p>Zil sesi - Kapı.</p>

  <p>- Günaydın Frau Fuchs. Oğlunuz nasıl?</p>

  <p>- Arpacık çıkarıyor.</p>

  <p>- Biraz keten tohumu lapası koyun gözüne, hemen geçer. Siz nasılsınız, bu havalarda üşütmemek...</p>

  <p>- Ya havalar.</p>

  <p>- Çok kötü gidiyor. Şey Frau Fuchs. Şişeniz var mı diye soracaktım.</p>

  <p>- Şişe?</p>

  <p>- Şişe, şişe, boş şişe, şarap şişesi, kavanoz...</p>

  <p>- Bir bakayım...</p>

  <p>Neckar Strasse 34’ün şişelerinin parası ısıtmıyor avucunu. Papağanı bugün de alamayacak. Papağanı üşütmeyecek taksi parasını bulamadı çünkü. Neckar Strasse 34’ten şişe&nbsp;alamadı çünkü.</p>

  <div class="resim"><img alt="" src="../Images/main-29.png" /></div>

  <h4 class="sigil_not_in_toc"><a id="bookmark2"></a></h4>
</body>
</html>
