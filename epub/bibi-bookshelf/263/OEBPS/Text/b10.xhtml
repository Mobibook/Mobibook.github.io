<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;font-style:italic;">tante tosa</span> <span style="font-weight:bold;font-style:italic;">grand düşes ş.m.</span></h2>

  <p>Tante Rosa kapının gözleme deliğinden baktı. Ağarmış sakallı suratını gördü Mathes’in. Zili bir daha çaldı Mathes. “Bunu boşayalı çok olduydu,” diye düşündü Rosa.&nbsp;Kapıyı açmayıverdi. Bir saat sonra alışverişe gitmek için&nbsp;kapıyı açtığında, Mathes, eski kocası, merdivene oturmuş&nbsp;bekliyordu.</p>

  <p>- &nbsp;&nbsp;&nbsp;Günaydın Mathes, dedi Rosa, yorgun, bende hiç eşyan&nbsp;kalmadı.</p>

  <p>Evlilik birlikte edinilmiş eşyalardı ve kesin mal ayrılığı olmadıkça tam anlamıyla bitmiyordu. İşte bu Mathes de iki,&nbsp;üç yılda bir Tante Rosa’nın kapısına dayanır, evlilik eşyalarından şu ya da bunu isterdi.</p>

  <p>- &nbsp;&nbsp;&nbsp;Var, dedi Mathes.</p>

  <p>-Ne?</p>

  <p>- &nbsp;&nbsp;&nbsp;Düşüneceğim, dedi Mathes, bana zaman bırak.</p>

  <p>Kapıyı iyice açtı Rosa.</p>

  <p>- &nbsp;&nbsp;&nbsp;Git mutfağa, orada düşün, bulaşıkları da yıka.</p>

  <p>Mathes her geri gelişinde Rosa’ya biraz hizmetçilik ederdi. Rosa’nın dükkânını batırmıştı Mathes, böyle gelip gidişlerde ona hizmet eder, sonra giderken, borcum şu kadardan&nbsp;şu kadara düştü, derdi.</p>

  <p>- &nbsp;&nbsp;&nbsp;Bir de kahve yap.</p>

  <p>Mathes kahve çekmeye başladı. Kolunda bir zamanlar Rosa’nın aldığı saat.</p>

  <p>- &nbsp;&nbsp;&nbsp;Bir elma pastası yap, köpeği gezdir. Bugün misafirim var.</p>

  <p>- &nbsp;&nbsp;&nbsp;Peki Rosa.</p>

  <p>- &nbsp;&nbsp;&nbsp;Rosa değil, Grand Düşes ş.m.</p>

  <p>- &nbsp;&nbsp;&nbsp;ş.m. ne demek Grand Düşes Rosa?</p>

  <p>- &nbsp;&nbsp;&nbsp;Şu anda Müstafi’nin kısaltılmışı.</p>

  <p>- &nbsp;&nbsp;&nbsp;Grand Düşes, ş.m.’den kinli beklediklerini sorabilir miyim?&nbsp;&nbsp;&nbsp;&nbsp;.</p>

  <p>- &nbsp;&nbsp;&nbsp;Stuttgart’ın bir numaralı orospusunu.</p>

  <p>Mathes titreyen elleriyle getirdi kahveyi.</p>

  <p>- &nbsp;&nbsp;&nbsp;Tarçın var mı?</p>

  <p>- &nbsp;&nbsp;&nbsp;Var, un, şeker, yumurta, elma, badem, her şey var, sadece tuz yok.</p>

  <p>- &nbsp;&nbsp;&nbsp;Pastaya tuz lazım değil.</p>

  <p>- &nbsp;&nbsp;&nbsp;Kaz kızartmasına lazım. Ama yok.</p>

  <p>- &nbsp;&nbsp;&nbsp;Yok, Grand Düşes ş.m.</p>

  <p>Öğleye doğru Rosa’nın kızı, kıpkırmızı bir yüzle geldi.</p>

  <p>- &nbsp;&nbsp;&nbsp;Beni bir daha çağıracaksan lütfen telefon et.</p>

  <p>- &nbsp;&nbsp;&nbsp;Telefonu sattım.</p>

  <p>- &nbsp;&nbsp;&nbsp;Bir daha açık kart üstüne, “Stuttgart’ın en birinci orospusuna,” gibi rezil sözler yazıp gönderirsen seni mahkemeye veririm anne!</p>

  <p>- &nbsp;&nbsp;&nbsp;Orospu mu oldun, diye kıkırdadı Mathes.</p>

  <p>- &nbsp;&nbsp;&nbsp;Bunu yine başına mı aldın?</p>

  <p>- &nbsp;&nbsp;&nbsp;Ekmeğimi kazanıyorum, dedi Mathes.</p>

  <p>- &nbsp;&nbsp;&nbsp;Yeni uşağım, dedi Rosa, pasta pişirebilen bir uşak.</p>

  <p>- &nbsp;&nbsp;&nbsp;Yemeğe kalacak değilim, dedi kız.</p>

  <p>- &nbsp;&nbsp;&nbsp;Bu ne kılık, dedi Rosa, bir Düşes’in yemek çağrısına bu&nbsp;kılıkta gelinir mi?</p>

  <div style="text-align: center;">
    <img alt="Sevgi Soysal - Tante Rosa-page-067" src="../Images/Sevgi%20Soysal%20-%20Tante%20Rosa-page-067.jpg" /><br />
  </div>

  <p>- &nbsp;&nbsp;&nbsp;Asıl sen bak kılığına, bu rüküş geceliği nereden buldun?</p>

  <p>- &nbsp;&nbsp;&nbsp;Düşes hazretlerini ben giydirdim, dedi Mathes.</p>

  <p>- &nbsp;&nbsp;&nbsp;Sana verecek parası kalmadı, dedi kız.</p>

  <p>- &nbsp;&nbsp;&nbsp;Maaş vermiyorum, dedi Rosa, eski borçlarından düşüyoruz. Kızartmayı getir Mathes!</p>

  <p>Mathes gümüş şamdanları yaktı. Kayık tabağını tek eliyle tutarak kızartmayı sofraya koydu.</p>

  <p>- &nbsp;&nbsp;&nbsp;Boyun kısmı vardı bunun ya, mutfakta köpek kopardı,&nbsp;dedi Mathes.</p>

  <p>- &nbsp;&nbsp;&nbsp;İyi, köpeği ihmal etme, dedi Rosa.</p>

  <p>Mathes kızartmayı parçalamaya başladı. Bıçak kazın içinde takıldı kaldı.</p>

  <p>- &nbsp;&nbsp;&nbsp;İçeride sakatatların olduğu naylon torbaya takıldı galiba, dedi Rosa, onu çıkarabilirdin.</p>

  <p>Kız kızartmayı ağzına götürdü.</p>

  <p>- &nbsp;&nbsp;&nbsp;Tuz yok mu, hiç tuz yok mu bunda?</p>

  <p>- &nbsp;&nbsp;&nbsp;Tuzsuz pişirdik, dedi Rosa, tuz alamazdık, çünkü bugün&nbsp;pazar.</p>

  <p>- &nbsp;&nbsp;&nbsp;Komşulardan isteyebilirdin, dedi kız.</p>

  <p>- &nbsp;&nbsp;&nbsp;Komşulara da üstüne “Stuttgart’ın en birinci orospusuna” yazılı kart attım diye kapı açmıyorlar bana.</p>

  <p>Mathes mutfak kapısının yanında ayakta duruyordu.</p>

  <p>- &nbsp;&nbsp;&nbsp;Rosa çok komiktir, dedi Mathes. Onsuz yaşayamıyorum.</p>

  <p>- &nbsp;&nbsp;&nbsp;Beni rahat bırakın da lütfen, ben de yaşayayım, dedi kız....</p>

  <p>- &nbsp;&nbsp;&nbsp;Kapıyı çarptı giderken, dedi Mathes.</p>

  <p>- &nbsp;&nbsp;&nbsp;Orospu, dedi Rosa.</p>

  <p>- &nbsp;&nbsp;&nbsp;Ona miras bırakma, dedi Mathes.</p>

  <p>- &nbsp;&nbsp;&nbsp;Sofrayı kaldır, bulaşıkları yıka!</p>

  <p>- &nbsp;&nbsp;&nbsp;Tamam altes.</p>

  <p>- &nbsp;&nbsp;&nbsp;Çok işim var, dedi Rosa. Papağanı sattım. Para bulmam&nbsp;gerek. Kısa vadeli yollar biliyorum. Şimdi de çok önemli bir&nbsp;mektup yazacağım.</p>

  <p>- &nbsp;&nbsp;&nbsp;Kime?</p>

  <p>- &nbsp;&nbsp;&nbsp;Stalin’e. Bir çift Siyam kedisi isteyeceğim ondan. Burda çok para ediyor bu kediler.</p>

  <p>- &nbsp;&nbsp;&nbsp;Gönderir mi dersiniz? dedi Mathes.</p>

  <p>- &nbsp;&nbsp;&nbsp;Göndermeyeceğini biliyorum, onun için zarfın üstüne,&nbsp;“Polonya Yahudilerinin en pisine” yazıp kudurtacağım onu.</p>

  <p>- &nbsp;&nbsp;&nbsp;Altesleri kendilerini tanırlar mı?</p>

  <p>- &nbsp;&nbsp;&nbsp;Napolyon tanıştırmıştı, dedi Rosa. Rusya seferinde.</p>

  <p>- &nbsp;&nbsp;&nbsp;Asıl para Afrika’da, dedi Mathes.</p>

  <p>- &nbsp;&nbsp;&nbsp;Evet, dedi Rosa, <span style="font-style:italic;">Sizlerle Başbaşa</span> dergisinde Nijerya kralının tahttan indirildiğini okudum.</p>

  <p>- &nbsp;&nbsp;&nbsp;Ondan iş çıkabilir altes.</p>

  <p>- &nbsp;&nbsp;&nbsp;Evet, dedi Rosa, kendisine mektup yazıp bir buçuk kilo&nbsp;pırlanta karşılığında Çörçil’i gönderebileceğimi bildireceğim.</p>

  <p>- &nbsp;&nbsp;&nbsp;Çörçil onu yeniden tahtına oturtabilir mi, dersiniz?</p>

  <p>- &nbsp;&nbsp;&nbsp;En azından oturtmuş gibi yapar.</p>

  <p>- &nbsp;&nbsp;&nbsp;Evet, Hitler’den bile akıllıdır Çörçil.</p>

  <p>- &nbsp;&nbsp;&nbsp;Bırak şu Yahudi domuzunu, dedi Rosa.</p>

  <p>- &nbsp;&nbsp;&nbsp;Bir komünist o, dedi Mathes.</p>

  <p>- &nbsp;&nbsp;&nbsp;Bir Grand Düşes’in ne olduğunu bile bilmez.</p>

  <p>- &nbsp;&nbsp;&nbsp;O tipler soyluları çekemezler, dedi Mathes.</p>

  <p>- &nbsp;&nbsp;&nbsp;Grand Düşeslikten onun yüzünden istifa ettim, dedi&nbsp;Rosa. Sen hâlâ bulaşıkları yıkamadın mı?</p>

  <p>- &nbsp;&nbsp;&nbsp;Sabun yok, dedi Mathes.</p>

  <p>- &nbsp;&nbsp;&nbsp;Git al, dedi Rosa.</p>

  <p>- &nbsp;&nbsp;&nbsp;Bugün pazar ve 10.000 markı bozmazlar.</p>

  <p>- &nbsp;&nbsp;&nbsp;10.000 mark mı? dedi Rosa, 10 fenik yok bende.</p>

  <p>- &nbsp;&nbsp;&nbsp;Toto’dan kazandım, dedi Mathes, sana gelmemin sebebi...</p>

  <p>- &nbsp;&nbsp;&nbsp;Parayı işletiriz, diye düşündün.</p>

  <p>- &nbsp;&nbsp;&nbsp;Evet, altes, dedi Mathes.</p>

  <p>- &nbsp;&nbsp;&nbsp;Boş ver altesi falan, dedi Rosa, bu oyunları bırakalım&nbsp;şimdi. Param oldu mu ayağım yere basar. Bak ne yaparız bu&nbsp;parayla, şöyle küçük bir satış büfesi kiralarız.</p>

  <p>- &nbsp;&nbsp;&nbsp;Ne satarız?</p>

  <p>- &nbsp;&nbsp;&nbsp;Evet ne satarız?</p>

  <p>- &nbsp;&nbsp;&nbsp;Evet ne? Otur Mathes...</p>

  <p>Ve başladılar <span style="font-style:italic;">Sizlerle Başbaşa</span> dergisindeki ilanlardan sipariş firmaları seçmeye. Çeşitli Co... firmalarına siparişler yazmaya koyuldular...</p>

  <p>100 kasa gazoz,</p>

  <p>100 kasa maden suyu,</p>

  <p>100 karton dondurma,</p>

  <p>100 kasa rose şarap,</p>

  <p>100 kasa dömi sek,</p>

  <p>100 kasa sek, &nbsp;&nbsp;&nbsp;</p>

  <p>100 kasa kırmızı,</p>

  <p>100 kasa beyaz,</p>

  <p>100 kasa Fransız konyak,</p>

  <p>500 karton cigara,</p>

  <p>100 kasa Belçika birası,</p>

  <p>100 kasa şampanya,</p>

  <p>vs., vs., siparişler büfe ihtiyaçlarından Düşes ihtiyaçlarına yükselmeye başlamıştı doğal olarak.</p>

  <p>Bütün sipariş mektuplarının altına şu imzayı attılar: Grand Düşes ş.m. Henriette Josepha Maxmillian von Berzenczy von Berzenicze et Karas Lomniez von Dondengen&nbsp;donna Rosa.</p>

  <p>- &nbsp;&nbsp;&nbsp;Büfeyi nerde kiralarız?</p>

  <p>- &nbsp;&nbsp;&nbsp;Okulun önünde.</p>

  <p>- &nbsp;&nbsp;&nbsp;Okulda kim şampanya içer?</p>

  <p>- &nbsp;&nbsp;&nbsp;Operanın önünde!</p>

  <p>- &nbsp;&nbsp;&nbsp;Çok güzel. Operadan çıkan smokinli beyler, tuvaletli&nbsp;hanımlar büfemizde supe yaparlar.</p>

  <p>- &nbsp;&nbsp;&nbsp;Satışı sen yaparsın Mathes. Ve gecenin ilerlemiş bir saatinde Grand Düşes ş.m. geceye şeref verir.</p>

  <p>- &nbsp;&nbsp;&nbsp;Ve şampanya fiyatları artar...</p>

  <p>- &nbsp;&nbsp;&nbsp;Bize çay yap Mathes!</p>

  <p>- &nbsp;&nbsp;&nbsp;Borcumu ödedim Rosa.</p>

  <p>- &nbsp;&nbsp;&nbsp;Doğrusun, hem çay da ne demek oluyor, şampanya&nbsp;içelim.</p>

  <p>- &nbsp;&nbsp;&nbsp;Nerde?</p>

  <p>- &nbsp;&nbsp;&nbsp;Paris’te.</p>

  <p>- &nbsp;&nbsp;&nbsp;Siparişler...</p>

  <p>- &nbsp;&nbsp;&nbsp;Kapıcıya vekâletname bırakırız, o teslim alır.</p>

  <p>Ve kamyonetlerle gelmeye başladı siparişler, Rosa ve Mathes kapıcının aklının ermediği bir Paris’teyken. Kapıcı malları alıyor, hesap pusulalarını kapının altından Rosa’nın evine atıyordu. Ama Rosa dönmüyordu bir türlü. Dondurmaları bozulmasınlar diye çocuklarına ısrarla yedirmek zorunda kaldı kapıcı. Arada birkaç bira açtı. Mallar evini tıkabasa doldurdu.</p>

  <p>Bir sabah, 10.000 markın tükendiği sabah, Rosa ile Mathes eve döndüler. Hesap pusulaları karşıladı onları.</p>

  <p>- &nbsp;&nbsp;&nbsp;Bunlar, dedi Mathes.</p>

  <p>- &nbsp;&nbsp;&nbsp;Biz Paris’teyiz, dedi Rosa, kapıya bir not bırakalım.</p>

  <p>“Paris’te olduğumdan her türlü mektup vs.’nin ‘Grand Düşes ş.m. Rosa, Paris’ adresine gönderilmesi rica olunur” ve ayaklarının ucuna basarak kaçtılar apartmandan. Kapıcı merdivenleri süpürürken yazıyı gördü ve çılgın gibi polise koştu.</p>

  <p>Polisin henüz yapacağı bir şey olmadığı sürece kapıcı, ısrarla malın parasını isteyenlere kapı açmıyor, mahkemeye gitmelerini söylüyor, malı geri almaları için yalvarıyordu.&nbsp;İçtiği biraların parasını bile kabul etmiyorlardı. Bir akşam&nbsp;kapıcı Fransız şampanyalarından birini açtı, ikisini açtı,&nbsp;üçünü açtı, bir gecede içti şampanyaları ve sahte Grand Düşesleri saklayan bir Paris’e sövdü durdu.</p>

  <div class="resim"><img alt="" src="../Images/main-27.png" /></div>
</body>
</html>
