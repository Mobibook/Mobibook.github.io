<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;font-style:italic;">tante rosa yaşamakta&nbsp;ısrar ediyor</span></h2>

  <p>Tabağın içine vuran güneşle peynir artıkları yağ salmıştı.</p>

  <p>Kedi atladı masaya, ekmek kırıntılarına basmadan süzüldü, artık peyniri, yağı gövdeye indirip masanın güneşli köşesine uzandı. Bir kedi her zaman güzeldir. Açlık, tokluk, aşk, nefret tanımayan sürekli bir güzellik. Tante Rosa buzdolabını açtı. Bir kavanoz ekşi yoğurt buldu, batı batı denen uygarlık&nbsp;bu işte, buzdolaplı açlıklar var burda. Ekşi yoğurttan bir kaşık aldı, burnunu tutarak yuttu. Yoğurdun, peynirin küflenmişi iyidir de etin, balığınki kötüdür, diye düşündü. İyi ki&nbsp;balığım, etim yok, yine de sevinmek zor. Pencere camının&nbsp;kirleri sabah yağan yağmurla parmak parmak akmış. Bir zebra kürkü gibi, güldü Tante Rosa, şimdi bir zebra kürkünün&nbsp;ardından sokağa, karşıdaki parka bakıyorum. Park denince&nbsp;sevgililer gelir akla, doğrudur, ama park denince sevgilileri&nbsp;düşünmek zor. İyi pişmiş bir domuz pirzolasının kulağa hoş&nbsp;sözler fısıldaması zor. Sokaktan ayıklar, sarhoşlar, açlar, toklar, güzeller, çirkinler geçiyor. Sarhoş olunur, ama sokakta sızılmaz, âşık olunur ama sokakta yatılmaz, doyulur ama sokakta sıçılmaz, sokak gelip geçmek içindir... İşte hep böyle&nbsp;saçma sapan cümleler aklında Tante Rosa’nın. O buna açlık&nbsp;diyor. İşsizlik ve parasızlık. Üstelik bu ikisinden de korkmamak, telaşlanmamak, hep bulurum bir yolunu rahatlığı.&nbsp;“Vestiyer Aranıyor” ilanını göreli kaç gün oluyor, gidip bakmaya kaç gündür kararlı. Yine de gitmedi. Ekmek, peynir ve&nbsp;yoğurt yemekte kutsal bir süs buldu. O yine bir yolunu bulup kurtulabilenlerdendir. Batmak hakkına da çıkmak hakkına da sahiptir. Böyle düşünüyordu kendisi için. İnsanları sevmemeye başladı mı insan, insan gibi yaşamayı da sevmemeye&nbsp;başlıyor, insan gibi çalışmayı, kazanmayı, yemeyi, içmeyi, sevişmeyi, ölmeyi. Pencereyi açtı,'ekmeğin, peynirin kalıntılarını sokaktan geçen kalabalığa boşalttı.</p>

  <p>- &nbsp; &nbsp;Siz?</p>

  <p>- &nbsp;&nbsp;&nbsp;Evet ben.</p>

  <p>- &nbsp;&nbsp;&nbsp;İlan?</p>

  <p>- &nbsp;&nbsp;&nbsp;Evet, ilan.</p>

  <p>Üçüncü sınıf bir bahçe lokantasıydı bu. Kadın Tante Rosa’ya vestiyerin yerini gösterdi. Bayanlar helasının yanma bir iskemle koymuşlar. Hela kapısının yanma birkaç askı&nbsp;çakmışlar.</p>

  <p>- &nbsp;&nbsp;&nbsp;Vestiyer burası. Kışın gelenler hava soğuk diye paltolarını çıkarmazlar. Yazın gelenler paltosuz olduklarından...&nbsp;Yani iş az...</p>

  <p>- &nbsp;&nbsp;&nbsp;Peki hela?</p>

  <p>- &nbsp;&nbsp;&nbsp;Evet hela, bayanlar helası.</p>

  <p>- &nbsp;&nbsp;&nbsp;İskemle kapının yanında da.</p>

  <p>- &nbsp;&nbsp;&nbsp;Olabilir. Vestiyer de hela kapısının yanında.</p>

  <p>- &nbsp;&nbsp;&nbsp;Peki buraya girenler?</p>

  <p>- &nbsp;&nbsp;&nbsp;Elbette onlardan da siz sorumlusunuz. Temizliğinden&nbsp;de, çıkanlar masanın üzerindeki tabağa bahşiş bırakırlar. Bu&nbsp;da az para sayılmaz. Bilirsiniz bayanlar çok helaya gider.</p>

  <p>- &nbsp;&nbsp;&nbsp;Yaaa, çok güzel!</p>

  <p>- &nbsp;&nbsp;&nbsp;Hemen başlıyor musunuz?</p>

  <div style="text-align: center;">
    <img alt="Sevgi Soysal - Tante Rosa-page-054" src="../Images/Sevgi%20Soysal%20-%20Tante%20Rosa-page-054.jpg" /><br />
  </div>

  <div>
    <br />
  </div>

  <p>- &nbsp;&nbsp;&nbsp;Evet, yalnız ufak bir yanılma olacak. İlanda “Vestiyer&nbsp;Aranıyor” yazıyordu, oysa şimdi durum değiş...</p>

  <p>- &nbsp;&nbsp;&nbsp;Daha iyi ya, bir iş ararken iki iş bulmuş oldunuz. Sevinin.</p>

  <p>- &nbsp;&nbsp;&nbsp;Sevindim, evet hem de pek çok.</p>

  <p>Tante Rosa ansızın gerçekten sevindi. Demek hayat hâlâ <span style="font-style:italic;">Sizlerle Başbaşa</span> dergisindeki romanlar gibi “Sürprizlerle&nbsp;Doluydu!” Sonra yaşlanmış insanlar her şeyi birbirine karıştırdıklarından her şeye sevinebilirler. Artık yaşlanıyordu&nbsp;Tante Rosa. Bu işin başka bir işten ne ayrıcalığı var? Bir&nbsp;adamın paltosu için para almakla b... için para almak arasında ne... fark var? Bu da bütün insanca işler kadar pis.&nbsp;Günler geçiyordu bu uykuyla uyanıklık arasında. İnsan&nbsp;hiçbir şeylere aldırmamaya bir başladı mı. Ne kendi durumunu, ne de bütün durumları, üstünde durulmaya değer&nbsp;bulmadı mı? Bu bir kış uykusudur ki hiçbir yaz sökemez.&nbsp;Ne ışığı kapatıp uyuyor, ne okuyor, ne de sevişiyor. Yatıyordu. Bazen yorgandan ayağını çıkarıp saatlerce bakıyordu.&nbsp;Yarın yıkarım ayaklarımı, yarın yıkarım, yıkamıyordu,&nbsp;ayaklarının az kirlendiğine şaşarak bakıyordu. İnsan geçmişini unutabilir.</p>

  <p>Geçmişte hiçbir acıklı ya da sevinçli olay yaşamamış olduğunu sanabilir. Bütün bunlar bıkkınlık değildi, yorgunluk değildi. Bir insan gün boyu hela kapısının yanında pineklerse ne yorulur ne bıkar, bunlar yaşayanlar içindir. Tutamıyordu beynini, cümle yapmaktan alıkoyamıyordu. Arada sırada usanıyordu o da, pineklediği yerde düşünmekten. Pinekleyerek düşünmek gerçek düşünmek değildir biliyordu. Düşünce eylemlidir, bir eylem sonucu, ya da öncesidir,&nbsp;yok böyle bütün gün pineklerken düşünmediğini biliyordu.&nbsp;Yine de cümleler yapıyordu beyni. Bir Hıristiyan gelse de&nbsp;beni kurtarsa. Bütün Hıristiyanlar, bir olup hela temizleyicilerini kurtarsalar. Hıristiyanlar elele veriniz ve burada, kadınlar helasında, gözlerinizde yaşlarla “Kutsal Gece, Ruhsal Gece” şarkısını söyleyiniz.&nbsp;&nbsp;&nbsp;&nbsp;,</p>

  <p>O sabah Tante Rosa sabah kahvesini evde içemediği için, oturduğu iskemleden garsona bağırarak bir kahve ısmarladı. Bir daha kahvemi burada içsem, içerken pineklememiş&nbsp;olur, düşünebilirim belki. Ne düşünebilirim? Helaya giren&nbsp;bir bayan olmakla, helayı bekleyen bayan olmak arasındaki&nbsp;ince ayrıntıları mı? Kahvesini içerken evde yaptığı kahvenin daha iyi olduğunu düşünüyordu ki bayanlar helası kapısını bir erkeğin açtığını gördü. Kahveyi eteğine döktü, öfkelendi, olmadık olaylar, pineklemeye alışmış olanları öfkelendirir.</p>

  <p>- &nbsp;&nbsp;&nbsp;Burası kadınlar helası!</p>

  <p>- &nbsp;&nbsp;&nbsp;Yok canım dedi adam. Nereden çıkardın?</p>

  <p>- &nbsp;&nbsp;&nbsp;Buradan, dedi Rosa ve kapıdaki “Bayanlara” levhasını&nbsp;gösterdiğini sandı... katıldı. Katıldı, çünkü levha yoktu yerinde. Ama ısrar etmeliydi, buydu görevi. Kapıyı açtı içeri&nbsp;girdi. Adam arkasından.</p>

  <p>- &nbsp;&nbsp;&nbsp;Her yerinden belli ki bu hela kadınlar helası.</p>

  <p>- &nbsp;&nbsp;&nbsp;Nerden biliyorsun?</p>

  <p>- &nbsp;&nbsp;&nbsp;Burada işini gören kadınlardan.</p>

  <p>- &nbsp;&nbsp;&nbsp;Hani kadınlar?</p>

  <p>- &nbsp;&nbsp;&nbsp;Şimdi yok.</p>

  <p>- &nbsp;&nbsp;&nbsp;Peki bunların hepsi kadınlar için mi?</p>

  <p>- &nbsp;&nbsp;&nbsp;Evet.</p>

  <p>- &nbsp;&nbsp;&nbsp;Nerden belli?</p>

  <p>- &nbsp;&nbsp;&nbsp;Belli.</p>

  <p>- &nbsp;&nbsp;&nbsp;İspat et bakalım.</p>

  <p>- &nbsp;&nbsp;&nbsp;Nasıl ispat edeyim be adam!</p>

  <p>- &nbsp;&nbsp;&nbsp;Sıçarak!</p>

  <p>Tante Rosa aslında bu sözlere değil bu beklenmedik olaya öfkelenerek kapadı adamı helaya, sürmeledi kapıyı, çekti&nbsp;gitti oradan. Bu son işi, insanları sevmemesi beklenmedik&nbsp;bir olayla bitivermişti. Şimdi yeniden iş aramak, yeniden&nbsp;çalışmak, yeniden sevmek, sevişmek. Evde pinekliyor ve&nbsp;bunlan yapmanın değip değmeyeceğini düşünüyordu. Bütün bunların yeniden değmesi zor. Batmak hakkına da, çıkmak hakkına da sahip olmak zor.</p>

  <div class="resim"><img alt="" src="../Images/main-21.jpg" /></div>

  <h4 class="sigil_not_in_toc"><a id="bookmark1"></a></h4>
</body>
</html>
