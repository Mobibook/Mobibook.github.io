<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;font-style:italic;">tante rosa</span> <span style="font-weight:bold;font-style:italic;">at cambazı&nbsp;olamadı</span></h2>

  <p>Tante Rosa on bir yaşındayken, <span style="font-style:italic;">Sizlerle Başbaşa</span> adlı haftalık aile dergisinde, Kraliçe Victoria’nın süvari giysileriyle çekilmiş fotoğrafının altında yazılı şu haberi okudu:&nbsp;“Kraliçe Victoria 18 yaşında, Kraliyet Süvari Birliği’ni teftiş etti. Sayın kraliçe teftiş sırasında günün modası olan asker şapkası, mahmuzlu çizmeler ve üniforma biçimi elbisesiyle her zamanki gibi vatandaşlarının ve süvari birliğinin&nbsp;gönüllerini fethetti.”</p>

  <p>Tante Rosa, bu gönülleri fethetti sözcüğünü, resimde görülen atlarla birlikte belleğine yerleştirdikten kısa bir süre sonra at cambazı olmaya karar verdi. Bu kararı annesine&nbsp;bildirdiği an annesi, <span style="font-style:italic;">Sizlerle Başbaşa</span> adlı aile dergisindeki&nbsp;sürekli romanın şu bölümünü okuyordu:</p>

  <p>“Aylar yıllar gibi, günler haftalar gibiydi ve o, kızkardeşinin yürek parçalayıcı günahıyla büyüyen kamını görmektense, vahşi hayvanlarla dövüşmeyi arzulayan gözlerini bu karından kaçırıyor ve gözyaşlarını buna layık olmayan bir&nbsp;nankör için dökmenin utancıyla, aslında yufka olan yüreğini, doğacak masum günah çocuğuna düşmanca duygularla sertleştirmek için...”</p>

  <p>Rosa’nın annesi haklı bir dehşetle romanı bırakıp Rosa’nın mutluluğunu on sekiz yıl garantilemiş olan babasına koştu. Babası sert bir adamdı, ama Rosa’nın sızlanmaları&nbsp;karşısında çaresiz kalarak onu bir sirke verdi. Sirk müdürünün kulağını da bükmeyi unutmadı. Rosa’yı hemen o gün,&nbsp;sirkin en huysuz atma bindirdiler. O gün çok düştü Rosacık, ama ona giydirdikleri büzgü etekli, fırfırlı giysi öylesine&nbsp;hoşuna gitti ki, evde kıçının dayanılmaz sancısını unutup&nbsp;at cambazlığında ısrar etti. Babasından yediği moral dayağından sonra at cambazlığını unutmuş göründü. Rosa’nın&nbsp;babası on sekiz yıllık garantiyi dolduramadan ölünce anacığı firma değiştirerek Rosa’nın mutluluğunu yeniden garantiye aldı. Yeni babacık Rosa’nın at cambazı olma dileğini hiç&nbsp;de o kadar kötü karşılamadı. Rosa yine sirke gitti. Sirk müdürü Rosa’nın bu kez uyarmalara kalkışılmadan getirildiğini görünce Rosa’nın k... derisinin okul kitaplarından ucuz&nbsp;olduğunu anladı. Rosa hoş gelmişti ona. At cambazı olması&nbsp;istenmeyen bir kız hemen ata bindirilir, ama at cambazı olsun diye baştan atılan bir kız asla ata bindirilmez. Rosa artık attan düşemiyor; buna karşılık sirk hayvanlarının gübrelerini torbalara yerleştirip köylülere satmaya götürüyordu. Rosa çok ağladı. Çok çok ağladı. Önce gübrelerden,&nbsp;sonra atlardan, sonra da atlardan ona artakalan tek şey,&nbsp;kuyruk sokumu olduğu için kuyruk sokumundan nefret etti.&nbsp;Rosa’nın yaşlılığında ağır kabızlık çekmesinin nedenlerini&nbsp;bu çocukluk kompleksine bağlayan psikologlar çıkabilir,&nbsp;ama, yine de, Rosa’nın yaşantısını en çok etkileyen olay o&nbsp;zamanların en popüler savaşının ilk günlerinde oldu.</p>

  <p>Subay üniformalarının en parlak, subay aşklarının en dayanılmaz olduğu savaşın ilk yılında, Rosa her gece olduğu gibi çadırın deliğinden at cambazı kızın numaralarım seyrediyordu. Deliği büyütmek için geçirdiği parmaklarının&nbsp;arasından bakıyor, at cambazı numaralarını kendi yapıyormuşçasına kurduğu düş, parmaklarına sinmiş gübre kokusuyla bile bölünmüyordu.</p>

  <p style="text-align: center;"><img alt="Sevgi Soysal - Tante Rosa-page-016" src="../Images/Sevgi%20Soysal%20-%20Tante%20Rosa-page-016.jpg" /><br /></p>

  <div>
    <h2 class="sigil_not_in_toc"><a id="bookmark1"></a><br /></h2>
  </div>

  <div>
    <br />
  </div>

  <p>İşte hopluyorum; işte atladım yere. İşte yine atın tepesindeyim. İşte kaldırdım bacağımı, işte çılgınca alkışlanıyorum. O kim, o en önde, gözleri parlak düğmelerinden de parlak teğmen? Bana bakıyor; bana deli gibi âşık; her gece&nbsp;geliyor; beni seyredip gidiyor; şimdi en parlak numaramı&nbsp;onun için yapacağım. At çok hızlanmasa da taklamı zamanında atabilsem. At... atlıyor. Birdenbire ansızın bir çatırtı.&nbsp;Çatırtı yayıldı. Sonra aydınlık. Sonra daha aydınlık, daha&nbsp;aydınlık. Çığlıklar en sonra. Sıcak. Çatırtı. Alev. Alevler. Bir&nbsp;düşü sımsıcak ısıtıveren, sarıveren alevler. Rosa alevlerin&nbsp;dört yanı sardığını gördü. Seyircilerin oraya koşuştuklarını,&nbsp;direklerin yandığını, sirk müdürünün sövdüğünü, dumandan tepedeki renkli ampullerin kararıverdiğini, herkesin kapıya koştuğunu, kapının dar olduğunu gördü. Ama o, cambaza, sevgilisine son numarasını yapan kendine bakıyordu:<br /></p>

  <p>Tam kaldırmıştım bacağımı, önce çatırtıyı, sonra çığlıkları duydum. Gösteri çemberinin kenarındaki çite çarpan başımın dayanılmaz sancısı arasından atımın ürküp beni fırlattığını anladım. İşte deli gibi kişneyerek dört nala üstüme geliyor at. Ama korkmuyorum. O en parlak düğmeli, en&nbsp;parlak gözlünün beni şimdi kurtaracağını biliyorum. İşte&nbsp;atladı çiti. Önce asıldı hayvanın yularına. Şaha kalkan at&nbsp;kuzu gibi oldu. Sonra bana koştu. Atın terkesine kucağında&nbsp;benle sıçradı. Çizmelerinin parlak mahmuzlarını atın böğrüne bastırıp dört nala çıktık çadırdan. Ardımızda çığlık,&nbsp;duman, alev, dörtnala doğan güne at koşturduk.</p>

  <p>Rosa’nın, deliği parmaklarıyla büyütmesi gereksizdi artık. Alevler kocaman bir gedik açmışlardı. Rosa atın ürktüğünü,&nbsp;üstündeki at cambazı kızı yere fırlatıp deli gibi şaha kalktığını gördü. Yerde yatan kızı göremiyordu ama çiti atlayan&nbsp;teğmeni gördü. Çığlıkların, dumanın arasından bir onu&nbsp;gördü. Teğmen çiti atladı. Atı durdurup bindi ve yangın yerinden dört nala kaçtı. Rosa teğmenin, atını çıkış yerine sürerken cambaz kızı çiğnediğini gördü.</p>

  <p>Tante Rosa <span style="font-style:italic;">Sizlerle Başbaşa</span> dergisinde Kraliçe Victoria’nın at üstünde çekilmiş resmini gördü ve at cambazı olamayacağını anladı.</p>

  <div class="resim">
    <img alt="" src="../Images/main-4.jpg" /><br />
  </div>
</body>
</html>
