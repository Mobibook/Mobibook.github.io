<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2 class="sigil_not_in_toc"><span style="font-weight:bold;font-style:italic;">Tante rosa rahibeler okulunda</span></h2>

  <p>Beş çocuk, beş kız çocuk koşuyordu. Çam ağaçlarının orda, beş çocuk koşarken çamları Noel süsleriyle donanmış görüyorlardı. Koşmak bir rahibe okulunda zaten zor, yeri süpüren yakası balinalı, siyah giysileriyle bir kız çocuğunun bahçede koşması çok zor. Hele bahçenin, yolunmuş çamlarını Noel süsleriyle donanmış görmek nasıl zor.</p>

  <p>Ama yine de koşuyordu Tante Rosa, soluk soluğa, ter içinde. Bir prensesti, bir peri kızıydı o, koşardı da, süslü görürdü de çamları. Evet bir prensesti sanki o. Bu okula gelmeden önce sanki daha çok prensesti. Pazar sabahları birahaneye koşup babasına, “Çok bira içme, para yeme, biriktir&nbsp;paraları, biriktir de prens beni almaya geldiğinde çeyizim&nbsp;bir prensese yakışır olsun,” dediği zamanlar; annesine, “Seni çok seviyorum, ama ne olur benim bulunmuş, sepet&nbsp;içinde bulunmuş bir prenses çocuk olduğumu söyle,” diye&nbsp;yalvardığı zamanlar elbette daha çok prensesti. Şimdi balinalı yakalı, kara elbiseyle ilk yasağın tadını çıkarıyordu.&nbsp;Öteki dört kız koşmayı hemen bırakmışlardı korkarak. Onlar prenses olmadıklarından korkarlar. Yasaklar prensesler&nbsp;için değildir. Prensesler hangi yasayı çiğnerlerse çiğnesinler&nbsp;bir şeycikler olmaz, çünkü bir gün prens atla gelerek prensesi kurtaracaktır.</p>

  <p>Soluk soluğa, ter içindeydi Rosa, susadı, bir rahibe okulunda susadı. Musluğa koşup kana kana su içmeye başladı. Bir el vurdu omuzuna, sert. Baktı prenses bakışıyla,&nbsp;Schwester Maria’nın hiç prenses olmayan soğuk mavi gözlerinden korktu. “Durup dururken su içiyorsun,” dedi.&nbsp;Schwester Maria, “Su içiyorsun durup dururken, sen arzularına gem vuramayan günahkâr bir kızsın,” dedi, “içini öldürmeyi bilmiyorsun.”</p>

  <p>“Ben içimi öldüremem,” dedi Rosa, “çünkü içim prensestir. Prenses prensindir ve prensin olan bir şeyi öldürmeye sizin bile yetkiniz yoktur.” Schwester Maria kızdı, çok kızdı, Tante Rosa’yı mahzene kapadılar. Tante Rosa mahzende&nbsp;ağladı. Meryem Ana’ya dua etti. Düşündü. Düşündü ki bütün Katolikler pis, kötü şeylerdir; Meryem Ana o kadar iyi&nbsp;ki, o herhalde İsa’yı doğururken Katolik değilmiş. Peki neymiş? Prensesmiş-prensesmiş.</p>

  <p>Tante Rosa rahibe okulunda vücudunun kötü bir şey olduğunu öğrendi. Yıkanırken soyunmak yasaktı. Gömlekle yıkanılıyordu. Bir gün yine koşarken düştü. Rahibeler yarasını sarmak için de olsa, kara çorabını çıkarmasına izin vermediler. Yara iltihaplandı. Schwester Maria, Rosa’ya, Tanrı'nın onu cezalandırdığını, vücudunu unutmayı, içini Tanrı'ya adamayı, arzularını sindirmeyi bilmediği için yarasını&nbsp;iyileştirmediğini söyledi. Rosa ağladı, mavi gözlü yakışıklı&nbsp;İsa’nın böylesine kindar bir Tanrı’nın oğlu olamayacağını&nbsp;düşündü ve dualarında Meryem Ana’dan İsa’nın gerçek babasını sordu. Kralı sordu ona.</p>

  <p>Paskalya Yortusu başladı. Gösteri hazırlıkları hızlandı.</p>

  <p>Schwester Maria, Tante Rosa’yı melek rolüne çıkaracaktı. Bazı kızlar melek olacaklardı, bazı kızlarsa yoksul çocuk.</p>

  <p style="text-align: center;"><img alt="Sevgi Soysal - Tante Rosa-page-021" src="../Images/Sevgi%20Soysal%20-%20Tante%20Rosa-page-021.jpg" /><br /></p>

  <p><br /></p>

  <div>
    <br />
  </div>

  <div>
    <br />
  </div>

  <p>Sonra İsa, meleklerin arasında yoksul çocuklara hediyeler verecek, yoksul çocukları sevindirecekti. Schwester Maria&nbsp;melek rolüne çıkacak kızların saçlarını şekerli suyla ıslatıp&nbsp;ince ince ördü. Örgüler çözülünce kıvır kıvır melek saçı&nbsp;olacaktı. Tante Rosa elişi dersinde dayanamadı, örgülerin&nbsp;ucunu azıcık çözerek saçlarının kıvırcık olup olmadığına&nbsp;baktı. Kıvırcık olmuştu saçları, tam prenses saçı olmuştu ki&nbsp;yakalandı. Schwester Maria, bu zamansız meraka çok kızmıştı. “Sen süsüne, güzelliğine düşkün bir günahkârsın,”&nbsp;dedi Rosa’ya. “Ceza olarak melek rolüne çıkmayacak, yoksul rolüne çıkacaksın.” O akşam melek olan kızlar beyaz&nbsp;muslin giysilerini giydiler, beyaz kanatlar taktılar, omuzlarına dökülen kıvırcık saçları üzerinde yaldız taçlar parlıyordu. Rosa yoksul çocuktu, ona bir paçavra giydirdiler. Çok&nbsp;mutsuzdu Rosa, dayanılmayacak kadar mutsuzdu. Sahnede&nbsp;İsa meleklerle yanma geldiği an, öylesine içten mutsuzdu ki&nbsp;gözyaşlarını tutamadı, dünyanın en başarılı yoksul çocuk&nbsp;rolünü oynadı.</p>

  <p>İsa rolünü oynayan papaz Rosa’yı oyundan sonra sevdi, ona çöreklerle altından bir haç armağan etti. Tante Rosa sevindi, çok sevindi. Tante Rosa İsa’nın gerçekten sevindirdiği ilk yoksul çocuk oldu.</p>

  <p>Bir gün Tante Rosa Tanrı’nın saçlarının, gözlerinin rengini, yaşını, başını, boyunu, evini barkını sora sora rahibeleri bıktırdı ve mutfakta bulaşık kurulama cezası aldı. Mutfağı&nbsp;severdi, orda atıştıracak şeyler bulunuyordu. Yemek düşkünlüğünün kötülüğü belletilmişti ona, ama mutfağı seviyordu, midenin doygunluğunu seviyordu. Rahibeler mutfakta çörek yapıyorlardı. Baktı, ince uzun çörekler. Bu çöreklere Bavyera’da halk arasında “oğlan çükü” derlerdi.&nbsp;Tante Rosa gözleri iştahla büyüyerek:</p>

  <p>“Ah, ne güzel oğlan çükleri” diye haykırdı.</p>

  <p>Ve o gün trenle anasının yanına gönderildi.</p>

  <p>Tren bir gün gecikmeyle Rosalar’ın kentine vardı. Savaş Tante Rosalar’ın sokağına varmıştı. Yemek odasında, yüz-numarada ve tavan arasında savaş vardı. Aile mutfakta, yatak odasında ve bodrumda savaşın eksilmesini bekliyordu.&nbsp;Savaş eksilmiyordu, önce babalar eksildi, sonra ağabeyler&nbsp;eksildi, savaş eksilmedi.</p>

  <p>Tante Rosa bir sabah, <span style="font-style:italic;">Sizlerle Başbaşa</span> dergisinde rahibe okulunun bulunduğu kentin bombalandığını, okulun yerle&nbsp;bir olduğunu okudu ve prensin öcünü aldığını anladı.</p>

  <div class="resim"><img alt="" src="../Images/main-7.jpg" /></div>

  <h4 class="sigil_not_in_toc"><a id="bookmark3"></a></h4>
</body>
</html>
