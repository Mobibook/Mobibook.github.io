<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><span style="font-weight:bold;font-style:italic;">tante rosa'nın hayvanları</span></h2>

  <p>Tante Rosa bir kaplumbağa -evini sırtında taşıyan hayvan- buldu savaşın bittiği gün, evler yıkılmış. Evini sırtında taşıyan hayvanı yıkıntıların orda buldu, sevdi, evine götürmek istedi. Evlerinin yıkıldığını, Bombardımanlardan Zarar&nbsp;Görenlere Yardım Derneği’nin, Gönüllü Pembe Melekler&nbsp;Halkla Elele kampanyası sayesinde yaptırdığı lojmanlardan&nbsp;birinde kaldıklarını hatırladı ve evini sırtında taşıyan hayvanı sevmedi. Evin kişiden ayrı, yıkılabilir bir nen olduğunu, olması gerektiğini o gün anladı.</p>

  <p>Sonra yalnız kedileri ve yırtıcı, özgür, orman hayvanlarını, ıraktan sevdi. Tante Rosa, bir sabah uyandı, kendi hayvanının da uyandığını anladı ve kendi hayvanını sevdi. Önce bakışlar, sonra cumartesi akşamları dans. Valsler, tangolar, swing sonra, hayvanı dansı seviyordu. <span style="font-style:italic;">Sizlerle Başbaşa</span> dergisinin aşk romanlarını seviyordu. Königstrasse’nin köşesindeki dondurmacıya girip çıkarken bildiği erkek bakışlarını seviyordu. Erkek bakışlarıyla bir bir süslenmeyi seviyordu.</p>

  <p>Böyle bir gün, bir cumartesi günü, cumartesiler çılgın günlerdir, komşunun oğlu Hans’la mahalle birahanesine&nbsp;dansa gitti. Üç bardak bira içti. Bütün biraların parasını nedense bu kez Hans ödedi. Nedense bu kez Hans biraların&nbsp;parasını ödedi. Birinci dansta çok terledi Rosa. İkinci dansta daha çok terledi, üçüncü, dördüncü danstan sonra ter&nbsp;içindeydi, yanakları al al. Hans’ın eli titriyordu. Rosa utanıyordu ama birlikte dışarı çıkmaktan, ormana sapan patikada birlikte yürümekten kaçınamadı, yeteri kadar utanamadı.</p>

  <p>O birdenbire biçimleniveren, ansızın somutlaşıveren cinsiyet hayvanı ormandan çıkıverdi, bir Hans oldu, Tante Rosa karşısında Hans’ı değil o hayvanı buldu, o pusuda bekleyen sinsi hayvanı ve kendini Hans’ın değil, evet evet asla Hans’ın değil, o hayvanın kollarına bıraktı. Ama en kötüsü&nbsp;şimdi, en kötüsü o ansızın biçimleniveren, somutlaşıveren&nbsp;hayvan sonra yine Hans oldu, aptal Hans, üç danslık Hans,&nbsp;o gün nedense bira paralarını ödeyen Hans, Tante Rosalar’ın hayvanları olabileceğini, o hayvanla yatabileceklerini&nbsp;bilemeyecek, anlayamayacak olan Hans.</p>

  <p>Tante Rosa hamile kaldı.</p>

  <p>Tante Rosa Hans’tan hamile kaldı. <span style="font-style:italic;">Sizlerle Başbaşa</span> dergisinde yayımlanan o bayağı aşk romanlarının hepsinde olduğu gibi yatar yatmaz hamile kaldı ve bu romanlarda yazılanların doğru olduklarını sandı. Doğru olduklarını sandı ve <span style="font-style:italic;">Sizlerle Başbaşa</span> romanlarındaki kızlar gibi “namusu kirlenmiş” bir aile kızı olmamak, zavallı bir piç kurusu doğurmamak için Hans’la evlendi.</p>

  <p>Önce kedilerden, sahiplerini ve onların evlerini korumayı pek takmayan kedilerden çok, sahiplerini ve onların evlerini korumayı varlıklarının tek anlamı sanan köpekleri sevmeye başladı. Sonra kanaryaları, bön tavukları, can sıkıcı&nbsp;muhabbet kuşlarını ve bütün evcil hayvanları, bir de&nbsp;<span style="text-indent: 1.3em;">evlerini sırtında taşıyan kaplumbağaları sevdi - o yırtıcı, özgür, orman hayvanlarını unuttu.</span></p>

  <p>Unuttuğunu sandı, çünkü Sizlerle Başbaşa dergisindeki aşk romanlarında yazılanların doğru olmadığını anladığı zaman, anladığı zaman, ah o zaman...</p>

  <p>Kocasıyla istemeden yatmaya başladığı zaman “namusu kirlenmiş” bir kadın olmanın ve bu yatmalardan sonra doğurdukça piç kurusu doğurmanın ne olduğunu anladı, hiçbir şeyin Sizlerle Başbaşa dergisindeki aşk romanlarında yazılanlara benzemediğini o kadar iyi, o kadar elle tutulur gibi anladı ki.</p>

  <div style="text-align: center;">
    <img alt="main-8" src="../Images/main-8.jpg" /><br />
  </div>

  <p><br /></p>

  <p>Tante Rosa bir kaplumbağa -evini sırtında taşıyan bir hayvan- buldu savaşın bittiği gün. Evler yıkılmış. Evini sırtında taşıyan hayvanı yıkıntıların orada buldu, sevdi, evine&nbsp;götürmek istedi. Evlerinin yıkıldığını, Bombardımanlardan&nbsp;Zarar Görenlere Yardım Derneği’nin, Gönüllü Pembe Melekler Halkla Elele kampanyası sayesinde yaptırdığı lojmanlardan birinde kaldıklarını hatırladı ve evini sırtında taşıyan&nbsp;hayvanı sevmedi. Evin kişiden ayrı, yıkılabilir bir nen olduğunu, olması gerektiğini o gün anladı.</p>

  <p>Bu yukardaki olaylar Tante Rosa’dan kevgirden süzülen su gibi akıp gitti ve Tante Rosa kevgirin deliklerinden dünyaya bakmaya başladı.</p>

  <div style="text-align: center;"><img alt="" src="../Images/main-9.jpg" /></div>

  <h4 class="resim sigil_not_in_toc"><a id="bookmark4"></a></h4>
</body>
</html>
