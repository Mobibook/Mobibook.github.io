<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;font-style:italic;">tante rosa</span> <span style="font-weight:bold;font-style:italic;">bütün rüzgârlara açık</span></h2>

  <p class="ithaf" style="text-align: right;">USA Army Produktion!</p>

  <p>Şişme sandal - Delinmez - Hakiki kauçuk - Var mı şişirip denemek isteyen - Evet bayanlar; satıyorum; şişme sandal; USA - Army Produktion; satıyorum; evet yok mu artıran, satıldı; adınız bayan? Rosa; çok güzel bayan Rosa, evladiyelik bir şişme sandala sahip oldunuz.</p>

  <p>Tante Rosa ayaklarını ve bir ucundan tuttuğu şişme sandalı sürüye sürüye merdivenlerden çıktı. Kapıyı açtı; tam açılmadı evinin kapısı. Ardında bir yığın eşya. Tante Rosa&nbsp;açık artırmalara merak saralı böyle kapısını açamadığı oluyordu sık sık. Bir koşu geliyordu evine; elinde kelepir mal,&nbsp;malı kapının önüne bırakıverip yine koşuyordu artırmanın&nbsp;devamına; diğer kelepirleri kaçırmamak için. Sonra ikinci&nbsp;kelepirle geldiğinde açamıyordu kapıyı tam. Kapının ardında birinci kelepir olduğu için. Eve girdi. Ayağıyla kapının&nbsp;açılmasını engelleyen USA Army Produktion şişme yatağı&nbsp;tekmeledi. Pabuçlarını köşeye fırlattıktan sonra gururla&nbsp;topladığı kelepirleri seyretti: Dört eski duvar saati, iki av tüfeği, beş gaz ocağı, altı el feneri, bir motosiklet kaskı, bir tek uzun av çizmesi, üç boya tabancası, dört köpek tasması ve&nbsp;dokuz USA Army Produktion şişme yatak.</p>

  <p>Anneannesi ne derdi Yahudiler için, ne derdi? Evet hatırladı Tante Rosa. Her çarşıdan dönüşte derdi ki anneannesi; “Her şey çok pahalı. Niçin pahalı anneanne? Çünkü her şeyi pis Yahudiler ucuz alıp pahalı satıyorlar. Onun için mi,&nbsp;zengin pis Yahudiler anneanne? Evet, bedava alıp papaz fiyatına satıyorlar.”</p>

  <p>İşte Tante Rosa’yı açık artırmalara çeken nedeni bu anıda aramak gerek. Ucuz alıp pahalı satmak ve zengin olmak.&nbsp;Çok düşündü Tante Rosa, ucuz mal alıp pahalı satma yollarım. Bir gün güzel Meryem onu kutsal bir rastlantıyla açık&nbsp;artırma yapılan yıkık belediye sarayının avlusuna getirdi.&nbsp;İşte, yukarıda saydığım serveti Tante Rosa böylece yok fiyatına edindi.,</p>

  <p>Yağmur yağıyordu, Siyam kedisinin projektör gibi parlayan gözlerinden karanlık bastığını anladı. Işığı yakacaktı; vazgeçti; gaz lambalarından birini yaktı. “Yeni aldığım şişme yataklardan birinde yatayım bu gece,” diye düşündü.&nbsp;Her gece o gün aldığı kelepiri denemeden edemiyordu.&nbsp;“Bunları satmak zor olacak,” diye düşündü. İyiden iyiye&nbsp;bağlanıyordu kelepirciklerine. “Ama param yok, param yok&nbsp;artık.” Geçen hafta sattığı piyanonun parasını da bugün bitirmişti. “Ama iyi alışveriş ettim doğrusu. Ne dedi adam,&nbsp;evladiyelik. Evet, evladiyelik bir şişme sandal; hem de USA&nbsp;Army Produktion.”</p>

  <p>Sabah Siyam kedisinin arsız miyavlamalarıyla uyandı Tante Rosa. Ne demişti kediyi veren adam: “Tek yaşamaz&nbsp;bu Siyam kedileri; çift almak gerek bunları. Kızıştılar mı&nbsp;delirirler; öyle her kediyle çiftleşmezler; ille de kendi cinslerinden olacak.” İşte azdı, hem de ne azmak, en düşman gözlerle bakıyor şimdi Tante Rosa’ya. “Salak kedi, ulan biz çiftimizi seçebiliyor muyuz yani?” dedi Rosa: “Sen de benim gibi yetinmeyi öğrenirsin.” Kedi geldi sürtündü. “Bunun derdi yalnızca azgınlık olsa neyse, aç hayvan; açsa aç;&nbsp;biz de açız yahu! Ne satabilirim, ne satabilirim?” Güzel kocasının frağı satılabilirdi. “Ama daha tutarlı bir şeyler yapmak gerek. Aslında artık Yahudiler gibi zengin olmanın zamanı.”</p>

  <p style="text-align: center;"><img alt="Sevgi Soysal - Tante Rosa-page-047" src="../Images/Sevgi%20Soysal%20-%20Tante%20Rosa-page-047.jpg" /><br /></p>

  <p>Kahveyi fincana doldurdu, bir şeker attı, <span style="font-style:italic;">Sizlerle Başbaşa</span> dergisinin ilan sayfalarını okumaya başladı. “Pansiyon aranıyor”, “Aranıyor pansiyon”, “Pansiyon Belvedere müşterilerini kucaklamaya sabırsız”, “Akşamlan sıcak çorba ve sıcak havayı, Sizin Pansiyon’da bulabilirsiniz ancak.” Kedi&nbsp;gitti şişme yatağın güneş vuran ucuna tembel tembel uzandı. “Rahat değil mi, seni canına düşkün dişi seni, hemen&nbsp;bulursun rahat edecek köşeyi. Rahat değil mi, elbette rahat&nbsp;olacak, USA Army şişme yatakta yattın mı sen hiç Siyam&nbsp;denen Allah’ın dağında?”</p>

  <p>“Şişme yatak, evet şişme yataklara ben bu evde kaç kişi yatırabilirim? Dokuz kişi. Savaştan kalma alışkanlıkları hesap edersem 18 kişi.” “Pansiyon Rosa müşterilerini bekliyor.” Bu ilan ilk sayısını süsledi <span style="font-style:italic;">Sizlerle Başbaşa</span> dergisinin.</p>

  <p>Tante Rosa bir cuma günü açık artırmadan aldığı çocuk arabasını merdivenden çıkaramayacağını anlamışken nazik&nbsp;bir bey koştu yardımına. “Yardım edeyim mi, ah evet çok&nbsp;teşekkürler. Bu apartmanda mı oturuyorsunuz? Evet, araba&nbsp;da ağırmış soluk soluğa kaldık, Pansiyon Rosa bu apartmanda mı, evet, gösterirseniz, şey Rosa benim, yani Pansiyon Rosa, yani nasıl, yani yukardaki evimi pansiyon yapmaya karar verdim de. Biliyorsunuz bu USA malı şişme yatakları, vallahi ben gerçi USA Army esir kampında bulundum ama hep ot yatakta yattım, yaaa vah vah, benim şişme yataklarımda yatın da sırtınız rahat etsin bari. Şişme yatak mı, evet niçin şaştınız?”&nbsp;&nbsp;&nbsp;&nbsp;,</p>

  <p>Tante Rosa kapıyı açtı. “Buyrun bayım, başınızı eğin kanarya kafesine çarpmasın başınız. Ah kanaryalara bayılırım. Peki kanarya nerde? Kanarya mı, yok beyefendi. Açık artırmada kafesleri hep kanaryasız satıyorlar. Çok ucuza aldım,&nbsp;söylesem inanmazsınız. Çok yorgunum hemen yatmak istiyorum. Ya anlıyorum. Hangi yatağı şişirmek istersiniz? Çok&nbsp;kolay şişiyor ve inmiyorlar inanın. İlan vermeden hepsini&nbsp;denedim. Pisi pisi kalk bakayım yatağın üstünden, seni domuz seni. Pompa nerde? Ay pompa nerde? Neyse ağzınızla&nbsp;şişiriverin. Çok kolay. Yorulursanız ben devam ederim. Bir&nbsp;siz, bir ben, zaman da geçirmiş oluruz. Çarşaf? Ha çarşaf.&nbsp;Ütüm bozuk, çamaşırları yıkadım yıkamasına ama ütüleyemedim. Aman zaten ben çarşaflarımı hiç ütülemem. Bu&nbsp;çağda ne gereksiz çaba değil mi efendim. Yani düşünüyorum da annemin anneannemin çarşaf kolalayıp ütülemekle&nbsp;yitirdikleri zamanı. Oysa ben şimdi o zamanda açık artırmalardan kelepir toplayarak kapital yapıyorum. Eski kadınlar tüketiciymişler canım. Şimdi bakın ben mesela bu şişme&nbsp;yataklar sayesinde pansiyon sahibesi oldum. Gerçi siz ilk&nbsp;müşterimsiniz; hadi gelin kutlayalım; dün yarım bir erik rakısı düşürdüm açık artırmada; ilk müşterim şerefine içecektim. İstemiyor musunuz, peki canım ben yalnız içerim.&nbsp;Çarşafı çekiştirince bayağı düzeldi. Yastık, evet yastık, şu&nbsp;koltuğun altındaki minderi çarşafın baş kısmının altına koyuverin. Çok rahattır, denedim. Çıkayım mı, niye, hay Allah, doğru ya, soyunacaksınız. Ben arkamı dönerim canım.&nbsp;Öbür oda ağzına kadar eşya ile dolu da. Ayrı oda mı? İsterseniz yatağı mutfağa taşıyalım. İşte şişme yatakların bütün&nbsp;pratikliği burda, istediğin yere taşı. Bu Amerikalılar şöyle&nbsp;böyle ama rahatlarını biliyorlar doğrusu değil mi?” Adam&nbsp;mutfak kapısını kapadı. Önce saati sordu. Bu saatte başka&nbsp;pansiyon bulamam, dedi yatmadan önce. “Ne demek istedi? Yani memnun değil mi? O kadar da candan davrandım&nbsp;adama. Kendime nasılsa ona da öyle. Canım müşteri işte&nbsp;her türlüsü olur. Alışmak gerek.”</p>

  <p>On beş gün pekâla da işledi pansiyon. Gelen pişman da olsa kalıyordu. Bir saatten sonra koca şehirde yer bulmak&nbsp;kolay mı? Sonra yine de tatlı kadındı Rosa. İyi iskambil oynuyor ve doğrusu iyi laflıyordu. Özellikle yabancı işçiler&nbsp;için iyi bir pansiyondu Rosa’nın evi.</p>

  <p>O pazar sabahı, Tante Rosa, iyi niyetlerle uyandı müştericiklerine karşı. “Dün ne içtik ne güldük.” İçeride Fernando uyandı mutfakta, Carlo’yu dürttü. “Bütün içkilerini içtik&nbsp;karının helal olsun. Evi kötü, yataklar, çarşaflar berbat, ama&nbsp;bu kadar bedava yeme içmeye burası sudan ucuz be.” Tante&nbsp;Rosa düşündü. “Ne yapabilirim bugün müştericiklerime?”&nbsp;Termos, şişme sandal, piknik çantası devrilmişlerdi duvardaki yığından yere. “Nasıl da gelmedi aklıma, evet pikniğe&nbsp;götüreyim onları.” Hemen hayal kurdu: “Bugünkü piknik&nbsp;başarılı olursa turist mevsiminde çok müşteri var bana. <i>Sizlerle Başbaşa</i> dergisindeki ilana ‘Pazarları gezinti düzenlenir'i ekledim mi...” Fernando ve Carlo pek parlak bulmadılar piknik buluşunu, sonra Carlo av tüfeklerini gördü ve&nbsp;onları denemek için razı oldu. Femando’nun motosikletinin önüne bindi Rosa, arkada Carlo, şişme sandalı, termosu&nbsp;falan sırt çantasına koyup motosikletin yanma bağladılar.&nbsp;Carlo tüfeği omuzuna geçirmiş, çocuk gibi gururlanıyordu.</p>

  <p>Neckar ırmağının ortasında bir kuş uçtu. Fernando, Carlo’nun elinden tüfeği kaptı. “Bırak da biraz biz atalım.” Tetiği çekti. Tante Rosa sosisleri kâğıt peçetelere sarıp uzatıyordu, battılar. Evet USA Army malı şişme kurtarma sandalı, delikmiş. Akıntıya kapıldılar. Tüfek, termos, sandal akıntıyla uzaklaştı. Rosa da nerdeyse, bir pazar rüzgârının akıntısıyla gidecekti.&nbsp;Carlo ve Fernando güçbela yüzmüşlerdi kıyıya, onu bırakıp. Çevredeki evlerden duyup çığlığını kurtardılar Rosa’yı; bir pazar rüzgârından olsun kurtardılar. Titreyen çenesiyle kendine uzatılan sıcak kahveyi içerken: “Denemedim” diyordu Rosa, “bir şu sandalı önceden denemedim.” Onu eve bıraktılar. En yorgun açışıyla açtı kapıyı. Kedi en edepsiz, en azgın sesiyle miyavladı. Gördü ki Tante&nbsp;Rosa, o pazar günü kedi, dişiliğinin canavarlık noktasında&nbsp;bütün şişme yatakları parçalamış. Bu kez Tante Rosa gaz&nbsp;lambasını değil elektriği yaktı ve düşündü.</p>

  <p>Anneannesi Yahudiler hakkında yanılmıştı.</p>

  <div class="resim"><img alt="" src="../Images/main-18.jpg" /></div>
</body>
</html>
