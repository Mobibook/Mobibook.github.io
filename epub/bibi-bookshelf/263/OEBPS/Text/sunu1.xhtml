<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><span style="font-weight:bold;font-style:italic;">SUNUŞ</span></h2>

  <h4 class="sigil_not_in_toc"><span style="font-style:italic;">MURAT BELGE</span></h4>

  <p>Sevgi Soysal’ı henüz “Sabuncu” soyadıyla hikâyelerini, “Tante Rosa”larını dergilerde yayımlamaya başladığı sıralarda, bu hikâyelerinden tanımıştım. Altmışlarda. O yıllarda üniversitede&nbsp;öğrenciydim; BabIali’deki baş uğrağım da De Yayınevi’ydi. Daha önceki bir dönemde Sevgi “Nutku” olduğunu Memet Fuat’tan öğrenmiştim. Hikâyelerinden, çok buralı bir yazar olmadığı sonucunu çıkaranlar vardı. Ama bana öyle gelmiyordu.&nbsp;Kendisinin de bir konuşmada söylediği gibi “Tante Rosa” yerine “Ayşe Teyze” dese bu yorum böyle yaygınlaşmaz, “yabancı” yerine “gerçeküstücü” ve benzeri sıfatlar kullanılırdı, belki&nbsp;bu sıfatlarla da aynı şey kastedilerek.</p>

  <p>O yıllarda, daha çok da kadın yazarlar, Cumhuriyet’in anlatı edebiyatını köyden kente getirmeye çalışıyorlardı. Aslında, ellilerde yazmaya başlayan bir hikâyeciler kuşağı, Demir Özlü, Onat Kutlar, Ferit Edgü, Orhan Duru, Adnan Özyalçıner&nbsp;gibi yazarlar, bu konuda öncülük yapmış ve bu zamana kadar&nbsp;roman ve hikâyede varolan köy temaları ve toplumsal gerçekçilik hegemonyasını kırmışlardı. Altmışlarda Tomris Uyar,&nbsp;Adalet Ağaoğlu (henüz oyun yazmakla meşguldü), Sevim Burak,&nbsp;Füruzan ve Sevgi ilk eserlerini vermeye başlamışlardı. Bu&nbsp;kadın yazarlarda, günlük hayat nesne ve ayrıntılarına karşı&nbsp;büyük bir dikkat vardı. Dolayısıyla köyden kente ve toplumsal&nbsp;kurtuluş ya da varoluşsa! bunalım gibi “grand” temalardan somut günlük hayata taşınan anlatının ayağını toprağa basmasında ve gerçek bir hayat dokusu edinmesinde, onların payı&nbsp;herkesten fazla oldu. Bu kadın yazarlar asıl parlak eserlerini&nbsp;yetmişlerde ve daha sonra verdiler.</p>

  <p>Sevgi Soysal da öyle. Yürümek 1970’te, Yenişehir’de Bir Öğle Vakti 1973’te, Şafak 1975’te yayımlandı. Bu anlatılarda&nbsp;Sevgi, Bavyera’yı bırakmış (ama zaten Bavyera’da olmamıştı),&nbsp;Türkiye’ye gelmişti.</p>

  <p>Ve zaten Türkiye’den gitmemişti. Ama Sevgi Soysal önce dünyalı olan insanlardandı. Türkiye’ye bakışı da öyleydi: dünyayı bilerek, dünya edebiyatını bilerek.</p>

  <p>Yetmişlerde bir yazar olarak büyürken, askeri yönetimle de dövüşmek zorunda kaldı. Gözaltı, sıkıyönetim mahkemesi,&nbsp;sorgu, hapis, hepsini gördü ve yaşadı. Bu arada müstehcenlikten yargılandığı da oldu. Çünkü askeri yönetimle uygun adım&nbsp;yaşamaktan rahatsız olmayan “resmi Türkiye” Sevgi Soysal&nbsp;gibi bir bireyin her şeyinden rahatsız olur, ürker; onu ve onun&nbsp;gibi insanları, onların düşüncelerini ve yaşama üslûplarını&nbsp;yok etmek ister. Bunlar oldu, Sevgi de mücadele etti.</p>

  <p>1974’te tanıştık. Ankara’ya gidince -ki o sıralar sıkça gidiyordum- mutlaka Sevgi’ye uğrardım, uzun uzun konuşurduk. Şimdi ansiklopedide ölüm yılına bakınca inanamıyorum. Ne&nbsp;kadar çabuk olmuş her şey.</p>

  <p>Çok yaşamayacağını bilmiş ki, kırk yıllık kısacık bir ömre çok şey sığdırdı Sevgi. Çünkü her an fışkıran bir zekâsı ve hiç&nbsp;durmayan bir yaratıcılığı vardı. Ama tabii bu özellikleriyle&nbsp;yaşamaya devam etse, kimbilir daha neler üretecekti. Durmayacağını, gerilemeyeceğini, hep biraz daha iyisini yapacağını&nbsp;bildiğiniz, sezdiğiniz insanlar vardır. Hayatı şöyle olur, böyle&nbsp;olur, iyi gider, kötü gider, ama zekâsı donuklaşmaz, üretkenliği&nbsp;tıkanmaz.</p>

  <p>Hayatta en kesin şey ve galiba tek kesin şey ölüm. Sevgi’nin karşısına çok erken çıktı. Sevgi bunu da büyütmeden, başkalarının hayatını zorlaştırmadan, alabileceği bütün yükleri kendi&nbsp;üstüne alarak, her işini yaptığı gibi, efendice göğüsledi. Bu erken ölümün trajikliğini biz geri kalanlara hissettirmemek için&nbsp;elinden geleni yaptı. Ama onun öyle yapması da bu trajikliği&nbsp;ortadan kaldırmıyor.</p>

  <p>Bir süre, insan onu tanımış olanların belleğinde yaşamaya devam eder, bütün “görgü tanıkları” da bu dünyayı terk edene&nbsp;kadar. Benim belleğimde pırıl pırıl, nüktedan ve hazırcevap,&nbsp;zeki ve güler yüzlü bir Sevgi yaşıyor hep. Sonra, yazdıklarıyla&nbsp;ve hakkında yazılanlarla yaşar Bunların hiçbiri ölümün şu&nbsp;değindiğim kesinliğini gidermiyor, ama Sevgi’nin kitaplarının,&nbsp;kuruluşunda emeğim geçmiş bir yayınevinde yayımlanıyor olmasının, onunla yeniden karşı karşıya gelmiş gibi olmaya “en&nbsp;çok yaklaşabilen” duyguyu yarattığım söyleyeyim.</p>

  <p>Benim Sevgi için söyleyeceğim her söz, kişisel acımı ister istemez yansıtacak ve biraz kasvetli olacak. Ama Sevgi Soysal’a da kasvet hiç yakışmaz.</p>
</body>
</html>
