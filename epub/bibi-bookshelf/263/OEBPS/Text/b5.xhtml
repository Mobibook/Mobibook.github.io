<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><span style="font-weight:bold;font-style:italic;">tante rosa</span> <span style="font-weight:bold;font-style:italic;">mezarlıkta üretici oluyor</span></h2>

  <p><span style="font-style:italic;">Tante</span> Rosa’nın keman çalan güzel kocası bir pazar sabahı öldü. Tante Rosa mutfakta kahve çekiyordu. Dükkânı satılmadan önce kocasına aldığı son kemanın çok pahalı olduğunu düşünüyordu kahve çekerken, Königstrasse’deki üç katlı, sivri damlı apartmanlar savaşta yıkılmıştı da dükkânlar bir iki tamirle ayakta kalmıştı. Savaş işleri bozmamıştı. Bol bol gazete satmıştı, Tante Rosa savaşta. Moskova&nbsp;cephesini, şehit listelerini, Berlin’in düşüşünü satmıştı. Hele film yıldızlarının kartpostalları! Zarah Leander’in, Marika Rock’ün fotoları sıcak ekmek gibi gidiyordu. Bir paket&nbsp;cigaraya, 100 kg. kahveyle az mı jön fotosu değiştirmişti savaşta. Pazar günleri mezarlıklara yapılan ziyaretler savaşın&nbsp;sonuna doğru tavsamaya başladıydı; ama pazar günleri çıkan <span style="font-style:italic;">Sizlerle Başbaşa</span> dergisinin satışı pek az düşmüştü. Ya&nbsp;ilave romanlar? Yine <span style="font-style:italic;">Sizlerle Başbaşa</span> dergisinin peşpeşe çıkardığı “Nil Aslanı’nın Pençesinde”, “Mihracenin Gözdesi”,&nbsp;“Çölde Fırtına” adlı egzotik romanların getirdiği parayla&nbsp;Bombardımandan Zarar Görenlere Yardım Derneği’ne bağışta bile bulunmuştu. Savaş sonrası bir süre gazete satışı&nbsp;azalmıştı, kimseler haberleri okumuyordu artık. Sonra gazetelerin, ilan sayfaları dikkat çekmeye başladı:</p>

  <p>“Kocam Sibirya’dan dönmedi. Bakkal dükkânımızı işletmekte bana yoldaş olacak, yardımcı erkek arıyorum. 30-35 yaşlarında, sağlıklı ve sabıkasız olanların P.K... ye müracaatları.”</p>

  <p>Ya da,</p>

  <p>“Merhum, vatanperver general, sayın zevcimin baba yadigârı çiftliğinin yönetiminde yardımcı olabilecek işbilir, genç, erkek eleman aranmaktadır!..”</p>

  <p>Ya da,</p>

  <p>“Savaşta yıkılan, merhum kocamla yıllar yılı biriktirdiğimiz paralarla yaptığımız yuvamız - evimizin onarımında bana yardımlarını esirgemeyecek dosta sıcak bir aile yuvası karşılığı...” Birtakım yorgun ve solgun erkekler okuyordu bu ilanları. Başka iş de yoktu ki. Tante Rosa’nın doğrusu dükkânının işleri için böyle bir ilan vermesi gerekli değildi. Keman&nbsp;çalan kocası dükkânın işlerine hiç karışmamıştı, zaten dükkânı tek başına kurup satılana dek tek başına yürütmüştü&nbsp;Tante Rosa. Eve para getiren erkekleri bilirdi o. “Koca dediğin adamın gönlünü hoş tutmalı.” Böyle diyordu ona kocasının niçin dükkânın işlerinde yardımcı olmadığını soranlara.&nbsp;“Akşamlan dükkânı kapatıp yorgun argın eve gittiğimde bana hayatı kim sevdirecek?” diyordu. “Eve aldığı birkaç parça&nbsp;eşyanın bekçiliğini yapmadım diye bana çatacak adam değil,&nbsp;felsefeye ihtiyacım var benim, ya, felsefeye. Benim kocam bana Hindistan’ı anlatır, oranın değişik inanışlarını anlatır.&nbsp;Hanginizin kocası Hint felsefesinden anlıyor ve güzel keman&nbsp;çalıyor?” diye hasetten çatlatıyordu alt kat kiracısının şom&nbsp;ağızlı karısını. Savaşa da gitmemişti kocası kalbi hasta diye.&nbsp;Müşterileri arasında kocası savaşta ölmüş olanlar bir süre&nbsp;ayaklarını kesmişler, uzun bir süre de ters davranmışlardı.</p>

  <p>Kahveyi ocağa koydu, kediye bir tekme vurdu, dükkânın karşılığı olarak aldıkları paranın tükenmeye yüz tuttuğunu düşündü.&nbsp;Königstrasse’ye gökdelenler dikmek için yol boyunca bütün dükkânları yıktıran belediyeye, Amerikan Yardımı’na sunturlu bir küfür savurdu. Şimdi “Viyana Ormanları”nı çalmaya başlamasa da kahvaltıya otursak diye düşünüyordu... öldü. Kocası öldü. İçeriden devrilen iskemlenin, yere yığılan cismin sesini duyduğu an kocasının, Viyana Ormanları’nın öldüğünü anladı.&nbsp;</p>

  <p>Tören dinsel ayrıntılardan yoksundu. Tante Rosa keman çalan kocasının pasaportundan da din kaydını sildirmiş, ondan olan iki çocuğunu da vaftiz ettirmemişti.&nbsp;</p>

  <p>Bunu bilen alt kat ve üst kat kiracıları değişik bir gömülme seyrederiz diye gelmişlerdi. Kocasının küllerinin gömüldüğü mezarın (kocası Hint felsefesine duyduğu saygı sonucu yakılmayı vasiyet etmişti) sağında son derece bakımlı, solunda ise son derece berbat, bakımsız bir mezar vardı. Sağdaki mezar Amerikan çimi ve güllerle iç açıyordu. Soldaki mezar ise yabani otlar, dikenler, taşlar, kozalaklar, hatta cigara izmaritleriyle acınacak bir görünümdeydi. Tante Rosa’nın kocasını gömmeye gelenler sol yöndeki mezara kötü kötü bakıp baş salladılar, sağdaki mezar için de övücü cümleler kullandılar. Tante Rosa o an yaşamına yön verecek yeni bir yol bulduğunu anladı. Kocasının tam paralan biterken ölmesi ve böyle biri bakımlı, diğeri bakımsız iki mezarın arasına gömülmesi nasıl da mutlu bir rastlantıydı.</p>

  <div style="text-align: center;">
    <img alt="Sevgi Soysal - Tante Rosa-page-035" src="../Images/Sevgi%20Soysal%20-%20Tante%20Rosa-page-035.jpg" /><br />
  </div>

  <p><br /></p>

  <p>Tante Rosa’nın kocasının gömüldüğü pazardan bir sonraki pazar günü <span style="font-style:italic;">Sizlerle Başbaşa</span> dergisi ilan sayfasında şunlar vardı:</p>

  <p>İki Fotoğraf.</p>

  <p>Solda kel kafalı bir adam. Sağda aynı adam, ama mebzul saçlı.</p>

  <p>Soldaki fotoğrafın altında, büyük harflerle:</p>

  <p>Öncesi,</p>

  <p>Sağdaki fotoğrafın altında yine büyük harflerle:</p>

  <p>Sonrası... Evet sayın okurlar “Nimra” saç ilacını kullandıktan sonra “MUCİZE” oldu.</p>

  <p>İki Fotoğraf. &nbsp;&nbsp;&nbsp;</p>

  <p>Solda bıngıl bıngıl şişman bir kadın küçük bir iskemleden taşıyor.</p>

  <p>Sağda aynı kadın bir divana pin-up gibi uzanmış.</p>

  <p>Öncesi... Sonrası...- Evet sayın okurlar, “Lembra” hapları olmazı olur, Şişko Bertha’yı pin-up yaptı...</p>

  <p>İki Fotoğraf.</p>

  <p>Solda Tante Rosa’nın kocasının gömüldüğü mezarın solundaki bakımsız mezar.</p>

  <p>Sağda Tante Rosa’nın kocasının mezarının sağındaki iç açıcı mezar.</p>

  <p>Öncesi... Sonrası... Evet sayın okurlar, pek sevgili yakınlarınızın mezarlarının soldaki mezar gibi gözükmesini istemiyorsanız “Tante Rosa ve Co. Mezar Bakımı” firmasına başvurunuz. O zaman sevgililerinizin mezarları fotoğraftaki&nbsp;gibi iç açacaktır!</p>

  <p>Altta daha büyük bir fotoğraf: Ortada Tante Rosa, elinde tırmık, sağında ve solunda keman çalan kocasından olan çocukları, ellerinde kova kürek. İş tuttu. Ama bu kısa mutluluğun ardından mezarlık memurları onlara özel para almaları yasaklanmışken özel teşebbüsün bu işten para kazanması karşısında ayağa kalktılar ve belediyeyi grevle korkuttular. Bunun&nbsp;üzerine belediye, “Belediye mezarlıkları temiz tutuyor” kampanyasına girişti ve işler aksadı. Ama yine de Tante Rosa bu&nbsp;işten, bir süre geçinecek ve keman çalan kocasına, keman biçimi, mermer bir mezar taşı yaptıracak kadar para kazandı.</p>

  <div class="resim"><img alt="" src="../Images/main-13.png" /></div>
</body>
</html>
