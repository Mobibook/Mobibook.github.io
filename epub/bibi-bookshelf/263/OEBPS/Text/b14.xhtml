<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><span style="font-weight:bold;font-style:italic;">the end tante rosa</span></h2>

  <p>İlçesi genel nakliyat idaresi dördüncü derece memurları Tante Rosa’nın tahta tabutuna şiddetle karşı koydular. “Genel nakliyat tüzüğü otuz beşinci nakliyat yönetmeliğinin&nbsp;(bir ölünün nakliyle ilgili hususlar) başlığı altındaki bölümün b fıkrası der ki: Herhangi bir yerde ölmüş herhangi bir&nbsp;kişi ya da şahıs (insan) aidiyet söz konusu olan (aidiyet o şehirde doğmuş olmak, akraba ya da yakınlan bulunmak, ya&nbsp;da vasiyette belirtilmiş olmak gibi hususların belgelenmesiyle ortaya çıkar) herhangi bir şehre nakledilecek ise, aidiyet&nbsp;belgeleri yanı sıra tıbbi ve adli hususları aydınlatan belgelerin&nbsp;de tamam olmaları şartıyla, ölüm olayının vuku bulduğu yerden (bağlı hastaneden ölüm tespit belgesi alınarak) aidiyeti&nbsp;söz konusu olan yere nakli için çinko tabut kullanılması&nbsp;esastır.” İşte bunları okuyarak, tekrarlayarak, hayır anlamında baş sallıyorlardı dördüncü derece nakliyat memurları. Rosa’nın öldüğü kazada sahibi çıkmadığından, ölü hastane ilgilileri tarafından, “sahipsiz ölüleri gömme fonuyla” gömülmek üzere, kaza belediyesine teslim edilecekti ki, ölünün&nbsp;<span style="font-size: 1em; text-indent: 1.3em;">tam sahipsizliğinin belgelenmesi için yapılan araştırmalar ... şehrinde Rosa’nın henüz boşanmadığı son kocası Mathes’in&nbsp;varlığını gün ışığına çıkardı. Bu durumda ölünün ... belediyesine değil, aidiyeti söz konusu olan şehre gönderilmek üzere&nbsp;genel nakliyat idaresine teslimi söz konusu olmuştu.</span></p>

  <p>Genel nakliyat idaresi yapılacak masrafların, bütün belgelerin incelenmesinden sonra borçlu gözükecek şahıs ya da makam tarafından ödenmesi şartıyla Tante Rosa’nın ölüsünün naklini üstüne almayı kabul etti. Ama çinko tabut? Çinko olmayan tabutu yönetmeliğin ilgili maddeleri bu kadar&nbsp;açıkken nasıl kabul etsin? Ölüyü ilk teslim alan ... belediyesi&nbsp;hastanesi ölüyü standart tahta tabutlarından birine koymuştu bile. Ortada tabut, bir yanda hastane ilgilileri, öbür yanda&nbsp;nakliyat memurları, her iki taraf da haklı, haksız olan tek şey&nbsp;tahta tabut içindeki Rosa, ya da içinde Rosa olan tahta tabut.&nbsp;Hastane ilgilileri diyorlardı ki: “Biz ölüm tespiti görevimizi&nbsp;yaptık, gördüğünüz gibi bunu belgeledik, hastanemizde ölen&nbsp;her sahipsiz vatandaşı koyduğumuz standart tahta tabuta&nbsp;koyduk... Elimizde bir çinko tabut mevcut değildir ve yine&nbsp;bizde, ölülerimizi çinko tabuta koydurabilecek herhangi bir&nbsp;yazılı belge yoktur. Şu halde mevzuata uymayan böyle bir&nbsp;durumda yapılabilecek tek şey mevzuatta değişiklik yapmaktır ki, sadece gerekçelerin hazırlanması için mevzuat hükümlerinde değişiklik yapılması konusunu kapsayan yönetmeliğimizin 4. maddesi gereğince en az iki ay gereklidir.”</p>

  <p>Nakliyat memurları ise: “Bizim görevimiz sadece nakildir, biz de ilgili yönetmelik hükümlerimiz çerçevesinde bu ölüyü ancak ve ancak çinko tabutla nakledebiliriz.”</p>

  <p>Aslında tartışmanın uzamasının bir nedeni de meseleye daha yetkili ve etkili üst makamların el atmamasıydı. Az yetkili ve az etkili memurların bu durumlarda ellerinin kollarının bağlı kalması tabiidir. Sonunda tartışmalar uzayarak ve&nbsp;yoğunlaşarak daha etkili ve yetkili makamlara aksetti ve bu&nbsp;makamlar ölüye aidiyeti tespit edilmiş olan Mathes’e telgraf çekilmesini ve telgrafla&nbsp;ilçesine getirilecek olan Mathes’in çinko tabutu temin etmesini, kararlaştırdılar.&nbsp;</p>

  <div style="text-align: center;">
    <img alt="Sevgi Soysal - Tante Rosa-page-091" src="../Images/Sevgi%20Soysal%20-%20Tante%20Rosa-page-091.jpg" /><br />
  </div>

  <p>Tel çekildi,&nbsp;Mathes teli almadı, ya da posta idaresi adresi bulamadı, telgraf geri geldi. Yetkili ve etkili makamlar uzun toplantılar sonucu aralarında anlaştılar, özel bir karar çıkartarak bir çinko&nbsp;tabut aldırdılar ve Rosa’yı ... şehrine naklettiler. Bu kez ...&nbsp;şehri istasyon müdürlüğü tabutu kime teslim edeceği konusunda yaptığı çeşitli yazışmalardan bıkarak bölge Katolik piskoposluğunun “Yoksulları Gömme Örgütü”ne başvurdu. Örgüt tabutu teslim aldı. Ama yoksulları çinko değil oldukça&nbsp;süslü, cilalı tahta tabut ve güzel bir törenle gömmekle haklı&nbsp;bir üne sahip örgüt, çinko tabutu kullanmak istemedi. Memurlar Rosa’yı çinko tabuttan çıkarıp ellerindeki süslü tabutlardan birine koydular. Kapağı açık olarak, ziyaret edilmek&nbsp;üzere kiliselerinden birine koydular. Ölüyü süslemişler, çevresinde mumlar yakmışlar, eline altın bir haç vermişlerdi.&nbsp;Ölü sahipsiz olduğundan ziyaretçiler kilisenin müşterileri&nbsp;olacak ve “Yoksulları Gömme Örgütü”nün bu hayırseverliği&nbsp;karşısında piskoposluğa duydukları güven perçinleşecekti.&nbsp;Ölünün bu ziyaretler için bekletilecek durumu pek kalmadığından örgüt memurları gerekli belgelerin incelenmesini tamamlamadan işe koyulmuşlardı. Cenaze merasiminden iki&nbsp;saat önce belgelerin incelenmesi bitti ve Rosa’nın Katolik Kilisesi'yle ilgisini (biçimsiz bir biçimde) kesmiş olduğu ve pasaportunda “Dinsiz” kaydı bulunduğu ortaya çıktı. Rosa yeniden eski çinko tabuta konularak ... şehri belediyesine teslim edildi. Belediye tabutu... şehri yardımsevenler derneğine&nbsp;teslim etmeye çabaladı. Ne var ki bu demek, her ne kadar sahipsiz ölüleri gömmek için bir fona sahipse de ölünün kimsesizliğinin tam olarak belgelenmesini şart koşuyordu. Oysa&nbsp;Mathes’in bulunmaması bir gerçek de olsa varlığının ortaya&nbsp;çıkmış olması buna engel oluyordu. O arada belediye ölünün çeşitli partilerde kaydını aradı. Çünkü partiler üyelerini -akrabaları olsa da- böyle durumlarda gömme yükünü zaman zaman üstlerine alıyorlardı. Rosa’nın herhangi bir partide&nbsp;kaydı çıkmadı. Sonunda belediye Mathes’in bulunması için&nbsp;gazetelere ilan vermek masrafına razı oldu ve gerçekten Mathes kendisinden beklenmeyen üzüntülü bir yüzle Rosa’nın&nbsp;tabutunu belediyeden teslim aldı. Şurası, yani Mathes’in iyi niyeti bir gerçekti ama parasızlığı da bir o kadar gerçekti.&nbsp;Mathes resmi dairelerden daha verimli bir araştırma sonucu&nbsp;Rosa’nın çocuklarının adreslerini buldu. Tante Rosa’nın yakınları kendilerine düşen masraftan kaçındılar denemez.&nbsp;Ama gereksiz israftan kaçınmakta da hepsi haklıydılar. Buna&nbsp;Rosa yaşadığı süre içinde sebep olmuştu. Sonunda akrabalar&nbsp;toplantısında en uygun yolun ölünün yaktırılması olduğu&nbsp;kararı alındı. Yağmurlu bir gün, bütün cenaze törenleri yağmurlu günlerde olur, Rosa, ilgililerin huzurunda yakıldı ve&nbsp;külleri bir vazo içinde, birinci derece ilgili Mathes’e verildi.</p>

  <p>Mathes eve geldi. Külleri içten gelen bir üzüntüyle büfenin üstüne koydu. Sonra demişler ki, sözde bir gün, Mathes’e Rosa’dan kalan tek miras olan Siyam kedilerinden biri vazoyu devirmiş, diğer kedi bunu fırsat bilerek küllerin üstüne çişini etmiş ve birisi de büfenin üstündeki, Rosa’dan&nbsp;artakalan tek şey olan, çiş - kül karışımıyla “Tante Rosa the&nbsp;end” yazmış, bir kalp yapmış, çocuklar gibi ortasından bir&nbsp;ok geçirmiş, üç damla akıtmış altından.</p>

  <div class="resim"><img alt="" src="../Images/main-35.jpg" /></div>
</body>
</html>
