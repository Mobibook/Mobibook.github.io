<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><span style="font-weight:bold;font-style:italic;">tante rosa'nın düşü</span></h2>

  <p>En koygun ormanların geçit vermez, geçit vermez sıklığında ilerleyen gözleri bir köstebek çukurunun başında&nbsp;dinlendi. Koygun ormanların geçit vermezliği bir köstebek&nbsp;deliğinde bitiverince gözler sevinçle parlamış olmalılar. Yıllarca sürmüş olan yitme, tıkanma korkusu dağılır gibi oldu,&nbsp;gülümsedi Rosa düşünde. Buruşuk yanaklarının boyalan&nbsp;gülümsedi. Boyalar, buruşukların kıvrımlarına doluşmuş&nbsp;boyalar bir köstebek deliğiyle rahatladılar. Delikten bir orman perisi gençliğinde süzüldü Rosa. Gözleri genç gördü&nbsp;vücudunu. Bulmuştu işte hep aradığını, hep aradığını, bir&nbsp;köstebek deliği bulmuştu en koygun ormanların en geçit&nbsp;vermez sıklığında. Bu geçitte vereceğim sınavımı. Ah işte&nbsp;Rosa, hiçbir sınava yalnız girmeyi bilmeyen Rosa. Her şeyi&nbsp;birbirine karıştıran Rosa, hiçbir şeyin gerçek adını öğrenemeden yaşlanan Rosa. Kadın Rosa, aptal Rosa, bir döndü&nbsp;baktı arkasına ki... arkasına ki...</p>

  <p>Köstebek deliği sürünmelerle genişleye genişleye bir dehliz olmuştu. Tante Rosa baktı arkasına ki bir çıplak erkek. Bunu beraber getirmiş olmak bütün yanılgılarının küçük&nbsp;bir devamından başka ne? Peki ama hangisi bu? Hans mı,&nbsp;değil? Birinci, ya da ikinci kocası mı? Kocaların kaçınılmaz&nbsp;boynuzlarını takanlar mı? Düşlerindeki prenslerden, kontlardan biri mi? Hitler mi? Stalin mi? Napolyon mu? Hiçbiri&nbsp;olamaz, çünkü hiçbirini seçmiş değildi Rosa. Rosa ilkbaharda uçuşan kavak pamuğudur. O daha hiçbir yumurtayı döllemedi. O döllemeye uçan bir kavak pamuğudur. Döllenmesi milyonda bir ihtimaldir. Ve bu aptallık, bu kadınca salaklıkla o bir su birikintisinde eriyip gidecektir. Çamurlu&nbsp;bir birikintide, birikintide, birikintide. Bir birikintide ah, sınavını bile veremeden.</p>

  <p>Çıplaktık, yürüyorduk, utanmayı öğrenmemizle unutmamız bir olmuştu, çıplaktık, yürüyorduk. Kimin sınava girdiği unutulmuştu, çıplaklık unutturucudur. Biz unutmak için, kaçmak için soyunanlardandık, kaçmak için. Oysa hatırlamak için soyunulur, hatırlamak için, yüzyıllardan beri&nbsp;unutulanları hatırlamak için. Neyin olmadığını, neyin olamayacağını hatırlamak için, yeniden başlamaya gücü olmak&nbsp;için, seçim yapmak için, seçim yapabilecek açıklığa kavuşabilmek için. Hayır demek için, evet demek için, başkaldırmak için, yakıp yıkmak için, barış için soyunulur, soyunulur. Tante Rosa daha bir kez olsun bunlar için soyunmadı,&nbsp;bunlar için soyunulabildiğini düşünmedi, görmedi, bilmedi. Tante Rosa bütün kadınca bilmeyişlerin tek adıdır. İşte&nbsp;unutmak için, neyi unutmak, neden kaçmak için, işte bunlar hiç bilinmiyor, bunları bilmek bile bir ad değiştirmektir,&nbsp;bir kılık değiştirmektir, neden kaçtığını, neyi unutmak için&nbsp;soyunulduğunu bilmek, sadece bunu bilmek, doğduğu ânı&nbsp;bilmek, çıplak doğmuş olduğumuzu bilmek, çıplak öleceğimizi bilmek, hiçbir şeyi bilmemek ya da, ama hiçbir şey bilmediğini de bilmemek, yararsızlığı bilmek, yararsızlığı. Bunun için soyunmak ve suyun dibini görmek. Ağzın sonundaki kıç deliğini görmek.</p>

  <p>Çıplaktık, yürüyorduk, arkamda, ne tanıdığım, ne seçtiğim yürüyorduk, dehlizde. Sınavın ne olduğunu ne o biliyordu, ne ben. Kimin sınava çekileceğini ne o biliyordu ne ben. Bir dehlize niçin girilir ve dehlizin sonunda ne olabilir? Yeni bir köstebek deliği. Bir köstebek deliğinden çıkmayı bilmek gerek, diye konuştuk, ben konuştum. Rosa konuştu. Sınavımız koygun ormanların geçit vermez sıklığındaki köstebek deliğinden süzülerek dehlizin sonundaki kurtarıcı deliği bulmak, ormanın bitimini bulmak. Bu buluş büyük bir zekâ eseridir ve yanlıştır. Tante Rosa yanlışa verilen addır. Hiç büyütmemeli, kurmamalı böyle cümleler. Gündelik bayağılıklar için süslemeler yapmamalı.<br /></p>

  <p style="text-align: center;"><img alt="Sevgi Soysal - Tante Rosa-page-080" src="../Images/Sevgi%20Soysal%20-%20Tante%20Rosa-page-080.jpg" />&nbsp;</p>

  <div>
    <div>
      <br />
    </div>
  </div>

  <p>Elbette ki dehlizin sonu bir çıkış deliği değildir, dehlizlerin genellikle yoktur sonraları. Çıkış deliğini bilip girmeli dehlize. Çıkış deliğini hazırlayıp girmeli. Sürprizler <span style="font-style:italic;">Sizlerle&nbsp;Başbaşa</span> dergisindeki romanlarda var. Onlarda var ansızın&nbsp;beliren mutlu sonlar. Karanlık dehlizlerin ansızın aydınlığa&nbsp;açılıvermesi, falan. Hiçbir şeycikler yapmadan dehlizler,&nbsp;kendiliğinden açılıvermez aydınlığa. Düşlerden, sıkıntılı&nbsp;düşlerden uyandır, oh diye. Aslında uyduruk aydınlıklar&nbsp;yok. Dehlizlerden öylece yürüyüverip orman bitimine çıkıvermek, güneşe çıkıvermek yok. Şaşkın ördekler gibi sağa&nbsp;sola koşup sonunda oh, demek yok. Sonunun yüzde yüz&nbsp;açığa çıkacağını bilmeden, bunu bilmeden, dehlize girip çıkıvermek yok. Sınav buydu.</p>

  <p>Dehliz daraldıkça daralıyordu. Bunun sonunun olmadığını kimse anlamıyordu. İki çıplak kıkırdıyordu. Rosa’nın gözleri seviniyordu düşünde. Yaşlanmış vücudunu bir orman perisi güzelliğinde gördüğü için düşünde. Peşinden&nbsp;erkek getiren güzelliğe seviniyordu, yine ayrıntılardaydı,&nbsp;dehlizin çıkışı olmadığını, değil düşünmek, daraldığını bilemiyordu. Döndü arkasına baktı yok. Arkasından gelen&nbsp;yok. Durdu kendine baktı, çıplaklığı asıl yaşlılığına dönüşmüş, pörsüklüğüne ah. Ah işte üzüldü düş gören gözleri,&nbsp;bir damla yaş akıttı düşünde. Sonra döndü önüne baktı.&nbsp;Babası, anası, öğretmenleri ve köyünün papazı, komşuları&nbsp;ve çocukları, kocaları ve âşıkları, komşuları ve dostları,&nbsp;düşmanlan, kendine selam verenler ve vermeyenler, borç&nbsp;verenler ve vermeyenler, taksitle eşya verenler ve vermeyenler, iyi eşya ve kötü eşya satan, dolandıran ve az dolandıran dükkâncılar, dedikoducular ve doğru sözlüler, hepsi&nbsp;gözlerinde yaşlar ve ellerinde çiçekler ve çelenklerle ve karalar giymiş, arka arkaya, sıra sıra. Cenazeye gelmişler besbelli, ya kimin? Ölü kim? Kalabalığın ortak üzüntüsüne&nbsp;çarptı kaldı Rosa. Kendi ölümünün üzüntüsü. Peki benim&nbsp;ölümüme gelmişler, peki ben nasıl öldüm? Ne zaman ve ah&nbsp;nasıl? Hangi savaşta, hangi ihtilalde, hangi karın ağrısından ya da?</p>

  <p>Bilemezsin evet bilemezsin. Her şeyi bilmediğin gibi öldüğünü de. Onu başkaları, seni gömenler, senin için yas tutanlar bilir ve unutur. Baban ve anan, öğretmenlerin ve papazlar, komşular ve çocukların, kocaların ve âşıkların, dostların, düşmanların, sana selam verenler ve vermeyenler, hakkında çok ya da az dedikodu edenler, borç verdiklerin&nbsp;ya da aldıkların, dolandırıcı, ya da az dolandırıcı dükkâncılar ve sütçü ve yoğurtçu ve gazeteci ve kapıcı ve sivrisinekler bilir ve unutur. Niçin unutmasınlar?</p>

  <p>Ben unutmam ama, Tante Rosa’nın öldüğünü bir ben unutmam. Onu o dehlizden ben soktum çünkü. O Rosa ki&nbsp;her dehlize sokulabilir. O Rosa ki istenirse yaşar ve ölür. O&nbsp;Rosa ki şu şartlarda da bu şartlarda da yaşar. O Rosa ki&nbsp;acıklı da gülünç de olabilir. O Rosa ki ne bir nokta ne de&nbsp;bir virgüldür. O Rosa ki başkası tarafından verilmiş bir ad,&nbsp;başkası tarafından çektirilmiş acılardır. O Rosa ki beceriksizliklerde ısrardır. O Rosa ki kimseye bir şey öğretemeyip,&nbsp;kimseden bir şey öğrenmeyendir. O Rosa ki düşünde kendi&nbsp;cenazesine gelenleri görüp kendi ölümüne ağlar. Onlar ki&nbsp;hep kendi ölümlerine ağlarlar, kendi yalnızlıklarına, kendi&nbsp;kadersizliklerine ağlarlar. İşte bütün onları, o Rosa ile birlikte öldürdüm. Noktayı koyup düğümü çözmek için.</p>

  <p>Ama sonra düşünden terlerle uyandı Rosa ve “Oh!” dedi.</p>

  <div class="resim"><img alt="" src="../Images/main-31.png" /></div>
</body>
</html>
