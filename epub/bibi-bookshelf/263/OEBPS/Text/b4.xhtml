<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><span style="font-weight:bold;font-style:italic;">tante rosa aforoz ediliyor</span></h2>

  <p>Tante Rosa üçüncü çocuğunu emzirirken, bu bir pazar günüydü, kiliseye giden insan sürüsünü seyretti. Yaşlı kadınlar ve genç kadınlar şapkalarını giymişler ve çocuklarının burunlarını silmişlerdi. Kaba, kırmızı, şişman parmaklı&nbsp;erkekler birahanede biralarından son yudumu içtiler, şiş,&nbsp;kırmızı parmaklı elleriyle yüzlerini sildiler. Kanlarının şapkaları birahane camına vurdu, kalktılar, ayaza çıktılar, çocuklarının burunlarında alışılmış sümük ıslaklığını arandılar. Çan sesleri, dua mırıltıları, şarkılar, danteller, ikonalar,&nbsp;kandiller, melek resimleri - melek resimleri. Pembe erkek&nbsp;bebekler kanat çırptılar, org sesine kanat çırptılar. Tante Rosa’nın yedi yıllık kocası evlendikleri sabahı hatırladı. Şimdi&nbsp;üçüncü çocuğunu emzirdiği için pazar sabahı kiliseye gelemeyen Tante Rosa’nın kocası eski anıları org sesiyle düşünmeye alışıktı. Dua uzun sürdü; şarkılar, çan sesleri, org sesi&nbsp;uzun sürdü. İkonalardaki İsalar yaşlandılar. Kiliseye temiz&nbsp;burunlarla gelen çocukların burunları yine sümüklü - çan&nbsp;sesleri.</p>

  <p>Tante Rosa kiliseden dönen kalabalığı seyretti. Dışarıda kar yağıyordu. Çocuklar kartopu oynayarak önden geliyorlardı. Bir kartopu uçup Tante Rosa’nın camını kırdı. İçeriye&nbsp;ayaz doldu, kar doldu, kiliseden dönen kocasının varlığı&nbsp;doldu, çocuk emeceği kadar emmişti memeden, uyudu.&nbsp;Tante Rosa memesiyle camdaki deliği doldurdu, ayaz memesini ısırdı, kiliseden dönen kadınlar şapkalarını çıkarıp&nbsp;yüzlerine tuttular ve yan gözle Tante Rosa’nın kocasına&nbsp;baktılar. Tante Rosa’nın kocası hiçbir şey duymadı, evdeki&nbsp;kaz kızartmasını düşünüyordu, her pazar sabahı yenen kaz&nbsp;kızartmasını ve elma pastasını, sıcak kahveyi.</p>

  <p>Sonra birinci çocuk ağladı, ikinci çocuk ağladı, bebek ağladı. Tante Rosa göğsünü ilikledi, yerleri süpüren sabahlıkla yürüdü, tahta merdivenler gıcırdadılar. Bir sandık kapağı&nbsp;açıldı, soluk resimler, soluk defterler, yaprakları arasında&nbsp;kuru menekşeler, solmadan kurumuş menekşeler mor. Bir&nbsp;mektup gördü, herhangi bir mektup, sandık kapağı kapandı, dışarıda kar yağıyordu, kocası eve geldi. Kaz kızartması&nbsp;her pazarkinden iyiydi, elma tatlısı çok çok iyiydi, ev sıcaktı, masa örtüsü kolalıydı, kocanın saçları briyantinle ortadan ikiye ayrılıydı. Tante Rosa’nın korsesi iyi markaydı, yediği kaz kızartmaları karnını şişirmişti, korse iyiydi, sıkıyordu, çok sıkıyordu korse, odasına çekildi. Kapıyı içeriden&nbsp;kilitledi. Her pazar öğleden sonra kocası gelirdi, kocası gelirdi her pazar öğleden sonra, yatak odasına - kapıyı kilitledi. Gördüğü mektubu hatırlamaya çalıştı, bir erkek yüzü&nbsp;düşündü olmadı, hep gemiler geçiyordu gözlerinin önünden gemiler geçiyordu, tren düdükleri, fabrika düdükleri,&nbsp;uğultu, kalabalık büyük kentlerin uğultuları, Sizlerle <span style="font-style:italic;">Baş-başa</span> dergisinin basıldığı kentin uğultusu - kapı zorlanıyordu, alışılmış kapıları alışılmış günlerde açmaya alışık eller&nbsp;şaşkın, zorluyorlardı. Şaşkınlık ve zorbalık, beklenmedik bir zorbalık, Tante Rosa’nın kocası haykırıyordu. Adam kapıyı yumrukluyordu, düzenini bozan kapıyı yumrukluyordu. Sabah - kilise - kaz kızartması - elma pastası - karısının koynu düzeninin kopan son halkasını kesip atan kapıyı, yumrukluyordu. Tante Rosa hatırlamaya çalıştığı erkek yüzünü hatırlayıverdi.</p>

  <div style="text-align: center;">
    <img alt="Sevgi Soysal - Tante Rosa-page-030" src="../Images/Sevgi%20Soysal%20-%20Tante%20Rosa-page-030.jpg" /><br />
  </div>

  <p>Bir mektup bıraktı Tante Rosa arkada, üç çocuk bıraktı, biri emzikte, kaz kızartması ve elma pastası yapmasını, yemek masası örtülerini kolalamasını, dolapları yerleştirmesini öğrettiği hizmetçi kızı bıraktı. Margarita ekili bir küçük&nbsp;bahçe, tahta merdivenli, yüksek tavanlı, çalar saatli bir ev&nbsp;bıraktı, her pazar sabahı kiliseye giden, her pazar öğleden&nbsp;sonra koynuna giren kocayı bıraktı, şapka giyen komşu kadınları, sümüklü çocuklarını bıraktı, onların kocalarını, onların da kaz kızartmak hayatlarını bıraktı, kiliseyi bıraktı,&nbsp;çan seslerini, org seslerini, Noel şarkılarını bıraktı, kiliseden dönen çocukların attığı kar topuyla delinen camı tıkadığı sol memesini, yüreğini yağ tabakasıyla örten sol memesini bıraktı. Gitti. Gitti fabrika bacalarının, gemi düdüklerinin oraya, tramvaylarda herkesin birbirlerinin ayaklarına&nbsp;bastığı ve pardon demediği ve ne merhaba ne de günaydın&nbsp;demediği insanların oraya gitti, pazar günü öğleden sonraydı, akşamdı ya da, yollara düştü, arkada soluk menekşeler&nbsp;arasında katlanmış mektuplar bıraktı, gelin elbiseleri, duvaklar bıraktı.<br /></p>

  <p><span style="font-style:italic;">Sizlerle Başbaşa</span> dergisinde diyordu ki, bir kadın diyordu bırakmış kocasını, yavrularını, hem de Katolik bir kadın,&nbsp;bir köyü bırakmış, o kadar saygılı kişilerin yaşadığı ve güneyin en saygılı papazının vaaz verdiği köyü, kilise kadını,&nbsp;o köyün kilisesi kadını aforoz etmiş diyordu, aforoz etmiş&nbsp;yaaa, o kadınlar, sümüklü çocuklar, her pazar dayanılmaz&nbsp;şekilde erkekleşiveren kocalan hep bunu dinlemişler, pazar&nbsp;sabahı, papaz hep o kadını anlatmış, papaz Tante Rosa’yı&nbsp;anlatmış, kocası sanki köyün kahramanı, bütün şapkalı kadınlar, o pazar, Tante Rosa’nın kocasını kaz kızartmasına&nbsp;davet etmede yarış etmişler, elma pastalarını porselen tabağa doldurmada, daha daha doldurmada yarış etmişler. Kilise, papaz, koca, hizmetçi aforoz yarışı etmişler.</p>

  <p>Şimdi beklenen bir intihardır, bir uçurumdur, bir düşüştür. Şimdi beklenen bir kocakarının günah dolu bir hayatın sonunda sefilce can vermesidir. Yoksa şimdi beklenen günah çıkaramadan geberen bir günahkârın şen hayatı mıdır?&nbsp;Şimdi beklenen bir başarı, bir mutluluk mudur?</p>

  <p>Hiçbir şey midir yoksa, hiçbir şey midir? Gemi düdükleri, fabrika düdükleri, birbirinin ayağına basıp ne pardon, ne günaydın, ne merhaba demeyen insan kalabalığına karışmak hiçbir şey midir? Nedir? Bir pazar günü barışsever bir&nbsp;Katolik köyünde, Tante Rosa aforoz edilmişse bu nedir,&nbsp;beklenen son nedir?</p>

  <p>Tante Rosa gittiği büyük kentte bir gazete bayii oldu. <span style="font-style:italic;">Sizlerle Başbaşa</span> dergisini de satıyordu. Yukarda kocası, güzel kocası, yeni kocası keman çalıyordu, keman çalıyordu.&nbsp;Tante Rosa, <span style="font-style:italic;">Sizlerle Başbaşa</span> dergisini satarak iyi para kazanıyordu aforoz edildikten sonra.</p>

  <div class="resim"><img alt="" src="../Images/main-11.jpg" /></div>

  <h4 class="sigil_not_in_toc"><a id="bookmark5"></a></h4>
</body>
</html>
