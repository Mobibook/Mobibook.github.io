<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main1.css" rel="stylesheet" type="text/css" />
</head>

<body>
  <h2><span style="font-weight:bold;font-style:italic;">tante rosa i love you</span></h2>

  <p>"Tante Rosa, Tante Rosa, I Love You." Kısık, aptal bir sesle söylüyordu şarkısını Rosa. Eskiciden ucuza kapattığı&nbsp;gitarını dımbırdatarak. Yalnız olmak, işsiz olmak, aşksız olmak, en kötüsü ölü bir noktada olmak durumu üzerinde&nbsp;pek düşünenlerden değildi o, durumunu değiştirmeyi bilemeyenlerdendi. Şimdi kendi için aşk şarkıları söylemeye&nbsp;çabalıyordu gitarıyla. “Tante Rosa, Tante Rosa I Love You!”&nbsp;Komşu kasiyer duvarı yumrukladı:</p>

  <p>- Ne Love’ı be moruk, sen de!</p>

  <p>Şimdi ağlamalı mı? Anlaşılmamış bir ince yürekli olmalı mı? Gülmeli mi yoksa? Tante Rosa aşkı beceremediğini biliyordu. Bu alınyazısı değil, yeteneksizlik, salaklık, bu salaklığa da ancak gülünür. Her yeni aşka, yeni bir aptallıkla başlarsan sonunda orospudan beter olursun. O bile olamazsın,&nbsp;aşkı tadabilmek gibi satabilmek de beceri ister. Evde kalmış&nbsp;bir kız değil, ama evde kalmış bir kaltağım ben. Şimdi parasızım ve doğru dürüst bir iş yerine aşkı düşünüyorum. Varoluşunu insanca gerçekleştiremeyen - gerçekleştiremeyen -gerçekleştiremeyen. Para kazanmalıyım. Ne diyor <span style="font-style:italic;">Sizlerle</span></p>

  <p><span style="font-style:italic;">Başbaşa</span> dergisinde? “Hayat bir denizdir, yüzme bilmeyen boğulur.” Kolay mı boğulmak? Boğulmak herkesin üstesinden gelebileceği bir şey değildir. Herkesin sadece bir kez boğulma hakkı vardır. Ya ben; boğul babam boğul, sonra yine&nbsp;de yaşamakta devam eder bul kendini. Tante Rosa kendi çapında olan her şeyi teptiğini, ama çapını aşmayı hiç ama hiç&nbsp;gerçekleştiremeyeceğini - gerçekleştiremeyeceğini - gerçekleştiremeyeceğini. Gülünç bir ihtilalim ben, kötü bir askeri&nbsp;cuntayım. Asker olmuş gülünç bir soytarı gibi gülünç bir&nbsp;başkaldırma. Gerillalarım var, ne onlar beni devirebiliyorlar,&nbsp;ne de ben onların kökünü kurutabiliyorum. Geçmişi düşünmek gibi güç, acısız. Tek aptallıklardır akılda kalan. Her insanın kendi aptallıkları, durmadan gülebilmesi için yeterli&nbsp;bir kaynaktır. Şu halde niçin acı çekmeli? Tante Rosa hiçbir&nbsp;zaman acı çekmedi denebilir. Ama yaşamak zorunda olmak,&nbsp;sürdürmek, ısrar etmek. Bu Tante Rosa demektir. Gitarını&nbsp;bıraktı, kasiyerin duvarına nanik yaptı. “I Love You” ya ne&nbsp;sandın? Bir kendime I Love You! Sevebileceğim tek aşağılık,&nbsp;tek salak kendimim - kendimim - kendimim. Yine iş aramak! Daha sade anlatımla, Tante Rosa; iş aramak demektir.&nbsp;Âşık ve koca aramak demektir. Âşık ve koca, âşık ve koca.</p>

  <p><span style="font-style:italic;">Sizlerle Başbaşa</span> dergisini açtı. Bir de <span style="font-style:italic;">Sizlerle Başbaşa</span> dergisidir Rosa. Bu bir Incil’dir, bir Tevrat’tır, kutsal kitaptır. İçinde şöyle yazan bir kutsal yalan... “ve genç adam kadını kucakladı,&nbsp;kadının şah dişi kokusu...” Tante Rosa; bütün gerçekleri yaşamak, ama yine de ısrarla <span style="font-style:italic;">Sizlerle Başbaşa</span> dergisine kanmak&nbsp;demekti. Kendi seçimine kalmış en sürekli yalan. Bile bile katlandığı tek yalan. İlan sayfasını açtı derginin: “Bir ev-kulüpte&nbsp;çalışacak tezgâhtar bayana...” Kasiyer oldum diye kasılır, benim yalnız, benim işsiz, aşk şarkılarıma söversin değil mi? İşte&nbsp;kendine sen, “I Love You” diye şarkı söyle. Attı gitarı duvara.&nbsp;Komşu kasiyerin sövgüleri boğuldu kırılmanın ağlamasıyla.</p>

  <div style="text-align: center;">
    <img alt="Sevgi Soysal - Tante Rosa-page-060" src="../Images/Sevgi%20Soysal%20-%20Tante%20Rosa-page-060.jpg" /><br />
  </div>

  <p>Kapı çalındı. “Şu derginin ilanına bir daha kanıp gelenin...” Açıldı kapı. Saçlarının rengi atmış, tombul bir kadın açtı kapıyı. Enine boyuna bir kadın, herkesi, her an korkutabilecek bir kadın. Tante Rosa’yı şöyle bir süzdü, hiç tutmadığı belli ki, bu kadınların gözü çok az insanı tutar, suratına kapayacaktı kapıyı.</p>

  <p>- &nbsp;&nbsp;&nbsp;Şey ben kasiyer ilanım...</p>

  <p>- &nbsp;&nbsp;&nbsp;Haa kasiyer... Ben de şey sandımdı... Yani olacak gibi&nbsp;değil, besbelli.</p>

  <p>- &nbsp;&nbsp;&nbsp;Nesi besbelli, dedi Rosa diklenerek. Ben pekâlâ da kasiyer olabilirim.&nbsp;&nbsp;&nbsp;&nbsp;’</p>

  <p>- &nbsp;&nbsp;&nbsp;Canım kasiyer değil, işte çocuk değilsiniz ya, herhalde&nbsp;buraya müşteri çekebilecek cinsten olmadığınızın farkındasınızdır...</p>

  <p>- &nbsp;&nbsp;&nbsp;Ne müşterisi? Ben de dükkân işlettim zamanında, müşteriler bayılırlardı tatlı dilime.</p>

  <p>- &nbsp;&nbsp;&nbsp;Canım, kasiyer olarak olabilir elbette, ama şey olarak...</p>

  <p>- &nbsp;&nbsp;&nbsp;Yani ne?</p>

  <p>- &nbsp;&nbsp;&nbsp;Yani sermaye, dedi kadın kaba kaba.</p>

  <p>Önce, “Öyleyse iyi günler,” dedi Rosa, sonra döndü çaldı kapıyı yeniden. Kendini bile isteye satan kadınlardan bana&nbsp;ne. Ben kasiyerim. Komşunun ahlaksızlığı beni ırgalamaz.&nbsp;Ekmek her yerde ekmektir. “Ekmek ve Hürriyet” sloganlarıyla sokakta bağrışanları hatırladı Rosa. Ve sen gel ayağına&nbsp;gelen ekmeği, bakirelik çağından kalma bağnazlıklarla tep.&nbsp;Adam aç kalır, aç kaldığı da oh olur. Ayrıca ben de satabilseydim kendimi, satardım belki - satardım belki - satardım&nbsp;belki. Ve hem ekmek, hem hürriyet mi olurdu bu?</p>

  <p>Kırmızı lambalı, sahte antika eşyalı salonda şen günler geçiriyordu Rosa. İçki ucuzdu. Bir yandan kafa çekiyor, bir&nbsp;yandan kasiyerlik yapıyor. Bir yandan da en eğlenceli alışverişi seyrediyordu, en eğlenceli alışverişi, erkeklerin&nbsp;insana sonsuz neşe veren kazıklanmalarını, erkeklerin kutsal&nbsp;aptallıklarını. İçkisini ve erkeklerin ahmaklıklarını yudum&nbsp;yudum içiyordu kasanın ardından. Aman ne hıncım kaldı,&nbsp;ne bir şey.</p>

  <p>Adamlar bazen onun da yanma otururlar, onunla dertleşirlerdi. -Hıncını unutması olurdu- Aslında erkekleri severim ben. Buna bayılırdı Rosa, kızları çatlattığını sanır, iyice bayılırdı.&nbsp;&nbsp;&nbsp;&nbsp;</p>

  <p>İşe başlayalı bir ay olmuştu ki, bir sabah aynada “Değişimini” seziverdi. Saçlar kısalmış. Alında kâküller. Gözlerde bir karış boya. Dudakları nar çiçeği kızılma boyanmış, çığlık-çığlık. Dar kısa etek. Siyah ince çoraplar. Parıltılı bir&nbsp;bluz. Bunlar dış görüntüler. Ya bakışında, ya duruşunda yakaladıktan? Onlara, bizim kızlara benzemişim yahu! Peki&nbsp;neden şimdi? Neden olduğunu biliyordu Rosa, kendine&nbsp;açıklamıyordu. Büyük bir tutkuyla müşterilerden birinin,&nbsp;bir gün kendine teklifte bulunmasını bekliyordu. O zaman&nbsp;öteki kızlar gibi yapacak mıydı, - bunu kestiremiyordu -kestiremiyordu. Ama, o başlangıç, o seçim ânını özlüyor,&nbsp;bekliyordu. Ondaki değişikliği kızlar da sezmişlerdi. Rosa’nın arkasından alay ediyorlardı. “Zavallı”, “Bize özeniyor,&nbsp;yaşına bakmadan.” Onu erkek müşterilere gösterip gülüşüyorlardı.</p>

  <p>Her şey özlenebilir. Her şey tutku konusu olabilir. Her şey aynı ölçüde kutsal ve aynı ölçüde aşağılık olabilir. Tutkular çevreye göre değişen şeylerdir. Evli kadınlar toplantısında, en temiz pak aile kadını olmaya özenen aynı kadın,&nbsp;orospuların yanında en orospu olmayı niçin istemesin?&nbsp;Önemli otan istektir, hiçbir istek diğerinden soylu değildir,&nbsp;değildir, böyle düşünmüş olabilir Rosa gizliden.</p>

  <p>Kırmızı lamba vurdu gözlerine, paraları saydı, elini şakağına dayadı, yorgunum. Mavi bir umutta sevindi, yorgunluğu silkindi ansızın. İşte yine o. Evin haftalık müşterilerinden biri, mavi gözleri içkiden bulanmış bakıyor, bana bakıyor. Bu bir süredir hep böyle oluyor. Yanılacak denli yaşlanmadım daha. Yok bu adam apaçık bana bakıyor. Bir hafta&nbsp;önce olduğu gibi. Tante Rosa bu bakışlarla umutlanıyor,&nbsp;orospuluk umutları arttıkça artıyor, daha boyanıyor, daha&nbsp;çok kahkaha atıyor. Adam kasanın yanma geldi. Durdu,&nbsp;baktı Rosa’ya. Bir şey söyleyecekti. Tante Rosa bırakmadı.&nbsp;Bıraktı kasanın başını, tuttu adamın elini, adam sarhoş yalpalıyor, merdivenleri zar zor çıktı. Bir kapıyı açtı Rosa. Kapadı. Sonra, çok az sonra, gürültüyle, tekmelerle yeniden&nbsp;açıldı kapı. Tante Rosa, şaşkın memelerini örttü, sadece&nbsp;memelerinin görünmesinden utandı.</p>

  <p>- &nbsp;&nbsp;&nbsp;Bu evde böyle yasaklar olduğunu nasıl bilebilirdim?</p>

  <p>Kızlar, oksijenli madam tartaklayarak çıkardılar Rosa’yı odadan.</p>

  <p>- &nbsp;&nbsp;&nbsp;Vay utanmaz, ben de niçin kasanın başında değil diyordum.</p>

  <p>- &nbsp;&nbsp;&nbsp;Vay haddini bilmez.</p>

  <p>- &nbsp;&nbsp;&nbsp;Vay ahlaksız.</p>

  <p>- &nbsp;&nbsp;&nbsp;Vay namussuz.</p>

  <p>- &nbsp;&nbsp;&nbsp;Orospu vay!</p>

  <p>Yüzü gözü tırmıklar içinde, elbiseleri parçalanmış, atıldı kapı dışarı Tante Rosa. Tante Rosa bir kapı dışarı atılmadır.&nbsp;Çalıştığı ayın parasını bile alamadan. Bu evde de her şey&nbsp;parsellenmiş. Orospuluk, ahlaksızlık, namussuzluk bunu&nbsp;koparıp alanındır, anladı. Orospuluğun herkesin hakkı olmadığını, herkesin bir işi, bir bildiği olduğunu, savunulması gereken bir işi olduğunu. Bu bir örgüttür, her örgütün&nbsp;kendince kuralları vardır, bir örgütün içinde olmak gerektiğini, anladı.</p>

  <p>Gitarını yeniden aldı eline. Aşkın da örgütlenmesi, haklarının savunulması gereken bir şey olabileceğini düşündü.</p>

  <p>Şu ya da bu çemberin içine girmemiş, girememiş bir bireyin gebermekten başka hakkı olmadığını anladı. Gitarını aldı eline. Adam bana kasanın yanında bir şey söylemek için gelmişti. Ne söylemek için? “Tante Rosa, Tante Rosa, I Love&nbsp;You” demek için mi, belki?</p>

  <div class="resim"><img alt="" src="../Images/main-25.jpg" /></div>
</body>
</html>
