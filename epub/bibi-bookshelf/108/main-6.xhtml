<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">İyice Bir Öl de Öyle Gel*</span></p>
<p class="calibre1">— Gelsene sen buraya bakayım. Ne arıyorsun burada?</p>
<p class="calibre1">— Ölüyüm de ondan.</p>
<p class="calibre1">— Kim söyledi sana bunu? Adın ne?</p>
<p class="calibre1">— Calib.</p>
<p class="calibre1">— Senin kaydın yok. Sen yaşarken de yaşaman bir şeye ben-zemeyordu ama. Şu duruşuna bak. Bu ne biçim ölülük. Salak salak geziniyorsun ortalıkta.</p>
<p class="calibre1">— Nasıl öldün, niye öldün anlat bakalım.</p>
<p class="calibre1">— Ben ölmedim.</p>
<p class="calibre1">— Kim öldü sen ölmedin de.</p>
<p class="calibre1">— Yani ben kendim ölmedim. Beni öldürmüşler.</p>
<p class="calibre1">— Ne zaman haber verdiler bunu sana?</p>
<p class="calibre1">— Daha yeni, bir iki gün önce.</p>
<p class="calibre1">— Sen uykuda mıydın, öldüğünü anlamadın mı?</p>
<p class="calibre1">— Anlayamadım. Yavaş yavaş, azar azar öldürmüşler de ondan.</p>
<p class="calibre1">— İyi dayanmışın.</p>
<p class="calibre1">— Ne dayanması. Keşke dayansaymışım. Karşı koysaymı-şım. Dayanmadığım için anlamamışım. Dün anlattılar, sonra da "haydi sen git artık" dediler.</p>
<p class="calibre1">— Kısaca söyle.</p>
<p class="calibre1">— Sevmişler, ya da sevdiklerini söylemişler, gülmüşler, ısıtmışlar, örtmüşler, giyindirmişler. Merak etmişler. Eski resimleri boyuna çıkarıp göstermişler. Tanımadığım amcaları, dayıları sevdirtmişler, tanıdıklarımı sevmeme bırakmamışlar. Bana hediyeler almışlar. Yalanlar söylemişler, saklamışlar.</p>
<p class="calibre1">— Seni azar azar silmişler desene.</p>
<p class="calibre1">— Ne olacak şimdi. Burada biz şimdi yaşayıp da ölmüşleri yerleştiriyoruz. Sana ne yapmalı?</p>
<p class="calibre1">— Ben sana bir kâğıt vereyim. Sen gene geldiğin yere git. İyice bir öl de öyle gel. Orada yaşamamışsın, burada ölü değilsin. Bizde kaydın yok. Başımıza yeni bir iş çıkarma. Burada seni rahat ettirsem, duyan gelecek. Sana eziyet çektirsem haksızlık olacak.</p>
<p class="calibre1">Kendi rahatıma bakayım ötesini geç dersen sonu böyle olur. Sen bir defa daha bir yaşamayı dene. Oluyorsa olur. Baktın ki olmuyor, dünyadaki öbür benzerlerini de topla gel. Burada biraz kalabalık olacak ama, belki dünya ve büyük şehirler biraz ıssızlaşır da kalanlar rahat eder hiç olmazsa.</p>
<p class="calibre1">Kapı açılmadan girmiş. Karşımda görünce şaşırmadım. Kendini benim için iyice kızdırmış. Kızmanın sonuna kadar varmış. Orada da duramamış dışına kayıvermiş.</p>
<p class="calibre1">— Seni öldüreceğim, dedi.</p>
<p class="calibre1">— Beni öldüreceksin, demek dedim. Cevabımın onda hiçbir etki yapmadığını gördüm. Hemen anladım. O, beni boyuna, "seni öldüreceğim" diye diye düşünmüş. Düşüncesinde beni hiç konuşturmamış. Bana kelime kullanmak fırsatını hiç vermemiş. Seni öldüreceğim ile doldurmuş kendini bana karşı. Ben de ona niçin, neden diye sorar mıydım hiç. Sormadım, boşlukta kaldı, acıdım.</p>
<p class="calibre1">Seni öldüreceğimi iyi bellemiş, ama beni öldüreceksin üzerinde hiç çalışmamıştı. Hazırlığını tamamlamadan ortaya çıkanların kısırlığını paylaşmaya başladı.</p>
<p class="calibre1">— Sana alışmadığın destekler uzatsam bana gücenir misin, dedim ona.</p>
<p class="calibre1">Eski kızgınlığını sürdürmek için kendini zorlamaktaydı. Kızgınlığının eskidiğini anlamaya başladığını sezdim. Çok yalnız kalmaya doğru gidiyordu.</p>
<p class="calibre1">Susma, sönüyorsun, dedim. Söyle, bildiğini söyle, dedim. Bu yolda senin bildiğin, her şeyin hiçbiridir. Ve bu az şey değildir. Bana inan, bu söylediklerime dayan, konuş dedim. Sana acımamam için konuş. Konuş da dol.</p>
<p class="calibre1">— Seni öldüreceğim.</p>
<p class="calibre1">— Durma. Sen durmakla, beni öldürdükten sonra düşün</p>
<p class="calibre1">meye başlayacağını sanıyorsun.. Ya düşünmeye başlamayazsan. Ama bu da olabilir, değil mi? Ama olmayacak bir şey var ki asıl onda yanılıyorsun. Sen beni öldüremezsin. Sonra bunun bir dahası daha var. Ben ölmem ki.</p>
<p class="calibre1">— Neden, hem niçin?</p>
<p class="calibre1">— Bana alıştığım soruları sormakla bir şey mi öğreneceksin. Neden (gibi) kadar kolay, niçin (gibi) kadar ucuz soruları sormak için beni mi seçtin. Ayıp.</p>
<p class="calibre1">Sen bana karşı: "Seni öldüreceğim" diyorsun, onun içine giriyorsun. Ben sana karşı:</p>
<p class="calibre1">Beni öldüreceksin, diyorum, onun dışında kalıyorsun.</p>
<p class="calibre1">Sana bile söyleyecek o kadar çok sözüm var ki. Önceden hazırlanmış, ezberlenmiş değil. Bir durum karşımda oluştu mu bende birden birikmeler başlayor. Çabuk, hızlı ve birbirine bağlı kelime örgüleri bir öz etrafında toplanıveriyorlar. Öylesine ki bazan özün bile bir sürü yedekleri, yardımcıları bulunuyor. Fakat şimdi sana bir de bunları sunarak zorluk göstermek istemeyo-rum. Senin sonralarına bir yardımda bulunmak için sana sadece: - bir davranışın sahibi olabilmek için onun görünüşlerini ve duruşlarını taşımanın yetmeyeceğini, asıl o davranışın öz içine de sahip olmak gerektiğini hatırlatayım. Bir de çok ufak ama hayli önemli bir nokta daha var onu da söylemeliyim. Bu zamanla ilgili noktayı bir misal ile daha iyi gösterebilirim:</p>
<p class="calibre1">— İş büyük, küçük, kırmızı veya mavi olmakla başlamaz, bitmez: Mesele olunacak şeyin zamanında olunmasıdır. Olguların da yaşamaları için bir iki şarta ihtiyaçları vardır. Yani sen ne yapmak isteyorsan, ilkin onun öz içine, sonra zamanına en sonra da yapacağının davranış biçimlerine dayanmak zorundasın. Haydi şimdi bana bir hikâye anlat, onu bir zaman ile denkle ve işine giriş.</p>
<p class="calibre1">Ben şimdi hiçbir şeyin hepsini biliyorum. Yanlış anlama: Yani senin bir başkalığınla sana karşıyım. Bu yüzden artık sen beni şimdi öldüremezsin. Bu yüzden şimdi ben ölmem. Bu iş senin şartlara uyabileceğin bir başka sefere kalmıştır. Deminden beri sana dediklerime uymazsan sen ayrı kalırsın yaptığın ayrı kalır. Tadını çıkaramazsın. Kısacası olmaz da..</p>
<p class="calibre1">Haydi git. Bir daha bana gelemeyeceksin. Seni yiyeceğimi anladığını görüyorum. Eğer bana gene gelebilecek olsaydın sana şöyle derdim:</p>
<p class="calibre1">— Git, bir daha gel. Ve bana meselâ de ki:</p>
<p class="calibre1">— Seni.. Niçin geldim biliyor musun? Sen burada böyle.. Uçları bile elinde olmayan, ama bildiğince sana yakın iki bir şey arasında, hiçbirine, ne uzak, ne yakın.. Yaşatmaya geldim seni.</p>
<p class="calibre1">Ben önce sana güleceğim. Karşımdan gidersen de, karşımda kalırsan da bilesin ki, sonra kendime kalıp derin derin düşüneceğim.</p>
<p class="calibre1">Ama nerede öyle bir sen. Onun için ya burada yüzyıllardır bekleyorum öyle bir ben.</p>
<p class="calibre1">— Seni öldüreceğim.</p>
<p class="calibre1">— Hiç şaşmam. Korkmuyorum da senden. Çünkü bunu düşünebileceğini umardım. Ama yapacağını hiç sanmam. Çünkü sen kendini sevme korkağısın. Bir fikir sence önemli değildir. Sen sadece sonuç istersin. Ne duruyorsun.</p>
<p class="calibre1">— Seni öldüreceğim.</p>
<p class="calibre1">İşte senin aklını durduran sonuç. Tam onun üzerindesin şimdi. Oraya nasıl geldiğini bilmiyorsun. Onun için de şimdi ne yapacağını bilmiyorsun. Eğer bir sonuca nasıl ulaşılır onu bilsey-din, sonucu da bilir, bu fikir içinde hapis kalmazdın. Sen şimdi beni öldürme fikrinin uşağısın. Onun efendisi olsan parmağın şimdi oynardı.</p>
<p class="calibre1">— Seni öldüreceğim.</p>
<p class="calibre1">Sen, asıl acısı, kendinin uşağısın. Durma, acıyorum sana. Böyle bağlı durma. Kendini ancak kendin kurtarabilirsin. Bildiğini de. Dediğini bil. Bildiğini ne yaparsan yap, karışılmaz. Ama dediğini de yapmalısın.</p>
<p class="calibre1">— Seni öldüreceğim.</p>
<p class="calibre1">Sen bildiğini bilmiyorsun. Çünkü bilmiyorsun. Dediğini bilmiyorsun, çünkü dediğini bilmiyorsun. Şimdi sen kendini öldürüyorsun, gözlerimin önünde. Ben ölüm olayını görmekten hiç hoşlanmam.</p>
<p class="calibre1">Onun için de dediğini hiç yapamıyorsun. Dediğini boyuna demenden belli bu. Boyuna dediğini diyorsun. O kadar ki dediğini duymuyorsun.</p>
<p class="calibre1">— Seni öldüreceğim.</p>
<p class="calibre1">Dediğini duymadığın gibi, benim dediğimi de duymuyorsun. Dediklerimi duymuyorsun. Söylemesini bilmediğini söylemiştim sana. Çünkü sen daha önce dinlemesini bilmiyorsun. Dinlemesini bilmediğin için söylemesini de bilmiyorsun. Dinlemediğin için duymuyorsun. Dinlemediğin için öğrenemiyorsun. Öğrenemediğin için bilmiyorsun. Bilmediğin için yapamıyorsun.</p>
<p class="calibre1">— Seni öldüreceğim.</p>
<p class="calibre1">Bak ölmüş değilim. Konuşuyorum seninle. Sen dinleyip duymadığın için seninle değil kendimle konuşuyorum. Ah bir duysaydın, duyabilseydin. Ben burada bir korkusuzluk içinde.. Ama sen onu da iyice göremiyorsun. Bak kılım kıpırdamıyor. Bak. Ne olur biraz bana bak.</p>
<p class="calibre1">— Seni öldüreceğim.</p>
<p class="calibre1">Çok tekrarladın. Biliyorum, saklı bir tek fikrin daha var. Yalnız onu bekliyorsun. Benim korkmam. Beni korku içinde görmen. O zaman hemen ateşleyeceksin. Ama ne yapayım, elimde değil, korkmuyorum. Ben korkmayınca da sen boşlukta, kendi boşluğunda kalıyorsun.</p>
<p class="calibre1">Ben niye korkmuyorum?</p>
<p class="calibre1">— Cevap ver, ben neden korkmuyorum?</p>
<p class="calibre1">— Sende düşünecek hal yok ki. Ben niye korkmuyorum, düşünsene. Ne olur düşün. Hem bak düşünce ne kadar güzellikler taşır içinde. En azından can sıkıntısı nedir onunla tanışırsın. Canın sıkılır, o büyür büyür dağlaşır. Sen de işte bu benim eserim der, gururla, başın dik, için kımıl kımıl o kocaman can sıkıntısının üzerinde, içinde, etrafında gezinirsin. O gezintiler sana bir sürü kazançlar sağlar. Tıpkı kendini beğenmiş bir çiftçinin çiftliğinde dolaşması ile yüzüne gelen sıcaklık gibi. O çiftçi çiftliğini öyle idare eder ve korur. O sıcaklık yok mu, insanın içinden gelen. Can sıkıntısı bir çiftliktir. Çiftliklerin en büyüğü, en zengini.. Can sıkıntısı.. Ben canım sıkıldığı için korkmuyorum. Biliyor musun. Sen de benden korku işaretleri bekliyorsun. Dedim ya, elimde değil korkmak. Çünkü canım sıkılıyor. Her şeye, senin haline, senin gibilerin haline, kendi halime, her şeye.. O kadar ki, o büyüyor, büyüyor.. dediğim gibi.. bana bir sıcaklık veriyor. Gurur veriyor. Bu benim eserim diyorum. Her köşesinde gürül gürül akan çeşmeler bana sonsuz diyebileceğim kazançlar sağlayor. İçimi o kadar büyütüyor ki, içimi öyle işliyor ki.. İçime bakıyorum. Büyük ve pırıl pırıl. Güven geliyor kendime. Canım sıkılıyor, öyleyse varım diyor, bunu boyuna kendime tekrar ediyorum. Hem kendimi incelemiş oluyorum hem çevremi.</p>
<p class="calibre1">Düşün ben buralara gelmişim. Sen nasıl benden korkaklık beklersin. Hiç, "korkuyorum, o halde varım" diyen bir insan gözünde canlandırabilir misin? Yorulma. İşte o sensin, yani korkuyorsun onun için yoksun. Dediklerinin, yaptıklarının üstünde yoksun. Dediklerin dedik değil. Yaptıkların ise baştan başa yapamadıkların. Anladın mı? Duyuyor musun? Beni duyuyor musun? Uyan.</p>
<p class="calibre1">Ben korkmuyorum. Korkamayacağım için özür dilerim. Ben öyle bir hazırlıktayken geldin ki, ikimiz iki zıd yoldayız. Ben bir sözü bir defa söyledim mi, o hemen hemen sonuç olsun. Yani birisine seni öldüreceğim..</p>
<p class="calibre1">— Beni öldürme.</p>
<p class="calibre1"> — Nereden nereye  Şaşkınım. Ama bu duraklamam seni daha iyi anlamam içindi. Anladım. Duraklayışım seninkinin eşi değildi yani. Ne diyordum. Önce kesilmiş sözümü bitirmeliyim.</p>
<p class="calibre1">Ben öyle bir hazırlıktayım ki diyordum. Sözün önemi büyüsün, büyüsün, davranışın kapılarına dayansın. Yani birisine seni öldüreceğim.</p>
<p class="calibre1">— Beni öldürme.</p>
<p class="calibre1">— Hayır, öldürmeyeceğim. Sen de beni güldürme. Yani birisine seni öldüreceğim.</p>
<p class="calibre1">— Beni öldürme.</p>
<p class="calibre1">— Sana ne kadar doğru sözler söyledim. Ama bir şey eksik kalmış. Konuş konuş diye bekledim. Çünkü duruşun hiç iyi değildi.. Sözüm ona şimdi konuşuyor denebilir sana. Ama konuşmasını da bilmiyorsun. Daha fenası susmasını da bilmiyorsun sen. Konuşuşun da iyi değil. Ben birisine seni öldüreceğim..</p>
<p class="calibre1">— Beni öldürme...</p>
<p class="calibre1">— Ben seni yaşatamayorum ki öldüreyim. Dur sabret biraz, eğer seni yaşatmaya muvaffak olabilirsem, onu da düşünürüz.</p>
<p class="calibre1">Ben birisine bir söz, seni ö.... Peki, peki. Ben birisine bir söz söyleyince o sözüm elle tutulur gibi gerçekcesine, gözle görülür gibi gerçekcesine olsun. Yani sözüm taş gibi olsun. Yapılması, yarı yarıyadan fazla söylenmesi ile gerçeğe yakınlaşsın. Taş sözüm taşın yanında ikinci bir taş gibi dursun. Kısaca ben dersem, dediğimi yapmak için çırpınıyorum burada. Dersem, dediğim olsun diye buradayım ben. Kendimle başbaşa. Dersem yani, eğer bir gün, birisine bir şey dersem, o, o olsun diye çekilmişim buraya. Anladın mı? Yoksa senin gibi dikilip.</p>
<p class="calibre1">Seni öldüreceğim, seni öldüreceğim..</p>
<p class="calibre1">— Ne olur beni öldürme.</p>
<p class="calibre1">— Demin söylemiştim. O imkânsız, kusurumu bağışla. Ben şimdi senin kımıldamaya başlayan kulakların canlansın da biraz biraz yaşasın diye çırpınıyorum. Hele dur, şu kulakların biraz daha açılsın. Bak, hani sen boyuna diyordun ya, hani seni öldüreceğim.</p>
<p class="calibre1">— Öldürme.</p>
<p class="calibre1">— Diye boyuna diyordun ya. Şimdi de beni öldürme..</p>
<p class="calibre1">Bak nasıl anlamışım seni. Benim deminki son cümlem üzerine nasıl dikildin. Demin tabancanı bırakmamış olsaydın, tetiği çeviriverirdin değil mi. Senin tekrarladığın sözünü korku ile ben kendim söylüyorum zannettin. Ama ben bunu biliyordum. Yanlış anlayacağını, yani anlamayacağını biliyordum.</p>
<p class="calibre1">Sen bir yanlışdan bir yanlışa atladın. Ama bir başka yanlış daha yok senin bu yolunda. Artık sana bir yol bulabileceğiz. Bak tabancanı ben aldım şimdi.</p>
<p class="calibre1">— Öldürme beni, ne olur.</p>
<p class="calibre1">— Sen de dinle beni ne olur. Sen seni öldüreceğimden beni öldürmeye sıçradın. Onu da kendine efendi yapmakta gecikmedin. Yani gene uşaklık sana kaldı. Bu iki kölelik sana yetsin. Yaşadığın bir hayat var. O öyle kalsın. Hiç olmazsa bundan sonra yaşayacağına bir şeyler yap, bir şeyler kat.</p>
<p class="calibre1">Senin birinci yanlışını kelimeleriyle tekrarlayınca sen başladın yalvarmaya. Ben senin yalvarışını senin kelimelerinle tekrarlayınca başlayorsun gene birinci yanlışını kapmaya. Hani tabanca sende olsa ben tam sana anlatmaya başlamışken kendini kurtarılmaz bir durumda bırakıp kalacaksın. Öylece kalacaksın.</p>
<p class="calibre1">Demin senin elindeki tabanca nasıl hiçbir şey olamadıysa, şimdi benim elimde hiçbir şey olamıyor. Baksana. Ama öylesine farklı ki. Sende iken sen tabancaya bağlıydın. O seni vuracaktı. Şimdi tabanca bende, bana bağlı. Ben onu vurabilirim. Kullanmamakla. Bu iki halde de tabanca tabancalık edemez.</p>
<p class="calibre1">Demek ki iş bu tabancada değil, anladın mı. İş bir başka. Tabancada da değil, iş, sende de değil henüz. İş şimdi bende. Dinliyor musun beni. İş bende. Ben düşünen bir insanım, canı sıkılan bir insanım. Konuşan, anlamaya çalışan, anlatmaya hazırlanan bir insanım. İş insanda. İş insanın söylemesinde. Anladın mı. Susmasında değil. Hiç kimse susuyorum o halde varım diyemez. Hiç kimse saklıyorum o halde varım diyemez.</p>
<p class="calibre1">Sen yıllarca sustun, sonunda böyle oldun. Yıllarca söylemedin, sakladın. İçin işlenmedi hiç. İçin saklanmış duygularla dolu. Söylenmemiş sözlerle dolu. Yüzbin defa merhaba, nasılsın dedin, konuşuyorum sandın. Ya öyle mi dedin, söz söyledin sandın. Evet, hayır, yarın, bugün dedin kaldın.</p>
<p class="calibre1">Bir araya birkaç kelime gelirse senden bir şeyler çaldırır diye, ödün koptu. Ağzından güzel bir laf, samimi, içten, candan bir duygu kaçar diye usanmadan yıllarca hava güzel, hava fena, yağmur yağdı, yağmur yağacak demekten başka ne yaptın. Bilmez miyim ben seni, sizleri. Ben niye kaçtım aranızdan. Boyuna beni kırardınız. Arkamdan söylerdiniz, için için kızardınız. Ben çekilince boşaldınız. Birbirinize düştünüz. Kimse kimseyi kıra-ınadı, yaralayamadı. Çünkü hepiniz mide, barsak, böbrek, bacaktınız. Veryansın ettiniz, kavga dövüş gırla gitti. Ama kimse kırılmadı. Kaskatıydınız. Kimse kimseyi kıramadı benden sonra. Sonra düşman ben oldum. İyi yolun kokusunu benimle duymuştunuz. İyi yol benimle gitti. Benden bildiniz. Beni aradınız, burada buldunuz.</p>
<p class="calibre1">Öldürülecek adam bendim, öyle mi? Siz ölecek adamlar olduğunuzu anladınız. Benimle, bensizlikle kat kat anladınız. Şimdi çağırmaya utanıyorsunuz. Gelmem diye korkuyorsunuz. Aklınıza iyi bir şey benden sonra gelmiyor değil mi? Öldürmek. Yegâne düşündüğünüz kolaylık.</p>
<p class="calibre1">Oysa, öldürmek ölmekten kaç kat ağırdır biliyor musunuz? Ne gezer! Yaşamayı, yaşadığınızı biliyor musunuz? Ne gezer. Su içerken çiş ederken gördüğünüzü yaşamak sanıyorsunuz. Bilmiyor muyum ben sizin yaşama'dan neyi anladığınızı? Yaşamayı anlamadığınızı bilmiyor muyum?</p>
<p class="calibre1">Yaşamayı bilen böyle mi yapar? Kaçmak, gitmek, bunları da bunlara bağlı birçok şeyi de bilmiyorsunuz.</p>
<p class="calibre1">Kaçmak, kurtulmak için öldürmek. Buna nebatlar güler. En hafifi yaşamaktır. Yaşamasıdır. Dostun, düşmanın.</p>
<p class="calibre1">Kaçamamak, hiç kurtulamamak için öldürmek.. Ama bu bir felsefedir. Buna kolay kolay her insan erişemez. Azdır böyleleri.</p>
<p class="calibre1">Bir yerden bir yere gittiğiniz zaman, bir yerden bir yere gittiğinizi zannediyorsunuz. Düşünmüyorsunuz ki bir yerden bir yere gittiğiniz zaman, gittiğiniz yere geldiğiniz yeri de götürüyorsunuz. Bir yük duyuyorsunuz, bir şey taşıdığınızı sanıyorsunuz, göremiyor, çılgınlaşıyorsunuz. Aptalca bir çılgınlık. Akıllıca bir çılgınlık sahipsiz durup duruyor uzakta, yukarıda, yüksekte.</p>
<p class="calibre1">Aptalca bir şaşkınlık. Bu aptalca şaşkınlık arasında aşksız çocuklarınız oluyor. Sevmek isteyorsunuz çocuklarınızı, seve-meyorsunuz. Kendinizi zorluyorsunuz. Zorlama sevgi.. Bu manzaraya bakmasını bilseniz. Zorla sevilen ile zorla seveni gözüm" zün önünde canlandırsanız. Amabuna lüzum yok. Kendi hali; zi başkalarında zannettirmek istemem sizlere. Bu iyilik olmaz.</p>
<p class="calibre1"><a id="bookmark1"></a><span class="calibre3">Durum*</span></p>
<p class="calibre1">Bir yoksul gördüm. Kaldırımın kenarında büzülmüş duran bir kediyi aldı kucağına oturttu. Ve simsiyah koynundan çıkardığı simsiyah bir ekmek parçasını kediye uzattı.</p>
<p class="calibre1">Yoksul, bırakılmış bir kediye insanlığını yapıyordu. O an kendini unutmuş kendinden geçmişti. Acıyan bakışlarla bakıyordu kediye.</p>
<p class="calibre1">Ben bunlara bakan bir hayvandım. Bir anda durum değişti. O yoksul bir kedi oluverdi.. Ona bakan ben de bir yoksul..</p>
<p class="calibre1">Şu vardı: Deminki kediye o yoksulun insanlığını şimdiki kediye bu yoksulun insanlığı eşitleyemedi.</p>
<p class="calibre1">Suç ister sizde olsun, ister bende. İsterse suç bizim hepimizde olsun.</p>
<p class="calibre1">Ben onun üzerinde durmuyorum hiç.</p>
<p class="calibre1">Suç kimde olursa olsun sonuç bir. Ortada bir durum var, ve</p>
<p class="calibre1">bu.</p>
<p class="calibre1"><a id="bookmark2"></a><span class="calibre3">Krallarla Kraliçelere Mektuplardan</span></p>
<p class="calibre1">Siz çok şey biliyorsunuz. Ama bilmediklerinizden sorumlu değilsiniz. Kimse de size, ne bildiklerinizi, ne de bilmediklerinizi sorabilir. Çünkü siz, oraya gelmek için doğmuş ve onun için yetiştirilmişsiniz. Size, gerekilenler öğretilmiş gerekenler değil. Bir çağın içinde yaşanıyor.</p>
<p class="calibre1">Ben bildiklerimi kendim öğrendim. Bilmediklerimin neler olduklarını (olduğunu) biliyorum. Siz bilmediklerinizin neler olduğunu bilmiyorsunuz.</p>
<p class="calibre1">Bilmediğiniz bir şeyin temsilcisi, onun gezdiricisi durumundasınız ve bunu bir şeyle belli ederek taşıyorsunuz: Hep gülerek.</p>
<p class="calibre1"><a id="bookmark3"></a><span class="calibre3">Kalk Kendin</span></p>
<p class="calibre1">Dünyanın en büyük insan topluluğuna başkanlık edene dedim ki:</p>
<p class="calibre1">— Bırak bunları, bu bilmediklerini söylemeyi, - olmayacağını bildiklerini anlatmayı - görmediğini hatırlamayı - taşımadığından yorulduğunu göstermeyi - olmayan yükü zorlamayı -</p>
<p class="calibre1">Senden, senin bilebildiklerin kadarını yapmanı istiyorum. İyi ya da kötü - ama yapmanı - senin yapmanı - kendinin - Senin yaptır dediklerin de başkalarını yanlarına çağırıp - onlar gitmezler yanlarına çağırırlar - yaptırın deyecekler - Bilmeyor musun -</p>
<p class="calibre1">Sonra onlar da başkalarına yaptırın deyecekler - Sonra onlar da başkalarını çağırıp yaptırın deyecekler -</p>
<p class="calibre1">Sonra onlar da başkalarına - yanlarına çağırmadan - adam göndertip yaptırılsın deyecekler -</p>
<p class="calibre1">Yaptırılsın deyorlar deyecekler - yaptırılmasını istiyorlar deyecekler - Yaptırılmamış deyecekler - Yaptırılsın deyecekler -</p>
<p class="calibre1">Sonra sen kalkıp - yaptırdım - yaptım dediğin zaman daha emir komut yolda bulunacak.</p>
<p class="calibre1">Bunu da bırakalım. Ama şu var: O yapsın deyenler, yaptırıl-sıncılar - yanlarına çağıranlar: - (Seni çağırıyorlar).</p>
<p class="calibre1">— Seni bilmem kim çağırıyor - Bilmem ne yaptırılacakmış galiba.</p>
<p class="calibre1">Hadi bunu da bırakalım.</p>
<p class="calibre1">Taaa en sonra birisi, yanına çağıracak adamı olmayan - bulamayan birisi..</p>
<p class="calibre1">Hadi onu da bırakalım -</p>
<p class="calibre1">Taaa en sonra çağırılıp yaptır denilemeyecek birisi var ya.</p>
<p class="calibre1">Hani..</p>
<p class="calibre1">— Yap denecek olan.</p>
<p class="calibre1">— Yap anladın mı. Öyle isteniyor - öyle istiyorlar - öyle istiyorum..</p>
<p class="calibre1">— Yap</p>
<p class="calibre1">denecek olan birisi elbette var.</p>
<p class="calibre1">Hani o yapan birisi. İyi ya da kötü yapan - ama yapan - bir şeyler yapan. Kaytaran, kaytarmak isteyip başaramayan, yüzüne gözüne bulaştıran.. ama yapan birisi..</p>
<p class="calibre1">Ne bileyim bir kimse.</p>
<p class="calibre1">Bir adam.</p>
<p class="calibre1">Bir herif.</p>
<p class="calibre1">Ne bileyim bir insan, bir şey var.</p>
<p class="calibre1">Yani vardır herhalde dernek istiyorum.</p>
<p class="calibre1">Galiba, belki vardır. Olabilir.</p>
<p class="calibre1">Bir adam falandır ne bileyim bir insandır, bir erkek ya da bir kadındır. Yanma çağırıp buyuracak başkaca bir şeyi yoktur. Oturur yapar ya da kalkar yapar yahut başlar yapmaya - yapar da..</p>
<p class="calibre1">Başkan beni dinleyiverdi. Durdu, durdu. Düşündü. Sonra bana, evet bana.</p>
<p class="calibre1">— Yalan da değil. Doğru söyleyorsun sen.</p>
<p class="calibre1">Ama başkanın burada sözünü kesmişim. Sonra beni çekip ıslattılar.</p>
<p class="calibre1">— Bana doğru söylemek.. Estağfurullah - Ne haddime efendim.</p>
<p class="calibre1">Çevremdekilere bir göz gezdirip kaçırarak sözüme devam ettim:</p>
<p class="calibre1">— Ben doğru söylemek.. Bana.. Özür dilerim efendim.. Bana sıra mı gelir. Zaten ben doğru söylemeye alışmadım ki efendim. Bilmem bile nasıl doğru söylenir. Ben sadece..</p>
<p class="calibre1">Burada başkan benim sözümü kesmiş. Sonra bana anlattılar.</p>
<p class="calibre1">— Senin söylediklerinde bir şeyler var.</p>
<p class="calibre1">— Vardır efendim. Ben zaten iki şey söyledim. Sizi ve ötesini.. Sizin için söylediklerim yalan da değil hani olan şeyler - Ötesi için söylediklerim ise hani dilimin döndüğü kadar..</p>
<p class="calibre1">Başkan gene sözümü kesmiş.</p>
<p class="calibre1">— Sen hep birbirini andıran ama birbirine benzemey<sub class="calibre6">en</sub> olaylar içinde bana değişik bir ses verdin.</p>
<p class="calibre1">— Birbirine benzeyen ama birbirini andırmayan mı dediniz efendim.</p>
<p class="calibre1">Buna karşı başkan evet demiş, ben ya korkudan ya heyecandan duyamadım. Sonra anlattılar.</p>
<p class="calibre1">— Ben seni yanıma müşavir alıyorum. Arada bir bana krokiler çizersin.</p>
<p class="calibre1">Ben burada bayılmışım.</p>
<p class="calibre1">Birkaç yıl oldu. Hayli zamandır müşavirim. Başkanın genel yetkili özel müşaviri. O günden beri başkanı bir daha göremedim. Rahatım iyi. Uzağı eskisi kadar göremiyorum. Gözlerin bozulmuş dediler. Baktırdım bozulmamış - Kendimde, düşüncelerimde bir kuruluk hissediyorum. Hiç üşümüyorum. Yağmurda ıslanmıyorum, rüzgârda kalmıyorum. Acaba ondan mı?</p>
<p class="calibre1">Geçenlerde çok soğuk yaptı. Adamlara söyledim. Pencerelere birer kat daha ekleyin dedim. Yaptırdılar.</p>
<p class="calibre1">Şimdi işim var. Birisini çağırttım. Ajanslar UmumMüdürü ile Basın Yayın Genel Sekreterini. Ajans bültenlerinde son günlerde dil gayet düzgün gitmeye başladı, ondan kuşkulandım. Kendilerini biraz haşlayacağım. Spikerler de düzgün konuşuyorlar. Milletin bunca yıldır alıştığı bir şey nasıl bana sorulmadan değiştirilir. Emri yazdım iki sayı hazırlattım. Yazılı bildireceğim:</p>
<p class="calibre1">— Son günlerde radyo, televizyon ve benzeri yayın araçları bülten ve yayınlarında düzgün ve yanlışsız bir belirtme, deyim ve konuşma durumu göze çarpmıştır. Sorumluların derhal cezalandırılmasını..</p>
<p class="calibre1">Emir biraz daha şaşaalı cümlelerle devam ediyor ama sizi ilgilendirmez - İdari yöndür.</p>
<p class="calibre1">(Şarkılar ve konferanslar tam kıvamında).</p>
<p class="calibre1">Ah elimde olsa gazeteleri de kontrol ederdim. Ama şükür ki bu bakımdan rahatım. Gazetelerde dilin ya da imlânın düzelmesine bu ya da şu gidişle imkân yoktur.</p>
<p class="calibre1">Başkana bir mesaj ileteceğim. Basın aksasın diye. Basına bu yılki sürtünmenin sırası geldi geçiyor da.</p>
<p class="calibre1"><a id="bookmark4"></a><span class="calibre3">Dört Evden Dört Ölü*</span></p>
<p class="calibre1">O gün dört ölü getirdiler evlerden. Dört evden dört ölü. Ev başına bir ölü eder. Koskoca bir şehirde dört ölü kime yeter. Mezarlıkların az geldiği büyük şehirlerde kavgalar yalanlara biraz ara verince duygusuz ihtiyarlar dinlenirler. Dinlendikçe daha çok yaşarlar ve daha çok konuşurlar. Bunlardan bazıları az konuşmaya başlar cıgarayı bırakırlar ve ölürler. Daha da az konuşanlar vardır. Bunların arasında onlar da ölürler.</p>
<p class="calibre1">Çok konuşanlar, az yiyenler, ve zayıflar daha çirkin olup sevgilerden kurtulur saygıya düşüp ölürler. Saygıya düşmeyenler yoksullaşıp ölürler. Oğulları zengin gözükür babalarının yoksulluğu önünde. Zengin gözükünce babalarının ardına geçip ölümden kurtulurlar. Önce büyüğe yol vermişlerdir.</p>
<p class="calibre1">Kadınlar ağlar ve kurtulurlar. Korkmaz ve aldatırlar. Korkanları kalpden ölür kadınların.</p>
<p class="calibre1">Kendilerini çok verenleri orospuları hiç sevmezler. Çünkü orospular kendilerini vermezler, parçalarını verirler. Orospuların felsefesi felsefenin alkolüdür. Hem temizler hem sarhoş eder orospuların felsefesi. Orospular edebiyat yapmazlar, sanata tutkundurlar. Sanatçılar bunun için edebiyata düşerler boğulurlar.</p>
<p class="calibre1">Kadından orospu yapmak kolay, orospudan kadın yapmak zordur. Çünkü şarkılar ülkeleri bağlarken ayırır, kaçışları getirirken kaçanları kaçırırlar.</p>
<p class="calibre1">En iyi ölümdür kalanlara sorarsanız ölenler için.</p>
<p class="calibre1">Gençlik, ölmenin en geniş, en derin, en zamansız gözüken zamanıdır analarca.</p>
<p class="calibre1">Unutulmuş bir iki olayı yeniden yaratmak toplumdaki öldürmelerin en kanunsuz kapısıdır girip çıkmak için.</p>
<p class="calibre1">Beni öldürmediler, öldürselerdi iyi ederlerdi bence. .</p>
<p class="calibre1">Ben hep öldürmeyi düşündüm. Ölenleri canlandırmaya çalışırken.</p>
<p class="calibre1">Tabutları aldık. Mezarlığa götürdük. Bozulmuş törenlerin dayanışması içinde sinekleri görerek büyüdük gözümüzde. Bağırdılar, acele ettiler. Sonra döndük. Yaşayorduk. Yaşayacaktık. Mutlularımız vardı aramızda. Onları ölüm ayıracaktı birbirlerinden.</p>
<p class="calibre1">Mutsuzlar da vardı. Onları ölüm birleştirecekti ergeç.</p>
<p class="calibre1">Dört evden dört ölü çıkardı insanlar bugün. Getirip bir yerde dördünü birbirine bağladılar.</p>
<p class="calibre1">Kim ayrılırsa ona mutlu deyeceğiz. Birleşenlere mutsuz. Birleşmek ölüm gibi.</p>
<p class="calibre1">En çok satana kendini benzeten biraz daha satar. Bu böyle-</p>
<p class="calibre1">dir.</p>
<p class="calibre1">Şimdi bugün en çok satan ölüm. Ona kendini benzetenlerin satışı biraz artacak.</p>
<p class="calibre1">Ben onu da anlatmak isterim dönüşde.</p>
<p class="calibre1"><a id="bookmark5"></a><span class="calibre3">O Ara Ne Oldu*</span></p>
<p class="calibre1">Okul dönüşü evlerimize gitmeden önce orada burada oynar, dövüşür, bitkin eve dönerdik. Çok iyi hatırlayorum.</p>
<p class="calibre1">Sonra bir ara hatırlayamadığım bir çağ geçmiş olmalı. Kendimi, boyuna canımı sıkan işler arasında kâtip ismi altında, memur, muhasebeci adı ile şunun bunun yanında çalışır buldum.</p>
<p class="calibre1">O ara ne oldu; unutmuşum. Hocamız mı gitti, gelmedi. Mektep mi yıkıldı. Yoksa ben mi bir gün kaçtım okuldan... Bulama-yorum.</p>
<p class="calibre1"><a id="bookmark6"></a><span class="calibre3">Garıdan Gadı</span></p>
<p class="calibre1">Sigorta prodüktörlüğü yaptığım yıllar hayatımın hareketli çağlarına rastlamıştır. Para kazanıyordum. Gençtim. Fakat gözüm parada değildi. Başka isteklerim vardı. İnsan tanımak, değişik günler yaşamak, yer görmek istiyordum. Bu yüzden boyuna geziyor, cebime giren paraları yalnız yeni çevreler yaratmak için harcıyordum. İyi bir sigortacı olamadım. Ama o işi yaptığım sıralarda gördüklerim beni doyuruyordu. O kadar ki görmekten düşünmeye fırsat kalmıyordu. Çalışmak için geldiğim bir kazanın meydanından kalkacak bir otobüsle karşılaşmam bütün hesapları değiştiriveriyor, işi gücü unutarak beni bir başka yere götürecek, başka akşamlar, başka çarşılar, başka insanlar tanıtacak olan otobüse binip yeni dünyama kavuşmaktan kendimi alamıyordum.</p>
<p class="calibre1">Oraya gelişim de böyle bir sıçrama ile olmuştu. Bir gecenin henüz başladığı sırada bir hanın avlusuna giren otobüs 11 saatlik yolculuktan sonra motörünü susturdu. En sevdiğim anlar bu anlardı. İlk gelinen bir yerde atılan ilk adımlar. İnsan bir çocuk kadar uyanık, dikkat son derece kapıcı oluyor. Ben en çok bu anlar, bu ilk adımlar için işimi unuturdum.</p>
<p class="calibre1">Şehrimin, evimin o andaki halleriyle buranın o andaki hayatını karşılaştırmaya çalışır, bunda anlatılmaz bir zevk bulurdum. Herhalde kendimi tesbit etmek için bunu yapardım.</p>
<p class="calibre1">Diğer yolcular gibi asla ilk işim otel aramak, oda tutmak olmazdı. Yaşadığım, tattığım ilk tesirlerin alelade işlerle kaybolmaması için hiçbir şeyden çekinmezdim. Bu yüzden istasyonlarda sabahı ettiğim olmuştu. Fakat başka tanıdıklarım gibi bunu bir eziyet diye almamış, hatta öyle bir şeyi kendim istemişimdir. Aleladenin dışındaki her şey, iyi kötü diye ayırdıkları her şey bence birdi. Hatta başkalarının iyi dedikleri, oda bulmak, temiz lokanta bulmak bence kötü, onların kötü dedikleri bence iyiydi. Oteli ancak gece yarısı düşünürdüm. Posta zamanları müşteri ile karşılaşan kâtipler beni şaşkınlıkla karşılardı. Öyle ya bu adam ne ile geldi? Ha ha otomobil ile mi deye sorarlardı. Sanki kazaya adım atar atmaz ilk iş olarak otele girmek şartmış gibi. Herkes öyle yapıyordu. Onlar da yalnız öylesini gördükleri için aksini görünce şaşırmakta haklıydılar. Şüpheyle bakarlardı bana.</p>
<p class="calibre1">Aksi halde daima bildiği yollarda araba süren bir kimsenin yeknesak haline düşmek işten değildi. Tadı tuzu yoktu böyle hayatın bence.</p>
<p class="calibre1">Küçük kasaba bir tek cadde. 3000 nüfus, fakat görünürde birkaç yüz kişi.</p>
<p class="calibre1">Ertesi sabah bir hal vardı çarşıda. Hafızamı yokladım, takvime baktım bir şey yok. Panayır mı var diye sordum birine. O düşüncelerinin kelimelerini günün hadiselerine göre ancak ayarlamış bir kimse, bir köylü idi ki şaşırdı. Ne evet dedi ne hayır. Bana Einstein yıldızlarına ait hiçbir mefhumunu duymadığım kelimelerden ibaret bir soru sorsa ben de aynı onun gibi olurdum.</p>
<p class="calibre1">Pazar olsa yollarda mallar sıralanmalıydı. O köylü, o güne ait olmayan bir soru karşısında şaşırdı.</p>
<p class="calibre1">Bakkallar camlarını siliyor. Kahveci kaldırıma iskemle diziyor. Berberlerde sıra bekleniyor. Kazalarda 600 metrelik bir cadde üzerine sıralanmış ev ve daireler olduğundan berbere haber verilir, o da boşalınca onu çağırır.</p>
<p class="calibre1">Onun için bunu yadırgamadım. Kazada biri bekleniyordu. Başka sebebi olamazdı.</p>
<p class="calibre1">Mahfel bahçesinin yanındaki bahçeli kahvede işi öğrendim. Sene 1947. Kazaya kadın hâkim geliyormuş. Memurların hazırlığı kendisini karşılamak içindi. Hoşuma gitti. Demek meslek, doğrusu memurluk mesleği sivil insanları yakınlaştırıyor.</p>
<p class="calibre1">Esnafın, yerli halkın hazırlığı meraktan. İstasyon caddesi kahvenin önünden geçiyordu. Kahve istasyona giden caddenin üzerinde. Mesireye gidercesine, çocuklu çocuksuz, pembeli sa-rıh, siyahlı, kadın kız kafilesi istasyona doğru zincirleme yürüyordu.</p>
<p class="calibre1">Sorgu hâkiminin savcı ile düşündükleri (hazırladıkları) karşılama töreni yerli halka ve esnafa, çarşıya büyüyerek tesir etmiş kazaya daha büyük çapta bir canlılık katmıştı.</p>
<p class="calibre1">Ne derseniz deyiniz. Yerli bulunuz, yersiz görünüz, aklıma boyacının "Yalova kaymakamı" tabiri geldi. Burada olan onun tam zıddı idi. Büyük şehirlerde bazan daha manasız yere törenler yapılır da bazan da hiç olmaz. Ama asla bir genç yargıcın gelişi böyle olmaz.</p>
<p class="calibre1">Kadın hâkim. Garıdan hâkim tabirleri kulaklarıma geliyordu. Bunlara Garıdan Gadı tabiri de eklendi ki bunu bir erkek diyordu.</p>
<p class="calibre1">Hafsala almıyor. Herkeste bir hayret. Halbuki istasyona gidenlerin arasında ipek çoraplı gelinler, topuğu açık ayakkabılı kızlar vardı. Fakat umumi tepki hayret ile tezahür ediyordu. Bunu kendilerine verilen hayat hakkı ile bağlayamıyorlardı.</p>
<p class="calibre1">Ben Garı sözüyle iş yapmam.</p>
<p class="calibre1"><a id="bookmark7"></a><span class="calibre3">Falcı*</span></p>
<p class="calibre1">Falcı, sevgilime; "Bir genç seni çok, pek çok seviyor. Hiç unutmayacak seni. Ona inan" demiş.</p>
<p class="calibre1">O bana bunu anlatınca çok korktum. Sevgilim hayret etti. Falın yalan olmasından korkuyordu zannederim. Çünkü buna o kadar inanmıştı ki.</p>
<p class="calibre1">Onu hiç üzmek istemem. Hemen cevap verdim.</p>
<p class="calibre1">— Bu ne kadar fena bir şey bilsen.</p>
<p class="calibre1">— Neden? Yalan mı?</p>
<p class="calibre1">— Hayır; doğru olmasından korkuyorum.</p>
<p class="calibre1">O falcı aksini de söyleyebilir ve seni ona inandırabilirdi. Sen; beni bırakıp, başkalarıyla bana dair konuşmaya, başkalarından beni dinlemeye devam ettikten sonra..</p>
<p class="calibre1">Ve sen bana değil de onlara inandıktan sonra..</p>
<p class="calibre1">Benimle beraber yaşayabileceğin zamanı falcılara verdikten sonra..</p>
<p class="calibre1">Ben neden korkmayayım. Çünkü onlar her şeyi söyleyebilir. Hele kendilerine ait olmadıktan sonra!..</p>
<p class="calibre1">O falcıya bir teşekkür borcun var sevgilim. İyi tarafına rast-lamayıp fena zamanıyla da karşılaşabilirdin.</p>
<p class="calibre1"><a id="bookmark8"></a><span class="calibre3">Namus</span></p>
<p class="calibre1">Bankadaki hesabı, etrafındaki itibarı ile çok güzel bir kızla evlendi. Ne psikologların bahsettiği halleri, ne doktorların anlattığı erotik tavırları, ne nazariyatçıların hikâye ettiği yaradılışı vardı.</p>
<p class="calibre1">Demek ki iki taraftan biri yalan söylemiyorsa da aldanıyordu.</p>
<p class="calibre1">Çok hoşuma giderdi. Lâkin erkekli ve çocuklu kadına bakmadığım gibi farzı muhal onlar bana baksa karşılık vermem.</p>
<p class="calibre1">Bir defa terbiyeyi aşmadan baktım. Ve bu kadın müthiş bir insan dedim. O kadar. Aradan seneler belki geçti belki geçmedi. Kadın değişmedi. Kocası birçok insanlarla ahbap olmak mevki-indeydi çünkü karısı güzeldi.</p>
<p class="calibre1">Fakat bu kadar fena tanıtmama rağmenkocasıerkekmuhitle-rinde iyi bir insan sayılırdı. Hem de az rastlanan iyilerden. Lâkin gene söyleyeyim o kadar güzel kadının yanına da pek gitmezdi. Romantik gençliğim olsaydı şimdi "Hayat mükâlemelerden ibarettir" diyerek tezi müdafaaya yanaşırdım ama bizzat, hayatın konuşmalardan gayri şeylerden ibaret olduğuna şahit oldum. Bu gayri unsurların iki tanesi de bu güzel kadının kocasında vardı. Ama o kadar yeter mi? derseniz - Hayır.</p>
<p class="calibre1">Uzatmayayım. Bir gün beni mi kendisine yakın buldu yoksa kendisini mi bana yakın gördü bilmiyorum. Bana dert yandı.</p>
<p class="calibre1">Kendimi kadın yerine koyunca yanından bir an evvel uzaklaşmak istediğimi seziyor, fakat tasavvura dalmayınca da ondan hoşlanıyordum. Sebebini pek açık bilmiyorum. Bütün ikna edişlerim boş olacağı için yanaşmıyorum. Kim bilir belki de güzel bir karısı var diye ondan hoşlanıyorum. Bunu da inkâr edemem. Çünkü zaman zaman katiyetle inkâr ettiğim öyle hallerim oldu ki tamamiyle içimde yaşayıp geliştiklerini elimle tutar gibi sezdim ve gördüm. Onun için bu faslı hiç açmayalım daha iyi.</p>
<p class="calibre1">Bana dedi ki:</p>
<p class="calibre1">Dikkat ettim benim ve karımın etrafındaki erkeklerin en terbiyelisi sensin. Senin ve benim için onlar en terbiyesiz insanlar. Fakat şunu unutma ki sen ve ben de onların nazarında erkeklerin en aptalıyız. Lâkin senin insanlara dair verdiğin notlar çeşitlerine göre harcadığın hareketler, laflar benim olduğu gibi karımın da gözünden kaçmamış. Bana çok senden bahsediyor. Bazı ziyaretlerinde benim evde olmadığımı anlar anlamaz oturmuyor, kalkıp gidiyormuşsun. O da sana bu yüzden çok sinirleniyor, hırçınlanıyormuş. Aynen onun kelimeleriyle anlatıyorum. Cismani kuvvetle de değilse bile başka sebeplerden, karımın senden hoşlandığı, seni dinlemekten zevk aldığı muhakkak. Bana da öyle geliyor ki benim olduğu gibi karımın da senden bir fenalık görmeyeceği aşikâr.</p>
<p class="calibre1">Burada sözünü kestim:</p>
<p class="calibre1">— İyi insanların hepsi tabian iyi olduklarından dolayı fenalık yapmak istemezler. Birçoklarının eline fenalık yapacak fırsat geçmemiştir de ondan dolayı onlara iyi der öyle tanırız. Ne malûm benim de onlar gibi elime fırsat geçmemiş biri olduğum? Belki size en büyük fenalık benden gelebilir. Nazariyeler, "yere bakar yürek yakar" deyen ata sözleri de bunu teyit eder, dedim.</p>
<p class="calibre1">O, o kadar emin bir tavırla cevap verdi ki bir anda vecizeler, nazariyeler gözümden silindi, hoşlanıverdim:</p>
<p class="calibre1">— Hayır! Hayır! Senin bunları söylemen bile iyiliğinin tesi-riyledir. Nasıl ki "ne zamandan beri bir ayakkabı bile alamadım" diyenlerin daha birçok ayakkabıları vardır. Ve bir tek ayakkabısı olanlar bunu değil söylemekten, karşısındakilere ve kendilerine hatırlatmak bile istemezler. Ben çok defa şahit oldum ki "işte bizim fakirhane" diyerek muhteşem apartmanlarını, köşklerini, villalarını gösterdiler. Hatta bir iki defa onlara: Evet orası sizin hane lâkin devlethane dedim. Ve gülerek bahsi değiştirdim. "Bizim külüstür" diyerek bir sene eskimiş otomobillerini işaret edenleri, param da suyunu çekti derken avuçlarında tuttukları desteleri görmüşümdür.</p>
<p class="calibre1">Felsefe çalışanlar ilk başladıkları zaman bütün sistemleri beğenir, doğru bulur, hoşlanır hatta ezberlerler. Fakat buna rağmen onların tenkitlerine sıra geldiğinde gene de hayranlıklarıyla bile "bu da doğru", "hiç düşünememişim" demekten geri kalmazlar.</p>
<p class="calibre1">Senin anlattıkların da doğru. Benim söylediklerim de. Sen iyi insansın.</p>
<p class="calibre1">NOT:</p>
<p class="calibre1">Hikâyeyi, o bana: Karım acaba beni aldatıyor mu? Aldatır mı? diye sorunca:</p>
<p class="calibre1">— Maalesef karın seni aldatmayacak kadar iffetli, diye bitirecektim.</p>
<p class="calibre1">Fakat kahramanı o kadar iyi anlatmışım ki Werter'de Goethe'nin Kestner'e yaptığını yapamadım ve burada kestim.</p>
<p class="calibre1">8.4.1945, Pazar</p>
<p class="calibre1"><a id="bookmark9"></a><span class="calibre3">Değişişlerim</span></p>
<p class="calibre1">— Roman</p>
<p class="calibre1">Öyle zannederim ki körler biraz gayret etselerdi görebilir, sağırlar biraz dikkat etselerdi duyabilirlerdi. Bu zannım uzun zaman beni düşündürdü. Ta ki sevgi beni duymaz ve görmez yapıncaya kadar...</p>
<p class="calibre1">Görmek istedim, göremedim. Duymak istedim, duyamadım. Uğraştığım halde istediklerimi değil istemediklerimi duydum, istemediklerimi gördüm.</p>
<p class="calibre1">Yakınlaşmak istedim, içimdeki samimiyet ve temiz hisler çehrem kadar çirkinleşti. O kadar arzu ettiğim halde gözlerine bakamadım. O - benim için - güzel gözlerinde kendimi görmek için manasızlığımı nazarların altına atamazdım.</p>
<p class="calibre1">Bir gece</p>
<p class="calibre1">— Acaba seviyor muyum? diye kendi kendime sorduğum zaman sevdiğimi anladım. Hâlâ yalnız kalınca o suali soruyorum. Demek ki hâlâ seviyorum.</p>
<p class="calibre1">Zaten:</p>
<p class="calibre1">— Acaba ondan uzaklaşabilir miyim?</p>
<p class="calibre1">dediğim zaman da uzaklaşamayacağımı anladığımdan öyle düşündüğümü anladım.</p>
<p class="calibre1">İşte böylece küçük tecessüslerim büyük ihtiraslarım tarafından cevaplandırıldı. Küçük acılarım büyük ıstırablarımın beşiği oldu. Küçük tecessüslerim, küçük acılarım, büyük ihtiraslarıma, büyük ıstırablarıma gömülecek. Acıdıklarımın yerine geçtim fakat artık acıyan yok. İmrendiğim yaşları devirirken nedamet duyuyorum.</p>
<p class="calibre1">Şairin dediği gibi: "Halim bir anda değişiveriyor da nasıl olduğunu havsalam istiab edemiyor."</p>
<p class="calibre1">Şimdi - ihtimal yanımda olmadığından - gözlerinin içine bakmak istiyorum. Aynada yüzüme bakıyorum, derin izler manalı hatlar görüyorum. İçimdeki samimiyetin umduğumdan parlağının kirpiklerimin arasından emniyetle aksettiğini gör"(i-yorum. Kendime güveniyorum. Yani yapabileceğim ve yapamayacağım işler tasarlıyorum. - Sevgimi de böyle bir ânımda söylemiştim zannediyorum -.</p>
<p class="calibre1">Arzularımı istediğim gibi temizliyor, yıkıyor, fazla hayallere bürünenleri reddediyorum. Bir kendimden sana intikal ânım var ki o esnada değişişimi aynada bile gördüğüm oldu.</p>
<p class="calibre1">Tam; hayalli arzular^ atmıştım ki uyanıyorsun ve ben kendime bir sual daha soruyorum:</p>
<p class="calibre1">— Acaba bendeki bu manalar kadar kuvvetlileri onda da var mı?</p>
<p class="calibre1">Yarın gene yüzüne bakamayacağım. Gözlerim önümde konuşacağım...</p>
<p class="calibre1">Böylece değişe değişe günlerim geçiyor ve korkuyorum.</p>
<p class="calibre1">Kaybolmaktan korkuyorum anladın mı? Kaybolmaktan...</p>
<p class="calibre1">Bu değişe değişe kaybolmaktan..</p>
<p class="calibre1">20 K. Sani 1943</p>
<p class="calibre1"><a id="bookmark10"></a><span class="calibre3">Konuşmak</span></p>
<p class="calibre1">— Nereye gidiyorsun?</p>
<p class="calibre1">— Merak ederimsiz bir kadın bakmaya çıktım.</p>
<p class="calibre1">— Sokaklarda mı bulacaksın öyle kadını?</p>
<p class="calibre1">— Evet.</p>
<p class="calibre1">— Yanlış yoldasın merak ederimsiz kadınlar evlerdedir. Zaten onlar evlerde oldukları için merak ederimliler sokaklarda değil mi?</p>
<p class="calibre1">— Hayır yanlışın var. Yanlış. Sen anlamamışın. Onların nerede oldukları belli değildir.</p>
<p class="calibre1">— Nereden anlayacaksın? Yüzlerinde mi yazar?</p>
<p class="calibre1">— Hayır, gözlerinde yazar.</p>
<p class="calibre1">— Sen bana yalan söylüyorsun. Sen seni merak edecek bir kadın arayorsun. Seni sevecek, seni merak edecek. Yalnız onların bir de numaracıları vardır galiba. Aptal erkeklerin üzerine düşerek onları uyuturlar. Aptalın da kolları şişer, göğsü kabarır, çenesi içeri çekilir, kasılır.</p>
<p class="calibre1">— Ben öylelerini çok gördüm.</p>
<p class="calibre1">— Öyle erkekleri mi, kadınları mı?</p>
<p class="calibre1">— Her iki türlüsünü de gördüm.</p>
<p class="calibre1">— Madem gördün, biliyorsun. Hâlâ ne diye ille öylesini ara-yorsun? Yoksa sende gizli kalmış bir kadın aptallığı var da sonra açığa mı vuracak?</p>
<p class="calibre1">— Sanmıyorum.</p>
<p class="calibre1">— Kadınların yüzlerine değil gözlerine bak. Ama gözlerinin rengine değil, anlamına.</p>
<p class="calibre1">— Seni bütün sevmeyenlerin gözleri güzeldir. Onların rengine bakanlardan intikam alır böyle gözler. Ya da alışkanlık ikilini de ömürlerince sürükler.</p>
<p class="calibre1">— Biliyorsun, anlayorsun galiba.</p>
<p class="calibre1">— Herhalde.</p>
<p class="calibre1">— Sen sokağa söylediğin sebeple çıkmadın. Yalan söylüyor-;un bana.</p>
<p class="calibre1">— Evet. Ben sokağa başka bir şey için çıktım bugün. Kendini tartmak için çıktım.</p>
<p class="calibre1">— Bana da öyle geliyor. Bir farkla. Kendini tartmak için. Me-ak ettirmek için çıktın. Dönünce ölçeceksin. Ve bu ölçü fikri seni lamimiyetten uzaklaştıracak, dönünce onun yanına.</p>
<p class="calibre1">— Deme.</p>
<p class="calibre1">— Biliyorum.</p>
<p class="calibre1">— Bu karışık bir durum.</p>
<p class="calibre1">— Karışık olmayan durum var mıdır? Özünden oluşan.</p>
<p class="calibre1">— Yoktur.</p>
<p class="calibre1">— Doğru söyle nereye? Neye çıktın?</p>
<p class="calibre1">— Kelime satmaya çıkmıştım.</p>
<p class="calibre1">— Bana satsana.</p>
<p class="calibre1">— Sattım.</p>
<p class="calibre1">— Kaça?</p>
<p class="calibre1">— Hiçe.</p>
<p class="calibre1">— Ne biçim adamsın sen.</p>
<p class="calibre1">— Derinleme adamım.</p>
<p class="calibre1">— Değilsin, derin adam belli olur. Kendi söylemez. Tavırla-ından, konuşuşlarından çıkar bu.</p>
<p class="calibre1">— Belki benimki oyun ihtiyacı.</p>
<p class="calibre1">— Ya benimki de öyleyse.</p>
<p class="calibre1">— Olabilir.</p>
<p class="calibre1">— Niçin olmasın, olabilir elbet.</p>
<p class="calibre1">— Ben geç kaldım.</p>
<p class="calibre1">— Erken kalan gördün mü? Benim bildiğim geç kalınır, ya a geç kalınmaz. Ama buradan bir şey çıkıyor. Tek adam geç e kalamaz. Demek sen bir yere, bir şeye, bir insana göre geç aldın.</p>
<p class="calibre1">— Ne olacak?</p>
<p class="calibre1">— Yalanların ortaya çıkacak. Sen de merak ederimlisin onu anladım. Seviyorsun.</p>
<p class="calibre1">— Annemi çok severim.</p>
<p class="calibre1">— Beni kimi sevdiğin hiç ilgilendirmez. Beni sevmek ilgilendirir. Kim olduğu saklanabilir. Ama sevgi saklanamaz. Bunu deneyenlere hem acır, hem onlara kızarım. Korkak, yersiz bir gurur onları eritir. Sevgilerini saklayan, saklamaya çalışan aptallar. Hani nerdeyse sen de o yanlışı yapacaktın. İyi ki beni gördün seni kurtardım. Küçülmekten kurtuldun. Haydi git, güle güle.</p>
<p class="calibre1">— Birdenbire kızdın. Heyecanlandın.</p>
<p class="calibre1">— Evet. Kötü ressamlar vardır. Sanatçıları, kahramanları çi-zemeye çizemeye 20-30 sene içinde tabii asıl hallerinden koparır, onları büyüteyim derken bozarlar. Şairler olmasaydı ressamlar yeryüzünde ne ararlardı merak ederim. Tıpkı deliler olmasa akıllılar ne yapardı, merak ettiğim gibi.</p>
<p class="calibre1">— Ben senin dediklerini biliyordum, ama kesin sıralayama-mıştım. Artık görüyorum.</p>
<p class="calibre1">— Konuşmak (ne) büyük bir şeydir (değil mi.)</p>
<p class="calibre1">— Onu küçültenleri dövmeli.</p>
<p class="calibre1">— O küçülmez. Onlar küçülür. Konuşmanın ne olduğunu bilmeyen kendinin ne olduğunu bilmiyor demektir. Onlara ben adam gözüyle bakmam.</p>
<p class="calibre1">— Bir adam bir şey desin. Hurda kelimelerle desin. Ama diyeceği var mı yok mu iş onda.</p>
<p class="calibre1">— Bak, dinle. Müzik çalıyor. Hiçbir şey demeyen fakat (onu) bana bırakan müzik.</p>
<p class="calibre1">Işıklar gider</p>
<p class="calibre1">Musiki gelir.</p>
<p class="calibre1"><a id="bookmark11"></a><span class="calibre3">Hiçinci Sokak</span></p>
<p class="calibre1">Kapının birini çaldım. Bir kadın açtı. Sordum.</p>
<p class="calibre1">Ben, dedi, yinimi bir erkeğe, ruhumu bir başka erkeğe veren kadınım. Hangisini istersin?</p>
<p class="calibre1">Hiç, dedim. Sen bir-kendine çok geliyorsan iki-kendine az geleceğini düşünmedin mi dedim. Kadın olduğu için anlamadı. Deşmedim. Sen böyle kendini dağıtırsan bana ne kalacak dedim. Senin isteklerin benim alacaklarımı ya örtmezse dedim. Bunu neden düşünmedin önceden dedim. Düşün ki örtüledi dedim. O zaman ben başkaldırmak istemem mi sanıyorsun dedim. Düşün ki isteklerin beni örttü de taştı dedim. O zaman benim de çevreye uzanmak istemeyeceğimi nereden bilebilirsin dedim. Al sana bir sürü iç içe, yan yana çatışmalar dedim. Bunun ardından birbirimize sormaklı anlaşmalar, pazarlıklı uyuşmalar, sormamak-lı canlanmalar gelecek, ölümlerimizi erkenleştirecek dedim.</p>
<p class="calibre1">Kadın omuzlarını oynattı. Ben bunları anlayamam, sezinlerim dedi. Kitap yönü benim umurumda değil dedi. Ben kısa yoldan giderim dedi.</p>
<p class="calibre1">Oysa ki asıl senin yolun uzun dedim. İki kişinin istediği bir şey kime yetecek dedim, olsa bile.</p>
<p class="calibre1">Ama dedi, ben başım suda, bacaklarım havada denize girmiyorum ki dedi.</p>
<p class="calibre1">Senin başın havalarda iken dedim, bacakların suda başın için cebelleşmezse sen hava yüzersin dedim. Sen başının ayaklarına, ayaklarının gözlerini komutan yapmazsan gitmek ile kaçmak arasındaki farkı kullanamazsın, karman çorman olursun dedim. Kendim için bile olsa ona bunları söyledim.</p>
<p class="calibre1">Yanındaki kapıyı çaldım. Bir kadın açtı. Sr&gt;A.^rn.</p>
<p class="calibre1">Ben dedi, durdu. Gene, ben dedi. Gene dadu. Beni mi dtdit Durdu. Bana mı dedi. Durdu. Düşünür gibi ..Ben mi det Bir gülmeye başladı. Şaşırdığı içindi. Ben ise o Sen, dedi bana, sen aptal mısın dedi. Sen ne istiyo^^^ü^^^i. Benim işim yok da senin düşündüklerinin içine girmeye, ya da dışına çıkmamaya mı çalışacağım dedi. Ayol sen ne sanırsan ben öyle olurum dedi. Sen uydur uydur bana ekle dedi. Senin huyun bu mu dedim. Benim huyum muyum yoktur dedi. Benim kanım bu dedi. Nasıl akarsa, nereye akarsa ben onu karşılarım dedi.</p>
<p class="calibre1">Yürüdüm. Karşıya geçtim.</p>
<p class="calibre1">Bir kapı gördüm, çaldım. Bir kadın açtı. Sordum.</p>
<p class="calibre1">Ben mi dedi. Evet, sen dedim. Ben yinimi bir erkeğe verirsem, ruhumu kimseye vermem dedi. İster misin dedi.</p>
<p class="calibre1">Sen bunu başaramazsın dedim. Bilinik nenler gittikçe belirsizleşir dedim. Belirtisiz nenler de ne sanırsan o olmaya başlar, giderek insanı ürkütür dedim. Hem sen söylesene bana, bu dediklerini sen mi buluşturdun dedim. Hayır anam öğretti dedi. O yapabildi miydi dedim. O yapamadığı için benim yapmamı istedi ya dedi. Anam öldü dedi. İyi kötü yaşayarak ölmüştür o dedim. Sen ise bu gidişle sadece öleceksin dedim. Sen iyi bir kadıncağıza benzersin, bu yolu bırak, böyle konuşma dedim. Biraz beklersin, baktın ki günler gene geçiyor, veriver gitsin dedim. Dediğimi yerine gider buldum. Güvenlendim. Sevindim.</p>
<p class="calibre1">Kapının biri, baktım, bana bakıyor. Çaldım. Ses çıkmadı ardından. Oldu olacak dedim. Bir daha çaldım. Önce "açmayorlar", dedim. Sonra, "açmayacaklar", dedim. Bir daha çaldım. Kapı açılmadı. Açmadı kimse kapıyı. Bu daha iyi oldu dedim. iyi ki bu an bu evde kimse yok dedim. Sanki bu evde ne zaman kim vardı ki, dedim.</p>
<p class="calibre1">Biraz yürüdüm. Baktım, bir kapı. Çaldım. Bir kadın açtı. İki kadın gördüm. Sordum.</p>
<p class="calibre1">Ben kimseye bir şey vermem, anlıyor musun dedi. Bu güven nereden geliyor böyle, dedim. Birazını da başkalarına bıraksanız dedim. Kızdım.</p>
<p class="calibre1">Geride duran kadın da kızdı. Biz dedi, kimseye bir şey vermeyiz dedi. Defol git, dedi. Birinci kadın kapıyı tam burada yüzüme gözüme kapadı. Biri ben, öbürü biz diye konuşan bu iki kadına "aranızda anlaşacak bir sürü meseleniz olsa gerek, ne iyi." deyip onları alaylamak isterdim. Kendime döndüm "sana ne" dedim. Zamanları da ola diye dualadım, geçtim.</p>
<p class="calibre1">Bilmiyorum, sokağa mı alıştım, kapı çalmasını mı kolayladım, sormasını mı öğrendim ne. Tuttum elimi, ittim öne bakışımı bir kapı daha çaldım. Bir kadın çıktı. Sormadan ben, dedi ben yinimi hangi erkeğe verirsem ruhumu da ona veririm dedi.</p>
<p class="calibre1">Bu ne biçim sokak dedim. Bu ne biçim ev dedim. Ben ne biçim adamım dedim. Sen ne biçim kadınsın dedim. O dediğin olursa, ne sende tad kalır, ne bende durur dedim. Tasarlanmış bir durum hazırlığı kokuyor dedim.</p>
<p class="calibre1">Evet dedi. Ama ya çocuklar dedi. Ne tatlı olur dedi. Nereden biliyorsun dedim. Önüne baktı.</p>
<p class="calibre1">Ben çocuklarımızı yetiştiririm dedi. Belki ama dedim, ya beni yetiştiremezsen dedim.</p>
<p class="calibre1">Sende hiç kalp yok mu dedi. Olmaz olur mu dedim.</p>
<p class="calibre1">Ben çocuklara bakarım dedi. Durmaz bana da bakarsın dedim.</p>
<p class="calibre1">Fena mı, dedi.</p>
<p class="calibre1">İyi mi, dedim.</p>
<p class="calibre1">O dedi. Ben dedim. Akşam oldu. Gün karardı. Gece oldu. Işıklar yandı. Soğuk oldu, üşüdüm. Rüzgâr çıktı tozlandım, kirlendim. Kaşındım. Yoruldum.</p>
<p class="calibre1">Ne o gir dedi. Ne ben gireyim mi dedim.</p>
<p class="calibre1">Sabah oldu. Kalktım, pencerenin önüne geldim. Sokağa baktım.</p>
<p class="calibre1">Bu ne biçim sokak dedim. Bu ne biçim ev dedim. Ben ne biçim adamım dedim. Sen ne biçim kadınsın dedim. Günler ne biçim geçiyor böyle dedim.</p>
<p class="calibre1">Odanın kapısı açıldı. Çocuklar uyanmış, odaya girdi. Bu çocuklar kim, dedim. Duymadı dedim.</p>
<p class="calibre1">Şu karşıdaki evler ne, dedim.</p>
<p class="calibre1">Anlamadım bir şey mi söylüyorsun dedi.</p>
<p class="calibre1">Bugün hava güzel olacağa benzer diyorum dedim.</p>
<p class="calibre1"><a id="bookmark12"></a><span class="calibre3">Merdiven</span></p>
<p class="calibre1">Oynamak için YAŞAM ya da yaşamak için oyun</p>
<p class="calibre1">— Bu merdiven ne için?</p>
<p class="calibre1">— Başka bir merdivene götürmek için.</p>
<p class="calibre1">— O merdiven nerede?</p>
<p class="calibre1">— Bu merdivenin bittiği yerde.</p>
<p class="calibre1">— O merdiven nereye götürür?</p>
<p class="calibre1">— Bu merdivenin götürmediği yere.</p>
<p class="calibre1">— Bu merdiven nereye götürmez?</p>
<p class="calibre1">— Öbür merdivenin götürdüğü yere götürmez.</p>
<p class="calibre1">İki genç konuşurlar.</p>
<p class="calibre1">Biri gelir, yaşlı (yerden çıkar, merdivenin dibinden). O, çıkmıştır, vardığı yer merdivenin dibi, biri daha çıkar, konuşurlar.</p>
<p class="calibre1">2. tur, bu sefer tersten.</p>
<p class="calibre1">Bu sefer inerek 2. tura başlarlar. Yaşlılar gene çıkarlar kaybolurlar, artık başlamışlardır bir kere..</p>
<p class="calibre1">Gençler, oyalanalım, hiç olmazsa, bunlar gibi 2. turu yapmak zorunda kalmayalım derler..</p>
<p class="calibre1">Konuşurlar, uykuları gelir. Uykuyu (siyah bir örtü) biri içinden çıkarır, büyütür, üzerine sarar. Öbürü dışında arar, bulur üzerine sarar.</p>
<p class="calibre1">Yatarlar.</p>
<p class="calibre1">Sessizlik.</p>
<p class="calibre1">Biri (ikincisi) örtünün içinden çıkar. Rüya görmektedir. Bir genç kız gelir.</p>
<p class="calibre1">Konuşurlar. Birbirlerine yaptıkları yanlışları hatırlarlar. El<sub class="calibre6"></sub>lerini tutarlar, ama o eski tutuş değildir: Biri der bunu. Öbürü<sub class="calibre6">:</sub> "Hayır, eller o eski eller değil," der.</p>
<p class="calibre1">Susarlar.</p>
<p class="calibre1">Sevişme taklidi yaparlar. Hoşnut kalmazlar. Eskisi daha ustalıklı olmamakla beraber daha tatlıymış, - bu çok ustalıklı hiç acemilik yok.</p>
<p class="calibre1">Kız birden kaybolur. Çocuk yalnız kalır. Hemen örtünün altına (uykuya) koşar.</p>
<p class="calibre1">Orada yakalamıştım, belki gene orada bulurum der, ama kıvıl kıvıl uyuyamaz artık.</p>
<p class="calibre1">Kalkar.</p>
<p class="calibre1">Yalnızdır, buruktur.</p>
<p class="calibre1">Öbürünü dürter.</p>
<p class="calibre1">— Haydi, içinden çıkardığını gene içine koy, diye kızarak uyandırır.</p>
<p class="calibre1">— Ben dışımdan zorla aldım, içine zorla girdim, der, ötekini kıskanır.</p>
<p class="calibre1">— Kim bilir, belki senin içinde hepsi beraberdir, der. Öbürü alık alık bakar. Yalnızlığı ile alay eder öbürünün.</p>
<p class="calibre1">Başkaları gelir geçer. Habersiz bir iki kişi bunlarla çeneye dalar.</p>
<p class="calibre1">Konuşurlar.</p>
<p class="calibre1">Haberdar olurlar merdivenden.</p>
<p class="calibre1"><a id="bookmark13"></a><span class="calibre3">Hiç Kimse</span></p>
<p class="calibre1">Biliyorum; ayakkabılar, elbiseler, sinemalar, renkler, almanlar, alınacaklar, yapılanlar, yapılacaklar, yazılanlar, yazılacaklar, yemekler, toplantılar, gülüşmeler, susmalar, fıkralar, hikâyeler, dergiler, iğneler iplikler, kumaşlar, romanlar, kitaplar, pastalar, havagazı'lar, sular, yumurtalar, ekmekler, elektrikler, piyanolar, resimler, masa örtüleri, koltuklar, yastıklar, halılar, sürahiler, tabaklar, çatallar, çorbalar, pilâvlar, kediler, su bardakları, okul arkadaşları, kürkler, söylemeler, anlatmalar, giyinmeler, soyunmalar, ilk günler, ikinci günler, sonraki günler, saymalar, saymaları unutmalar, hatırlamalar, kavgalar, barışmalar, yıldönümleri, gecikmeler, cumhuriyetler, uykuların kaçmaları, uyandırmalar, çaylar, hediyeler, hastalıklar, yalanlar, yumuşaklıklar, sinirlilikler, özür dilemeler, numaralar, çocuklar, toplantılar, yolculuklar, mektuplar, havalar, soğuklar, yorgunluklar, üşümeler, pencereden konuşmalar, beklemeler, utanmalar, ciğimler, cikler, taneler, meyvalar, imzalar, bahçeler, odalar, paralar, yoklar, bulmalar, kaybetmeler, fırtınalar, yıldırımlar, zelzeleler, kazalar, çıbanlar, ağrılar, oyuncaklar, oyunlar, şarkılar, geceler, okullar, Resmi gazeteler, diller, yabancılar, dini âyinler, evliyalar, evliyalıklar, törenler, dostlar, akrabalar, kolalar, tozlar, süpürgeler, modeller, örnekler, işlemeler, evler, yazlar, kışlar, yağmurlar, Anayasalar, şekerler, sisler, sıcaklar, kapı aralıkları, merdivenler, saçlar, uçak alanları, mecburi inişler, paket postaneleri, boyunlar, eller..</p>
<p class="calibre1">Biliyorum, hep hep hep her şeyler...</p>
<p class="calibre1">Ama, neden, neden sen gene uzaktasın, gizleniyorsun; açıl-</p>
<p class="calibre1">mıyorsun, neden, neden, sen neden yoksun, neredesin, ne k<sub class="calibre6">a</sub>da<sub class="calibre6">r</sub> yaşamalı, sana varmak için neleri aşmalı, sen neredesin. Söyi<sub class="calibre6">e</sub> neden. Bu böyle, şimdi, dün, bugün. Yarın da mı. Yarı<sub class="calibre6">n</sub>d<sub class="calibre6">a</sub> ın' Aynı mı. Başka mı. Sen olacak mısın. Gelecek misin, yoks<sub class="calibre6">a</sub> g<sub class="calibre6">ene</sub> aynı mı. Sürecek mi. Ne kaldı. Yarın mı kaldı. Bir yarın mı. O bugün olmayan şey. Dün de olmamıştı o. Yarın, yarına. Yarı<sub class="calibre6">n</sub>d<sub class="calibre6">an</sub> Bugün. Bugüne kadar. Ne. Ne idi. Ne neydi, ne ne oldu, <sub class="calibre6">ne ne</sub> olur. Bu ne. Bu ne olur. Bundan, bunlardan ne olur. Gene o<sub class="calibre6">n</sub>l<sub class="calibre6">ar</sub> olur. Artık gene onlar olacak. Biliyorum.</p>
<p class="calibre1">Ne kadar İtalyalar, Romalar, Venedikler, Parisler, İspanyalar, Akdenizler, Afrikalar, Kanaryalar, olsa .. Gene aynı olacak. Başka türlü düşünmek için ne sebep var. Ne zaman olanlardan başk<sub class="calibre6">ası</sub> oldu. Olanlardan başka ne oldu şimdiye kadar. Sonra.. kaç sonra bekledim. Sen neredesin. Onlarda mı. Şimdiye kadar olanlarda mı. Gözük. Sıyır birkaçını, ayır, geç bu yana. Ya da ben o yana geçeyim. Ama aynı şey bunlar. Aralık nerede. Aralık vermediler mi. Verdiler. Çoook verdiler. Şimdi bile aralıklar var. Ben geçeyim ne bulacağım. Gene geçtiklerimi. Kaç defa geçtim. İş senin geçmende. Aranan benim. Ben gördüm senin olmadığını. Senin çıkmadığını ben anladım.</p>
<p class="calibre1">Neredesin. Belki duymuyorsun bile. Çünkü çok oldu. Onlar azken olacaktı bu. Yani sen. Onlar azken... Köşe kapmaca oynar gibi; aynı ağacın altında karşılaşıverirdik. Şimdi o kadar çok ağaç var ki: Ağaç, ağaç, ağaçlar. Ağaçtan başka bir şey yok, dene<sup class="calibre5">bi</sup>lir. O kadar çok ağaç. Hangisinin altında buluşuvermek imkânı var. Var belki imkânı. Ama zaman yeter mi. Hayır. Biliyorum. Ben bir ağacın altında beklesem de yetmez. Sen beklesen de <sup class="calibre5">ben</sup> yetişebildiğim kadar ağaç dolaşsam. Sonra. Sonra bir ağaç ke<sup class="calibre5">n</sup>di içinde orman olacak. Aklıma biraz önceki ağaçta şimdi sen<sup class="calibre5">in</sup> olabileceğin düşüncesi biri bin, bini orman edecek bana. Bırak kı etsin. Bırak ki seni bir ağacın altında görür gibi olayım. O an <sup class="calibre5">ıle</sup> son arasındaki zaman o ağaç ile senin ağacın arasındaki mesafe<sup class="calibre5"></sup>yi karşılamıyorsa ne olacak. Olur olur. Mesafe karşıladı diyeyim Tam tastamam karşıladı. Bu neye eşit olacak. Ben ölüme mi <sup class="calibre5">e</sup>Ş<sup class="calibre5">ı1</sup> olacağım o zaman. Yoksa sen mi ölüme eşit olacaksın. Sen ya <sup class="calibre5">da</sup> ben. Ne çıkar bundan. Ne fark var. Bütün bu istemeler, bu ararn<sup class="calibre5">a</sup>' lar, tam kaybetmek için mi. Şimdiki bu an, bu durum, bu yer,<sup class="calibre5">bu</sup> ırı<sub class="calibre6">esa</sub>fe, bu uzaklık, bu bir ağaçlık farkın o sondan ne farkı var. AY<sub class="calibre6">nı</sub> olular, aynı kelimeler, aynı perdeler, aynı aralıklar değil de, <sub class="calibre6">on</sub>l<sub class="calibre6">a</sub>r, o zamankiler başka mı? Neye göre? Hiç. Hiçe göre. Bu ile <sub class="calibre6">0 ar</sub>asındaki bağlar. Bir hiç. Yani bugün, şu an, tastamam şu yer. 0 d<sub class="calibre6">a</sub> bunun eşi. Bu onun içinde. Onun bunun dışında gözüken hiçbir yeri yok. Var diyeyim. Neye göre. Kim gitti geldi. Kim gitti. Ya da kim geldi söyledi. Hiç kimse.</p>
<p class="calibre1">* * *</p>
<p class="calibre1">— Nereye?</p>
<p class="calibre1">— En iyi yere.</p>
<p class="calibre1">— En iyi yer neresi?</p>
<p class="calibre1">— Oraya en yakın yer.</p>
<p class="calibre1">— Neye ora değil?</p>
<p class="calibre1">— Ora olamaz da onun için.</p>
<p class="calibre1">— Niçin ora en iyi yer olamaz?</p>
<p class="calibre1">— Ora yalnız oradır. En iyi yer başka bir şeydir. Ve başka bir şey başka bir şeydir. En iyi yer oraya en yakın yerdir, ora değil. Ora oradır ilkin. Ne sadece oradır, ne de değil.</p>
<p class="calibre1">— Bunu herkes bilse mi?</p>
<p class="calibre1">— Bilse.</p>
<p class="calibre1">— Sanmıyorum.</p>
<p class="calibre1"><a id="bookmark14"></a><span class="calibre3">Bedava Uykusuzluklar</span></p>
<p class="calibre1">Altmış bin doları tam verirken aklım başıma geldi. Bir duraklamışım. Niçin veriyorum diye sordum kendime. Cevap bulamadım. Sahi neye veriyordum hiç sebep yokken bu kadar parayı. Ortada bir caka bir gösteriş meselesi bile yoktu.</p>
<p class="calibre1">Ben kuzu gibi. Daha adını bile sormadığım yaşlıca bir kadındı. Eski krallardan birinin eski karısıymış. Bir ara bunu söylediğini hatırlıyorum.</p>
<p class="calibre1">Motorsuz bir otomobilin içindeydi. Sol ön tekerleğin dış yanı arkasında duran bir atkestanesine vurdum. Kestane sekti otomobilin altına vurdu. Daha doğrusu altında bir yere. Otomobil ilerlemeye başladı.</p>
<p class="calibre1">Şoför bir İngiliz gibi duruyor ama bir İtalyan gibi uğraşarak otomobili durdurmaya çabalıyordu.</p>
<p class="calibre1">Kadın eski resimlerdeki kadar uzak değil, şimdi oyunlardaki kadar anlamsız değildi. Omuzları asalet ölçülerinin son sınırına kadar dayanmış bir genişlikteydi. Beyaz ile sarı arası yarısı parlak yarısı mat atkılarla örülmüş mat ve parlak ipliklerin gözde noktaladığı noktasız bir etol geçirmişti omuzlarına. Elbisesinin göğsü V majüskül biçimli bir yaka ile başlayıp bitiyordu. Tiroid guddelerinin bulunduğu yerdeki gerdanında birkaçı unutulmuş ya da duyulmamış birkaç öpücük yeri terbiyeli fakat miskin gençlerin egoist şehvetlerini besleyecek durumdaydı.</p>
<p class="calibre1">Ağlamış ama bütün ağladıklarını unutmuş bir yüz ifadesi vardı kadının. Sebebi aralıksız ama az yaşamış ama çok yıl görmüş bir kadın olmasıydı belki.</p>
<p class="calibre1">Kesinlikle anlaşılan bir tutumu vardı ki o da erkek seçmemiş olmasıydı. Kocası gerçekten bir kraldı belki. Karısına da millete yaptığı krallık numarasını yapmış olabilir. Talihsiz kadın. Oysa ki krallar geçer krallıklar kalır. Ve bir krallıkla evlenen bir kadın görülmemiştir.</p>
<p class="calibre1">Lizbon'da 11. asırdan kalma olduğunu söylediklerini sandığım Sintra şatosunun bir saray dairesini gezmiştim. Kral daireyi hazırlatıp şatoya açılan tek kapısını da ördürmüş sevgili karısı için. Yemek vesaire için duvarın içinde bir yer vardı.</p>
<p class="calibre1">Ama bir pencere vardı. Muhafız taburunun koğuşlarına bakan avlunun üzerinde. Pencere kapı olmuş ve baş eşiği Galatasaray Lisesinin benim öğrencilik zamanımdaki mermer merdivenleri gibi aşınıp çukurlaşmıştı.</p>
<p class="calibre1">O kadın bir milletin gerçek kraliçesi imiş. Muhafız subaylarına karılık etmiş, kocasına kraliçelik. Bu kadın ise bir milletin eski kralının eski karısı. Aralarındaki yaşama gücü farkının benim anlattığım kadından yana değil, Portekiz kraliçesinden yana uzandığını söylemek fazla olur. Gerçek bir kral hiçbir zaman karısına krallık yapmamalı.</p>
<p class="calibre1">İşte ben bu kadına 60.000 dolar vermedim.</p>
<p class="calibre1">Bana, "Ben her zaman para bulabilirim ama sizi her zaman bulamam" dedi. Otomobil durmuştu. Birbirimize söz vermeden ayrıldık. O indi, ben kaldım.</p>
<p class="calibre1">Geleceğe gidiyorum.</p>
<p class="calibre1">Yolumun üzerinde sayılmış Üzerleri numaralanmış sayısız atkestaneleri.</p>
<p class="calibre1"><a id="bookmark15"></a><span class="calibre3">Ne Kadar Benzersen O Kadar Rahat</span></p>
<p class="calibre1">— Ne yapsam öleceğim.</p>
<p class="calibre1">— Yanlış bu.</p>
<p class="calibre1">— Neden yanlış? Ölmeyecek miyim yani?</p>
<p class="calibre1">— Ne yapsan değil, ne yapmasan da öleceksin.</p>
<p class="calibre1">— İnsanlara kızsam.</p>
<p class="calibre1">— Bu öyle kolay ki. Değer mi. Ulu orta bağır, küfür et, ayıp sözler söyle. Kaç para eder.</p>
<p class="calibre1">— Bütün insanları sevsem.</p>
<p class="calibre1">— Bu öyle kolay ki. Böyleleri de çok geldi geçti. Tembelle çalışkanı ayırmadan. Pisi ile temizini aramadan tüm sevgi. Yaşlı ile yaşamışı seçmeden mi?</p>
<p class="calibre1">— Onlar için ağlasam.</p>
<p class="calibre1">— Onlar için ağlama. Onları öyle yapan şeyleri bul. Onları yanlış güdenleri, onları engelleyenleri, öyle bırakanları sil.</p>
<p class="calibre1">— Onlara inanmayayım.</p>
<p class="calibre1">— İstersen inan. Elin kolun bağlı, bir kenarda inanmamakla bir bu.</p>
<p class="calibre1">— Öyleyse kendimi seçeyim. Keyfime bakayım.</p>
<p class="calibre1">— O zaman çok rahat edersin. Aynı şekilde öyle çok rahat edenler var. Onların resimleri var. Onları topla, karşına al bak. İçin açılır. Rahatlarsın. Sırt sırta ver onlarla.</p>
<p class="calibre1">— Yok istemem. Nasılsa bir gün öleceğim. Değer mi, karalanmak.</p>
<p class="calibre1">— Yanlış söylüyorsun, bir gün ölemezsin. Bir anda öleceksin. Ölüm bir günü dolduracak kadar büyük değildir. Yaşamaya bakmalı.</p>
<p class="calibre1">— Yaşamak nedir?</p>
<p class="calibre1">— Yaşamak mı. Boru gibi olmamak. Kapıları olmak, yolları olmaktır. Tembelle çalışkanı ayırmak ne demek bilmektir. Dayak atılacak aptal çalışkanı tekmelemek, akıllı, küskün tembelin tembelliğini anlamak onu ayırmaktır. Yaşlanmış ile yaşamışdan hangisinin elini öpeceğini bilmektir. Evet evet demeden Hayırlarınla evetlerini belirtmektir. Palavrasız kahramanlıktır. Parayı götürülecek zannetmemek. Herkesi evi içinde görmek. İki apartmanı olana malları iki misli fiyatına satmak. Beş apartmanı olana bir okul yaptırtmak. İki hanı olana bir hastane yaptırtmaktır.</p>
<p class="calibre1"><a id="bookmark16"></a><span class="calibre3">Boğayı Tutan Çocuğun Ole!'si</span></p>
<p class="calibre1">Her filmde seyirciler arasında bir çocuk bulundurmalı. Ben anneanneme gördüğüm filmleri anlatırdım. Bu da onlardan biridir. Film gibi, roman gibi şeylerin anlatıcılarından hoşlanmazsanız okumayın. Anneannem hoşlanır da..</p>
<p class="calibre1">Ağaçların arasından birtakım erkekler pozlar keserek ilerliyorlar. . Biri boynunu sıkan gömlek düğmesini çözüyor. Biri havaya bakarak yüzünün terini siliyor. Öbürü sinek ısırmış da kaşındırmış numarası yapıyor.. Bir başkası idare edici başkan rolünde..</p>
<p class="calibre1">Ne için nereye giderlerse gitsinler kime ne. Yük taşıyan yerlileri yılanlar sarıyor, timsahlar kapıyor..</p>
<p class="calibre1">Aralarında bir de kadın var. . Nenin nesidir. Niçin var. . Erkeklerin başlarını belâdan belâya sokmak için.. Ki erkekler de kahramanlık yapmak fırsatını onun yüzünden (her iki anlamda) buluyorlar.</p>
<p class="calibre1">Bir ara kadın geride kalıyor. Dalıyorlar, sonra birden hatırlıyorlar. Dönüyorlar ki aslan kadını kıstırmış, kestirmiş. Sanki erkekle<sup class="calibre5">r</sup> aslandan başka türlü düşünüyorlar. Ne ise bunu bırakalım.</p>
<p class="calibre1">Gelip kadını alıyorlar. Aslan seyrediyor. Bütün sinemada-kiler de seyrediyor. Heyecanlananlar var. Kadın kurtulunca °h diyorlar.</p>
<p class="calibre1">Aslan duruyor. Dönüp gitseler ya yollarına. Hayır. Çünkü korkacaklar. Birisi tüfeğini çekip aslanı vuruyor, ve aslan d<sup class="calibre5">ev</sup>riliyor. İşte tam o sırada (küçük olacak) bir kız çocuğunun “<sup class="calibre5">Pis</sup> adamlar" diye heyecanla bağıran sesi sinemayı dolduruyor.</p>
<p class="calibre1">Ben ile anneannem çocuğun tarafını tutuyoruz.</p>
<p class="calibre1"><a id="bookmark17"></a><span class="calibre3">Bir Şey Yapmak Lazım</span></p>
<p class="calibre1">Kafamı topluyor geriye döndürüyorum da şöyle bir güldüğümü araştırıyorum. Üç beş defa.</p>
<p class="calibre1">Bereket hayatımdaki yaslı saatleri hep atmışım. Borç para isterken yüzümdeki tebessümleri yaşatacak notları, defterleri.</p>
<p class="calibre1">Bir defa, ne zaman, 5. yüzyıldaydı. Unutulmamak için ölen bir adama gülmüştüm. (Demek unutulmamış).</p>
<p class="calibre1">Sonra bakıyorum da bin iki yüz yıl hiç gülmemişim. 18. asır, o hafif bir kımıldanma yüzyılı insanlığın. O asır içinde bir iki defa gülmüşlüğüm olacak ama nelere olduğunu bulamıyorum şimdi.</p>
<p class="calibre1">İnsanların millet seçimlerinde de gülünçlü olaylar olmuştu. Hiç unutmam bir Japonun Japon olmayı istemesi bütün Çinlileri güldürmüştü. Çünkü onlar Çinli olmak istemiyorlardı. Sonra ne tuhaf olmuştu. Çinlilerin hepsi Çin milletini seçtilerdi de Japonun ağzından dil sürçmesi bir kelime kaçmıştı. Epeyi tartışma oldu.</p>
<p class="calibre1">Sonra bu başkalarına örnek olur diye Japonu hiç istemediği bir millete verdilerdi.</p>
<p class="calibre1">En hoşu bu işi idare edip yürütenlerin tutumu olmuştu.</p>
<p class="calibre1">Kimi güzel bulduğu bir kadın için, kimi güvendiği bir kala<sup class="calibre5">b</sup>alık arasında bulunmak için, kimi gelişi güzel kura ile, kimi de uzun ince hesaplara yatarak millet seçmişlerdi.</p>
<p class="calibre1">Bir sürü iltimaslar olduydu.. Millet kayırmalar, adam kaydırmalar.. Bu yüzden birçok uzun kısa kavgalar olmuş. Ben o <sup class="calibre5">z</sup>aman bir çocuğa özel peygamberlik dersleri veriyordum. Sahi o çocuk sonra ne oldu. Dur.. Fabrika açtığını söylediler.</p>
<p class="calibre1">İyi para kazanmış. Çok adam toplamış etrafına. Onlara siz işçisiniz demiş. Adamlar da ne yapalım peki demişler.</p>
<p class="calibre1">Ben demiş yerim adamı sonra demiş.</p>
<p class="calibre1">Yıllarca ayna önünde gülüş talimleri yapıp binlerce gülümseme elde etmiş.</p>
<p class="calibre1">Hiç kimseye bir kötülük yapmamış. Onun için sevmişler</p>
<p class="calibre1">onu.</p>
<p class="calibre1">İyiliği dokunmuş mu diye sorduğum kimse:</p>
<p class="calibre1">— Bak onu hiç düşünmedikdi, dedi.</p>
<p class="calibre1">Ah canım insanlar. Yeryüzündeki yaratıkların en safı. Kötülük yapmayıp başlarına çıkanları beğenirler zararsız sayarlar da iyilik yapmayanları umursamazlar bile.</p>
<p class="calibre1">İyilik de kötülük de yapmamak için değildir. Kaç defa söylüyorum.</p>
<p class="calibre1">Gülmeme artık hiç imkân yok. Haa, sözümü bitireyim.</p>
<p class="calibre1">Bir de para hikâyesi olmuştu. İşte o zaman iyice gülmüştüm. Paranın yavaş yavaş oluşup keşfi ve kullanılması değil de ilk paraların dağıtılması meselesine ne gülmüştüm o sıralar.</p>
<p class="calibre1">Onu ayrıca anlatırım.</p>
<p class="calibre1">Adı: Tek Gülüş, uzuncadır.</p>
<p class="calibre1"><a id="bookmark18"></a><span class="calibre3">Nereye -Ne Zaman - Kim - Ben</span></p>
<p class="calibre1">Limanda iki vapur:</p>
<p class="calibre1">Bir vapur. Duvarındaki yazıya bakıyorum.</p>
<p class="calibre1">"Ne zaman kalkacağı belli değil."</p>
<p class="calibre1">Bir vapur. Soruyorum. "Ne zaman varacağı belli değil."</p>
<p class="calibre1">Ortaya bir konu çıkacak diye korkuyorum. Susuyorum. Susmakta kalsam onlar bir konu uyduracak. Korkuyorum. İlk soruşturduğum vapura binsem. Yok, hayır. İkinci gördüğüm vapura binsem. Ama konu ergeç çıkacak.</p>
<p class="calibre1">Aynı soru gelip beni buluyor. "Ne zaman? Nereye?" Demek iş bu vapurlarda değil, bende. O vapurlar açıkçana sade cevap. Ben ise dümdüz bir soru. Yalnız korkulan cevabı içinde taşıyan bir soru.</p>
<p class="calibre1">O vapurların önüne geçsem bile onlar bana cevap olmayacak. Arkalarında ben onlara soru olamayorum. Çünkü cevap benim içimde.</p>
<p class="calibre1">Benim dışıma cevabım, cevaplarım nerede öyleyse. Bu soruları bana kim tıkadı. Kim sardı bunları bana. Ben. Gene mi sen. Sen kimsin be.</p>
<p class="calibre1">— Ben.</p>
<p class="calibre1">Bu vapurlar kime ne cevap veriyor? Ben kime ne soruyorum?</p>
<p class="calibre1">Ne biçim işe girdim. Ben burdan gideyim.</p>
<p class="calibre1">— Nereye?</p>
<p class="calibre1">Ben oraya kaçayım.</p>
<p class="calibre1">— Ne zaman?</p>
<p class="calibre1">Çekil git başımdan, vapurlarını da al.</p>
<p class="calibre1">-Kim?</p>
<p class="calibre1">— Ben.</p>
<p class="calibre1">— Ama bu vapurlar benim değil.</p>
<p class="calibre1">— Sen kimi aldatıyorsun. Bu vapurlar senin. Sen yaptın bu vapurları. Onları buraya sen yanaştırdın. Sen bekletiyorsun onları. Geçip karşılarına düşünmek için.</p>
<p class="calibre1"><a id="bookmark19"></a><span class="calibre3">Andrea Doria'da Bir Kurt</span></p>
<p class="calibre1">Ufak bir kurt Lizbon'dan kalkarak Brezilyaya doğru giden XXX gemisindedir.</p>
<p class="calibre1">Gemi kalktığı zaman geminin kıçındadır. Gemi Las Palmas'a uğradığında, o da geminin burnuna varmıştır.</p>
<p class="calibre1">Gemi ona göre, Lizbon - Las Palmas arasında bir köprüdür: Dünyanın en büyük köprüsü.</p>
<p class="calibre1">Sonra gemi onun için de bir gemi olur Brezilyaya kadar.</p>
<p class="calibre1">26/7/1956</p>
<p class="calibre1">Bu hikâyeyi yazdığım gecenin sabahında gazeteler Andrea Doria'nın battığını bildirdiler.</p>
<p class="calibre1"><a id="bookmark20"></a><span class="calibre3">Bonservis</span></p>
<p class="calibre1">Adı geçen kişiyi yıllardır tanırım.</p>
<p class="calibre1">Kendisine değgin şeylere aklı yatkındır. Kafasını çalıştırır yer içerken. Almasını yalnız anlamlar dışında becerir.</p>
<p class="calibre1">Verecek bir beden gücü vardır, ama iş gösterirsen, yanında durduğun süre yapar, dönünce bırakır dalga geçmesini bile be-ceremeden.</p>
<p class="calibre1">Kötülük yapmasını beceremez. İyilik nedir bilmediği gibi sen ona yapsan da anlamadığı için o da sana iyilik edemez.</p>
<p class="calibre1">Bekçi olamaz, çünkü kimse olmadığı zaman kendi büyür büyür ve çevresini yutar. Başkaları varken ufalır kaybolur. Yükçü olamaz, kendisi yüktür.</p>
<p class="calibre1">Hırsız olamaz kendisi değildir. Bir çeşit çalınmıştır kendisi</p>
<p class="calibre1">de.</p>
<p class="calibre1">Ya da izinsiz alınmıştır, bir yere bırakılmıştır.</p>
<p class="calibre1"><a id="bookmark21"></a><span class="calibre3">Yolun Apaçık Olmasın</span></p>
<p class="calibre1">Büyük yolculuğumu daha da büyütmek için o yıl olur olmaz yerlere girip çıkıyor, şehir, kasaba, köy demeyor geziyordum. Ne kadar çok gezersem o kadar büyüyeceğimi, ne kadar büyürsem dünyanın o kadar küçüleceğini sanıyordum. Ben dünyadan büyük olsam, dünya da şimdiki benden küçük olsa ne çıkar yani diye düşünmüyor da değildim ara sıra. Ama doymazlık başka şey açlık başka şey. Açlık doyuncaya kadar sürer. Doymazlık ise ancak başı belli sonu yok bir şeydir. Ben galiba yolculuk doymazıydım.</p>
<p class="calibre1">Oysa ki benim bir şeyi birine anlatmam için o kimsenin benim anlatacağım konuda hiç olmazsa dinleyecek kadar birkaç bilgi taşıması gerekir. Benim için de durum aynı. Birisi'nin de anlatacağı şeyler benim dinleme gücüm kadardır. Konudan biraz sezgiler, bilgiler taşımam gerekir. Ben bunu bile bile gene de duramayor, herkes denen kalabalığı bir yana itip, birkaç kişi denen topluluğu küçümseyip bir kişi denen o hiç görmediğim yaratığı da aşıp hiç kimse denen o ulaşılmaz tanrılaşmayı ancak gözüme kestirebiliyordum.</p>
<p class="calibre1">Son kaldığım şehire de bir doymazlık itkisiyle uğramıştım. Ama burada kendime bir yenilik yapıp, hiçbirinizin bilmediği o şehiri değil de, o şehirdeki bir olayı, daha doğrusu o şehirdeki tek olayı anlatacağım sizlere. Zaten o tek olay o şehir demektir. O şehirde de birçok tutum, birçok durum vardı ama olay bir tane idi.</p>
<p class="calibre1">Çok olay olsaydı birkaç hafta kalır öğrenir geçerdim. Hepsinden, benim görüp anlayabildiklerim kadarından birer parça anlatsam olur biterdi. Araya anlayamadığım olayları da karıştırır, biraz uydurur tatlı tatlı anlatırdım. Nazik ve terbiyeli olanlar dinler ya da dinler gibi ömrünün değerli parçalarından bir kısmını enayice benim keyfim için harcar, terbiyesizler de sözümü keser, lâf karıştırır, kalkıp gider, terbiyesizlik etmiş olurlardı. Kalanlar onları ayıplarlardı ama beni öldürmek akıllarına gelmezdi. Şimdiye kadar olduğu gibi kötülerin en kötüleri yaşar, iyiler ise biraz yaşayabilmek için, ömürlerinin yarısından fazlasını harcar, iki büklüm, zor zoruna direnirlerdi, şu hayat dediğimiz bol palavra kaldıran kısacık zaman parçacığı içinde.</p>
<p class="calibre1">Şimdi o tek olaylı şehirden, yani o şehirdeki tek olaydan konuşuyorum. Eğer olaylar çok olsaydı iş kolaydı demiştim. Bir iki hafta kalır öğrenip anlatırdım demiştim. Ama olayın tek olduğunu zaten ben iki haftada öğrendim. Olayı öğrenmek ise bilim gibiydi. Bu yüzden ben o şehirde kırk yıldan fazla kaldım. Zaten şimdi kısaca anlatmamdan yıllarca bir konu üzerinde çalıştığımı anlayacak beni haklı bulacaksınız.</p>
<p class="calibre1">Perişan bir insan kalabalığı düşününüz. Öylesine ki teker teker hepsi de perişan insanlarla dolu sokaklarla evler. Hiç kimse kendisiyle savaşda değil. Ne daha iyi olmaya çalışıyorlar ne de daha kötü olmaya. Üstelik oldukları gibi kalmaya da çabaladıkları yok. Böyle insanlardan ortaya çıkmış bir şehirde herkes kendisinden kurtuk olduğu için çevre ile savaş azımış. Bir boğuşma.. Keşke boğaz boğaza olsa, ama değil. Daha da azgın. Çevre de, gelmiş gelmiş öteki denen, başkası denen, en yakına dayanmış. Büyüklük savaşı bu insanları böylesine kaplamış.</p>
<p class="calibre1">Sonu alınmaz bir kımıldanış geceyi gündüzü doldurmuştu. Kime sordumsa daha büyük benim, ben daha büyüğüm deyor-du. Ortalıkta başka amaçda, başka havada bir insan görebilmek için çok bekledim, olmadı. Hiç kimse kavgasından vazgeçmişe benzemeyordu. Şehirdeki büyüklük fırtınasından yakasını kurtarmış hiç kimse yoktu.</p>
<p class="calibre1">Bir gün, yanımdan geçerken konuşan iki kişinin durgunluklarına takıldım. Akıllı uslu konuşa konuşa sokakta yürüyen iki kişi..</p>
<p class="calibre1">Kendimi tutamadım, yanlarına geldim:</p>
<p class="calibre1">— Hayrola! Kim kazandı? diye sordum. Şaşkın yüzüme baktılar. Açıkladım:</p>
<p class="calibre1">— Ben yıllardır bu şehirde birbirini tartaklamayan iki kişi görmedim. Siz ise tatlı tatlı konuşup yürüyorsunuz. Bunu görünce bu şehri kasıp kavuran büyüklük yarışının bittiğini sandım da onun için kim kazandı? diye sordumdu sizlere.</p>
<p class="calibre1">— Kimse kazanmadı. Kimsenin de kazanacağı yok. Ortalıkta o güçde bir kişi görünmüyor. Yalnız biri var, buralarda bir yerde oturur. On beş yirmi yıldır şehirde söz konusu olmaya başladı. Son yıllarda ondan daha da çok konuşulmaya başlandı. Şimdi herkes onu merak (ediyor) etmektedir. Kim kimi görse onu sorar. Biz de aynı şeyi yapıyorduk. Kim bilir şimdi ne yapıyordur, diye düşünüyorduk. Nedense herkes onu hatırlayınca kendisini unutuyor.</p>
<p class="calibre1">Ne demek istediklerini hemen anladım. Çünkü bu şehirde kendisini unutmak demenin ne olduğunu öğrenmiştim artık. Şaka işi değil kırk yılda.</p>
<p class="calibre1">Adamlar sözlerine devam etti:</p>
<p class="calibre1">— Bu adamın bir gün ortalığa çıkıp onu bunu çekiştirdiğini, kavga ettiğini gören olmamış. Bize kalırsa, bu şehirde büyüklük savaşının çıkar yol olmadığını anlayıp, kendine dönmüş, kendi hayatını yaşayan tek insan odur.</p>
<p class="calibre1">Birden o adamı görmek, tanımak istedim. Fikrimi sokak arkadaşlarıma açar açmaz, sözümü ağzıma tıkadılar:</p>
<p class="calibre1">— Bırak canım. Kim bilir ne sünepenin biridir. Biz de ikide bir onu konuşuyoruz. Değersiz bir herif için zamanımızı harca-yoruz.</p>
<p class="calibre1">Sözlerini bitirmeden yürümeye başlayıp uzaklaştılar. Nöbetlerinin başlarına vurmaya başladığını küfürlerini duyunca anladım.</p>
<p class="calibre1">Yalnız kalmıştım. Kafam ona takılmıştı. O adama. O süne-peye. O, bu şehirde yeri olmayana. Onu görmek, onunla konuşmak için sabırsızlanıyordum.</p>
<p class="calibre1">Artık ben de yıllardır bu kavgadan sıkılmıştım hani. Kimsenin kazanacağı yoktu. Ömrüm onurumun üstünden geçiyordu. Artık bu şehirden ayrılmak isteyordum. Bari şu yenilgiyi kabul etmiş adamı göreyim de gideyim kararını verdim.</p>
<p class="calibre1">O gün akşama kadar oralarda dolandım durdum. Evini öğrenmek istiyordum onun. Birisine yaklaşıp sordum:</p>
<p class="calibre1">— Biliyorum, biliyorum, onu, dedi.</p>
<p class="calibre1">— Onu niçin görmek isteyorsunuz? Sorusunda değil de soruşunda kendisinin de merakı tütüyordu.</p>
<p class="calibre1">— Hiiiç, deyebildim.</p>
<p class="calibre1">— İşte..</p>
<p class="calibre1">İlerimizde bir yüksekliği gösteriyordu.</p>
<p class="calibre1">— İşte, şu karşıdaki tepenin en alçak yerinde oturur o, şu biçimsiz evde.</p>
<p class="calibre1">Şu karşıdaki tepenin en alçak yerinde oturan onu ertesi gün ne yapıp ne edip görecektim.</p>
<p class="calibre1">Gece odamda ellerim ötemi berimi toplayordu. Demek artık iyice sıkılmışım.</p>
<p class="calibre1">Yarınım bugün oldu. Sokağa çıktım. İçimde hem erken davranmış hem geç kalmışların duygusu vardı. Yavaş mı hızlı mı yürüyeceğimi ayarlayamayordum. Ama eninde sonunda bana gösterilen evin önüne geldim. Kapı aralıktı. Uzatmayayım. Onunla karşılaştım. Denildiği üzere sünepeye benzemeyordu. Şehirdeki sokakları dolduran insanlardaki taşkınlık havaları içinde de değildi. Bana hiçbir şey demedi. Ben:</p>
<p class="calibre1">— Nasılsınız, dedim.</p>
<p class="calibre1">— Yabancı mısın?</p>
<p class="calibre1">— Hem evet hem hayır. Yıllardır bu şehirdeyim. Ama artık gideceğim.</p>
<p class="calibre1">— Anladım, anladım. Beni bunun için görmek istedin. Bu şehir bensiz düşünülemez. Tıpkı şu anda bütün aşağıdakilerin de istediği gibi. Şehirdeki durumu biliyorum. Az kaldı. On beş yirmi yıla kalmaz aralarında bir sonuca varacaklar. Bu sonuç bir kişinin olmayacak. Aralarında topluca anlaşıp sonucu benimle kararlaştıracaklar. Daha doğrusu, ben onlara sonucu bildireceğim.</p>
<p class="calibre1">Sana ise şimdilik söyleyeceğim çok bir şey yok. Yalnız şu:</p>
<p class="calibre1">— Beni yarım ömürdür küçülttüler, küçük görmek istediler. Sanki ben küçük olunca kendileri daha büyük olacaklardı. Oysa ki bana küçük deyen büyümedi. Büyük deyen de küçülmeyecek. Ama bilseler. Böyle çok adam gitti. Şimdi ise bana büyük deseler küçüleceklerini sanıyor, korkuyorlar. Oysa ki korkulacak hiçbir şey yok. Sonuç belirli, yalın ve kesin.</p>
<p class="calibre1">Onların büyüme çabalarının üstünde kurdukları dünya gittikçe küçüldüğü için ben buraya çekildim. Artık seslerini de duymayorum. Yalnız isteklerini biliyorum. İstekleri ürktükleri şey.. Bu, kendilerinin büyük olma amaçları değil, benim olmam korkusu. Korku bence yetmeyen şeydir. Meselâ kaçmak yeten bir şeydir buna karşılık. Kaçan bir karar, bir sonuç açıklamış olur. Ama korkan, hiçbir şey açıklamış olmaz, ancak geciktirmiş olur. Bu şehirin aradığı sonuç da onların bu anlattığım korkuları yüzünden gecikti. Ama artık bitiyor. Yetinmemek onları sarıyor.</p>
<p class="calibre1">İstersen birkaç yıl daha kal, gör. Ama bu gerekmez de. Çünkü artık yakın. Hiçbir yabancı sonunu görmese de olur. Sen, eskiden olduğun gibi burada yabancı kal, daha iyi. Onlar yakında bana gelecekler, onlara fazla söz etmeyeceğim. Sadece yorgun, bitik ve ezgin olduklarını söyleyeceğim:</p>
<p class="calibre1">— Haydi gidin biraz kendinizi toplayın diyeceğim onlara. Çok yeniksiniz. Dönün ve uyuyun.</p>
<p class="calibre1">Gözlerinde ışıklar çakıyordu. Dışı durgun görünüyordu ama içi anlaşılmayordu.</p>
<p class="calibre1">Başını önüne eğdi, bana:</p>
<p class="calibre1">— Haydi, dedi, sen de git şimdi. Şu çıktığın yoldan ineceksin. Selâmetle git ama, yolun, seni güttükleri yol olmasın.</p>
<p class="calibre1"><a id="bookmark22"></a><span class="calibre3">Asıl Gülmek</span></p>
<p class="calibre1">Sizi biri görmek isteyor dediler. Kapıyı açtım, görsün diye biraz durdum, kapadım. Ardımdan bağırdığını kapının menteşe aralıkları arasından duydum. Seslenmemesinin sebebini anladım. Kapı sesini aşmasın diye bağırdı o:</p>
<p class="calibre1">— Size bir şeyler soracağım.</p>
<p class="calibre1">— Peki neden önce beni görmek istediğinizi söylediniz adamlarıma.</p>
<p class="calibre1">— Sizi görmeden anlatamazdım.</p>
<p class="calibre1">— Yani beni görüp-konuşmak istediniz.</p>
<p class="calibre1">— Evet.</p>
<p class="calibre1">— Çünkü hani görmeden-konuşmak da vardır ya.</p>
<p class="calibre1">— Evet efendim, vardır. Gerçi burada çünküsüz de aynı fikir söylenebilirdi. Gerçisiz de.</p>
<p class="calibre1">— Evet.</p>
<p class="calibre1">— Sen evet'inde vardır'ında haklısın. Ben de bende haklıyım.</p>
<p class="calibre1">— Evet efendim.</p>
<p class="calibre1">.. ....</p>
<p class="calibre1">— Susun, hep birden konuşmayın.</p>
<p class="calibre1">— Otobüs.</p>
<p class="calibre1">— Deniz.</p>
<p class="calibre1">— Kah, kah kah.</p>
<p class="calibre1">— Buraya gel.</p>
<p class="calibre1">Olur.</p>
<p class="calibre1">Gelmeyeceğim.</p>
<p class="calibre1">Olur.</p>
<p class="calibre1">— Ne oluyor, kimler karıştı araya?</p>
<p class="calibre1">— Efendim bunlar sahipsiz sesler. Hırsızların konuşmalara yardım cemiyetinin eşya piyangosunda çıkacak kelimeler. Çantamdan kaçtılar.</p>
<p class="calibre1">— Hepsi bu kadar mı?</p>
<p class="calibre1">— Daha var. Meselâ büyük ikramiye..</p>
<p class="calibre1">— Ne o?</p>
<p class="calibre1">— Üç tane yalan kelimesi. Değerleri çok olduğu için onları kasada saklıyoruz.</p>
<p class="calibre1">— Güzel. Doğru konuşmaya önce doğru konuşmayanlara yalan demekle alışılabilir, başlanabilir.</p>
<p class="calibre1">— Alışılmayabilinir de. Başlanamayabilinir de. O zaman o yalan kelimeleri beş para etmez.</p>
<p class="calibre1">— Doğru efendim.</p>
<p class="calibre1">— Bu doğru efendim virgülsüz olarak iki türlü durakla söylenebilir. Başka amaçları belirtir.</p>
<p class="calibre1">— Evet.</p>
<p class="calibre1">— Geliniz, oturalım da görüp konuşalım.</p>
<p class="calibre1">— Siz de konuşuyorsunuz.</p>
<p class="calibre1">— Ben konuşuyorum ama dinlemek için konuşuyorum. Siz söylemek için konuşuyorsunuz. Sonra dinlemiş oluyorsunuz. Ben ise önce dinlemiş olup sonra konuşuyorum.</p>
<p class="calibre1">— Efendim, benim adım Hüsnü.</p>
<p class="calibre1">— Maksadınız ne?</p>
<p class="calibre1">— Maksadım soyadımı söylemek.</p>
<p class="calibre1">— Ne duruyorsunuz?</p>
<p class="calibre1">— Soyadımı söylemeden önce sormak istediğimi açıklayayım. Efendim benim adım mı soyadımın, soyadım mı adım'ın?</p>
<p class="calibre1">— Bakalım.</p>
<p class="calibre1">— Bunu kime sordumsa kesin bir buluşa dayanan olmadı.</p>
<p class="calibre1">— Ama bana daha sormadınız ki.</p>
<p class="calibre1">— Soyadım Kurundum efendim benim.</p>
<p class="calibre1">— Buyrunuz Bay Hüsnü Kurundum.</p>
<p class="calibre1">— Siz buyrunuz efendim.</p>
<p class="calibre1">— Nereye?</p>
<p class="calibre1">— Dil alışkanlığına efendim.</p>
<p class="calibre1">— Ben istemem.</p>
<p class="calibre1">— Ben isterim.</p>
<p class="calibre1">— Neyi?</p>
<p class="calibre1">— Dil alışkanlığından kurtulmayı.</p>
<p class="calibre1">— Ben de düşmeyi istemem.</p>
<p class="calibre1">— Ben gördüğünüz gibi şişman değilim.</p>
<p class="calibre1">— Bana ne?</p>
<p class="calibre1">— Ama gene gördüğünüz gibi zayıf da değilim.</p>
<p class="calibre1">— Sizin işiniz gücünüz yok mu?</p>
<p class="calibre1">— Yok efendim, memurum ben.</p>
<p class="calibre1">— Hüsnü Kurundum Bey.</p>
<p class="calibre1">— Efendim?</p>
<p class="calibre1">— Kim bilir daha ne kadar Hüsnü Kurundumlar vardır.</p>
<p class="calibre1">— Nerede efendim?</p>
<p class="calibre1">— Dışınızda sanmam ama içinizde.</p>
<p class="calibre1">— İçimde daha tanışmadığım birkaç kişi var efendim.</p>
<p class="calibre1">— Ne zamandan beri?</p>
<p class="calibre1">— Olduklarından beri.</p>
<p class="calibre1">— Nasıl oldular?</p>
<p class="calibre1">— Belki de olamadılar efendim. Yalnız varlar.</p>
<p class="calibre1">— Yalnız var canlılara yetmez.</p>
<p class="calibre1">— Canları girsin de olsunlar.</p>
<p class="calibre1">— Evet canları çıkarsa olamazlar.</p>
<p class="calibre1">— Kaç yaşındasınız?</p>
<p class="calibre1">— Kaç yaşındayım?</p>
<p class="calibre1">— Siz yaşınızdasınız Hüsnü Kurundum Bey. Bu iyi bir şey değildir. İnsan katandır.</p>
<p class="calibre1">— Biliyorum. Zaten sizi onun için aradım.</p>
<p class="calibre1">— Buldunuz mu?</p>
<p class="calibre1">— Henüz tam değil. Ama galiba buluyorum.</p>
<p class="calibre1">— Bulacaksınız.</p>
<p class="calibre1">— Güleyim mi? İzin verir misiniz efendim.</p>
<p class="calibre1">— Veririm.</p>
<p class="calibre1">— Bildiğiniz gibi efendim. Anlayınca gülemeyeceğim de. Şimdi biraz güleyim dedim. O zaman düşünme ile uğraşırım. Düşünürüm. Bir şeyler bulup çıkarırım.</p>
<p class="calibre1">— Bana verdiğiniz değer için teşekkür ediyorum. Beni değerli buluyorsunuz.</p>
<p class="calibre1">— Sağ olun.</p>
<p class="calibre1">— Ona karışamazsınız.</p>
<p class="calibre1">— Bir daha yapmam efendim.</p>
<p class="calibre1">— Hoş geldiniz.</p>
<p class="calibre1">— İyi ettim efendim.</p>
<p class="calibre1">— Kime?</p>
<p class="calibre1">— Kendime.</p>
<p class="calibre1">— Sizi tutuyorum ama bu bana kazanç sağlayor.</p>
<p class="calibre1">— Nerede?</p>
<p class="calibre1">— Hayatta efendim.</p>
<p class="calibre1">— O halde daha biraz zamanımın içinde kalabilirsiniz. Madem ki size faydalı oluyor.</p>
<p class="calibre1">— Efendim benim vazgeçemediğim bir huyum var.</p>
<p class="calibre1">— Ne?</p>
<p class="calibre1">— Su içmek.</p>
<p class="calibre1">— O fena işte. Sakının, huy olmasın su içmeniz.</p>
<p class="calibre1">— Babam ömrünce pencereden denizi seyretti. Denize baka baka öldü, benim babam efendim. Bunun için sakallıydı. Geçen gemiler gelsin gelsin gelsin sakallarını kessin diye bekledi bekledi bekledi ama gemiler oralı olmadı.</p>
<p class="calibre1">Benim en iyi çocukluk oyunum şişmanlıktı. Annemin, babamın bana kötülüğü dokundu. Beni kolaylık kulu yaptılar. Baba, gençsiniz, tıraş olun, derdim: "Ben akıllılığı denedim de ne oldu yani. Zengin mi oldum, para mı kazandım, hiç olmazsa şimdi rahatım" derdi bana. Çünkü hiç rahat değildi.</p>
<p class="calibre1">— Öyleyse aydın kişiymiş babanız. Adını söyleseniz de bende kalsa.</p>
<p class="calibre1">— Hayır efendim söylemeyeyim izin verin. O zaman konumuz değişir ve uzar. Zaten adı sizin kafanızda vardır. Çekip çıkarmayayım oradan. Onun yerine başka şeyler anlatayım.</p>
<p class="calibre1">— Kısa olsun. Açık olsun anlatacaklarınız.</p>
<p class="calibre1">— Babam soyadı devrinden önceki insanlardandı. Bizim soyadım ben aldım. Çocuklara da verdim. Oğlanın alnında, kızımın sırtında. Karımın yanındadır. Karımın adı Hüsniye. Karımın aile soyadı Güvenirgiloğlu idi.</p>
<p class="calibre1">— Varsa, Tanrı onun erkek kardeşine acısın.</p>
<p class="calibre1">— Kim varsa efendim? Erkek kardeşi mi? Var.</p>
<p class="calibre1">— O halde acımamış.</p>
<p class="calibre1">— Babam deli değildi efendim.</p>
<p class="calibre1">— Ben izin vermedim olmadı, biliyorum. Hem o söyleyenlerdendir, anlattığınıza göre. Söyleyenler deli değildir. Dinleyenler delidir. Hele karşılıklı dinlemeli konuşmaya katılıp dinleyenler. Sırılsıklam dinleyenler.</p>
<p class="calibre1">— Ama siz çok doğru konuşuyorsunuz.</p>
<p class="calibre1">— Ben öyle konuşurum Hüsnü Bey.</p>
<p class="calibre1">— Çok efendim. .</p>
<p class="calibre1">— Çok.</p>
<p class="calibre1">— Doğru.</p>
<p class="calibre1">Burada su içenler su içer. Cıgara içenler kibrit çakar. İkinci devre başlar.</p>
<p class="calibre1">İkinci devre. Odaya akıllı uslu insanlar girer bir masanın çevresine geçip konuşmaya başlarlar.</p>
<p class="calibre1">— Tasavvur edemezsiniz. Bir görseniz.</p>
<p class="calibre1">— Şeyden mi bahsediyorsunuz?</p>
<p class="calibre1">— Evet, hanımefendi.</p>
<p class="calibre1">— Beyefendi siz o beyi gördünüz mü, oradaydı hani.</p>
<p class="calibre1">— Susun ne olur o heriften bahsetmeyin. Tüylerim diken diken oluyor.</p>
<p class="calibre1">— Adama böyle demeyin. Yüzüne gülüyorsunuz, ama arkasından adamı kasıp kavuruyor, har vurup harman savuruyor, hallaç pamuğu gibi atıyorsunuz.</p>
<p class="calibre1">— Siz de çanak tutuyorsunuz.</p>
<p class="calibre1">— Tencere yuvarlanmış kapağını bulmuş.</p>
<p class="calibre1">— Haksızlık etmeyin.</p>
<p class="calibre1">— Sizin yaptığınız şey haklılık mı?</p>
<p class="calibre1">— Temizdir evleri. Halıya bal dök yala.</p>
<p class="calibre1">— Midem bulandı, susun ne olur.</p>
<p class="calibre1">— Şimdi mi dersiniz? Yoksa temizlikten mi bulandı?</p>
<p class="calibre1">— Şimdi.</p>
<p class="calibre1">— Susun diyorum size.</p>
<p class="calibre1">— Ben de ne olur konuşun diye bekliyorum. Ne olur konuşun. Bir şeyler söyleyin. Yaptığınıza dair. Yaşadığınıza dair bir şeyler söyleyin. Ne olur, yalvarıyorum, ellerinizi öpeyim, konuşun. Bir şey anlatın. Bir şey olsun yeter. Konuşun.</p>
<p class="calibre1">— Size de ne oluyor. Biz deminden beri konuşuyoruz ya.</p>
<p class="calibre1">— Yaa öyle mi?</p>
<p class="calibre1">— Öyle ya.</p>
<p class="calibre1">— Deminden beri değil, böyle yüzyıl konuşsanız insanlık yanar, kurur. Ortada açık ve anlaşılır bir şey kalmaz. Seni döverim diyen bir yumruk vursun. Seni seviyorum diyen sevdiğini öpsün. Halbuki sözde ben kuvvetliyim diyen dayak yiyor, kusacağım diyen cıgara içiyor, duman tüttürüyor. Hanımefendi diyen terbiyeli olduğunu zannediyor. Haklısınız diyen içinden gülüyor. Ben de, diyene bakıyorsunuz. Ben denen bir şeyden haberi yok.</p>
<p class="calibre1">Zengininiz hırsız. Temiz giyinenizin ağzı bozuk, sinirliyim diye bar bar bağıranınız uykulu ve rahat.</p>
<p class="calibre1">* * *</p>
<p class="calibre1">— Hüsnü Kurundum Bey, neredesiniz?</p>
<p class="calibre1">— Buradayım efendim. Çantam düştü, içindekiler döküldü. Kapı açılınca hava esti kelimeler uçtu da onları topluyorum efendim.</p>
<p class="calibre1">— Toplamayın Hüsnü Bey.</p>
<p class="calibre1">— Ama olmaz efendim. Mallar benim değil.</p>
<p class="calibre1">— Siz kimin Hüsnü Beyisiniz Hüsnü Bey?</p>
<p class="calibre1">— ... Şeyin efendim... Şey...</p>
</body>
</html>
