<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">Rüyalar Yaşanca'lar</span></p>
<p class="calibre1">Çok, çok-az rüya görürüm. Bunun nedenleri beni ilgilendirmez. Çok rüya gördüklerini söyleyenler olduğunu da biliriz. Anlatırlar, anlatırlar. Dinleriz, ya da yarım kulakla dinleriz.</p>
<p class="calibre1">Şimdiuyandım. Baktım, dün gecenin kanyak'ı ölçülü gitmiş: Bitmeseymiş daha bile gidermiş hani.. Ama cıgara? O birazcık çok tütmüş. Başka zamanlardan bilirim. Süt ısıttım. 40 santilitre-lik bir bardak.. Kaynar mı kaynar.. <sup class="calibre5">İ</sup>çtim.. <sup class="calibre5">İ</sup>yi geldi.. Bazan o bile bana mısın demezdi.. Onun için, dün gece cıgarayı birazıcık fazla kaçırmışım demiştim. Çünkü şimdiki üçüncü sabah cıgaram rahat tütüyor, onlardan anlıyorum. <sup class="calibre5">İ</sup>nsan bir şeyi başka bir şeyle daha çok, daha iyi anlar.</p>
<p class="calibre1">Aslında, ne o - ne bu. Umurumda değil de ondan.. Neden umurumda değil? Biliyorum. Dün geceki rüyamın üzerinde tütüyorlar da ondan.</p>
<p class="calibre1">Dün geceki rüyamın, sizi ilgilendirmeyeceğini biliyorum; anlatmayacağım. Çünkü sizlerin de rüyalarınız olduğunu biliyorum.</p>
<p class="calibre1">Hani, çekmeceler, kutular, eski bir çanta, bir torba.. Hemen hemen çoğumuzun vardır.. <sup class="calibre5">İ</sup>çlerinde bir sürü eşya.. Parçası eksik bir saat.. Kırık bir kilit.. Kopuk bir zincir.. Bir kalem parçası. Ya^ nm bir anahtar.. Tek bir kol düğmesi.. <sup class="calibre5">İ</sup>çi boş bir derecelik.. Bir rozet.. Paslanmış bir .... şey.</p>
<p class="calibre1">Arada bir açılır o çekmeceler, kutular. O zarflar. . Bakılır, ba-kıhr. . Dalınır gidilir. Bazı parçacıklar daha çok durdurur, düşündürür.. Elinizde tutar tutar, evirir çevirir, bakar da bakarsınız.</p>
<p class="calibre1">Sonra bir başka <span class="calibre3">şey</span> vardır onun da yanında. O da bir başka öykünün, bir başka yaşanmışlığın tanığıdır. Kim bilir, belki aktörlerinden biridir o şey yaşanmış bir düşüncenin.. Belki de düşünmüş bir yaşanca'nın seyircisidir.</p>
<p class="calibre1">O dalıp gidilen nere ise, ne ise ve de kim ise.. Tümü birbirlerine bağlı ya da yakın kalmış, yani <span class="calibre3">oldukları gibi</span> duradurmuş.. Size bakmaktadır tümü.. O zamanlardaki gibi.</p>
<p class="calibre1">Bir sürü işiniz var ya! Amacınız, sözünüz, alacağınız.. borcunuz.. bir sürü <span class="calibre3">şey</span>.. Bu parça parça, gününüzü dolduran şeylere <span class="calibre3">yaşanca</span> diyorum ben.</p>
<p class="calibre1">Evliliğinizi, umudlarınızı, yanılgılarınızı, yanlışlarınızı, saç taramalarınızı, aynaya bakmalarınızı, yaralarınızı gizlemelerinizi, boyanmalarınızı, kirlenmelerinizi, buruşmalarmızı, ütü-lenmelerinizi... Islanmalarınızı, kurulanmalarınızı, acıkmalarınızı, susamalarınızı.. Parça parça birleştirip sürdüren ve sonra yerlerinde kalıp sizi yarınlara uğurlayan, yaşantılarımızı yaşam bütünlüğüne erdiren elle tutulur veya elle tutulmaz olan <span class="calibre3">şey'ler.. </span>Yani <span class="calibre3">yaşanca'lar.</span></p>
<p class="calibre1">Bu <span class="calibre3">yaşancalar</span> sizin cafcaf'lı yaşam kişiliğinizi.. Yani kısacası sinirlenmelerinizi, küfürlerinizi, yalanlarınızı, kızmalarınızı, dayak atmalarınızı, dayak yemelerinizi, gücünüzü, güçsüzlüğünüzü, pisliğinizi, aşağılıklığınızı, küçüklüğünüzü, gözlüklerinizi, saatlerinizi, çakmaklarınızı, o pis paralarınızı süsleyip yaldızlayan, kırıp yapıştıran.. Düşlerinizde gerçekleşip kafanıza çarpan <span class="calibre3">yaşancalar..</span></p>
<p class="calibre1">Yerinde davranışlarınızı, saygıdeğer tutumlarınızı, aydınlatıcı düşüncelerinizi, alçakgönüllülüğünüzü, olgunluğunuzu, bağışlamalarınızı, hüzünlerinizi, yarım bakışlarınızı, düşlerinizi, göz yaşlarınızı, parasızlığınızı, umutlarınızı, ılımlılığınızı kuran <span class="calibre3">yaşancalar..</span></p>
<p class="calibre1">Siz gidersiniz.. Kalır onlar. Size kokularını, renklerini, esinlerini bırakırlar.. Siz gidersiniz.</p>
<p class="calibre1">Saatiniz düşer, sevgili (o yok olası) çakmağınız yürür. . Kaleminiz biter.. Defterinizi unutursunuz bir yerde. Paranızı çaldırırsınız.. Güzelim gömleğiniz lekelenir, yırtılır. Üstünüze şarap dökülür, yepyeni giysiniz batar. Huysuzlanırsınız. Gidersiniz.. Amacınız vardır ya!</p>
<p class="calibre1">Onlar yerlerinde kalırlar. Yarın size bir mutluluk parçası <sub class="calibre6">s</sub>unmak için sizi mutsuzluklarınıza yolcu ederler. . Bilmezsiniz.. Bilmezsiniz.. Uğurlarlar sizi. Hani o şarabın giysinize dökülmesindeki yaşantıda sizi kıpkırmızı eden <span class="calibre3">an</span> vardı ya! O, orada durur kalır.. Siz gidersiniz. <sup class="calibre5">İ</sup>şte o <span class="calibre3">an</span> size ileride sıcacık bir katkıda bulunacaktır.. Acıyarak.</p>
<p class="calibre1">O yaşancalarınızın tek başlarına ufacık gibi görünüp, belki tüm yaşamınıza eşit değer ve anlamdaki ağırlıkları, bir yerlere çöker.</p>
<p class="calibre1">Kendi başlarına çekmecelerinizde, kutularınızda işe yaramayan, ama atamadığınız o <span class="calibre3">şeyler..</span></p>
<p class="calibre1">Yaşancalarınızın düşünsel olanları nasıl kafanızın çekme-çelerinin birinde ise, maddesel olanlarının elinizde kalanları da kutularınızda öylece durur. Atamazsınız.. Siz gidersiniz.. Bütünlüğünüzün üstüne titreye titreye.. Ama aslında bölüne bölüne.. Parçalana parçalana gidersiniz.</p>
<p class="calibre1">Kulağınıza bir şarkı uzanır. . Birden dalarsınız.. Kala kalırsınız durakta .. Ama dolmuş gelmiştir, binersiniz.. Gidersiniz...</p>
<p class="calibre1">Ve sonunda, dün geceye kadar gelirsiniz.. Uyursunuz.. Bir rüyaya uyursunuz.</p>
<p class="calibre1">Gördüğünüz rüya, o tek başlarına yaşamınızda artık bir işe yaramayan ve çekmecelerinizle kutularınızda bekleyen yaşanca'larınızın, birleşip oyunu kurmalarıdır. Sahnesi uyku durumunuzdur.. Seyredersiniz.. Kendinizi seyredersiniz.. Yap-yalın.</p>
<p class="calibre1">Hani gidiyorsunuz ya! Şimdi gidin ya! Uykunuz sizi, kımıl-tısız, tutar.. Gidemezsiniz.</p>
<p class="calibre1">Hani bir şarap dökülmüştü, gömleğiniz leke olmuştu.. Siz bozulmuştunuz. Oysa tam onun yanında sevgi ve özlem duru<sup class="calibre5">y</sup>ordu.. Görememiş, sezememiştiniz. <sup class="calibre5">İ</sup>şte o iki paralık gömleğiniz.. O kimsede eşi olmayan, dışarıdan yeni gelmiş, herkesin baktığını sandığınız gömleğinizin lekelenmesine bozulmakla içine ettiğiniz yaşamınızdaki yarım bıraktığınız oyun oynanmıştır. Ama o başrolü oynayan kadın, siz uyanınca hüzünlü kılmıştır sizi. Kimdir o!</p>
<p class="calibre1">Onu da bir başka, bırakıp gittiğiniz yaşam öykünüzden getirmişlerdir yaşancalarınız, dün geceki rüyanıza.</p>
<p class="calibre1">Hani kutularınızın birinde bir saç tokası vardı ya! Siz onu ne sanıyordunuz? Öyle bir saç tokası mı?</p>
<p class="calibre1">Demek o öyle bir saç tokası imiş.</p>
<p class="calibre1">Bir asma çubuğunda bir salkım var. O salkımdaki üzümler arasında kuruyup morarmış bir tanesi var. O üzüm tanesi bana gelir. O üzüm tanesi ne zaman bana gelse alır beni götürür. Ben Hacıbayram'a giderim. Hacıbayram'da bulurum kendimi, orada olurum.</p>
<p class="calibre1">Yedi yaşımda değilimdir. Babam ölmemiştir.</p>
<p class="calibre1">Ben o üzüm tanesini ne zaman yesem o sokaktaki o evde olurum. Damacana kırdığım o evde.</p>
<p class="calibre1">Ben o üzüm tanesini her yediğimde, yerim. Yedi yaşımda-yımdır.. Babam ölmemiştir. Cumhuriyet ilân edilmemiştir.</p>
<p class="calibre1">Ben Hacıbayram'daki o sokağın o evine giderim. Beni götüren o üzüm tanesini yerim.</p>
<p class="calibre1">Babam ölmemiştir. Olanlar olmamıştır.</p>
<p class="calibre1">Bir asma çubuğunda bir salkım var.</p>
<p class="calibre1">Ankara'da Hacıbayram'da doğduğum evi, yıllar sonra, gösterdiler de gördüm. Daha önce, albümlerdeki resimlerini göstermişlerdi. "İşte bu doğduğun ev" diyerek. Resimlerde ve Ankara'ya gittiğimde göstermemiş olsalardı ben nereden bilebilirdim.</p>
<p class="calibre1">Ama evi dışardan görür görmez, arkasındaki küçük bahçeyi, yanımızdaki komşumuz, Ankara'nın yerlisi Fatma Hanımı hemen çıkardım belleğimden.</p>
<p class="calibre1">Ben o evden yedi yaşımdayken ayrılmıştım. Bana gösterdiklerinde on yedi yaşımdaydım.</p>
<p class="calibre1">Komşumuz Fatma Hanımı hatırlayışıma dayanaklar çok. Yedi yaşıma kadar sürekli komşumuz. Fakat arka bahçeyi, ve orada (bana sonradan kimsenin anlatmadığı, unutup gittiği, ben anlatınca annemin, teyzemin hemen hatırladığı) ancak beş yaşlarımda iken kırdığım dolu damacanayı ve içinden bahçeyi tüm kaplayan suların yayılışını bana kimse anlatmadıydı.</p>
<p class="calibre1">Bir de doğumlarımızın (ikiz kız kardeşimle) beşinci yıldönümü akşamını ve bisikletlerimizi (kız kardeşiminki yeşildi) hatırlıyorum.</p>
<p class="calibre1">Ve arada yaşlara göre belleğe sırayla dizilmiş izlenimler. Kimi daha sonraki bir başka olay ya da öyküye bağlı, kimi anla-tıla anlatıla anılar dizisinde yer etmiş izlenimler, olgular.</p>
<p class="calibre1">Bir de, kimsenin anlatmasına gerek olma'dan belleğime sipsivri saplanmış olan, Ormanda (!) bir kır gezintisinde kayboluşum. Bunu doğrudan doğruya kendim hatırlıyorum. Bana o konuda anlatılanlar öykünün özü üzerine sonradan eklenen değişik görüş açıları olarak belleğimde yer almış.</p>
<p class="calibre1">Albüm adıyla şiir diye yazdığım şu satırları buraya alışımın nedeni, onun daha çok yaşam öykümü anlatması olsa gerek. Kendime göre şiir saymadığım ama anılarım adına da vazgeçemediğim.</p>
<p class="calibre1"><a id="bookmark1"></a><span class="calibre3">Hazırlanırken</span></p>
<p class="calibre1"><span class="calibre3">21.12.1950    3üncü    saat</span></p>
<p class="calibre1"><span class="calibre3">30 dakika</span></p>
<p class="calibre1">Bir haftaya kadar yeni bir yıl başlayacak. Acaba yıllar zaman içinde, ayırıcı olmakta en iyi ölçü müdür? Daha açıkçası; zaman içindeki ömürleri en iyi yıllar mı bölmektedir? Daha da açıkçası; zaman içindeki ömürleri en iyi olarak bölenler yıllar mıdır?</p>
<p class="calibre1">Yaklaşan yıl ile, o yeni yıldan ileriye doğru (yani itibaren) tutacağım defterde, hayatımın sürmesini yıllarla mı ayırabilmiş olacağım? Herhalde hayır. Şimdiden biliyorum ki, 1951'1er, diğerleri, yani 52'1er, 53'1er, 54'1er, 55'ler beni dilim dilim edemiyecek-ler. Çünkü bende, eskiden gele gelen hayatımda yılların o kadar kesin bir rolleri yok. O halde, bundan sonra da olamaz.</p>
<p class="calibre1">Hayatı saatlerin bölmesi de benim için çok uzak. Ama hayatlarını yılların, saatlerin hatta dakikaların böldüğü insanlar yok değil. Öylelerini biliyorum. Fakat şükür ki ben onlardan yüksekteyim, nebatî, hayvani yaşamaların üstündeyim.</p>
<p class="calibre1">Bulunduğum mevki onlarınkine nazaran yüksektir, buna inanıyorum. Bu inanışım, içimdeki mesut olma havasına hiç yaramıyor, onu da anlıyorum. <sup class="calibre5">İ</sup>nanıyor ve anlıyorum ki durumum, mesut olma, mesut etme rüzgârlarının içimden dışarıya yahut dışımdan içime doğru esmelerine set çekmektedir.</p>
<p class="calibre1">Saadet üzerine şu arada laf söylemek niyetinde değilim. Saadet anlayışımın derecesini şu söz biraz anlatacaktır: Ben, zor mesut olanlara yakınım.</p>
<p class="calibre1">Niyagara şellâlesi tabiat kanunlarına göre akmaktadır. Ben, onu görmek istiyorum. Ama hayran olduğumdan değil. İşte meselem bu: Ben hayran olamıyorum, hayran kalamıyorum. Oscar Wilde onun için: "... bu muhteşem, bu gümüş su kitlesi yukarıdan aşağıya değil de aşağıdan yukarıya aksaydı kim bilir ne kadar daha tesirli, ne kadar daha güzel olurdu!" diyor. Wilde'ın herhalde o an kendince bir maksadı vardı. Fakat dediği gibi de olsaydı ben gene Niyagara için kendimden geçmezdim. Ah geçebilseydim.</p>
<p class="calibre1">İnsanlara da hayran kalamıyorum. Yaptıklarını, dediklerini, ben de yapar, derim gibi geliyor. Hele eskiden hiçbirini kendimle ölçemezdim. Zannederdim ki 15. Asırda gelseydim Fatih Sultan Mehmet, 16. Asırda gelseydim Kanunî Sultan Süleyman, 17. de gelseydim ..., 18. de... , 19. da..., ben olurdum. Yirminci asırda işi değiştirdim. Değişiverdi kanaatlerim. Nasıl olmuş, nasıl oldu bu anlayamıyorum. İyi oldu. Bu hal ile birkaç basamak aşağı indiğime sevindim. Zira aşağılarda kolayca mesut olmak var.</p>
<p class="calibre1">Bugün için diyorum ki: Eski asırlarda gelseydim, şimdi yoktum. Fatihler, Kanunîler, gene onlar olacaktı. Yirminci asırda, Atatürk ben olamazdım. Mustafa Kemal olurdu ve oldu. Beni iten, beni tutan, kurtaran Atatürk'tür. Buna candan inanıyorum. Atatürk'ü seviyorum. Atatürk'ü beğeniyorum. Atatürk'ü büyük görüyorum. Böylelikle, kendim de büyüyorum, büyüdüğümü hissediyorum.</p>
<p class="calibre1">Ben İstanbul'u alamazdım, İstiklâl Savaşı'nı başlatamaz-dım.</p>
<p class="calibre1">Eğer, "ben de İstanbul'u alabilirdim, ben de İstiklâl Savaşı'nı kazanabilirdim" deseydim bu yaşlarımda, etrafım için de, kendim için de öldürücü, yıkıcı, kırıcı bir mikrop olurdum. Haklı olarakbeni dezenfekte ederlerdi. Ama öyleleri halen var. Ve onları dezenfekte etmiyorlar. Demek ki onlar kırıcı ve yıkıcı, dağıtıcı olamıyorlar. Zararsız mikroplar, toz gibi şeyler. Onları dezenfekte etmeyişleri de bana huzur veriyor, rahatlık duyuyorum. Müsamahadan hoşlanıyorum demek. Avaz avaz bağırmak, bağırabilmek her babayiğidin kârı değildir. Avaz avaz bağıranlara müsamaha gösterilmesi en önce bana kendi emniyetimi ihtar ediyor, huzura geçiyorum. Oyle ya: Bir gün belki ben de bir inanç için -kendimi tutmak isteyip de tutamaz- bağırabilirim. O ihtimalin göreceği <sub class="calibre6">m</sub>üsamaha beni bugünden rahata kavuşturuyor.</p>
<p class="calibre1">Ne ve nasıl olursa olsunlar kemiricilerden hoşlanmıyorum. Ne kemirmek işime geliyor ne de kemirilmek.</p>
<p class="calibre1">Kemirile kemirile kusurlarımdan sıyrılacağımı, eksiklerimin tamamlanacağını, mükemmel olacağımı, her dileğimin yerine geleceğini ve getirileceğini, hızır gibi olacağımı yüzde yüz bilsem inanınız katiyen, asla kemirilmeye bırakmam kendimi. Nasıl olur da kötüye doğru bırakabilirim.</p>
<p class="calibre1">Ölüm beni korkutmuyor. Beni korkutan mezardaki kemiri-liştir. Beni korkutan yalnız kendimin kemirilişi değil, hepimizin, sizlerin de kemirilişidir. Ölen birini mezarda bırakıp dönerken bunu hatırlar, titrerim. "Şimdi başlamıştır, devam ediyor" diye düşünmekten kaçmak için akla gelmez şeyler yaparım.</p>
<p class="calibre1">Düşüncelerin kemikleşmişlerinden çektiklerimi bilseniz.. Vücuduma batıyorlar.</p>
<p class="calibre1">Şimdi yeni günün 5inci saati. Ben linci saatinde uyumak üzere yatağıma girmiştim. Aklımda bazı düşünceler vardı. Onları kovamadım, başımdan savamadım. Kalktım bu satırları yazdım. Ama, bilenler inanır: Beni uykudan alıkoyan düşünceler bunlar değildi:</p>
<p class="calibre1">"Hayatımı bir düzene sokmalıyım" diye helâda bir karara varmıştım. Matbaa mı açacağım; açayım.. Büro mu kuracağım; kurayım.. Üç beş kuruş elime geçsin de Yüksekkaldırım'da her gün Üzerlerine biraz daha toz konan kitapların içinde bir şeyler arıyayım. Fransızca gazeteleri Hachette'te kaçamaktan dikizlemekten kurtulayım. Tasarladığım mevzuları derinleştireyim, yazılar yazayım.</p>
<p class="calibre1"><sup class="calibre5">İ</sup>çimdeki ses beni harap ediyor. Diyor ki: "Çabuk ol. Aradığın, istediğin kitaplar tükeniyor. Kapışıyorlar onları. Yeni gazeteler çıkıyor. Ne mevzular var, ne makaleler var, göremiyorsun. Yeni kitapları kaçırıyorsun. Zaman geçiyor, geçtikçe de o kitaplar, dergiler, gazeteler dağlaşıyorlar. Biraz daha gecikirsen yerinden kımıldatamayacaksın. Çabuk ol!"</p>
<p class="calibre1">Dayanabilir misiniz? Vatmana kızarsam, biletçiye emekli subay edası ile çıkışırsam kim dinler mazeretlerimi?</p>
<p class="calibre1">Onların da başka emelleri var. Ben onları dinliyor muyum ki onlar beni dinlesin ve yatıştırsın:</p>
<p class="calibre1">"Üzülme, yakında istediklerin olacak. Bak keyfine" desinler. Yanlamasına bakış çabalaması ile tel dolap başındaki hizmetçisini mutfak kapısında meşgul pozu ile dikizleyen hasis ev hanımı rolünü ister istemez takınıyorum. Kendi kendime:</p>
<p class="calibre1">"Değmez be Özdemir, şu üç günlük ömrün dünyanın en sıkıntılı ve keşmekeşli devirlerine rastlamış. Ne yapalım. Talihine küs. Eğlenmene, yaşamana bak. Burada, böyle hallerde bütün Galatasaraylıların da hatırına gelen sonnet'nin son satırı:</p>
<p class="calibre1"><span class="calibre3">Cueillez des aujourd'hui, les roses de la vie</span>... ile Ronsard akla geliyor. Hay demez olsaymış Ronsard onu. Keyfi denkken o lâfı etmiş. Benim keyfim berbat, ona esir oluyorum.</p>
<p class="calibre1">Evet, helâda o kararı verip uyumaya geldim. Sonrasını biliyorsunuz.</p>
<p class="calibre1">Yazdığım şu satırların, bir silkinişe, uyanışa başlangıç olmasını diliyorum. Defterime yeni yıldan itibaren başlamamak da yıllar bahsinde kendimi/beni haklı çıkarıyor. Her şeyin bir zamanı sırası oluyor. O da yıl dinler mi, yıl bekler mi?</p>
<p class="calibre1">15inci yaşımıza girerken, anam ikiz kız kardeşimle benim için o devri saadete göre fakirane, bugünkü devri hâzıra göre şahane bir arkadaş çağrısı yapıp, sofra donatmıştı. O günden bu güne 15inci yaşa devir hâdisesi değil de, anamın ak saçları daha canlı geldi. Anamın ak saçları o hâdiseyi canlı tutmuşsa ben neden 15inci yılımın dönümünü öne süreyim.</p>
<p class="calibre1">Demin "şükür ki" dedim. Ben şimdi onu "anama şükür" diye tamamlamak isterim. Babamın bunda hissesi yok. Çünkü o çok gerilerde kalmış. Birkaç fotoğraf hatıralarımı zorluyor.</p>
<p class="calibre1">Babam çalışkan adammış. Beynindeki damarı çatlamasına tek sebep olarak çalışkanlığı gösteriliyor. Cıgara, içki, kadın, mehtap, musiki, saz vesaire tadacak vakti olmamış. Mektebi mülkiye, mezuniyet, mükâfatı sürgün ve Bitlis'te iki yıl hapis. Hapiste seslerden uzaklaşmış.</p>
<p class="calibre1">Eşkıyalar peşinde mutasarrıflık, mektupçuluk, kaymakam-</p>
<p class="calibre1">I<sub class="calibre6">ı</sub>k, valilik, uzun isimli bir mahallî idareler müdürlüğü, Devlet Şurası azalığı ve ölüm.</p>
<p class="calibre1">Adamcağızın sefahati damar sertliği neticesinde beyninde d<sub class="calibre6">a</sub>mar çatlaması olmasa gerek. Belki bir şeyler yapacaktı, ama vakit olmamış. Babama şükür. Beni Cumhuriyet ile yaşıt etmiş.</p>
<p class="calibre1">(direkli kaymakamı)</p>
<p class="calibre1">Kasap her müşterisi için bıçağını, satırını ayrıca bir bilemeye tabî kılar. Ben de her hatırlama ve taşma için bu defterle kendimi taze tutmaya gayret göstereceğim. Aksi halde geçtiğim yollarda ayak izim kalmayacak. Nurlu bir yola çıkarsam yolumun seyri bilinsin. Kaybolursam beni kurtarmaya gelen bulunsun.</p>
<p class="calibre1">Sabah oldu gibi. İşte, ağdalı ağdalı uykuma doğru ilerleyen düşünceler çok defa elle tutulur hallere giriyor, beni sanki dürtüyorlar, uykumu geri püskürtüyorlar.</p>
<p class="calibre1">Baraj olunamayınca bu deftere düşünceleri akıtıp rahatlıya-cağım.</p>
<p class="calibre1">(saat tam 6'da bitti)</p>
<p class="calibre1"><a id="bookmark2"></a><span class="calibre3">Oto Roman</span></p>
<p class="calibre1">Birden yerimden kalktım. Bir bloknot çektim masamdan. Odam karanlıktı daha. Kalemi el yordamı ile bulamadım. Işığı yaktım.</p>
<p class="calibre1">Başladım yazmaya. Yaşamımı yazacağım. Sabaha daha var. 3 ocak 4'e geçiyor. Yıl 1970.</p>
<p class="calibre1">Öbür odada karım ve en küçük oğlum Etkin, uyuyorlar. Büyük oğlum Gün ile ortanca Olgun da odalarında uykuda.</p>
<p class="calibre1">Şimdi gittim Üzerlerini örttüm. Her zaman açılırlar, ba-■ balarının oğlu derler. Olgun başını yorgana gömmüş gene. İki gündür bir maymundan söz ediyor. Ağabeyi; "maymun (sana) bakıyor" demiş. Bu sabah uyandıklarında onlardan öğrendim. Çünkü sormuştum sabahleyin Olgun'a; "Neden dün gece başını yastığın altına almıştın?" deye. İkisi de gülerek aynı anda konuşmuşlardı.</p>
<p class="calibre1">Yaşamımı yazacağım. Birden karar verdim, bilmiyorum. Biliyorum bilmesine ama neden olduğunu bir çırpıda söyleyemeyeceğim nedenlerden ötürü öyle demek zorundayım şimdi.</p>
<p class="calibre1">Artık, nedeni nasılından çıkacak yazdıkça. Bir soruya karşılık olsun diye değil. Bir şeyi, ya da bir şeyleri açıklığa çıkarmak kaygusundan da değil. Yazdıkça çıkacak olaylar ortaya.</p>
<p class="calibre1">Evet, benim yıllarım yok. Yok artık. Benim olaylarım var. Yıllarım olayların arasına saçıldı. Olayları sıraladıkça, birbirine benzeyenleri topladıkça yıllarım da derlenmiş olacak.</p>
<p class="calibre1">Birinci, büyük, baş ve uzun olayım, "Ev olayım"a, geçmeden önce, şimdiki durumumu belirtmekte yarar görüyorum.</p>
<p class="calibre1">Şimdi İstanbul'da Bebek'de bir apartmanın birinci katında-yım. Boğaz'ın kenarında, kıyıya elli metre var yok. Bir gemi boyu denizi görüyorum boy çizgimden. Yazın bunun yarısını yeşeren ağaçlar kapatırmış. Kapatsınlar. Ben ille denizi göreceğim, görmeliyim demedimdi zaten.</p>
<p class="calibre1">Geleli bir ay olmadı. Katımız yan daire. Çocukları salondan bahçeye çıkaran bir kapımız var ayrıca. Onlar çabucak bahçeye kaçıp, suların çamurların içinde bulanıp halıyı batırsınlar ve annelerini sinirlendirsinler diye seçmedik bu sessiz yan bahçeli daireyi. Çocukların bahçe ile ilişkileri sürsün diye seçtik, kiraladık.</p>
<p class="calibre1">Bahçenin önemini söyleyen kim şimdi. O ileride çıkar mı dersiniz.</p>
<p class="calibre1"><a id="bookmark3"></a><span class="calibre3">Ev</span></p>
<p class="calibre1">Benim yaşamımda, yıllarımı darmadağın eden olay ev olayıdır. Başlayorum.</p>
<p class="calibre1">Yıl 1923. Ankara'da, Hacı Bayram'da resimleri eski kitaplarda kalacak kafesli cumbalı evlerden biri. Sokağımızın ucundaki mescit de boyasız, kararmış yanmış tahtalı.</p>
<p class="calibre1">Bizim evin bahçesi arkada. Avlu biçiminde önden bahçeli evler de sokağımızda vardı. Bizim bahçeyi yıllar sonra görmeye gittiğimde adımlarımdan korktum; birden kendimi dev sanmıştım.</p>
<p class="calibre1">Bir taş atmıştım da, köşede duran hani altı sepetli yeşil su damacanaları vardı ya, onu kırmıştım. Evin o yedek su damacanasından yayılan sular bahçeyi doldurmaya başlarken, yiyeceğim dayaktan çok, boğulacağımdan korktuğumu daha da unutmuş değilim.</p>
<p class="calibre1">Ben 11 Haziran   günü sabahleyin saat   de doğmuşum.</p>
<p class="calibre1">Babam Mehmet Asaf da annem Hamdiye gibi doğum, çocuk falan diye düşünmüşler. Teyzem Zahide ve anneannem Şaziment gibi. Nereden düşünsünler ki ebenin; "bir çocuk daha var" demesiyle beliren şaşkınlık sevincini. Ebe mi, o hiç sevinememiş, korkmuş.</p>
<p class="calibre1">O zamanların kendi kendine doğamayan çocukdan başka bir yardımı ve bilgi gücü olmayan ebesi, korkmasın da ne yapsın. Biraz beklemişler, biraz daha, bir çocuk var gelmeyen.</p>
<p class="calibre1">Benim o saatlerimi tamtamına hatırlayan kimse yok. Tüm hazırlıklar bir çocuk için, tek yatak tek yorgan, tek kundak.</p>
<p class="calibre1">Yıl 1923, yer Ankara. Cumhuriyet ilânına dört buçuk ay var. Doktor aramak nerede bulmak nerede. Ama durum: Doğurtula-mayan bir çocuk, doğum üstünde bir ana.</p>
<p class="calibre1">11 Haziran gününün geçtiğini söylemeliyim. 12 Haziran gününün başladığını söylemeliyim. Öğle olduğunu, öğleyi geçtiğini söylemeliyim.</p>
<p class="calibre1">- Çocuğun mu kurtulması, ananın mı? sorusu babama soruluyor. Karar ananın kurtulması.</p>
<p class="calibre1">Ankara'da bir tek forseps var. Çocukları doğurtmak aracı.</p>
<p class="calibre1">O bulunacak, gelecek. İş doktor işi. Doktor hastahanesinden</p>
<p class="calibre1">istettiği forseps'i bekliyor. Çocuğu, anayı zehirlememesi için rahimde başını darbeliyerek ...... anlaşılmıştır.</p>
<p class="calibre1">Forseps'i getiren, sokağın başından çanta ile görünmüştür. Saat öğleden sonra üç. Ben doğalı otuz iki saat olmuş. Kapı açılıyor. İnanamayacağım kadar bir zaman aralığında, doktor:</p>
<p class="calibre1">- Doğum oluyor diye bağırıyor.</p>
<p class="calibre1">Evi düşünün.</p>
<p class="calibre1">Forseps çantası odada yere konduğu an kardeşim doktorun elindedir. Sağdır, yüzü kanlar içindedir. Anam kurtulmuştur. Babam, hiç kimsenin anlatıp, anlayamayacağı bir ruhtadır.</p>
<p class="calibre1">O geciken güzel çanta, o eski, o araçsız, güzel Ankara, o güzel çaresizlik.</p>
<p class="calibre1">Ben normal biçimimle doğmuşum. İkizlik gereği diyorlar kardeşim rahim içinde dönmüş, boynu içeride biraz büküldüğünden sağ yanağına dönük rahim ağzında kalmış. Doktor "hafifçe beynine dokunurum, ananın zehirlenmesini önlerim" derken sonra forseps ile almayı düşünüyormuş. Doktorun darbeleri kız kardeşimin sağ kulak altını yaralamış, kanatmış. Akan kanların sıcaklığından rahimde olan bir yumuşama doğumu sağlamış.</p>
<p class="calibre1">Kız kardeşimin doğum çığlıklarını anneanneme kim bilir kaç kere anlattırmışımdır.</p>
<p class="calibre1">Derhal beyaz, bembeyaz pamuklar... Acele hazırlanmış yataklar, yorganlar, kundaklar. Ve, bizler için:</p>
<p class="calibre1">"Tam kaybolacakken beliren mutluluk."</p>
<p class="calibre1"><a id="bookmark4"></a><span class="calibre3">KESTERE ya da Şekerfare</span></p>
<p class="calibre1">Bir Not:</p>
<p class="calibre1">Kierkegaard'ın: "Ou bien ou bien" adlı kitabı: Felsefe'de (ya da - ya da) var ya!</p>
<p class="calibre1">Oğullarımın en küçüğü de büyüyedururken, -her çocuk gibi-yeni öğrendiği sözcükleri içeren cümleler kurmaya özenirdi..</p>
<p class="calibre1">A) Onların aralarında yap, yanlış (ters pers) olanları anımsa-mayorum şimdi.. Evcek, gülüşüp onunla eğlenmeden, tümcesini ona öğrettiğimizi belli etmemeye özenerek, yeni sözcüğünün anlamını ve yerini belletirdik ona.</p>
<p class="calibre1">Bellek, aykırı düzenlemelere genellikle karşıt bir kurgu'dadır. Bir sistemi vardır onun. Ama bambaşka yönlerden, bazılarını, kendi genel kurgusu içinde tutar, unutturmaz.</p>
<p class="calibre1">B) Bazıları da, sözcüğün bulunması gereken yerin saptana-mayışından yanlış olurdu.</p>
<p class="calibre1">C) Benim şimdi anlatmak istediğim üçüncü tür tümceleri bambaşka bir özellik taşırdı:</p>
<p class="calibre1">Bunlar, bizlerin kullanıp, üzerinde durmadan yineleyip geçtiği sözcükleri içeren türden olanlardı. Sözcüklerin harflerinin ya da hecelerinin değişmesinden oluşan bu türler, bizleri de eleştirir, uyarırdı. Anlamını, kökenini, gelişimini araştırmadan kullanıp durduğumuz sözcükler. Latinceden olduğu gibi, türlü milletlerden, komşulardan gelmiş, tarihteki ilişkilerden artakalmış sözcüklerdir bunlar, dilde yer-etmiş kalmışlardır. Bir de, meslek ve uğraşların ortak sözcükleri vardır. Her millet, karşılıklı bir alışveriş gereği o dallarda aynı ya da ona yakın kalarak değişmiş sözcükleri kullanır. Bunlar terimleşmiş olurlar, hemen her insan uğraşı alanında hayli vardır.</p>
<p class="calibre1">Diyeceğim şu:</p>
<p class="calibre1">Keser diye bir sözcük. O gereç marangozluk dalında durur. Oysa ilk işi kesme de değildir onun. Ama Türkçe köklere bir uyum bulmuş olarak, kesme işini benimsemiştir. Oysa şimdi "makas" yerine <span class="calibre3">keser</span> diyemez miydik. Keser'e de başka bir söz bulurduk. Ki kesin vardır da, keser onu aşıp gelmiştir. Netekim "balta" deriz, ama nenin nesidir, ben bilmeyorum. Onun ödevi yarmak olduğuna göre -bir zamanlar- ve günümüzde de çok yerlerde "yarak" olarak kullanıldığını çoğumuz bilirler.</p>
<p class="calibre1">Etkin, -oğlumun adı- telkadayıfına "kelkadayıfı" derdi ve ben buna gülerdim, hâlâ da güler ve evcek kullanırım. Saçsız birini görsek, yanında telkadayıflı bir cümle ile konuşuruz. Ben, saçsızlar için, yalnız ev kişilerinin yanında -asla alaylama olarak değil-: "Kelkadayıfı sevmiyor galiba" derim.</p>
<p class="calibre1">Burada, fazladan bir anımsama ile -şekerpare yerine onun küçükken "şekerfare" dediğini de nedense- bugünedek unutmadım. Ailecek kullanırız; ben şekerfareyi sevenlerdenim.</p>
<p class="calibre1"><a id="bookmark5"></a><span class="calibre3">Kızıma Mektuplar</span></p>
<p class="calibre1">Hizmetlerinin büyük olduğunu unutmuş değiliz. Yaptıklarını (eserleri) kötülük olsun diye yapmadığını bilmeyen yok. Bunlar ödevindi ama.</p>
<p class="calibre1">Bir ana çocuğunu yıkarken başına ılık su döker, kaynar su değil. Ana çocuğunu yıkamak için kollarından tutup banyonun içine batırmaz. Azar azar suyu döker, aklını, sevgisini kullanır. Çocuğunu yıkayacak derece ve miktarda su kullanır, boğacak miktarda değil.</p>
<p class="calibre1">Ananın ödevi çocuğuna bakmaktır. Ayrıca ana çocuğunu sever. Ama hiç kimse çocuğunu seven anayı, çocuğunu seviyor diye taçlandırmaz. Bu onun insanlık borcudur ilkin, sonra analık borcudur. Yapmasında değil yapmamasında o ananın insanlığının ve analığının olmadığı anlaşılır.</p>
<p class="calibre1">Bana bir ana gelse ben çocuğumu seviyorum dese ben ona şaşarım:</p>
<p class="calibre1">— Ya ne yapacaktın, diye sorarım.</p>
<p class="calibre1">Ananın çocuğuna bakması ananın borcudur. Bakılmak çocuğun borcu değil.</p>
<p class="calibre1">Vatana hizmet senin borcundur (benim de borcum olduğu gibi). Vatanın bana borçlu olduğunu ben hiç aklıma getirmedim. Hiçbir vatanın da borçlu olduğu bir insan görmedim.</p>
<p class="calibre1">Çocuğa gözle bakılmaz, gönül ile bakılır. Vatana gözle bakılmaz (hayvanlar tabiata gözle bakar), akıl ile gönül ile bakılır. (Hayvanlar akıl ile bakamazlar, sevkitabi'leri ile bakarlar), yemek, içmek, korunmak, cinsiyet hayvanlarda içgüdüleridir ve hayvanlar bunları düzenleyip önleyecek akıldan mahrumdurlar.</p>
<p class="calibre1">İhtiyacından bin misli saman, ot, su biriktirip küfleten hayvan gördün mü?</p>
<p class="calibre1">Sonra hayvanlar yedikleri kadar süt, yumurta, bal, yağ yaparlar. Yalnız yiyip cinslerinin gerektirdiği semereyi vermeyen hayvan gördün mü?</p>
<p class="calibre1">Çiçekleri yiyip bal vermeyen arı gördün mü? Yaprak yiyip koza yapmayan ipek böceği gördün mü?</p>
<p class="calibre1">Sakın bir daha ben çocuğumu seviyorum ya! diye övünme. İlkin gülünç olursun.</p>
<p class="calibre1"><span class="calibre3">Otokopi No:</span><span class="calibre2"> 50 1923-1971 </span><span class="calibre3">Çıkartmaları Yıllanmış Günlükler Gece Uyanmalarından</span></p>
<p class="calibre1">— Başkasından kopya çekecek kadar, bu konuyu biliyor musun sen?</p>
<p class="calibre1">— Hayır, bilmiyorum o konuyu. Ben bildiğim konuyu kendimden kopya ettim.</p>
<p class="calibre1">"Kopya" sözünü çıkartma (decalquer) karşılığı kullandım.</p>
<p class="calibre1">* * *</p>
<p class="calibre1">Girerken sordular:</p>
<p class="calibre1">— Dört adı olan bir şey söyleyiniz?</p>
<p class="calibre1">Çıkarken sordular:</p>
<p class="calibre1">— Bir adı olan dört şey söyleyiniz?</p>
<p class="calibre1">Ben bu iki soruyu da Cevapladım bu kitapta</p>
<p class="calibre1">* * *</p>
<p class="calibre1"><a id="bookmark6"></a><span class="calibre3">Önce</span></p>
<p class="calibre1">Bunların tümünü günü gününe yazmadım.</p>
<p class="calibre1">Dr. 6 saatte bir alacaksınız bu ilacı.. dedi. Ben bunu hiç uy-gulayamadım.</p>
<p class="calibre1">Patron, her sabah 9' da geleceksiniz.. dedi. Bunu da yapamadım.</p>
<p class="calibre1">Her akşam 6' da paydos. Onu da yapmadım.</p>
<p class="calibre1">Yakın dostlarım vardır. Arada bir uğrarım, akşam ziyareti niyetine:</p>
<p class="calibre1">"Ben ne gelmesini biliyorum. Ne de gitmesini öğrenebildim" derim sabahleyin çıkarken.</p>
<p class="calibre1">Günlük olmasına günlük. Ama "her akşam yatarken", ya da "her sabah kalkar kalkmaz" türünden değil.</p>
<p class="calibre1">Tek belirgin yanları, olmuşluklarıdır, bir de yılları. Yetmez</p>
<p class="calibre1">mi?</p>
<p class="calibre1">Özdemir Asaf 5 Kasım 1970<a id="footnote1"></a><sup class="calibre5"><a href="#bookmark7">1</a></sup></p>
<p class="calibre1"><a id="bookmark8"></a><span class="calibre3">Fareyi Okumak</span></p>
<p class="calibre1">Saat 2'ye beş var. Çekmecede fare var. Elimde bir gazete var. Gazeteyi bırakmalı. Çekmeceyi açıp fareyi okumalı.</p>
<p class="calibre1">Çekmeceyi açtım. Fare kaçtı. Küçük bir şeydi. Sesinden anladım.</p>
<p class="calibre1">Çekmecede mektuplar var. Silme dolu. Bir zarf çektim. 1949 tarihli. 1750 kilometre uzaktan. Batı yönünden gelmiş. Ben daha Erzurum'dayım o yıl. Askerim.</p>
<p class="calibre1">Bir cıgara yaktım. Gazete, "suyu kaynatmadan içmeyiniz", "elinizi ağzınıza götürmeyiniz", "aşı olunuz" diyordu. (Dünkü gazete ise, Sağlık Bakanının ağzından: "İstanbulluların tümü aşı oldu, aşı bitti" diyordu.)</p>
<p class="calibre1">Başbakan ise dün bir yerde demiş ki: "Zelzele, yangın, kolera gibi şeyler takdir-i ilahidir." Ona ben ne diyeyim.</p>
<p class="calibre1">Ben de dün gece bir ara Montaigne'i karıştırırken Emmius'un bir sözünü okumuşdum:</p>
<p class="calibre1">"Tanrı vardır deyorum, deyeceğim her zaman.</p>
<p class="calibre1">Ama insan işleriyle uğraştığını sanmam."</p>
<p class="calibre1">Kime inanmalı? Ben fareye inanıyorum. Şimdi ayakkabı kutularımın arkasında, o da konuşuyor. Başbakandan daha gerçekçi şeyler söylediğine inanıyorum farenin.</p>
<p class="calibre1">Bir Belediye Başkanına kızan Başbakan "sefalet edebiyatı yapmayalım" diye terslemiş adamı.</p>
<p class="calibre1">Belediye Başkanı olmadan ben cevap veriyorum, Başbakana: “Cehalet edebiyatı yapmayalım." Ama, cehaletle başa çıkılmaz, o da bir takdir-i ilahidir derse bana. Ben de derim ki ona:</p>
<p class="calibre1">— Aradığın bizde yok. Sen de oradan bul.</p>
<p class="calibre1">1949 tarihli mektup, beni buradan oraya götüreceği yerde, oradan buraya getirdi.</p>
<p class="calibre1">(Ekim 1970)</p>
<p class="calibre1"><a id="bookmark9"></a><span class="calibre3">Postaya Atmak</span></p>
<p class="calibre1">Buradaki ben, oradaki ona bir kitabını göndermek ister. Yıl 1955. Büyük Postahane.</p>
<p class="calibre1">Elimde bir zarf, içinde iki kitap (kitabın biri, belki bir başka dost öbürünü almak isterse, o birinci onda kalsın diyedir).</p>
<p class="calibre1">Pul memuru:</p>
<p class="calibre1">— Son günlerde, diyor, alınan bir karar var. Dışarıya kitap vesaire göndermek için "Karnbiyo'dan izin" gerekir.</p>
<p class="calibre1">Ben:</p>
<p class="calibre1">— Bunun mektuptan ne farkı var?</p>
<p class="calibre1">— Şefe gidiniz.</p>
<p class="calibre1">Şef zarfı açtı. Baktı. İçine bir iki göz attı. Ve dedi:</p>
<p class="calibre1">— Bu ne kitabı?</p>
<p class="calibre1">— Yemek kitabı. Dernek geldi içimden.</p>
<p class="calibre1">— Neye iki tane aynı kitaptan?</p>
<p class="calibre1">— Hiiiç.</p>
<p class="calibre1">— Ne maksatla gönderiyorsunuz?</p>
<p class="calibre1">— Anlamadım.</p>
<p class="calibre1">— Yani ticaret maksadıyla mı?</p>
<p class="calibre1">— Şimdi anladım efendim. Bu kitapların bedeli ikişer buçuk lira. İkisi beş lira eder. Bizim de ticaretimiz bu kadar olsun beyefendi. İnanın daha fazla ekonomik durumum yok. Ayrıca sanayici de değilim. Şair olduğum için, üretimci olarak kitaptan başka bir alanda çalışamayorum. Bunları numune olarak gönderiyorum. Eğer anlaşırsak, büyük bir parti mal ihraç edeceğim. O zaman tabii ülkemize döviz gelecek. Ben de kazanacağım, siz de.</p>
<p class="calibre1">Falan filan demek için vakit yoktu.</p>
<p class="calibre1">— Yani ticaret maksadıyla mı? diye sorunca şef.</p>
<p class="calibre1">— Hayır, dedim dışımdan, ve gülümseyerek şefe, "ziyaret maksadıyla" denebilir efendim dedim. Gülüştük. Anlaşmıştık.</p>
<p class="calibre1">Peki, peki dedi. İzin verdi.</p>
<p class="calibre1">Büyük bir duvarı aşmışdım. Artık gelecek beni bekleyordu.</p>
<p class="calibre1">Pul memuruna döndüm. İzin verildi, dedim. Döndü, camlı bölmedeki şefe baktı. Şef de ona bakıyordu. Baş ve göz işareti ile ilgi kurdular. Şef, tamam, der gibi başını salladı.</p>
<p class="calibre1">— Pul memuru da birkaç sayfaya göz attı:</p>
<p class="calibre1">— Neye her şiirin altında şairin imzası yok, dedi.</p>
<p class="calibre1">— Kitap olduğu için, herhalde kapağında var diye, koymamıştır, dedim.</p>
<p class="calibre1">Kitapları zarfa koyduk. Pulladık. Memur aldı, omuzunun üstünden savurarak hiç dönmeden arkasında duran sepete, bir atışta tutturdu.</p>
<p class="calibre1">— Öyle hızlı atmasanız olmaz mı, kitap köşelerinden çarpınca bozulur, dedim.</p>
<p class="calibre1">— Daha gidinceye kadar o çok atılacak, dedi.</p>
<p class="calibre1">Bir cumartesi günü, öğle sonrasıydı. Postahanede kalabalık yoktu. Ben bir şairdim. Bir dostuma, Fransa'ya iki kitap göndermek istemişdim.</p>
<p class="calibre1">* * *</p>
<p class="calibre1">Birkaç gün sonra, oradan bir mektup aldım. 31. 7. 1955. Dost övüşleri vardı içinde. Şu birkaç satırı buraya alıyorum:</p>
<p class="calibre1">“Kapağına çiziverdiğin Cami ve Eiffel Kulesi buluşun bizim gibi diğer dostların da çok hoşuna gitti."</p>
<p class="calibre1">* * *</p>
<p class="calibre1">Kitabı sepete basketbolcu ustalığından öte bir güvenle fırlatan memura gidip:</p>
<p class="calibre1">— Cami ile Eiffel Kulesi kırılmamış, desem mi diye düşündüm.</p>
<p class="calibre1">Dilimizdeki "Postaya atmak" deyimi aklıma gelince, caydım.</p>
<p class="calibre1"><a id="bookmark10"></a><span class="calibre3">Koşu Devam Ediyor</span></p>
<p class="calibre1">Bir mektuba cevap vermişim. Yıl 1946. Erzurum'dan bir şair dostumdan gelmiş. Onun zarfı içinde benim cevabımın müsvettesi de var.</p>
<p class="calibre1">O benim şiirlerimi eleştiriyor. Bana şiirler göndermiş, eleştirmemi isteyor.</p>
<p class="calibre1">O, son çıkan üç şiirimden ikisini beğenmiş (dostları da öyle). Birini beğenmemiş, bana göre bulmamış.</p>
<p class="calibre1">Beğendiklerinden çok, beğenmediği şiirim için söylediğini beğendim, gururlandım. Bana göre bulmaması'nı sevdim. Bunun, bana bir şeyler katacağına inanıyorum.</p>
<p class="calibre1">Not: Burada diyor hiç sanat hayatı yok. Gazetecilerde yalnız Fantoma'lar. Sonra, bir sürü soru soruyor bana. CHP'nin şiir armağanının Tarancı'ya verildiğini, daha ilân edilmediğini, bunun doğru olup olmadığını, ki ben daha onu bile duymamışım. Sonra yeni çıkan iki şiir kitabını görmediğini yazıyor. Ki ben daha duymamışım. Bir de Dergi'den söz ediyor, çıkacakmış..</p>
<p class="calibre1">Borsa kıraathanesi ile Suna'daki haftalık toplantılarımızı soruyor.</p>
<p class="calibre1">Biz İstanbul'da toplanıyoruz. Ama ben ve arkadaşlar onun duyduklarını daha duymamışız.</p>
<p class="calibre1"><a id="bookmark11"></a><span class="calibre3">Bulut</span></p>
<p class="calibre1">Yıl 1944. Beykozlu, ama Ankara'da iş gereği oturan bir şair dostumun bir mektubu.</p>
<p class="calibre1">Beni öven satırlar var. Kendi şiirlerini göndermiş:</p>
<p class="calibre1">— İki aydır yazamıyorum. Kuruyup gideceğim, gibi geliyor bana, diyor.</p>
<p class="calibre1">Yer yer şair mektubu. Ama sayfalarının (4 sayfa) çoğu bir memur havası içinde.</p>
<p class="calibre1">Gereksiz zaman anlatımları ile, şairliğinin örtüleceğini kendisi bildiriyor.</p>
<p class="calibre1">Bu yazının adını "Bulut" koydum.</p>
<p class="calibre1">Kalmaktan "kalıt" olduğuna göre bulmaktan "bulut" neye olmasın. Daha önce bunu neden düşünmemiş olduğuma şimdi şaştım.</p>
<p class="calibre1"><a id="bookmark12"></a><span class="calibre3">O Kadın Kaçar</span></p>
<p class="calibre1">Bir tomar şiir, bir zarfın içinde. Bunlar nasıl diye sormuş. Şimdiye kadar da adını duyuramamış birisi. Ona cevap vermişim. Yıl 1945.</p>
<p class="calibre1">Şunları atmadan önce birkaç satır not edeyim dedim:</p>
<p class="calibre1">"Şiirleriniz, dışından hep aynı görüntüyü veriyor. Bu, göz için."</p>
<p class="calibre1">Aralarında üç tanesi belirli bir baş ile belirli bir son arasında, anlatıma ve iletime ulaşmış. (O zaman dilim böyle değilmiş. Şimdi Türkçeleştiriyorum)</p>
<p class="calibre1">Onlarda bir kesinlik var: İnsanlara diyeyim, konulara, sen sarışınsın, sen esmersin, sen kısa, sen uzunsun demişsiniz.</p>
<p class="calibre1">Öbürlerinde, okunamayan ya da kırılmış eski metin (kitabe, taş) çözümlemelerinde olduğu gibi "hiçbir şey tam yok" ama çok şey var, aralıklı aralıklı. Sonra dörtlemelerin içinde sıkışıp kalmışsınız.</p>
<p class="calibre1">Biçim konuyu ve deyişi yaratamayacağına göre, konuların ve deyişlerin de tümü (aynı) eş vurgulu, birbirlerine yakın ağırlıkta dörtlemelerle kısıtlanamaz.</p>
<p class="calibre1">Kadın kalıbı ile erkek ayakkabısı yapan birisi bana bunu <sub class="calibre6">s</sub>öylese, ben ona:</p>
<p class="calibre1">— Sen ustasın, ama kunduracı değilsin, derim.</p>
<p class="calibre1">Kübik bir villânın bahçe duvarı ile kalenin duvarları.. Biri birine hafif gelir. Ama öbürü de ötekine (bırakın ağır gelmesini) gülünç gelir ilkin.</p>
<p class="calibre1">Venüs'ün karikatürünü yapmak konusunda iki görüş vardır, bilirsiniz. Biri der ki bu bir deha işidir. Karşı taraf ise bunun cinnet olduğunu söyler.</p>
<p class="calibre1">Acaba gerçek bunların ikisinden birinde mi?</p>
<p class="calibre1">Bence hayır. Yanlış başlayan şeyin yanlış sürdüğü ise, evet.</p>
<p class="calibre1">Şiiri siz yakalayın biçimini şiir getirsin ya da kursun.</p>
<p class="calibre1">Siz biçimini kurup, şiire gel gel diyorsunuz. Bir ev, bir oda döşeyip bir kadın aramak gibi oluyor bu. O kadın kaçar.</p>
<p class="calibre1">Kadınınızı bulun. Evinizi, odanızı beraber döşeyin.</p>
<p class="calibre1">Her biçimin şiiri olduğu gibi, her şiirin de niye bir biçimi olmasın. Anlatabiliyor muyum?</p>
<p class="calibre1">Kendiliğindenlik. Bunu "duyma" denen "duyuş" denen şairlik özelliği için kullanıyorum. Ki bunu anlatmak, bana da size de çok olur.</p>
<p class="calibre1">Kalıpçıların işi budur. Kumpaslarını bunun için kullanırlar, ölçerler, biçerler.</p>
<p class="calibre1">Endüstrinin temel dayanaklarından biridir kalıpçılık.</p>
<p class="calibre1">Parçaya göre kalıp, kalıba göre parça.</p>
<p class="calibre1">Parçalar bir araya getirilir, ve makina, motor ne ise, çalışır o.</p>
<p class="calibre1">Yama'cılık yapılmamalı. Yamacılık, bunu açıklamak istemiyorum burada.</p>
<p class="calibre1">Ne bulursan yan yana, yapıştır ya da dik. Palyaçoların giysileri ne kadar da güzeldir. Gözleri ayırmaz Üzerlerinden. Onların işi kendi içinde kutsaldır bence. Her iş gibi. Şiirinki de neye olmasın.</p>
<p class="calibre1">(12. 3. 1945 günü yazılmış)</p>
<p class="calibre1"><span class="calibre3">Temmuz 1970 İst.</span></p>
<p class="calibre1">Milli Eğitim Basımevine gittim. Kapıdan tam girdim, merdivenlere yöneldim. Baktım yukarıdan birkaç kişi iniyor. Farkına varmadım önce, hiçbir şeyin. Ta ki müdür arkadan bana eliyle, gözüyle:</p>
<p class="calibre1">— Sen odama çık ben şimdi döneceğim .. işaretini verinceye kadar. En öndekinin Milli Eğitim Bakanı olabileceğini, onun arkasındaki umum müdürü tanıdığım için anladım.</p>
<p class="calibre1">Şu anısını yazdığım bugün ne o Bakan var ne de o umum müdür. O bakan önce umum müdürü uzaklaştırdı. Sonra da seçimler bakanı. Müdür yerinde.</p>
<p class="calibre1"><span class="calibre3">29 Ekim 1970, Perşembe</span></p>
<p class="calibre1">Ben bir şair olarak yaşamı (derinliğine, genişliğine) açamazsam, yaşam da beni akışına alır götürür.</p>
<p class="calibre1"><span class="calibre3">Kasım 1970</span></p>
<p class="calibre1">Ödüller verildi.. Yeni ödüller verilecek.. Radyo, TRT roman ödülüne yapıt gönderme süresinin bittiğini söyledi...</p>
<p class="calibre1">Oldum bittim ödüle ısınamadım. Hiçbirine de katılmış değilim, bugüne kadar. Ödülleri sınava benzetiyorum. Ama kim öğretici, kim öğrenci, bilemiyorum. Kime ün verelim diye mi düşünülür? Yoksa kime para verelim mi diye?</p>
<p class="calibre1">Kimse kimseye ün veremeyeceğine göre, geriye bir para kalıyor. Ona da kimin ihtiyacı var, kimin yok, öyle belli ki.</p>
<p class="calibre1">Ne zaman ödül dense aklıma parası geliyor. Ama paraya gerek duyduğum zaman aklıma hiç ödül gelmeyor.</p>
<p class="calibre1"><span class="calibre3">Kasım 1970 (29 Ekim ile 10 Kasım arası)</span></p>
<p class="calibre1">Tembellik, çalışkanlık. Bu iki kavramın anlamlarını belirli, kımıldamaz bir yere yerleştiremedim bir türlü.</p>
<p class="calibre1">Okul açısından başka, yaşam açısından başka görüntüler çıkıyor içlerinden. O kadar ki her iki açıda da, kendi içlerinde ayrı <sub class="calibre6">a</sub>yrı yollar gösteriyor.</p>
<p class="calibre1">Okulda birini önde götüren çalışkanlık, okul ile bittiğinde yaşamda bir sürüye sokuyor onu.</p>
<p class="calibre1">Bitmediğinde, çalışkanlık süre süre, yaratıcılığa dönüşemez-<sub class="calibre6">se</sub> kendini yinelemeye düşüyor, ona eklenen unutmalarla bönlük örneğini veriyor. Hırsa kapılırsa para ya da politika alanlarında yırtınıp sürünüyor.</p>
<p class="calibre1">Çalışma kavramına saplanan kafa, konusunu yitirince, çalışma sözü içinde bir biçimde donuyor: Dolap beygiri. Düşünce yoktur artık.</p>
<p class="calibre1">Tembelliğin de anatomisi öbüründen ayrı tablolar çizmeyor. Yalnız ayrıldığı bir yanı var. Düşünceye sürekli zaman buluyor tembellik.</p>
<p class="calibre1">Okulda tembel bellenenlerin çalışkanlara oranla yaşamdaki başarılarının çokluğu, bu kanıyı destekleyor.</p>
<p class="calibre1">Bize yanlış sunmuşlar bu iki kavramı. "İşin özü kafayı çalıştırmaktır" diyebilirlerdi. Çalışma biçimi içinde kafayı dondurmak.. Ya da tembellik durumunda kafayı uyanık tutmak sonucuna vardırdılar okul ve yaşam düzeylerimizi.</p>
<p class="calibre1">Üstüne bir şey katmadan çalışmak. Veya bir şey bulmada.. tembellikte direnmek. Kaç kuşak bu iki çıkmazda tıkandı kak</p>
<p class="calibre1">Nasıl çalıştığını bilmeden didineni değil, ne ayarlayacağıı kuran tembeli tuttuk, doğru olarak. Hiç olmazsa tembelin kafası bir ölçü sayıyor, bir ortam arayordu. Bunun için bulanık değildi.</p>
<p class="calibre1">İş, demek ki kafada yani akıldaymış.</p>
<p class="calibre1">Boşuna bunca yıl göz ile gönül ölçüleri arasında bir iki kuşak harcanmış.</p>
<p class="calibre1">O kuşaklar ki, şimdi biri tutucu, öbürü sömürücü iki uç olarak ülkeyi çekiştiriyor.</p>
<p class="calibre1">Kurucusu eşsiz bir ülke, ondan sonra gelmemiş ona uygun bir yönetici (kişi ya da grup) beklemekte.</p>
<p class="calibre1"><span class="calibre3">18 Kasım 1970 Saat: 03.30</span></p>
<p class="calibre1">İlkin avukatın mektubunu hatırladım. Birkaç gün oluyor geleli.</p>
<p class="calibre1">Müvekkilim oturduğunuz evin sahibi. Sizden bir cevap çıkmadığını bana bildirdi. Bu durum karşısında diyor, bana düşen ödevimi yapmaktır.. Sizi evden çıkarma işlerine bir iki gün de ben bekledikten sonra başlayacağım.</p>
<p class="calibre1">Avukat bunları, avukatlık eliyle ve diliyle ve incelikle yazmış.</p>
<p class="calibre1">Etkisi daha etkili oluyor inceliklerin. Bu bir iki gün içinde, birikmiş kiraları ödeyip ödeyememek..</p>
<p class="calibre1">Sizden bir cevap bekleyorum, acele, diyor.</p>
<p class="calibre1">Uykuya bakıyorum, odanın hiçbir köşesinde görünmeyor.</p>
<p class="calibre1">Saat 04.30'u vurdu: Saat de deyor ki zaman ilerleyor.</p>
<p class="calibre1">Bir kara sinek, ışıkdan şaşırmış.. vızıldıyor: O da deyor ki: Zaman dediğin öyle pek uzun boylu bir şey değildir.</p>
<p class="calibre1"><a id="bookmark13"></a><span class="calibre3">Gecenin Biri: Aynı Gece</span></p>
<p class="calibre1">Bir çekmece açıyorum. İçi fotoğraflarla dolu. Yıllarca içinde durduğumuz kartlar. Yıllardır içinde durduğumuz.</p>
<p class="calibre1">Ama, birkaçına bakıyorum. Daha elime ilk aldığımda, Mustafa Şekip Tunç'lu bir tanesi. Bir zamanların 1949 ya da 50nin bir gecesi.. Beyoğlu'ndaki Mimarlar Kulübü'nde bir masa başı söyleşisinde çekilmiş.</p>
<p class="calibre1">Ben bir kitaptan bir şey okumaktayım.</p>
<p class="calibre1">Yanından bir başka kart uzanıyor. Anımsıyorum: O günün akşam üzeri orada bir şiir okuma toplantısı yapılmıştı. Elime ilk gelen kart onun gecesini gösteriyor. İkincisinde ben şiir okurken görünüyorum. Yıllardır içinde durduğumuz kartlar değil bunlar. Durmadığımız kartlar demeli. Çünkü ilkinde Mustafa Şekip Tunç gibi, ikincisinde de, ben şiir okurken bir masanın önünde, tam sağ yanımda duran Haşmet Akal yok bugün.</p>
<p class="calibre1">Şimdi ummak isterim. O günkü şiir okuma toplantısında okuduğum şiirler yaşamı anlatıp açıklamış şiirler olsundu.</p>
<p class="calibre1">(Kartların hepsini bir elden ve gözden geçireceğim. Bir şey yazdırırlar)</p>
<p class="calibre1">Ben senin yerinde olsaydım öyle yapmazdım.</p>
<p class="calibre1">Ben de senin yerinde olsaydım böyle yapmazdım. Ben senin yerinde olsaydım şöyle yapardım.</p>
<p class="calibre1">Ben de senin yerinde olsaydım böyle yapmazdım. Ben de..</p>
<p class="calibre1"><a id="bookmark14"></a><span class="calibre3">Bilir-kişi Raporu</span></p>
<p class="calibre1">— Herkes beni çok anladı biliyor, oysa ben az anladım sanıyorum.</p>
<p class="calibre1">— Ben ise hiç anlamadım. Ama beni herkes çok bilir sanıyor.</p>
<p class="calibre1">Çoğunluğun demediği, demeyeceği ama öyle olduğu ve olacağı durum... Yukarıda özet olarak sunuldu.</p>
<p class="calibre1"><a id="bookmark15"></a><span class="calibre3">Yalnızlık</span></p>
<p class="calibre1">Yalnızlıktan korkmak ya da korkmamak değildir önemli olan. Onu duymak ya da duymamak önemlidir.</p>
<p class="calibre1">Yalnızlık dışarıdan gelmez; insanın içindedir.</p>
<p class="calibre1">Ben büyüklerimin yaptıklarına varamadım belki..</p>
<p class="calibre1">Ama onların yaptıkları yanlışlıkları hiç mi hiç yapmadım.</p>
<p class="calibre1">Uyanmak başka, kalkmak başka.</p>
<p class="calibre1">Uyanmışımdır, gözüm aralanmıştır ama kalkmamışımdır. Bir konu üzerindeyimdir.. Bir konudan geliyorumdur. Kaç kez “kalkınca yazanın" deyip, aklımda kalan "kalkınca yazarım"la baş başa oturup düşünmüş, neyi yazacağımı (kesinlikle) bulama-mışımdır. Bir duvar vardır sanki, ardına bir türlü geçilememiştir.</p>
<p class="calibre1">Oysa o bir fıkra, bir aforizma, bir şiir'dir. Sözcük-be-sözcük gözlerin önünde yazılmış, hayır "serilmiş"tir.</p>
<p class="calibre1">Ben o tür "serilmiş" yazılardan dolgun bir kitap çıkarabilirdim. Her iki anlamında da "iyi de" olurdu.</p>
<p class="calibre1">Netekim şu satırları öyle yazdım: 1980'in 26 Martı; başlanca saati: 04.07. Bitişi: 04.27.</p>
<p class="calibre1">Son olarak ekleyeceğim: Bunları üç dakikada sanıyorum gözlerimin önüne serdim. Yazışım 20 dakika almış.</p>
<p class="calibre1">EK: Düşün'ümde bir şişe bira üç sigara içmemiştim.</p>
<p class="calibre1">* * *</p>
<p class="calibre1">Uyanıverdim.. Gözlerim aralanmıştı.. Hemen yumdum gözlerimi. Oysa bir romanı derli-toplu -okumuyor- gözlerimin önündeki bir alan içinde boyutları, kişileri ve olaylarıyla geçiyordum. Hemen kapadım gözlerimi: Kaldığım yerden sonuna -doğru-götürmek için. Nerdeee...</p>
<p class="calibre1">Kalktım bunları yazdım.</p>
<p class="calibre1">EK: Roman Lâtin Amerikalı kökenli idi. Ne romanın adı var, ne de yazarının. Ama konu?</p>
<p class="calibre1">Bir adam.. Başkente geliyor.. Havana'ya sanıyorum. Okuyor, bitiriyor.. İşe giriyor: Havana gümrüğü "sağ bölüm" müdürü oluyor..</p>
<p class="calibre1">Gözümün önünde gümrüğün kuşbakışı bir plânı belirmişti. Aslan gibi (!) dört oğlu yetişiyor. Gümrüğün "sosyal tesisleri"nde aşklı, kavgalı-dövüşlü, spor'lu, müzikli, danslı, birbirine güzelcecik bağlantılı serüvenleri onların..</p>
<p class="calibre1">Babalarını vuruyorlar, (babaları vuruluyor) oğulları kıyasıya haşarı, atak; "atılım" diyebileceğim bir yaşam yolu'na giriyorlar. Bir yerde, en büyükleri şöyle konuşurken -evet, tıpatıp şöyle konuşurken - uyanıverdim:</p>
<p class="calibre1">— "Babamızı rüşvet aldığı ya da almadığı için vurmadılar. Çok iyi biliyorum bunu.. Almayacağı için vurdular" diyorken..</p>
<p class="calibre1">Güney Amerika'da bir ülkede Cesar Romero (San Salvador başkenti El Salvador başpiskoposu) diye birini, arabasına bomba saklayarak yok etmişler.</p>
<p class="calibre1">Rahip Romero - dün akşam TV'de de gösterildi - barış, kardeşlik ve bunlara bağlı türlerden bir insanlık tutumu ve düzeni önerirmiş. Geçen yıl da Nobel Barış ödülü adayları arasındaymış.</p>
<p class="calibre1">Demek başka konuların da adayları varmış. Onlar, karanlıktaki yollarında bir örgütün üyeleri olsa gerek. Romero'muz ise aydınlıktaki yolunda tek.</p>
<p class="calibre1">EK: Gel de ek'leme.. Hani bazı oyunlar görmüş, bazı kitaplar okumuşuzdur: "Konu herhangi bir zaman diliminde herhangi bir ülke'de geçer" der başında.. Bu da onlardan.</p>
<p class="calibre1">Ve böylesine - bu gibi olaylar yirminci yüzyılda çoğunlukta. Nerdeyse, önümüzdeki yüzyılda hemen her oyun böyle oynanacak.</p>
<p class="calibre1">......</p>
<p class="calibre1">Eksiden diyeceğim, bizlerin okuma-öğrenme çağında yapıtlar "yaşamdan bir kesit" idi genellikle.</p>
<p class="calibre1">Başkalarına serüvenleri, aşkları, yaşamları ve ölümleri anlatıp açıklıyorlardı okuduklarımız.</p>
<p class="calibre1">Yazarların olayları, olayların yazarları idi eski'den. Artık olaylar yazıyor. Okuyucular okumuyor, okuyucular okunuyor.. Yazarlarınca.</p>
<p class="calibre1">* * *</p>
<p class="calibre1">Ben okumadım. Ama kesinlikle söyleyebilirim ya da "öne sürebilirim" ki, oralarca öyle bir roman bulunsa gerektir. Batista dönemini anlatan bir roman.</p>
<p class="calibre1">EK: Ben 1954 yılı 4 Temmuz günü öğleye doğru Havana'ya ayak basmıştım. Amerikalıların kurtuluş bayramları. Kurtuluş kutlama yansıları gözle görülürcesine idi. Amerikan doları ile Küba doları eşit işlem görüyordu para piyasalarında. Bildiklerim - kişisel öbür anıların dışında - bu kadar. Bir durumlar görmüştüm. Ve gazeteme "Batista'nın suyu ısınmış" adlı bir gezi makalesi postalamıştım Havana'dan.</p>
<p class="calibre1">Florida, Miami'de ...... Beach'de    Shirley    Backwoold'a    kumların</p>
<p class="calibre1">üzerine bir aşk mektubu yazdım; unutamıyorum. Sonsuzluk gibiydi.</p>
<p class="calibre1">Yanına çizdiğim, sarayın odalarından birindedir her hal.</p>
<p class="calibre1">Bir dilim karpuz. Hiç aklıma gelmezdi. Bir yazdı. Roma'da sokaklarda beyaz arabalarda dilim dilim karpuz satıldığını gördüm. Daha doğrusu karpuzun dilim-dilim satıldığını gördüm.</p>
<p class="calibre1">Unutmadım. Dilimi on liret idi, onbeşlikler de vardı. Yedim de yedimdi. Bunları yazmamın nedeni, o zamanki ilk şaşırışım.</p>
<p class="calibre1">Bir de şunu anımsıyorum:</p>
<p class="calibre1">New York'da da bir gün, (akşam üzeri geç vakit) gene beyaz pepsi-cola arabasını gördüm. Sekiz sent idi. Oysa Coca-Cola on'a satılıyordu. Bir Pepsi istedim, adam (önce parayı istedi ve aldı) şişeyi açtı uzattı. Gitmeye başladı. Ardından seslendim. Aceleyle içiyordum; şişeyi vermek için.. Şişeyi gösterdim, bir an beklemesini söyleyecek oldum.</p>
<p class="calibre1">Unutmuyorum.. Kaldırımın kenarını gösterdi, bırakmam için. Yürüdü, çekti gitti.</p>
<p class="calibre1">NOT: Böyle bir şey gündüz olamaz. Geceye doğru olur. Çünkü gece çöpçüler tüm sokakları basınçlı suyla yıkayarak, suların sürüklediği her şeyle beraber, akıntı yönünde durup onları da toplayacaklar. Atılacak gidecekti.</p>
<p class="calibre1">Bunun üzerine öğrendim:</p>
<p class="calibre1">Yiyecek içecek şeylerin, ikinci kez aynı kaba konmalarını yasaklayan yasa varmış.</p>
<p class="calibre1">Çöpler ayıklanırken şişeler de kırılıp, fabrikalara gidecek.</p>
<p class="calibre1"><a id="bookmark16"></a><span class="calibre3">Hastalıklarımız Azalıyor mu</span></p>
<p class="calibre1"><a id="bookmark17"></a><span class="calibre3">İsveç'den:</span></p>
<p class="calibre1">Verem hastalığı yok denecek kadar azaldı.</p>
<p class="calibre1">Diyorlar ki ikide bir. Bakanı filan. Yok verem yok gibi, sıtma hemen hemen gidiyor... Bir sürü çareler, ilâçlar, tedavi yöntemleri, buluşlar...</p>
<p class="calibre1">İsveç'de iken (bir zamanlar verem hastalığı rekortmenleri Skandinav ülkelerinden biri) verem hastahanelerinin, hasta-hanelerdeki verem yatakları sayısının azaldığını söylemişlerdi. Stokholm'de, bir zamanların ünlü bir verem hastahanesinin doğrudan doğruya akıl ve sinir hastalıkları hastahanesine dönüştürüldüğünü söyleyip gösterdiler.</p>
<p class="calibre1">İsveç üzerine bir monografi hazırlıyordum, başvuru kitaplarımdan birinde tüm İsveç'de hasta yatak sayılarından söz ediliyor ve deniyordu ki: "Tüm İsveç'de verem için ayrılan yatakların sayısı sembolik olarak lOOO'e indirilmiştir. Onlar da, gerektiğinde başka bakımlar için, başda akıl ve sinir - asabiye - hastalıkları için kullanılmaktadır."</p>
<p class="calibre1">Buna karşın, asabi hastalıklar sayısında giderek ilerleme görüldüğünden ve bunun nedenlerinden söz ediliyordu.</p>
<p class="calibre1">Bence hastalıkların azaldığı yok.. Yalnız dalları birleştirilip küme'lendiriliyor. Örneğin bir zamanların <span class="calibre3">patoloji,</span> ardından <span class="calibre3">genel patoloji</span> adı altında toplanan hastalıkları da bugünlük................</p>
<p class="calibre1">genel tanımlaması içinde.</p>
<p class="calibre1">Ayrıca, bir zamanların "ruh hastalıkları" denen türü - bugünlük diyorum - "Psikosomati" adıyla anılıyor; yarın kim bilir P<sub class="calibre6">s</sub>ikosomati de kaça bölünecek. Transplantasyon (organ nakli) de öyle. Ve, olup da daha bilmediğimiz hastalık. Ve de, hem bilmediğimiz, hem de "olacak olan" hastalıklar. Bir şey daha var: İleride yapacağımız, yaratacağımız hastalıklar. Bir yerde bu da söz konusu.</p>
<p class="calibre1">Belki insanda olmayan bir organın farkına varıp, yepyeni, yapay bir "organ takma" dalı da gelişecek. Madem ki bir tez'e göre insan türünün gelişmesi (yani bu hale gelmesi, eğer gelişme ise bu) 2 milyon yıl erken olmuş. Yani insan iki milyon yıl daha, iki ayağı üzerinde doğrulmasaymış, daha denenmeden geçmiş (uçaklar gibi, ki onlara da yetmiyor) olur, bir sürü eksiklikleri, bu arada hastalıkları olmazmış. Yani sizin anlayacağınız, sözün gelişi: Biz insanlar Doğa A.Ş. tarafından tam denenmiş olmadan, acele piyasaya sürülmüşüz.</p>
<p class="calibre1">Belli olmuyor mu?</p>
<p class="calibre1">Artık önemli işlerimizden biri, bulduklarımıza ve yaptıklarımıza yetişmek için çaba harcamak olmalıdır.</p>
<p class="calibre1">İlâç hastalığı geçerse ya da, ilâç hastalığın önünden giderse yalnızlık da insanların önüne geçer.</p>
<p class="calibre1">Onlara bir düşmek kalır, içine. Oysa yalnızlık insanın eski ve yorgun buluşlarından biridir.</p>
<p class="calibre1">Çocukluk</p>
<p class="calibre1">A/. Elde edemediği, isteyip de alınmayan, ya da izin verilmeyen bir şey için ağlamaktır.</p>
<p class="calibre1">B/. Yitirip ya da kırdığı bir şey için üzülmesini bilmemek. Bu çocukluktur. Çocuk içindedir onun.</p>
<p class="calibre1">......</p>
<p class="calibre1">Büyüyünce A unutmak olacak, ağlamak B ye inecektir.</p>
<p class="calibre1">"Tanrının dediği olur" diye yazmış gezginci satıcı arabasının kenarına. Ve yanına çömelmiş, uyuklarcasına dalmış. Arkasında Yenicami, önünde Galata Köprüsü...</p>
<p class="calibre1">Gün, bir temmuz cumartesi.. Saat 17.</p>
<p class="calibre1">— Bunu kim yazdı?</p>
<p class="calibre1">— Ben. Yazdırdım.</p>
<p class="calibre1">— Kim söylemiş bu sözü?</p>
<p class="calibre1">— Yazıyı yazan mı söylemiş? Yoksa ona bir başkası mı?</p>
<p class="calibre1">— Tanrı, "benim dediğim olur" demiş. Ya da bunu birisi duymuş mu?</p>
<p class="calibre1">—   Varma üzerime. Kim demişse demiş.</p>
<p class="calibre1">— Diyelim ki sen, ya da senden önce bir başkası demiş.</p>
<p class="calibre1">O zaman, o Tanrı adına bir söz söylemiş olur. Yani, onun dediği olmuş olur. Öyle değil mi?</p>
<p class="calibre1">Demek ki, biri, birileri olmuş ki, ve de var ki onların dediği oluyor.</p>
<p class="calibre1">Onlar bilim adamı olsa idiler. Hem başka şeyler demiş olurlardı. Hem de o gün (bugün) başka bir görüntü olurdu İstanbul'da, Türkiye'de, evrende.</p>
<p class="calibre1">Evlerine uğradım. Zile bastım. Açtılar. Bir kısmı odada oturuyordu. Bir kısmı balkondaydı. Saydım; ben dokuzuncuydum. Bir daha saydım. Gene dokuzuncuydum.</p>
<p class="calibre1">Odaya baktım. Odaya göre altıncıydım. Balkondakilere baktım. Onlara göre üçüncüydüm. Şaşırdım. Meğer içlerinden biri o arada cıgara almak, konyak var mı diye sormak için dışımıza çıkmış. Şaşırdığımı söyliyeyim mi, söylemeyeyim mi diye düşünmeye vakit bulamadım. Çünkü bir o, bir öteki: "Sende bu akşam ne var" diye soruyorlardı. Sesleri arasında bir aralık yakalayıp girdim:</p>
<p class="calibre1">Akşam mı şimdi? deyiverdim. Gece, dediler.</p>
<p class="calibre1">Öyleyse, dedim.</p>
<p class="calibre1">— Ama sende bir şey var, dediler.</p>
<p class="calibre1">— O başka, dedim.</p>
<p class="calibre1">Ki o sırada, o demin dışımıza çıkan odaya geldi. Bir dakika kadar odada olduğu halde içimize giremedi.</p>
<p class="calibre1">O hali bana onu dokuzuncu gibi gösterdi.</p>
<p class="calibre1">Cıgara ile konyak peşinde iken ben bir ileri geçmiştim. Onun yerini almıştım. O dokuzuncu olmuştu. Ama ben onun da öbürleri gibi sırasını bilmediğim için kendimin kaçıncı olduğumu bulamıyordum. Bildiğim tek şey onun dokuzunculuğu idi.</p>
<p class="calibre1">Öncebirinciyi aramak akılca kolay gibi duruyordu ama, his-ce en zoru da oydu. Kendimi birinci saysam, iş gene bitmeyecekti. Zaten bırakmazlardı. Hem ben de orada birinci olmayı pek istemezdim.</p>
<p class="calibre1">Zaten ben kelime sayarken bir başka ad geçti oradan, söylenmişlerin arasına girdi.</p>
<p class="calibre1">Bir onuncu bu gece daha iyi olamazdı. Hatta çok fena olabilirdi.</p>
<p class="calibre1">Birden bir üşenme sardı beni. Bir yorgunluk da duydum. Bu ikisi oradakilerin hepsine kızdırdı birden beni. Gülüşleri gözlerimden düşmanlık bulmadan geçiyordu ama kulağıma başka geliyordu.</p>
<p class="calibre1">İlk anlarda kızmaktan kendimi kurtaramadım. Baktım, arkası da böylece sürecek gibi geldi.</p>
<p class="calibre1">Dokuzuncu yerine koyduğum, susup duruyordu. Onun bilmediğim sırasını kendime vermekten utanıp da ağlarım diye korkmaya da başlayınca, kalktım: Ben gidiyorum diyeceğimi sandıkları için onlara böyle demeyecek olsam ne olacaktı. Hiç. Hiçin kapısını bir aralasam yandım demekti. Ben ne zamandır, her şeyin bir arada orada olduğuna kendimi zorla inandırmıştım. O yüzdendir ki, şüpheci ve paradoksçu demeye başlamışlardı bana zaten.</p>
<p class="calibre1">Bu sefer kendi kapımı zorladığımı anladım. Onun da şimdi yeri değildi. Bu yerde vaktim azdı.</p>
<p class="calibre1">En iyisi odada söylenmedik duran kelimeleri şöyle bir sayayım dedim. Elli yoktu bile. İyice sayamadım. Söylenmişlerin dumanı ve gölgesi engel oluyordu. Kırktan fazlaydı.</p>
<p class="calibre1">Adam başına bir ellik parmak hesabı bir şey düşüyordu kestirmeden. Aslında, az sayılabilirdi bu. Ama o gece ve o topluluk için hiç de az değildi.</p>
<p class="calibre1">Ben gidiyorum, deyiverdim ve yürüdüm. Söylenmemiş kelimeler kalıyordu. Onlara da acıdım:</p>
<p class="calibre1">— Sabah olmadan pencereleri açın, sakın unutmayın, demeyi de unutmadım.</p>
<p class="calibre1">Eğer son olarak onları söylemeseydim hem o kelimelere kötülük etmiş, hem de kalanları yanlış yola atmış olacaktım. Çünkü o zaman, benim çıkıp dolaşıp birazdan döneceğimi sanıp bekleyebilirlerdi beni. Çünkü eskiden öyle yapmışlığım olmuştu ve onların arasında bunu görmüşler vardı. Ötekilerine anlatırlar hem kendileri yanılır hem de dinleyenleri yanıltırlardı.</p>
<p class="calibre1">16 Mart 1955</p>
<p class="calibre1">Bilirsiniz. Edebiyat çarşısında bazı zamanlarda, genç edebiyatçıların eskimeye doğru geçtikleri sıralardaki durgunluktan faydalanarak ortaya bazı yeni gençler çıkar ya. İşte gene onlardan biri birkaç aydır klâsik sanat dekoru ve çevresi içinde gözükmeye başlamıştı. Bir fırsatını bulup, yoksa yaratıp kendini lanse etmeye çalışıyordu. Bu işin ayrıca kendi içinde sevimsiz olduğu yetmiyormuş gibi üstelik delikanlımız da sevimlilikten yana hayli fakirdi. Önemli bir kaygısı vardı, kimseye benzememek - ve bu onda sadece bir tek istek olarak kalıyordu.</p>
<p class="calibre1">Bir gün gene tatlı (!) sesi ve şirin (!) kelime ahengiyle bir şiirini okuduktan sonra ortalığa çöken sessizliğe bir giriş yaptı:</p>
<p class="calibre1">— Ben son zamanlarda yazanlar gibi yazmıyorum. Bende galiba yadırganan bu.. dedi.</p>
<p class="calibre1">Özdemir Asaf hiç anlamamış, daha doğrusu ters anlamış</p>
<p class="calibre1">gibi:</p>
<p class="calibre1">— Estağfurullah. Siz de pek âla son zamanlarda yazamayanlar gibi yazıyorsunuz.</p>
<p class="calibre1"><a id="bookmark18"></a><span class="calibre3">Kahve</span></p>
<p class="calibre1"><span class="calibre3">YAHU, şu lokomotif su alsın da Yerköy'den kalkalım</span></p>
<p class="calibre1">Bazıları söze başladılar mı, durmasını bilmezler. Durmasını bilmezler diyorum, susmasını değil. Çünkü sözlerini bağlayamazlar, bir çizgiye çekemez de ondan duramazlar bir türlü. Araya yan hatırlamalar, ya da kendi hatırladıklarını kendilerine pekiştirmek için yinelemeler katarlar. Sözleri de sağa-sola vurur da vurur, yalpalaya-yalpalaya sürer.</p>
<p class="calibre1">Örneğin bir gün, arkadaşlarımızdan biri - içkinin de etkisiyle - sözü Yozgat'tan aldı, trene bindirdi Yerköy'e getirdi. Tren orada durdu, lokomotif su alacaktı. Sonra döndü dolaştı durdu. Ben masaya, kronometre andırırcasına saatimi koydum.. Para etmedi.</p>
<p class="calibre1">Gene başka bir yerlere gidiliyordu.</p>
<p class="calibre1">— Aga, dedim, şu lokomotife su al da yolumuza gidelim.</p>
<p class="calibre1">Benim lokomotifim de su almasını yazımın içeriği gibi biraz uzattı. Bitireyim:</p>
<p class="calibre1">Bir gün, (bir içki masasında) gene bir arkadaşımız, tarih'e dalmıştı. Konusunun çizgisini çekmiyordu da bilip hatırladıklarınla düğüm üstüne düğümler atıyordu. Şimdi hatırlamayorum söz nereden yola çıkmıştı. "Efendim, Viyana'ya kahveyi biz götürdük" dedi.</p>
<p class="calibre1">Evet, dedim ben; dönerken almayı unutmuşuz, hâlâ da bulamıyoruz bir türlü.</p>
<p class="calibre1">......</p>
<p class="calibre1"><span class="calibre3">Söz kahveden açılmış iken:</span></p>
<p class="calibre1">Hilton'da N. Ataç ile konuşmamız.</p>
<p class="calibre1">Ben bir şey çalamam, ilkin tutuklanmaktan yatmaktan çok korkarım bir kere dedi ve: Ama diye eklemişti; açık söyleyeyim kahveyi gerekirse çalarım. Kahvesiz duramam çünkü. Bana, ben kahvesiz isem, şurada kahve var deseler, kapıdan girer, pencereden sızar, her türlü cezayı göze alır kahveyi çalarım.</p>
<p class="calibre1"><a id="bookmark19"></a><span class="calibre3">Hayat Arkadaşı</span></p>
<p class="calibre1">Bir günlük-gazete'nin "Hayat Arkadaşı" köşesindeki başvu-ru'lara gözüm ilişti.. Küçük küçük seslenişler, karmakarışık toplumsal yaşam durumumuzun uğultuları arasında bir yer edinmiş, fısıldaşıyor. Bir sürü rumuz.. Bir sürü özlemsel yaşam isteği.. Aranıyor, çağırıyor biriler birilerini.. Hepsi iyi niyetli mi? Kesinlikle biliyorum ki değil.</p>
<p class="calibre1">Artık, insanları o kadarcık tanımaya başladığıma inanıyorum. Çoğunluk, CİDDÎ, çok CİDDÎ, eş arayor. Ardından gelen istek İNANÇ. İnançlı olunmasını isteyor, ya da bekleyor; inançlı iseniz diye pekiştirenler var. Gerçek - Sevgi - Acele - Samimi Duygular - Yuvaya Çağın - var..</p>
<p class="calibre1">Amin, var. Karar İkimizin - Sormadın hâlimi hiç - var. . Yalnızlık'lar var. . Huy arayan var, boy arayan var, renk arayan var. . Yaşa bakan var, bakmayan var. Gelirini söyleyen, gelir soran var. . Destek olacağını söyleyen, destek arayan var.. "Fakir tercihimdir" diyen var.. Kent belirten var.. Hangi kent olursa olsun diyen var.. - Neresi olursa olsun! -</p>
<p class="calibre1">Hepsi bir başka perspektif getiriyor.. Öyküler, romanlar kımıldanıyor sözcükler kuruluşunun altında.</p>
<p class="calibre1">Bu parçayı bir yerde noktalamak istiyorum; Araba'da.. Çağrıların önemli bir bölüğünde araba geçiyor.. Arabası olmak, ayrıca bir ağırlık olarak gözüküyor başvuru'larda; arabam var, diyen az değil. "Arabası ve mutluluk azmi olan" bir 33 yaş da, beni ayrıca bir süre düşündürdü.</p>
<p class="calibre1">Üzerinde durmamın nedeni: İleride bu notun daha da çok-ç<sub class="calibre6">0</sub>k çoğalacağı'na inancım. Öbür nitelikler yavaş-yavaş azalacak, yerini arabalar alacak. inanın.</p>
<p class="calibre1"><span class="calibre3">30 Mart 1980 - Bodrum</span></p>
<p class="calibre1">İç-içe yazmalar, dış-dışa konuşmalar</p>
<p class="calibre1">Bir pazar sabahı saat 8.</p>
<p class="calibre1">Arternis'de gazeteleri okuyorum (aslında gazeteler okunmaz ya). Nasıl da okuyorum, şaşıyorum.</p>
<p class="calibre1">Mina Urgan geçiyor. Elinde ekmeği ve gazetesi. O saatte hal-hatır sormayayım diyorum içimden, ve sessizce.</p>
<p class="calibre1">Şehre - öyle deniyor; ağız alışkanlığı! - inerken, karşıdan Fethi Naci geliyor.</p>
<p class="calibre1">— Nereye?</p>
<p class="calibre1">(Bir gece önce beraberdik, Şarapbaşı'nda)</p>
<p class="calibre1">— Mina Hanırn'a gidiyorum, diyor. Hem İstanbul'a iniyorum bugün; (İstanbul'a gidiyorum dernekten bir gömlek ince değil mi?) hem veda, (bir isteği var mı rnetropol'den) hem de (elinde küçük Aygaz tüpü var) benimki başka bir arkadaşta kaldı, bu ondan aldığımı (bir tane yedeği varmış) iade...</p>
<p class="calibre1">— Ben de geleyim. (Yukarıdakileri anlatıyorum hemen ayak üstü.)</p>
<p class="calibre1">— Merhaba.</p>
<p class="calibre1">— Merhaba.</p>
<p class="calibre1">— Merhaba.</p>
<p class="calibre1">— Sen ne zaman geldin?</p>
<p class="calibre1">— Dün öğleden sonra geldim.</p>
<p class="calibre1">Falih Rıfkı Atay'ın kitapları yeniden basılıyormuş.. Ve başka konular, anılar. ..</p>
<p class="calibre1">— Mina Hanım, diyor Fethi Naci, bilir misiniz ki Özdemir benim İktisat Fakültesi'nden sınıf arkadaşımdı. Acıbadern'e ders çalışmaya gelirdim, yarım saat kadar sürer-sürmezdi, şiirler <sub class="calibre6">o</sub>kumaya geçerdik.</p>
<p class="calibre1">Bana dönüyor:</p>
<p class="calibre1">— Özdemir, beni hep sen saptırdın, havailiğe.</p>
<p class="calibre1">Mina Hanım:</p>
<p class="calibre1">— Özdemir, yoksa sen İktisadı bitirdin mi?</p>
<p class="calibre1">— Hah, yoksa hakkında başka düşünecektim.</p>
<p class="calibre1">Ben seviniyorum. İşte diyorum bu sözünüz benim diplomam olacak.</p>
<p class="calibre1">(Hemen ardından içimden diplomalı sanatçı arkadaş-dostla-rı gözümden geçiriyorum. Mina Hanım'ın hiçbir zaman ard düşünceleri bulunmadığını onlar bilir, diyerek onları da kendimi de Mina Hanım'ı da korumuş oluyorum.)</p>
<p class="calibre1">Fethi Naci:</p>
<p class="calibre1">— Ben bitirdim, çünkü mecburdum, diyor. . Beş yıl parasız-yatılı lise. Ardından Sümerbank bursu ile İktisat Fakültesi. Burs yakma ürküsü.</p>
<p class="calibre1">Birden uyanıyor:</p>
<p class="calibre1">— Sâhi be! Ben sınıfta bile kalamadım yahu! diyor.</p>
<p class="calibre1">Ben de diyorum ki:</p>
<p class="calibre1">— Ben buraları satacağım ve şimdi satmış oluyorum.</p>
<p class="calibre1"><a id="bookmark20"></a><span class="calibre3">Bir Kerpiç Düştü Gönlümün Sarayından</span></p>
<p class="calibre1">Behçet Necatigil'e</p>
<p class="calibre1">Yazmasam sanki bir şeyler değişecek diye, yazmamak için günlerdir kendimi kaçırdığım bir yazıya birdenbire başladığımı görüyorum şimdi. Artık ne değişir. Boyun eğdim yazıyorum.</p>
<p class="calibre1">İlkin O'nu 1942-43 yıllarında tanıdığımı sanıyorum. İlk dememin nedeni, sonraları da onu yeniden-yeniden tanımayı sür-dürdüğümdendir bugünedek. Bundan sonra da yeniden-yeni-den tanıyacağıma inanıyorum. Taa ogünedek.</p>
<p class="calibre1">Yani, son bir anlamın son noktasında bir daha buluşuncaya kadar, O'nu tanımayı yineleyeceğim.</p>
<p class="calibre1">Bir ana-konu'nun yöresinde yaşam sürdürmeye adamışlardandık kendimizi. Bu bir çok-yakın akrabalıktı. Aynı hamurdandık. Şiir duyuyor, şiir bakıyor, şiir arıyor, şiir görüyorduk. Bir açıklamayı daha daha ötelere götürmek ve iletmek isteyenlerdendik. Yaş farkımız vardı, yaşdaştık.</p>
<p class="calibre1">Konuşunca dinlerdim. Susunca anlardım. Bu bir saygı idi, sevgi görünümündeydi. Neler konuştuğumuz da nasıl konuştuğumuz kadar önemliydi. Bir dilden, değişik vurgularla aynı konuyu büyütmeye çalışırdık. Birbirimize çağrı olduğumuzda öncü oydu benim için. Çünkü dedim ya, yaş farkımız vardı; deneyde de öndeydi. Güneşin doğuşunu batışını benden çok yaşamıştı.</p>
<p class="calibre1">Bir "istihza'yı" birbirimizle yarışırcasına besliyorduk; böyle konuşmalarımızdan sıra-dışı anlamlar, biçimler doğuyordu. Bir “hüznü" de böylesine besliyorduk. Her iki tür konuşmalarımız da yepyeni bili ve duyu açıları sunuyordu bize.</p>
<p class="calibre1">Bir şairin, şair dostu ile, ısıtırcasına öbürünü tamamlayan dostluğu aralıksız sürdürmeleri, böylesi ortak duygu bilgi alışverişinden kaynaklandı. Sonra dergilerin, kitapların, notların, eskilerin, yenilerin, beyitlerin, mazmunların (bunların yeri az değil), oyunların, biraz içkilerin ve belki de aşkların, sevilerin, iç burukluklarının, özlemlerin aralarından biraz körebe, biraz da köşe kapmaca örneği sürdü gitti.</p>
<p class="calibre1">Bazı akşam Üzerleri, ve yıllarca da arife günleri, O beni nere-debulacağınıbilir (nerede olacak,basımevimde) ya da ben O'nun nerede olabileceğini kestirip sezinlemeye çalışırdım: (Bâbıâli'de bir yerde) .. İkimiz sessiz, sakin bir köşe meyhanesinde, benim için gecenin başladığı, O'nun için bitmek üzere olduğu bir vakte kadar susmaları konuşup, konuşmaları susmakla birkaç kadeh rakı (bazan da şarap) yudumlardık. Ben Kadıköyü'nde o Beşiktaş'ta (Valdeçeşme) oturduğumuz yıllarda, Karaköy'de. Ya da, erkense Galatasaray'da (Pasaj'da biraz durakladıktan (!) sonra ) ayrılırdık: O'nun ev-gece'lerinden biri başlamış olurdu, benim de gece-ev'lerimden biri. O'nun işi geceleri öznel çalışmasını öngörüyordu, benim işim de sabahdan öğleye kadar. Ayrılırken ona: "Aklın bende kalıyor ama, sen işinin başına git oğlum, ben sana sonra anlatırım. Senin içindeki fırtınalar bana bu gecenin de içinden sağ-salim, bilinç ve cür'etle geçme gücünü veriyor. Benim de her zaman olduğu gibi senden bir ders daha alacağım kalacak, onu da sen bana anlatırsın. Çünkü bende kalan aklın sana bazı pencereler açacak onun da bilincindeyim. Ortaklığımız berdevam, iyi geceler.. " gibilerden takılırken gülümsemelerle ayrılırdık. O çantası, düşünceleri ve duyguları elinde EVLER'ine yönelirdi, ben de GECELER'ime. O'nun evindeki geceler, benim gecelerimdeki ev aslında ayrı-ayrı şeyler değildi. Bu karşıt benzerliği tamamlayan bir başka nokta da, her ikimizin dergi ve kitap tutkunluğu idi. İkimizin de kitaplığı başvurulacak nitelikte ve nicelikteydi. Çağdaşımız ortak dostlarımız anımsar sanıyorum.</p>
<p class="calibre1">* * *</p>
<p class="calibre1">Yaşam biçimlerimizin ayrılığı, bizi şiirlerimizde oluşacak kişiliklerimize iten nedenlerden biriydi. Bence evcillik sıcaktı hep, ama O evcildi. O'nca da Bohem sıcaktı sanıyorum, ve gene O evcildi. Bir kitabını bana şöyle imzalamıştır:</p>
<p class="calibre1">"Kitaplar diyor bize kurtul, gel..</p>
<p class="calibre1">Almamızla bırakmamız bir olur,</p>
<p class="calibre1">Böylesi daha güzel."</p>
<p class="calibre1">Şimdi bakıyorum da şiirde sanki bir işbölümü yapmışız, yaşam biçimlerimizdeki gibi. Belki de bu yüzden, bir an olsun birbirimize küsmedik, darılmadık: O "GİZLİ SEVDA''larla açıkladı, ben sevda gizlemelerle... Denilebilir ki: Savaşımız benzer, savaş alanlarımız ayrı idi. Aynı fırına ayrı aşlar sürdük diyebilirim.</p>
<p class="calibre1">Bir mesajı bölüşüp paylaşmış olmamız, (benim hissem ne olursa olsun) beni yüceltiyor.</p>
<p class="calibre1">Ancak kendimi O'nunla anlatabilirdim. O'nu da kendimle. Bu tamamlama ile hep övüneceğim.</p>
<p class="calibre1">Kendimi onun kampından sayışım (bu benim sav'ım da olsa) insanı, insanları gözlemlemedeki eşdeşliğimizden geliyor. Şimdiki öksüzlüğüm de ondan.</p>
<p class="calibre1">Anılarımda bundan böyle ne sürdüreceğimi çok iyi biliyorum. O'nca ve O'na göre olmayanı ayırdedebilecek kadar ona yakınlığım birinci gerçek. Şimdi bir başka duyguya (derse) onun ora'daki yakınlığı kadar yakınım.</p>
<p class="calibre1">"Uzaklarda olmalıyım, çok uzaklarda . Bir yakın'ım öldümü."</p>
<p class="calibre1">Bu dizeler tüm özlemlerin, duyuların, sevilerin, korkuların ve sonuçların yanıbaşındalığının duyarlılığını yansıtmıyor mu? Ve:</p>
<p class="calibre1">"Şayet geceleri sarhoşsam Delil gösterin içtiğime.</p>
<p class="calibre1">Bir kızın yanına gidip konuşsam Çok mu görülmeli gençliğime.</p>
<p class="calibre1">Bir gün gelir şahit ister Bu yollardan geçtiğime."</p>
<p class="calibre1">Y<sub class="calibre6">a</sub>ş<sub class="calibre6">a</sub>mın bir tür ölçümünü içermiyor mu?</p>
<p class="calibre1">Aşkların, ürkü'lerin, avunmaların, iç burukluklarının, (heyecanların değil) helecanların, dalıp-dalıp gitme'lerin, her ney<sub class="calibre6">se</sub>, yalnızlıkları anlatımının yorumunu kendi çektiği çizgisinin yaklaşımında izlemek.. Kendini yaşamak, bu ego'da başkalarını da yaşamak.. Oyle pek kolay değil!</p>
<p class="calibre1">"Bayramda gidecek kimsesi</p>
<p class="calibre1">Olmayan insan</p>
<p class="calibre1">Aslanları görmeye parka gitti.</p>
<p class="calibre1">Aslanlar taştan,</p>
<p class="calibre1">Oysa bir insan..</p>
<p class="calibre1">Nasıl anlaştılar dersiniz,</p>
<p class="calibre1">Anlaştılar."</p>
<p class="calibre1">......</p>
<p class="calibre1">Edebiyat, şiir günleri, geceleri, toplantıları yapmak o zamanlar çok yaygındı. Bir grup şair ve öykücü ve romancı bir tiyatro grubu gibi kümeleşmiştik. Çağrılara seve seve katılırdık. Kitap yayınları yanında, o zaman bir tür "canlı yayın"dı o şiir mafine'leri ve suare'leri.</p>
<p class="calibre1">Okullardan, kurumlardan bir sanatçının bulmakla ısındığı ilgi içinde, alkışlarımızı alırdık. İkimizin topladığı alkışların orantılı yankılarını şimdi anımsadıkça, şirketimizin başarılı sürdüğünü söyleyip onu gülümsettiğimi hatırlıyorum.</p>
<p class="calibre1">En uzun süreli beraberliklerimiz İstanbul dışı uzak-yakın çağrılı gidip günlerce kaldığımız kentlerde ve gidiş-dönüş yollardadır. Onların da gecelerini toplarsak bir ayı doldurmaz.</p>
<p class="calibre1">......</p>
<p class="calibre1">Gözden kaçacak kadar küçücük, incecik bir durumu, bir yaşam parçasını, bir duyguyu, bir düşünceyi işleyiverir, kalıcı kılardı. Başkaları da görüverirdi. Neş'edeki burukluğu vurgular, umutsuzluktaki sönük ışığı bulup çıkarır yakardı.</p>
<p class="calibre1">Şiirinin kurgusu sessiz-sakin bir direnişin gür sesinden oluşuyordu. Bu nasıl oluyordu? Amacma varmak için gereken araç-ge-reçlerin de ustası olduğundan oluşuyordu. Biraz daha katmalıyım:</p>
<p class="calibre1">Heceleri sözcük, sözcükleri cümle yapma hüneri, (tersinden karşıtını söylemek de olası) yolunu kısaltıveriyordu. Buna, bu bilgiye, sezgiyi ekleyince, şiirinin özü ve etkisi, bilindiği gibi belleklerde yerleşiveriyordu.</p>
<p class="calibre1">Bir şairin kullanmadığı kelimeleri saptamakla onun şiirine yaklaşmak olasıdır. Kullandıklarını istifleme biçimine eğilmek de bir başka tahlil yöntemidir. Şairin portresini bu iki yoldan birinden giderek çizmek yanlış olmaz.</p>
<p class="calibre1">Aynı konuları işleyen şairlerin, o konulara getirdiği boyutların karşılaştırmalı ölçümlemesi şairlerin boyunu da saptar.</p>
<p class="calibre1">İnsanlığın değişen serüveninin içeriğini oluşturan, bir değişmeyen (constant) konumlar zinciri var ya! O zincire yeni halkalar eklemek, ve bu yola bir yaşam adamak... Olanlara olmuşları eklemek, olmuşlara olacakları katmak. Bakmayın bakmadığıma der gibilerden, onlara, neler gördüğünü kanıtlarcasına konuların üstüne- üstüne eğilmek.</p>
<p class="calibre1">"Kimseler ölümü sevmezdi Şairler yazmadan önce."</p>
<p class="calibre1">Ve duyarlılıkların tükenip yaşam konvoyunu bırakmasından ötelerde, o hiç duraksamayan belleğin, insanlar nasıl olursa olsun yaşadıkça, ama gündüzlerinde, ama gecelerinde, uykuları kaçınca, uykularından uyanınca, bir anıya dalınca, BEHÇET NE-CATİGİL diye bir ata binip yaşam savaşlarında, buruk korkularının üzerine-üzerine yürüyeceklerine ya da yitik sevgilerine dört nal koşacaklarına ben inanıyorum.</p>
<p class="calibre1">Ama bir günün bitiminde, ama başlangıcında.. Ama giderken, ama dönerken.</p>
<p class="calibre1">Dün gece (4.9.1980 Perşembe) Televizyonda "Yaşayan Edebiyatçılar" programını izledim. On dakika süren yayında şunları düşündüm:</p>
<p class="calibre1">İlkin aklıma "ölen edebiyatçılar" geldi bir bir.</p>
<p class="calibre1"><span class="calibre3">Sait'e Mektup</span></p>
<p class="calibre1">5/9/1980</p>
<p class="calibre1">Cuma</p>
<p class="calibre1">Sait,</p>
<p class="calibre1">Bugün 253 lira 29 kuruşluk bir makbuz imzaladım ve 200 lira aldım. Elli üç lira yirmi dokuz kuruş da stopaj.</p>
<p class="calibre1">Ölümünün yirmi beşinci yılında, Milliyet Gazetesinin Sanat Dergisi'nde.</p>
<p class="calibre1"><a id="bookmark21"></a><span class="calibre3">Otobiografi</span></p>
<p class="calibre1"><a id="bookmark22"></a><span class="calibre3">Nasıl ölmedim</span></p>
<p class="calibre1"><sup class="calibre5">Ö</sup>lmelerim yaşamımın romanı</p>
<p class="calibre1">Yaşadığımı şiirlerimde en yoğun yönleriyle, en kesin sandığım biçimlerde, en kısa olduğuna inandığım ölçülerde verdim, veriyorum, vereceğim.</p>
<p class="calibre1">Şiirim nasıl, yaşamalarım =/eşit ölmelerimin şiiri ise.. Romanım da ölmelerim =/eşit yaşamımın romanı.</p>
<p class="calibre1">Ölmelerim derken çoğulu kullandım, yaşamım derken değil. Öyle de ondan. Yaşamımı çoğul ile ne büyütebilir ne de çoğaltabilirdim. O ne ise o idi. Ama onun içindeki parçaların hepsi biraz ölmekti benim için.</p>
<p class="calibre1">İstedim.. İstediklerim olsa idi başka. Olmadı.</p>
<p class="calibre1">İstedim.. Ama yanlış, ama doğru istedim. Olur, olmaz demeden istedim. Düş değildi istediklerim. Büyük ya da küçük şeylerdi. Uzak ya da yakın şeylerdi. Ben istedim. Usanmadan, korkmadan, çekinmeden istedim.</p>
<p class="calibre1">Bu yüzden, isteklerim bir gerçeği sürdürdüler. Çağımda beni bende çağımı yansıttılar. Yakıştırma olmadıkları için, uydurma olmadıkları için gerçeği izlediler. Daha doğrusu, izledikleri gerçek idi hep.</p>
<p class="calibre1">O uyuşmazlık, o çatışmadır ki, beni, dünkü benden koparmadan bugünkü bene iletti. Bugünkü de yarınkine iletecek.</p>
<p class="calibre1">Bunları sayışım bir böbürlenme değil. Artık değişmem.</p>
<p class="calibre1">Çünkü düşe kırıla iş açlığa kadar dayandı. Ezik, yenik olmayı gücü olmamak sandılar. Direncimi kıskanan önüme çıktı. Kendilerine benzemediklerim küplere bindi. Yalan kullanmayınca çevremdekilerin ilişki düzenleri aksadı. "Biraz da kötü ol" demeye kadar vardırdılar. Önce, "Temizsin, safsın" diye başlamışlardı oysa.</p>
<p class="calibre1">Gittikçe yeniliyor, geriliyor, çalınıyor ve dolandırılıyordum.</p>
<p class="calibre1">Kişiliğimi hiç değiştirmeden yürüyordum. Uyuşmaya, pazarlığa girişseydim dört yanımdan destek yağacaktı. Yardımlar görecektim. Önceleri belli belirsiz söylediler, sonra açıkça.</p>
<p class="calibre1">Demek istedikleri bir bakıma da şu idi: "Bizlere benze biraz." Bir kıvamda onu da denediler.</p>
<p class="calibre1">Niçin olmadı. Niçin ne onların dediği oldu, ne de benim dediğim. Bunu olayları sıralamaktan başka bir yol ile anlatacağımı sanmıyorum. Onun için yazayım dedim. Şiirlerim bana tanık ama, bu ancak günümüz için. Yarın onlar kendi bağımsız anlamlarını sürdürecekler. Girmediğim oyunların tortularını taşımayacaklar. Ben şiire öykü koyma yanlısı olmadım. Şiirimi savunma aracı yapmadığım gibi, onunla saldırılarda da bulunmadım. Şiirimi başka yaşam araçları sırasına da sokmadım. Onları kendi başlarına bırakmak iyi idi bence. Gittikleri kadar gittiler, gururlandıracak yankılar geldi onlardan. Zaten ben de bilmiyor değildim.</p>
<p class="calibre1">Çevresine kızıp toplumdan bilenlere alaylı baktığımı saklamayacağım. Toplumdan bekleyip çağma sövenleri gülümsemeyle karşıladığımı da.</p>
<p class="calibre1">Giden bir gemiydi bence. Tarihçiler, sosyologlar, ekonomistler onu anlatmakda. Ben de onu anlatacağım. Birey yoluyla olmayacak bu. Olaylarla, olaylar içinde olunduğu gibi, olaylara karşı da olunabilir. Birey grupları deyebileceğim partiler yok mu? Bence dünyadaki açlar, aç bırakılanlar bireydir. Savaş hazırlayanlar, çıkarlarına kütleleri gözetleyen bireyler bir ordudur.</p>
<p class="calibre1">Kendi olmanın, kendi kalmanın, geminin gidemediğinin nedenlerini ben de bir yol ile anlatıyorum. Ben de ödememi kalmayacaklarla kalacak olanlar arasında zamana yapacağım.</p>
<p class="calibre1">Aç kalmamanın yolları ille, onlarla olmakdan geçmez. İstediklerimi anlatırken, istemediklerimi göstermek ödevi bence büyük.</p>
<p class="calibre1">Daha önceden başlamasını gördüğüm dönemeçlerin artık b<sub class="calibre6">e</sub>nce gizli bir yönü yok. Şimdiye kadar elimden geleni yaptım. Y<sub class="calibre6">a</sub>şamın köşe bucağını tanıdım. Kişiliğim belirdi. Ödemelerimi yapmakdan kaçınmamış biri olarak, neler yazacağımın tablosu kafamda, yazmalıyım.</p>
<p class="calibre1">Bir şairin romanı bu, bence. İçinde şiirden ve onun yankılarından çok az bulunacak. Daha da iyi.</p>
<p class="calibre1">Öyküye de benzemeyecek. Olaylar, dağıldıkları ve kapsadıkları yılları toplaya toplaya geçecek. Çağımdan ve çevremden bir belge olacak yazılarım.</p>
<p class="calibre1">Benim niçin böyle olduğumu onların niçin öyle olduklarını verecek, ya da karşıtını.</p>
<p class="calibre1">Ölçüm şu: Ne bendeki onları çizip öykülenmek. Ne de on-lardaki beni tasarlayıp romanlaşmak. Ortaya olayları almak... Ayrıca söylemeyi fazla buluyorum. Ben melek değilim, onlar da şeytan. Yalınlığım teraziyi ve dengeyi sağlayacaktır.</p>
<p class="calibre1">Şimdi, başlıyor.</p>
<p class="calibre1">Herkes yerine, marş-marş.</p>
<p class="calibre1"><span class="calibre3">Programı sunuyorum: Sıra ile maddeler</span></p>
<p class="calibre1">I. SAYGI: Beni önceden tanıyanlara ve bugün biraz tanıyacaklara unutanlara ve unutmayacaklara.</p>
<p class="calibre1">Saygı duyarım en önce ben başkalarının zamanına. Kısa ve sayılı bildiğim yaşam içinde:</p>
<p class="calibre1">Yerden, paradan, vesaire'den önce zaman'adır benim saygım ve onun içindekilere.</p>
<p class="calibre1">Eğlendireceğim ama düşündüreceğim de.</p>
<p class="calibre1">İşimiz bu.</p>
<p class="calibre1">Her zaman tren kalkmak üzere.</p>
<p class="calibre1">Kısa kesin söyle'den yanayım.</p>
<p class="calibre1">Bilmeksizin ne yaptıklarını Ve yapmaksızın ne bildiklerini</p>
<p class="calibre1">II. EKMEK "Taze olsun misafire çıkaracağım" dedi</p>
<p class="calibre1">Ben de bunun üzerine taze olsun dedim..</p>
<p class="calibre1">* <a id="footnote2"></a><sup class="calibre5"><a href="#bookmark23">2</a></sup> *</p>
<p class="calibre1">Şiirin haritası çiziliyor. Bunu eleştirmenlere yaptıran sanatçılar var.</p>
<p class="calibre1">Şiirin coğrafyası konu olmaya başladı.</p>
<p class="calibre1">B<sub class="calibre6">en</sub> bir konuyu elinden tutup buraya getirecek kadar antipatik değilim.</p>
<p class="calibre1">Gülmemi sebepli sebepsiz, uçucu zaman yemesi içinde.</p><div class="calibre11">
<p class="calibre1">Yaşamak sanatı İnsanlık mesleği.</p>
<p class="calibre1">* * *</p></div>
<p class="calibre1">Ne oldumsa onu tuttum kendimi getirdim. Eğer bugüne kadar olmadıysa 20 gün içinde olamaz.</p>
<p class="calibre1">En önemli zaman'dır. Çünkü her şey onunla onda olur. Olmamak da onunla onda olur. Saygım sizedir ötesini saymam.</p>
<p class="calibre1">Şairler onda der, onda susar. Onda direnenler uygar ama tarih kazanlarının dibi kara ülkelerde gerçek şairlerin arasına % 5 oranında kof isim girer. Bu % 5'i hiç geçemez. Çünkü saygılıdırlar. Neden, muhakkak diplerinin bir yerinde kara vardır. Korktukları için deşilmekten, kendi önlerine ve aralarına saygı'dan bir <span class="calibre3">duvar</span> çekmişlerdir.</p>
<p class="calibre1">Saygının özüne yabancı kalıp karşıtı olanı sever beğenirler. Uygarlıklarını bitirip geri kalma sırasına giren ülkelerde kof isim sayısı % 20'yi geçmemelidir.</p>
<p class="calibre1">Geçerse gelişmemiş toplumdur o .</p>
<p class="calibre1">Neyse..</p>
<p class="calibre1">Şairler der.</p>
<p class="calibre1">Koflar sıralar.</p>
<p class="calibre1">Saygılı uygarlar dinlemez.</p>
<p class="calibre1">Geri kalmışlar hiç dinlemez.</p>
<p class="calibre1">Ne kadar ayıp değil mi "hiçbir şey demeden yer tutmak". Utanmadan direnmek.</p>
<p class="calibre1">* * *</p>
<p class="calibre1">Artık o geniş zamanlar yok. Bu bir konferans değil. Ben bir konferansçı değilim. Konuşmak için geldim. Siz de dinlemek için.</p>
<p class="calibre1">Eski zamanlardakilerinki gibi engin rahatlık içinde 4/4, tuzunuz kuru değilsiniz, tedirginsiniz biliyorum. İşiniz yolunday-</p>
<p class="calibre1">sa muhakkak içiniz yolunda değil, rahatsızsınız, işiniz yolunda değilse gene öyle. Tuttuğunuz takımdan partiye kadar, size gü<sub class="calibre6"></sub>venlik - uzun vade - verecek bir konu yok.</p>
<p class="calibre1">Aceleniz var. Sözleriniz var. Paranız eksik, istedikleriniz tamam değil. Tamamlanamayacak da.</p>
<p class="calibre1">Çekilip bir kenara sindire sindire, uzun romanlardan beter insanın canını sıkan, sıktıkça bir damla anlam suyu çıkmayan öyküleri okuyamayorsunuz.</p>
<p class="calibre1">Geminin gittiği sularda gemidekilerin çatışması geminin geleceğini daha çok düşündürüyor insana.</p>
<p class="calibre1">Öyle sorunlar dinleyor okuyorsunuz ki, karşılığı gülmek, ama hüzün.</p>
<p class="calibre1">Ne nerede kimin, kimsenin cevap verecek bir durumu yok. Japon edebiyatı, Romen edebiyatı, Yugoslav edebiyatı. Cart</p>
<p class="calibre1">cart.</p>
<p class="calibre1">* * *</p>
<p class="calibre1">Birbiri üstüne kötü şiirler, ki kötülükleri zamanlarına ayak uy-duramayacak kadar ağır, geri, boş ve çok söz yüzünden.</p>
<p class="calibre1">Vakit yok. Herkes bilir duruma geldi. Bilmek, yaşam ve yaratmalarında uygulamak ellerinden gelmiyor.</p>
<p class="calibre1">Başka türlü yapamadıkları için.</p>
<p class="calibre1">Aralar kısaldı, hızlar çoğaldı.</p>
<p class="calibre1">Sanatta kötü eser artık cezasını kendi çekmiyor. Bir çevreye çektiriyor.</p>
<p class="calibre1">Dili biri önden çekiyor. Biri arkadan çekiyor.</p>
<p class="calibre1">Her iki yönde de dil çekiyor.</p>
<p class="calibre1">Problem haklı ile haksızı ayırmaktan çıktı. İki haksızdan daha az haksız olanını seçmeye kaldı.</p>
<p class="calibre1">Az yaratan çok bağırıyor. Çok yazan çoklukla uzunu birbirine katıyor, tekrarlara yöneliyor.</p>
<p class="calibre1">Ama benim vaktim yok. Söylüyorum, duymuyor.</p>
<p class="calibre1">Benim vaktim yok, anlayor musun kısa kes diyorum. Sinemaya gideceğim, tiyatroya gideceğim, maça gideceğim. Bir yere gideceğim diyorum.</p>
<p class="calibre1">Bu kadar kitap çıkarma param yetmiyor diyorum. Kısa kes diyorum.</p>
<p class="calibre1">E<sub class="calibre6">s</sub>kiden bir vapur, bir tren kaçırınca bir saat, bir gün kaçırırdın. Trene binince de kaçırırdın ya.</p>
<p class="calibre1">Şimdi iskelenin kapısından gişenin önüne gelinceye kadar senin kaçırdığın vapura değil yeni yanaşana yetişiyorsun. Aklın kaçırdığın vapurda.</p>
<p class="calibre1">Gece Kadıköy'den Pendik'e gezmeye taksiyle 50 liraya gidiyorsun. Kastamonu'ya 15 liraya otobüs kalkıyor.</p>
<p class="calibre1">* * *</p>
<p class="calibre1">Kırdan geliyorsun. Bir iki aile birlik olmuş kilimlerini sermiş kır yemeği yiyorlar.</p>
<p class="calibre1">Burada kalsa ya, hayır, ille yakınlarından geçecek ne yediklerine bakacak, yavaşlayacak konuştuklarını duyacak.</p>
<p class="calibre1">Sayıklama bunalım eserlerini de bunlar okuyor.</p>
<p class="calibre1">Yazıp yazıp kendilerini de seni de bir bitmemişlikte bırakıyorlar.</p>
<p class="calibre1">Karşısında mini eteklisi oturuyor. Gözü maksilide.</p>
<p class="calibre1">* * *</p>
<p class="calibre1">Bir ülke karşıtı bir yapıt yazmış birini tanıyorum.</p>
<p class="calibre1">Satışı çok oluyor. Parlak karton kapaklı kitaplarım diyerek yalnız o ülkenin ihracatından olan o kapağı kullanıyor.</p>
<p class="calibre1">Göz kırpıyorum gülümsüyor.</p>
<p class="calibre1">* * *</p>
<p class="calibre1">Edebiyat hayatı <span class="calibre3">ileride olmayacaklarla şimdi olmayanların</span> bir savaşıdır yarışıdır demeyelim de</p>
<p class="calibre1">kapasite beklemesidir deyelim.</p>
<p class="calibre1">İnsanlık çok ünlü taşıyacak durumda değil. Yarınkilerden almak için dünkülerden atar. Alırken de atarken de özel çağlara özel ölçüler kullanır.</p>
<p class="calibre1">Kimi önce gelmiştir, yadsınır.</p>
<p class="calibre1">Kimi geç kalmıştır, gelmiştir boş verilir.</p>
<p class="calibre1">Kimi unutulmuştur, hatırlanır.</p>
<p class="calibre1">Aya ayak basılır:</p>
<p class="calibre1">Bu kimine göre "ay ayaklar altında kaldı artık"tır kimine göre "ay efendim insanlar tarafından (bu kelimeyi çok severim) fethedilmiştir."</p>
<p class="calibre1">* * *</p>
<p class="calibre1">Kendine göre bir sayım yapar. Her şeyde olduğu gibi <span class="calibre3">virgül,</span> bunda şansın yeri yoktur.</p>
<p class="calibre1">Yunus'un dediği gibi olur. Kimi: VAR BİRAZ DA SEN OYALAN</p>
<p class="calibre1">O şişinir küçük dağları yaratır.</p>
<p class="calibre1">Sonra:</p>
<p class="calibre1">Küçük tepelerin altında kalır.</p>
<p class="calibre1">Yani:</p>
<p class="calibre1">Kimi küçük oynar yutturur kimi küçük oynar tutturamaz.</p>
<p class="calibre1">Benim için kaç yol var:</p>
<p class="calibre1">A) <span class="calibre3">Size gösteri yapsam.</span> Atsam tutsam.</p>
<p class="calibre1">(Bunu yutturamayacağımı biliyorum.</p>
<p class="calibre1">Demek o kadar akıllıyım.)</p>
<p class="calibre1">B) <span class="calibre3">Büyük lâflar hazırlayıp, arayıp bulup burada saysam. </span>Bilgini oynasam. Nezaket ve pişmanlıkla içinizden okuyarak..</p>
<p class="calibre1">C) Şu yalın: Yani <span class="calibre3">Ne ise</span> o.</p>
<p class="calibre1">......</p>
<p class="calibre1">Bir bloknot bir kalem vardır.</p>
<p class="calibre1">Bu bir portföy bir anahtar destesi de olabilirdi.</p>
<p class="calibre1">Onu da fena oynamazdım gibi geliyor: Neden?</p>
<p class="calibre1">Çünkü linci turda oynayamadım.</p>
<p class="calibre1">Ama bloknot hep vardı: Belki de onun için Bloknot:</p>
<p class="calibre1">Kendimi izlerim ben. Bu adam ne yapıyor ne ediyor diye. Not alır kendimi göstererek - Şefime bildiririm. O üzgün, düşünür, ölçer biçer raporunu verir. Bu bloknota dayanarak beni yüce divan'a çıkarır.</p>
<p class="calibre1">Bu arada savunmamı yaparım. Onları sonra yayınlarım. Azını.</p>
<p class="calibre1">İşte onlar benim uzun şiirlerimdir.</p>
<p class="calibre1">(Herkes sanır ki uzun savunma insanı kurtarır. Hele duruşma öğleden sonra ise.. kimse nasılsın demeye zor dayanır..)</p>
<p class="calibre1">Arada bir susarım.. Notlarım devam eder. Sürekli gizlidir. Şefe çıkarmam.</p>
<p class="calibre1">O ara bir sivil polis gelir: Niye yazmıyorsun? der.</p>
<p class="calibre1">SANKİ YAZMAK YAYINLAMAK:</p>
<p class="calibre1">Ben yazıyorum. Yayınlamıyorum derim. Benim tezgâh ufak. Ben yüzbinlerce kişiye aynı malı çıkaramam. Hile yapmam gerekir. Kaliteyi düşürmem karıştırmam gerekir. Ben de ona razı değilim: Yani ben: Sürümden kazanan bir şey değilim. İthâlaten toptancı, perakendeci kârını alayım diye firmalar kuramam.</p>
<p class="calibre1">Efendim, arandıkça bulunacak kadar bir pazarda aynı kalitede malımız vardır.</p>
<p class="calibre1">Şan olsun diye. Markayı bozmamaya çalışırım.</p>
<p class="calibre1">Derecesini düşürüp miktarını çoğaltmak.</p>
<p class="calibre1">Fiyatını indirip pazarı genişletmek.</p>
<p class="calibre1">Harcımız değil bizim.</p>
<p class="calibre1">Bir satırda bitmeyen şiir bence sonsuz bir azaptır. Demek ki bit-meyor derim. Uzadıkça içim içimi yer.</p>
<p class="calibre1">SAYGI duyarım başkalarının en önce zamanına.</p>
<p class="calibre1">* * *</p>
<p class="calibre1">Takdime ait: BEN</p>
<p class="calibre1">Ben yanlışları kaldıracak kadar çoğul değilim. Başka şairin duymayacağı bir hata beni yıkabilir.</p>
<p class="calibre1">Ben <span class="calibre3">yanlış</span> yapamayacak kadar bir durumdayım..</p>
<p class="calibre1">Adım çıkmış bir kere çıktığı gibi.</p>
<p class="calibre1">Değiştiremem onu.</p>
<p class="calibre1">* * *</p>
<p class="calibre1">— Olmadığına inanç getirilen bir yazıyı (şiir veya öbür türler) yırtıp atmak, öyle bir heykeli kırmaktan kolay mıdır?</p>
<p class="calibre1">— Çok yazmak..</p>
<p class="calibre1">— Kelimelerin uydurmalığı bizim onlara alışmaklığımız.</p>
<p class="calibre1">İnsanların yaşantılarının yanında süregelen ya da süre giden kelimeler vardır. Bunların bir çoğu yediklerimiz içtiklerimiz gibi doymamıza birçoğu da acıkmamıza bağlıdır. Uyutan, uyandıran kelimeler vardır. Çok alıştığımız için hava gibidirler bizce. Onların yokluklarında anlarız olmadıklarını. Varlıklarında anlaşılan kelimelerin çoğu da yeni olayların yeni durumların anlaşılması kolay kelimeleridir. Bunlar bizi sevindirir ya da kızdırır.</p>
<p class="calibre1">Bir de kelime olarak var olduklarında (an) bize yeni bir olay, yeni bir yaşantı, yeni bir sanı açan kelimeler vardır. Bunlar bir bakıma, hayatı düzden alanlara göre tehlikesiz ama derinden alanlara ve alacaklara tehlikeli kelimelerdir. Tehlike bir olaydır hayatta ama felsefede ve sanatta ve düşünce dünyasında bir değerdir tehlike. Tıpkı oyun gibidir: Çocuklara eğlence, büyüklere değil. Çocuklar oyunlarıyla dünyanın içine inerler. Büyükler oyunlarıyla yeni bir dünyaya uzanmak isterler kendi dünyalarından. Çok kişi dünyasını kendi kurmayıp olayların, yılların, durumların esintisine bırakmış olduğu için, bir gün kendi yaratacakları bir dünyaya oyunla uzanmak isterler.</p>
<p class="calibre1">Ne oyunu tadabilirler ne de yeni bir dünya.</p>
<p class="calibre1">.. * *</p>
<p class="calibre1">Bir konu üzerinde konuşacağım. Ama ben bu konuşmayı karşılıklı kılacak şekilde düzenlemeye çalışacağım. Yani bir konu üzerinde konuşacağız.</p>
<p class="calibre1">Yalnız şu var: Konumuz varsın değişmesin ama bu konuyu eğlendirici, dinlendirici mi yoksa konferans şeklinde mi yani zaman zaman sıkıcı esnetici mi işleyelim.</p>
<p class="calibre1"><a id="bookmark7"><sup class="calibre5"><a href="#footnote1">1</a></sup></a></p>
<p class="calibre1"> kitabın daha adını koymuş değilim.</p>
<p class="calibre1"><a id="bookmark23"><sup class="calibre5"><a href="#footnote2">2</a></sup></a></p>
<p class="calibre1"> * *</p>
<p class="calibre1"> * *</p>
</body>
</html>
