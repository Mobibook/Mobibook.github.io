<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">Bayla Opu Aya Tat</span></p>
<p class="calibre1"><a id="bookmark1"></a><span class="calibre3">Prolog Yazar</span></p>
<p class="calibre1">(Girer) Sessizlik bir az, belirsiz çok belirsiz bir kararsızlık tutumu. Sanki hem çok sözü var da hangisinden başlayayım? Ya da hiç sözü yok da söyleyecek ne bulayım? gibi belirsiz ama çok belirsiz bir kararsızlık tutumu. Sadece, bu kelimenin üzerine basar (ayağı ile işaret) sa-de-ce seyircilerin ilgilerini çekip bırakacak kadar.</p>
<p class="calibre1">Seyircilerin tümünün değil tabii. Sadece bu gece buraya gelen seyircilerin. Söze başlar:</p>
<p class="calibre1">Bu oyunu ben yazdım. Ama ben oynamayacağım. (Omuzu üzerinden bir başparmağı ile geriye işaret.) Bu oyunu size oynayacaklar. Beş dakika.. yani ben.. beş dakika.. demek istiyorum. Oyunla ilgili değil. Zaten açıklanacak bir yönü yok. Apaçık <sup class="calibre5">bir</sup> şey. Bir dram .. hayır hayır bir komedi. Bunu kurcalamamalı. Bu sonra belli olacak. Hayat dram olacak kadar çirkin değil. Komedi olacak kadar güzel değil. Canım bir karar ver.</p>
<p class="calibre1">Ben de zaten oyundan sonra çıkayım diye düşünmüştüm önce. Ama belli olmaz ki. Vapurunuz vardır, aceleniz vardır, saatiniz vardır, dakikanız vardır. Birbirine uymaz. Unutursunuz. Olmayacak şey mi?</p>
<p class="calibre1">(Kol saatine bakar) İkisi gitti. Üç kaldı. Ben size üç dakikada oyunu anlatabilirim. Bu, yazarla oyuncular arasında geleneksel bir anlaşma işine bağlı olduğumdan. Ekmekle oynamamalı.</p>
<p class="calibre1">Ekmeksiz oynanamayacağını da ben kimseye meselâ hiçbir dol-rnuşcuya anlatamadım.</p>
<p class="calibre1">Soğuk: İşte bu aradaki farkı göstermek içindir. Sonra şu benim yerimde şu an hangi oyuncu olmak ister.</p>
<p class="calibre1">Hatta bana bu önsözü ve yazarı (kendini gösterir) çıkarsak olmaz mı? dediler. Katiyen olmaz dedim onlara. Ben bir yazar olarak seyircilerin, geç gelenlerin, gişelerin, büyük şehirlerin haklarını koruyorum. Belli olmaz şu an bir kişi daha bilet alıyor olabilir. Bir vatandaş oyunu görmek istesin biz ona tiyatrosever olarak engel çıkaralım. Sonra da tiyatro gelişmiyor, halka yayılmıyor diye yakınalım diye mi?</p>
<p class="calibre1">Ben beşer dakikalık oyunlar yazdım. Yüz tane kadar. Hem çok kalabalık şeyler de değildi. Yirmi, otuz kadar oyuncu arasında geçen olaylar. İki üç lâfta bir iki kişiden fazla da öldürmüyordum.</p>
<p class="calibre1">Çok beğendiler. Ama seyirci daha henüz o kadar (yutkunur) olmadı dediler. Uçak alanlarında tiyatrolar açılırsa işin iş dediler. Çünkü o zaman oyun biter bitmez herkes uçağına binip gideceği için kimse benim peşime düşmezmiş. Şu imza meselesi.</p>
<p class="calibre1">(Saatine bakar) Bir dakika kaldı. (Ciddileşir, normal mübalağa yok)</p>
<p class="calibre1">Eğer tam gözler yaşarırken durursa.</p>
<p class="calibre1">Eğer gülüşler tam yarıda kalıverirse.. Çok zor bir şey. Hele önceden söylemek bunu daha da güzelleştiriyor zorluğunu. (Durur bakar)</p>
<p class="calibre1">Ben dedim ki:</p>
<p class="calibre1">Bilmemenin sınırı yoktur.</p>
<p class="calibre1">Hayır öyle değil. "Bilginin ötesi yoktur" dediler bana, "hayat kısa ölüm uzundur" dediler bana.</p>
<p class="calibre1">Ben iki dördün yarısıdır deseydim. Hayır öyle değil, dört ikinin katıdır deyecekler miydi bana?</p>
<p class="calibre1">Perde açılıyor. Hiç ilgisi olmayan konularda bir kadın ölmüştür, bir çocuk düşmüştür pencereden. İkiz kardeşinin ağlamasını duyan anneleri mutfaktan gelince pencerede bakar ki biri yok. Bir adam, bu bir babadır yandan bakılınca, karşıdan bakılınca bir oğuldur. İşte o adam babasını yangından kurtarayım diye koşarken kucağında çocuğu ile otomobil altında ezilmiş. Şoför çıldırmıştır. Bu olaylar olmuştur. Şoför akıl hastanesinde eşini ve çocuğunu vurduktan sonra paranoya olduğu anlaşılan bir gencin koğuş komşusudur.</p>
<p class="calibre1">Bahçe Erenköy'ünde dört beş evin ortalarındaki bir bahçedir. O bahçenin, o evlerin, oradakilerin bu anlattıklarımla hiçbir ilgileri yoktur.</p>
<p class="calibre1">Oyunun adı AYLA TOPU TAYA AT idi, olmuş BAYLA OPU AYA TAT.</p>
<p class="calibre1">Değişik kadın erkek tipler = değişik eğlenceli ve tortulu .</p>
<p class="calibre1">Değişen değişik'tir hepsi.</p>
<p class="calibre1">Yalnız biri değişmeyen değişik'tir = ağır havalı fakat berrak.</p>
<p class="calibre1">Her girişinde sahne huzura girer.</p>
<p class="calibre1">Her çıkışında çelişme çekişme.</p>
<p class="calibre1">Aşk sanılan korkaklıklar, yalanlar.</p>
<p class="calibre1"><a id="bookmark2"></a><span class="calibre3">Fantasia</span></p>
<p class="calibre1">Küçük bir köyün büyük sözcüsünden, büyük bir kentin küçük sözcüsüne mektup.</p>
<p class="calibre1">Sayın Falan,</p>
<p class="calibre1">Ekselansınıza sayın dediğim için beni bağışlayın. Aslında size sayın değil, sayınız demem gerekirdi. l'den lOO'e kadar sayınız.</p>
<p class="calibre1">Beni bağışlayın da dememem gerekirdi. Beni bağışlayınız demem gerekirdi.</p>
<p class="calibre1">Siz bunu anlamazsınız demek isterdim size, ama anlayamayacağınızı bildiğim için demeyeceğim.</p>
<p class="calibre1">Diploma'si gereğince diploma verilmemesi öngörüldüğünü siz duydunuz mu?</p>
<p class="calibre1">Duyunuz sayınız Falan. Siz aslında Falan da değilsiniz Fa-lansınız. Çünkü duymadınız.</p>
<p class="calibre1">Gerçekler sizin nerenizde biliyor musunuz?</p>
<p class="calibre1">Bilmediğinizi ben biliyorum. Siz biliyor musunuz?</p>
<p class="calibre1">Hayır bilmiyorsunuz.</p>
<p class="calibre1">Evet bilmiyorsunuz.</p>
<p class="calibre1">Ben, (pardon biz) senin (pardon sizin) özürünüze bakmıyorum (pardon bakmayoruz) hiç olmazsa sen pardon siz bakın pardon bakınız.</p>
<p class="calibre1">Hoşt'ça kalınız.</p>
<p class="calibre1">Siz orada kalınız.</p>
<p class="calibre1">Sen orada kal.</p>
<p class="calibre1">Adı Soyadı</p>
<p class="calibre1"><a id="bookmark3"></a><span class="calibre3">Gecikmiş Yalanın Erkenleştirilmesi Yoluna Döşemeler</span></p>
<p class="calibre1">Akşam üzeri sana uğrayorum. Oturuyoruz. Senin telefonun seni parça parça edip mesafelere dağıtıyor.</p>
<p class="calibre1">Senin doktorluğun zayıflayor. Benim matbaacılığım incelip kopuyor. Çalışıyoruz. Ha babam çalışıyoruz. Torbalarımıza dolduruyoruz. Bizi bizden başka kimse yakalayamaz. Bizi bilmezler. Bizi bilmek bile bize kalmıştır.</p>
<p class="calibre1">— Yeni bir şeyler var mı?</p>
<p class="calibre1">— Var.</p>
<p class="calibre1">— Ne zaman?</p>
<p class="calibre1">— Yakında.</p>
<p class="calibre1">— Kaçıncı?</p>
<p class="calibre1">— Sonuncu değil.</p>
<p class="calibre1">— Bu da iyi mi?</p>
<p class="calibre1">— Ötekileri geçemese bile, altına da inemez. Söylemek hiç ayıp değil, zor ama müthiş şeyler var içinde. Eskilerin eksikleri azaltılıyor, yanlışları düzeltiliyor. Bu bana yetiyor.</p>
<p class="calibre1">Senden ayrılıyorum. Gece olmuş. Dönüyorum. Onlarca kalem yontuyorum. Uçlarını kırıp değiştire, kırıp değiştire yazıyorum. Müthiş şeyler. Eskilerin eksikleri azaltılıyor. Yanlışları düzeltiliyor. Yeni eksiklikler, yeni yanlışlar bulunması için yeni nesiller temin ediliyor.</p>
<p class="calibre1">Kendimden ayrılıyorum. Gece bitmek üzere. Uyumaya geçiyorum.</p>
<p class="calibre1">Yalan arkamda kalmıştır, tam gerçeklik içinde dimdik gerçek olmuştur.</p>
<p class="calibre1">Uyandıktan sonra önümde birçok yalanlar isterim. Hazırlayınız. Ben onları gerçek kılmasını biliyorum. Beni irkilten, arkamda kalan yalan ile önüme dikilen gerçektir. Böyle bir şey olmaz bence. Önümdeki uykuyu gerçekten saymayorum. Çünkü zor zoruna uyuyorum. Uyku gerçek olsa insanla yüzgöz olur mu, yılışır mı, gidip gidip gelir gene gider mi? Uyuyorum, ama nasıl? Uykuyu nasıl kandırdığımı, yakaladığımı benim bile aklım almayor. Bunu bana bile soramazsınız.</p>
<p class="calibre1"><a id="bookmark4"></a><span class="calibre3">Arkadaşlık</span></p>
<p class="calibre1">Bu davada, senin karşında bulunanlar arasında yer alışım, seni haksız saydığım için değildir. Senin açtığın davada senin hakkının çiğnenmemesini isteyenler arasında ben de varım. Bunu bil.</p>
<p class="calibre1">(Fakat) senin, cezalandırılmasını istediğin kimse benim arkadaşımdır. Onun yaptıklarını iyi bulmuyorum. Fakat davada benim yanında bulunmamı istediğini bana söyledi. "Sen yanımda iken dünyalar benim oluyor" dedi. Onun yaptıklarını doğru ve yerinde bulmadığım halde yanında yer aldım. Senin hakkının meydana çıkmasını isterken onun da sana bunu zorlukla vermesini sağlamak için çabalamasını beğeniyorum. O bence yerden göğe kadar haksız.</p>
<p class="calibre1">Fakat sen yerden göğe kadar haklı değilsin. Beni onun yanında tutan sebeplerden bir tanesi de işte bu.</p>
<p class="calibre1">O benim arkadaşım. Onu bırakamam. Kusurlarını bugünlerde ona anlatamam. Mamafih ileride anlatacağım. Anlatmadan duramam. Senin yanına gelsem dünyalar senin olmayacak. Ona dünyalar veriyormuşum.</p>
<p class="calibre1"><a id="bookmark5"></a><span class="calibre3">Son Kelime*</span></p>
<p class="calibre1">En sona sakladığınız kelimeleri söyleyin deye topladılar bizi.</p>
<p class="calibre1">Aşk deyeni astılar. Fazilet deyeni de, sağduyu deyeni de.</p>
<p class="calibre1">Sevginin her türlüsünü söyleyenlerin hepsini astılar.</p>
<p class="calibre1">Cesaret deyeni de.. İyilik deyeni de.. Özgürlük deyeni de astılar.</p>
<p class="calibre1">İnsan gücü deyeni de.. Ben deyeni de sen deyeni de siz deyeni de astılar.</p>
<p class="calibre1">Beni çağırdılar:</p>
<p class="calibre1">En sona sakladığım kelime "Yalan"dır dedim.</p>
<p class="calibre1">Durdular, düşündüler. Beni bıraktılar.</p>
<p class="calibre1">Onlar beni bırakınca ben:</p>
<p class="calibre1">— Bunu biliyordunuz da neden onlara öğretmediniz? deye sordum. Boyun büküp bana baktılar.</p>
<p class="calibre1">"Onlar asıldılar" dedim, sizi asmayacağım çünkü artık onlar zavallı oldu. Doğruyu bilmeden öğrenmeden gittiler. Siz bilip öğrendiniz ve kaldınız. Kalmak benim hakkım. Beraber kalamayız dedim. Kendimi asmak onlara haksızlık etmek olacaktı. Hepsini kestim.</p>
<p class="calibre1"><a id="bookmark6"></a><span class="calibre3">Yalnızlıklar</span></p>
<p class="calibre1">Odundan, kömürden başladı işe. Sonra yağ, pirinç, su.. Dışında ne bulduysa dışında biriktirdi.</p>
<p class="calibre1">Umduğu gün oldu. Yalnız o ısındı, yedi, yıkandı.. Sımsıcak, tomtok, tertemiz.</p>
<p class="calibre1">Öbürleri..</p>
<p class="calibre1">Soğukta kaldılar.. Sadece acıktılar.. Sürekli kirlendiler.. Dışlarında ne buldularsa içlerine doldurdular.</p>
<p class="calibre1">Kötü hiçbir şey düşünmediler. Akıllarından geçmedi.</p>
<p class="calibre1">Yalnız o idi:</p>
<p class="calibre1">Beraber ölmek fırsatını beraber yaşama süresi içinde kaçıran.</p>
<p class="calibre1">O öldü. Kimse onun öldüğünü anlamadı.</p>
<p class="calibre1">Öbürleri:</p>
<p class="calibre1">Öldüler. Hiçbirisi öbürünün öldüğünü, hiçbirisi kendisinin öldüğünü görmedi.</p>
<p class="calibre1">Bunu yazan onlardan olsaydı bunu yazamayacaktı. Çünkü bilmeyecekti. Bunu yazan o olsaydı.. Yoksa o muydu?</p>
<p class="calibre1">Ondan bir şey çıktığını gören olmadı ki.</p>
<p class="calibre1">Bunu yazan diyor ki: Bu yazı uydurmadır.</p>
<p class="calibre1">Çünkü o bir tane değil.. Birinci yanlış...</p>
<p class="calibre1">O yağ, pirinç, su biriktirmedi. Yağlar, pirinçler, sular biriktirdi. İkinci yanlış..</p>
<p class="calibre1">O ölmedi. Yaşadığını bile şu anda bilmeyenler ölmez. Üçüncü yanlış.</p>
<p class="calibre1">Uydurma bir yazı. Tam üzerine uydurma. Tam onun üzerine. Öyle uyduruldu ki yazarı gülüyor. Onun üzerine uydu ama. Giyen giyene.</p>
<p class="calibre1"><a id="bookmark7"></a><span class="calibre3">Oralı Değil*</span></p>
<p class="calibre1">Bir kedi, ufacık. Yük katarı geliyor. Kedi sağ rayın kenarında, oralı değil. Lokomotif geliyor. Atladı, kediyi tuttu..</p>
<p class="calibre1">Kedi rayların dışına geçmiş oldu.</p>
<p class="calibre1">Adam da geçti.</p>
<p class="calibre1">Tren de geçti.</p>
<p class="calibre1">Sağ rayın iç dibinde kedi büyüklüğünde, kedinin az önce durduğu yerde, hiç oralı olmayan..</p>
<p class="calibre1">Tek başına, az bilekli bir ayak.</p>
<p class="calibre1"><a id="bookmark8"></a><span class="calibre3">Yirminci Asır Bitmeyecek</span></p>
<p class="calibre1"><a id="bookmark9"></a><span class="calibre3">Ölümsüz Yüzyıla</span></p>
<p class="calibre1">O zaman senelerin adı ve yaşı nasıl olacak bilmiyorum. Belki şu sürmekte olduğunuz sırayı güdecekler, belki de yeni devirlerini yeni bir başlangıca bağlayacak insanlar. Eskilerle ilgilerini kese-meyeceklerini zannediyorum. Zira eski hayatlar, bu hayat onlann o zamanki hayatlarının başlıca sebebi sayılacağına göre, daima geçmişi hatırlayacaklar. Dünyayı dolduran, dolduracak olan insanlar asla birleşemeyecekler. Ama topluluklarını bizimkilerden başka bağlara dayayacakları muhakkak. Bu gelişme ağır ağır olacağı için, devirlerinin adını bir müddet geçince bilginler öncü mütefekkirlerin bırakacakları eserlerden öğrenecekleri hususlara göre koyacaklar. O halde, tarihin sürüşünü koparamayacaklardır.</p>
<p class="calibre1">İleriki devirler, bizim okuyup öğrendiklerimiz eski tarih devreleri gibi şeklen ve ruhen başkalık göstermeyeceği, yirminci asır medeniyetinin istihalesi olacağı için dünya yeni bir yaratılış sahası olmayacak. Fakat sahne'tamamen değişecek.</p>
<p class="calibre1">Bunun nasıl başladığını, oluştan sonra, oluşun tamamlanmak üzere bulunduğu sıralarda farkedecekleri için, bütün, sesi halkın-kinden fazla çıkan, çok duyulan kimseler - hükümet adamları, başkanlar, âlimler, filozoflar ve sanatçılar - aniden el ele vererek oluşun sona ermesini temin edecekler. İsteyen de, istemeyen muhafazakâr da bu görüş etrafında birleşecek, çünkü o zaman hep<sup class="calibre5">si</sup> de başka türlü davranmanın insanlığı kurtaramayacağını idrak ediverecekler. Ortaya çıkan yeni durum hakkında, yeni nizamlar üzerinde tartışmalar çok geçmeden başlayacak. Sosyal ve ekonomik düzen o günlerde bizimkilerden bambaşka bir manzara <sub class="calibre6">ar</sub>zedeceği için tartışmalar son derece sert, kavgalı fakat kansız devam edecek. Hak mefhumu, asırlardanberi paylaşılagelmekte olduğundan, yeni mefhumların çok fazlalaşması yüzünden hiçbir tarafa yarısından fazlasını bırakamayacak. Tartışmalar bu yüzden nihayetsiz fakat daima ateşli sürecek. Zira hadiseler böyle icap ettirecek.</p>
<p class="calibre1">Hadiselerin mahiyeti bizi ilgilendirmez. Fakat kıymetlerin ne ve nasıl olacaklarını göz önüne getirmek muazzam bir şey. Bütün kıymetler değilse bile çoğu değişecek ve asıl mühimmi yeni doğacak kıymetler arasından eskilerini ezecek derecede kodamanların ortaya çıkacağı tahminidir.</p>
<p class="calibre1">O tahminleri pervasızca sıralamak beni korkutmaktadır. İster istemez ruha inemiyor, şeklin kolay anlaşılır satıhlarında kalıyorum.</p>
<p class="calibre1">Münakaşaların sürmesi bir hadde varınca fikirleri ve nokta-i nazarları elle tutulur bir hale getirecek, halk kütleleri, tahaddüs edecek, taazzuv edecek, fikirlerinin etrafında - kim bilir belki de altında - toplanacaklar. Hükümetler devamlı kontağı sona erdirmek amacı ile topraklarını belirmiş fikirlerin gruplarına ve adetlerine göre taksim edip birleşimleri oralarda toplamaktan başka çare göremiyecekler. Devletin vazifesi son derece güçleşmiş, milletin dağınık kalmaktan kurtulamamış yaygınlığı düğüm noktalarına toplanmış olacak.</p>
<p class="calibre1">Bu halin hukuki ve idari nizamları nasıl bir değişikliğe, yeniliğe sevkedeceğini tahmin etmek her ne kadar ihtisas işi ise de, zaten burada uzun uzun anlatmaya lüzum yoktur.</p>
<p class="calibre1">Ekonomik faktörler bir yana, sosyal ve politik faktörleri şimdiki gibi zaruretler değil, onların üstündeki fikirler sevkedecek. İktisadi krizler şu bakımdan konu dışı bırakılmıştır ki: Bu bahsedilen devri dünyanın çok ilerideki bir yaşına, önemli jeolojik, coğrafi değişmelerin ötesine, kültürün her bir nebze hareketiyle ve medeniyetle ilmin de her bir zerre toprağa, havaya ve suya ulaştığı zamana has saymak mecburiyeti göz önünden ayırtılmamıştır.</p>
<p class="calibre1">O ismini koyamadığımız çağda sanatın, musikinin, ilmin, kültürün, medeniyetin rolleri eşit sayılacak kadar müşterek bulunacaktır. Onun için kimse kimseye "bu senin yüzünden oldu" diy<sub class="calibre6">e</sub>meyecek; mesuliyeti hepsi beraberce kabul edip yükleneceklerdir Tartışmaların neticeye varamadan devam etmesine de sebep <sub class="calibre6">za</sub>t<sub class="calibre6">en</sub> bu idrak olacaktır. Kan dökülmemesine de sebep bu olacaktır.</p>
<p class="calibre1">Kan dökülecek sebepler gene var olacaktır. Fakat bunlar şi<sub class="calibre6">m</sub>diki gibi sevkedicilerin ve yakınlarının kurtuluş çaresi olarak değil, fikirlerinin muhitinde birleşmişler arasındaki mücadeleler neticesinde olacaktır. Topluluklar değil, fikirler yani onların kalıpları dövüşecektir. Harpler devletler arasında olmayacak, fikir grupları arasında olacak, çok kere devlet seyirci kalacak, hakem olacaktır. Bu halde, yani bu kavgalarda kullanılacak vasıtalar madde medeniyetinin eseridir; bizim bakacağımız nokta boğuşmaların neşrettiği tesir havasına inhisar ediyor; ki peşinen söylemelidir; göz-yaşı, acıma, esef gibi haletler, niçin, neden, nasıl sualleri, acaba şüphesi gibi çeşitli haller varit olmayacak, ölen yerinde öldüğüne, öldüren iyi ettiğine kani bulunacaktır. Büyük balıkların küçükleri yutması yeryüzüne sirayet etmiş olacaktır. Büyük fikirler mi, yoksa küçük fikirler mi kazanacak? Bu bilinmez, fakat herhalde bu kavgaların galibi mağlûbun neslini yok edeceği için, yutulan fikirler balıklar gibi yumurtalarla üreyemeyeceğine göre ortadan kalkacaklar, meseleler vahdete doğru uzanacaktır. Daha sonraki nesillere iz kalmaması için onların geriye bırakacakları her eser ortadan silinecektir. Zira mamutların, balinaların iskeletini gören köpekler her ne kadar onlar gibi olamazlarsa ve her ne kadar Vinci, Michelangelo'nun vs.'nin eserlerini seyreden insanlar onlar gibi yapamazlarsa da bir fikre ait bir nişane gören insanlar o fikri işle<sup class="calibre5"></sup>yebilir, rönesans yaratabilirler. Bu tehlikeyi sezecekleri için mağlûpların geride izleri bırakılmayacaktır.</p>
<p class="calibre1">Oluşları devlet, devletler seyirci kalarak seyredecekler. Fazla<sup class="calibre5">,</sup> çabuk gelişen fikir toplulukları bazan devlete de kafa tutmaya başlayacaklar. Bu ana kadar devletin ne olduğunu aklma getirmeye<sup class="calibre5">n</sup> fikir grupları, daha doğrusu, devleti olduğu gibi kabul eden böl<sup class="calibre5">ge</sup> ilk kontakla onun teslim olduğunu görünce şaşıracak, pişman ola<sup class="calibre5"></sup>caktır ama iş işten geçmiş sayılacaktır. Bu sirayet edecek, büyü<sup class="calibre5">yen</sup> grup devletliğini ilân edecektir. Her yerde böyle olunca gene devletler birbirine düşecek... yirminci asır yeniden başlayacaktır.</p>
<p class="calibre1"><a id="bookmark10"></a><span class="calibre3">Ölümsüz Yüzyıl'da*</span></p>
<p class="calibre1">Ölümsüz yüzyıl'da ölüm düşüncesi, ölüm korkusundan sıyrıldığı daha doğru sayılacak bir deyimle, ölüm korkusu ölüm düşüncesinden koptuğu için hastalıklar da azaldı. Bunun sonucunda hasta evlerine başvuranlar azaldı. İçindekiler de yavaş yavaş hasta evlerini artık bir sığınak, bir barınak, bir korugan değil can sıkan bir durgunluk yuvası saydıklarından kendi evlerine, odalarına döndüler.</p>
<p class="calibre1">Doktorlar, taâ öğrencilik yıllarından kurmaya başladıkları “çok başvurulan bir kimse olacakları" düşüncesinin örgüsünü birden değiştiremediklerinden yeni durum önünde şaşırdılar. Halleri, çenelerini içeri gererek konuşmaları, konuşmaya başlamadan önce bir nefes almaları kendilerine bile gülünç gelmeye başladı.</p>
<p class="calibre1">Neden sonra akıl ettiler: İnsanların başka yönleri ile ilgilendiler.</p>
<p class="calibre1">Yeni bir klinik modası doğdu.</p>
<p class="calibre1">En hızlı görenlerin kulaklarını, en hızlı düşünenlerin ayaklarını, en hızlı duyanların boğazlarını ölçüp biçmeye başladılar. Ve bu çalışmalardan da her çalışmadan olduğu gibi semereli sonuçlara ve buluşlara erdiler.</p>
<p class="calibre1">Bir soruya birdenbire 3, 5, 9, cevap bulan insanların neden konuşmadığı, kendilerine hiçbir şey sorulmayanların neden boyuna konuşarak, şayet bir gün bir soru sorulursa diye kendilerini boyuna yoklamak çabasında oldukları ve bunun yüzünden niçin durmadan konuştuklarının sırlarını çözdüler.</p>
<p class="calibre1">Soru sormanın cevap vermekten zor olduğu ortaya çıktı.</p>
<p class="calibre1">Sana bir soru soracağım gösterişi yerini sana bir cevap v<sub class="calibre6">ere</sub>ceğime bıraktı.</p>
<p class="calibre1">Yeni zekâ durumları, cemiyetteki entelektüel katlarını y<sub class="calibre6">eni</sub>den düzenledi.</p>
<p class="calibre1">Para konusu parasızlar yönünden eskisi gibi sürdü.</p>
<p class="calibre1">Paralılar arasında az sayıda yardımsevenler çıktı. Bu da iyi bir kazanç oldu.</p>
<p class="calibre1">Şu yaztığımı dinler misin? diye tanıdıklarını sinekleyenler cezalarını buldu. Bu sefer, "şu dinlediklerimi sana anlatayım yazar mısın?" diyenlerden herkes kaçmaya başladı.</p>
<p class="calibre1">Yaşayanlar arasında akrabalıktan ileri yakınlıklar doğdu.</p>
<p class="calibre1">Öylesine ki; "bak, ben şu konuyu buraya kadar düşünerek işledim. Şimdi biraz işlerim çıktı, ne olur sen devam eder misin," diyecek kadar birbirlerinin içine yakınlaşmış insanlar görüldü.</p>
<p class="calibre1">Gençliğinde bir vurunca on döken, bağırmasının sesi insanları boğanların hatıraları, eski birinciliklerin sahipleri, başka konular aramak mecburiyetinde kaldı.</p>
<p class="calibre1"><a id="bookmark11"></a><span class="calibre3">Çalmayan Hırsız</span></p>
<p class="calibre1">Evin önünden geçti. Sokağa saptı. Kenarını dolaştı. Evin arkasında bahçe vardı. Girdi. Bir ağaç, onun arka bahçe kapısının üst yanındaki pencereden (içeri) girmesine yetti.</p>
<p class="calibre1">Sonra evden çıktı, evin ön kapısından.</p>
<p class="calibre1"><a id="bookmark12"></a><span class="calibre3">Ormanda Bir Ağaç</span></p>
<p class="calibre1">Bir varmış bir yokmuş.</p>
<p class="calibre1">Bir kral yokmuş, bir kraliçe yokmuş, bir prenses yokmuş, bir tepede bir saray, bir yolda bir han, bir köyde bir çoban..</p>
<p class="calibre1">Bir dağda bir aslan, bir çölde bir insan yokmuş.</p>
<p class="calibre1">Birçok insanlar varmış, kimi kralmış, kimi kraliçe, kimi çiftçi, kimi işçi birçok insan varmış.</p>
<p class="calibre1">Bir ormanda bir ağaç bir ülkede bir şehir, o şehirde bir fabrika o fabrikada bir makina varmış.</p>
<p class="calibre1">Bir ormandaki o ağaçda bir dal varmış.</p>
<p class="calibre1">Daha, daha bitmedi. Daha başladı da sayılmaz.</p>
<p class="calibre1">Bir çocuk varmış, adı Erol. Pencereden sokağa tükürür kâğıtlar atarmış.</p>
<p class="calibre1">Sokağa çıkınca ona buna yumruk sallar, arkasından vurup kaçarmış. Ne büyük bilirmiş ne küçük. Çocukları iter düşürür, onlar ağlayınca güler sırıtırmış. İyi bir çocuk değilmiş. Kötü hiç değil. Daha bir şey değilmiş.</p>
<p class="calibre1">Onun anası babası onu öylesine bırakmışlarmış da o bu yüzden böyleymiş.</p>
<p class="calibre1">Tıpkı o ormandaki o ağacın o dalı gibi. O ormandaki o ağacın o dalını anlatmadık. O dal kurumuş bir dalmış. Öbür dallar yeşerir o dal yeşermezmiş. Çünkü o dal daha bir filiz sayılırken bir böcek onun gövdeye en yakın yerinde bir çukur açmış yerleşmiş. O dal da ondan kurumuş. Hiçbir kuş gelip o böceği yememiş. O böcek de orada iyice yerleşmiş; dalı gövdesinden ayırmış.</p>
<p class="calibre1">Bir makina vardı demiştik. O makina kurumuş dalları işlermiş. Ondan kibrit, cedvel, kalem, tahta gibi şeyler yaparmış.</p>
<p class="calibre1">Bir gün o dalı kesmişler. Öbür kurumuş dallarla beraber kamyonlara doldurup trenlere yüklemişler. O şehire göndermişler. O fabrikaya vermişler, o makinada işlemişler.</p>
<p class="calibre1">Gelelim Erol'a. Erol da büyümüş büyümüş. Okulda edememiş. Düşüncesini geliştirmediği için, içinden ne eserse onu yaptığı için eli dili kolu kuvvetlenmiş ama kafası kuvvetlenmemiş.</p>
<p class="calibre1">Erol geçmiş bir makinanın başına tahta kesmiş.</p>
<p class="calibre1">Şimdi o ormanda bir başka dal kuru, o sokakta bir başka çocuk Erol gibidir.</p>
<p class="calibre1">Şimdi o makinanın başında o kuru dalı işleyen Erol'un aklı başına gelmiş, çalışmaya daha da yükselmeye başlamış ama görgüsü, inceliği ve terbiyesi fazla ilerlememiş.</p>
<p class="calibre1">Ormandaki kuru ağaçlardan, kuru dallardan şimdi daha güzel şeyler, daha akıllıca eserler daha ince makinalarla işleniyor. Daha ince makinaları okulda okuyup, okuduklarını ilerletenler bulmuş da Erolları daha rahat ettirmişler.</p>
<p class="calibre1">Şimdi okuldakiler arasında daha da ilerlemiş, daha yeni ma-kinaları bulup yapacaklar okuyorlar.</p>
<p class="calibre1">Sokaklarda Erollar çoğalıyor. Onlara yarın işler hazırlamak gerekiyor.</p>
<p class="calibre1">Herkes herkese lâzım. Ama iş ormanda ağaç olmakla fabrikada ağaç olmasında.</p>
<p class="calibre1">Ben ormanda yeşil bir ağaç olmayı isterim.</p>
<p class="calibre1">Şu ya da bu sebepten kuru dal olmakla da insanlığa yararım dokunacak. Biliyorum.</p>
<p class="calibre1">Ama yeşil bir ağaç olmak isterim dedim ya. İstediğim bir şey var, olabilsem de olamasam da içimde bir istek yaşıyor. Kulağınızı uzatın da söyleyeyim: Ben yeşil bir ağaç oldumsa bununla yetinemiyorum. Bir orman olmak istiyorum. Ve bunun için elimden gelen her çabayı her gücü de göstermek için çalışıyorum.</p>
<p class="calibre1">Ve her ağaca da bunu söylüyorum.</p>
<p class="calibre1">Eğer ormanların yanından ya da içinden geçerken titreşen dalları ve gövdeleriyle sallanan ağaçlar görüyorsanız onlar benim söylediklerimle gülüşen, benimle alay eden ağaçlardır. Ben, hani o iri gövdesinde o ince ağaçlar kadar dallar taşıyan ve dallarının ucundaki yapraklarımla gülümseyen kocaman gövdeli ağacım...</p>
<p class="calibre1">O kuruyan ağaçlar bana gülenlerin arasından çıkar. Ben şimdilik o kocaman ağacım. Şimdilik bir yarım orman sayıyorum kendimi. Orman olacağıma da inanmaktan hiç geri kalmış değilim.</p>
<p class="calibre1">Eğerbana yakın irilikte başka ağaçlar da görüyorsanız, onlar bana gülmeyen, benim kulaklarına söylediklerimden hız alarak güçlerini ve çabalarını kullanan ağaçlardır.</p>
<p class="calibre1">Eğer bir gün istediğime erişir bir orman olursam bir ülke, dağları, gölleri, kıyıları, yeşillikleriyle bir ülke olmaya bakacağım.</p>
<p class="calibre1">Şehirleri, insanları, sevgileri, incelikleri ve güzellikleriyle bir ülke.</p>
<p class="calibre1"><a id="bookmark13"></a><span class="calibre3">Uzaktan Uzaktan*</span></p>
<p class="calibre1">Sen niçin gitmedin?</p>
<p class="calibre1">Sen de niçin?</p>
<p class="calibre1">Ben önce gidecek oldum. Sonra bilmem neden.. Gitmedim. Gidemedim. Döndüm, oraya döndüm. Biraz dolaşmak istedim orada. Düşünmek için diyeceğim geliyor şimdi. Ama değildi aslında. Bir uykunun aralığını seziyordum. Kocaman bir öpücüğün kenarında geziniyormuş gibi. Birbirine bağlamayan.. Birbirine bağlanmayan sözleri ard arda anımsamak vardı. Bu anımsamanın insanı anlamdan da öteye götürüşü vardı. Uyuduğumu sanıyordum. Uyanmaktan da korkuyordum ayrıca.</p>
<p class="calibre1">Bakdım, sen de, gene orada bir yerde durmaktasın. Uyur gibi. Sen de uykuda gibiydin. Konuşmayordun. Gülmeyordun.</p>
<p class="calibre1">Korkdum. Başıboş yaşam düzenimin altüst olacağından korkdum. Çevredeki insanlarla havadan sudan konuşmaların, içsiz gülümsemelerin biteceğinden korkdum. Bir önceki gecenin boşluğundan pişmanlık getiren yeni günlerin dolu ve bir ilgiye dönük olarak geleceğinden korkdum. Daha zor.</p>
<p class="calibre1">İyi ve kötü şeylerin, onun ölümüyle gittiğini düşünürdüm. Kendimi o ölçüye göre düşünmeye alıştırmıştım. Duygularım da o düşünceme alışmışlardı, ona uymuşlardı. Ha ha, hi hi yaşayıp gidiyordum. Artık öyle olmazdı. Senin de zamanın yokdu, biliyordum. Ama büyük çukurlar dolduracak kurmaların, lâf rendelerinden çıkan talaşlarla tozu dumana katan yaratma anların olduğunu biliyordum. Parlayıp giderdin. Bir kaçış kurardın. Sonra birden bir söz, bir gülüş tekmesiyle yıkardın kurduğunu. Ya da sokardın başını içkiye, içine gömülüp giderdin gene. Gömülüp giderken bile bir iki tekme atarak, birkaç şey kırıp dağıtmadan olmazdı.</p>
<p class="calibre1">Sen büyük bir sıkıntının tam ortasına tam içine girerdin rahatlardın. Çevren de senin lâf marangozluğunun beyni yoran yükünden kurtulur, rahatlardı, genişlerdi. Sen bunu sezer, aradaki farkdan ötürü, cin cin bakışır, dikilirdin gururla. Büyük sözler bulurdun.</p>
<p class="calibre1">Bak nasıl konuşuyorum, durmadan. Demek bir yere, bir şeye takılmışım. Konuşmamdan da belli. Kafam atlamayor eskisi gibi daldan dala. Senin eski halini andırıyorum. Acemice. Renk katmasını, süslemesini, şişirmesini, riyalamasını daha bilmeyorum. Bu durumun üzerine otorite kurmasını da daha beceremeyo-rum.</p>
<p class="calibre1">— Gülsene eskisi gibi. Uzakdan uzakdan... Boş boş.. Sinirli sinirli.</p>
<p class="calibre1"><a id="bookmark14"></a><span class="calibre3">İnsanlığın Birinci Yıldönümü*</span></p>
<p class="calibre1">— Kolay gelsin. Ne yapıyorsunuz orada?</p>
<p class="calibre1">— Hoş geldin. İnsanlığın birinci yıldönümünü kutluyoruz.</p>
<p class="calibre1">— Beni neden çağırmadınız?</p>
<p class="calibre1">— Bizi de çağırmadılar. Çağrı ile yapılmadı. Kendiliğinden sayısız, yersiz. Ama zamanlı.</p>
<p class="calibre1">— İnsanlığın birinci yıldönümü. Demek o kadar oldu.</p>
<p class="calibre1">— Zaman dediğin ne. Çabuk geçer.</p>
<p class="calibre1">— Kimlerle kutluyorsunuz?</p>
<p class="calibre1">— Canlılar ve ölüler arasından çıkanlarla.</p>
<p class="calibre1">— Hangileri daha fazla?</p>
<p class="calibre1">— Tabii ölüler daha fazla.</p>
<p class="calibre1">— Neden?</p>
<p class="calibre1">— Canlılar mı daha fazla olacaktı?</p>
<p class="calibre1">— Yok, hayır. Ben sormak için soruyorum. Daha fazla anlamamak için. Düşünmeye zamanım kalmasın diye. İstediğim öğrenmek de değildi. Ama şaşırdım şimdi.</p>
<p class="calibre1">— Neye?</p>
<p class="calibre1">— Demek bir yıl oldu. O yüz binlerce yıldan bir bütün yıl ve o yıldan bir tutam insanlık bütünü elde edildi demek. Yaşayan görürmüş.</p>
<p class="calibre1">— Kaç kişi var?</p>
<p class="calibre1">— Sayılmadı.</p>
<p class="calibre1">— Neden?</p>
<p class="calibre1">— Kim kimi sayacaktı. Birçok işler var ki, ya inanmakla ya da aldanmakla gerçekleşir. Gerçekleştikten sonra da inanmak ile aldanmak gevezelere kalır, gerçekler belirir ve durumu yaratır. Durum budur denebilir. O durum ya birinin yalanından, ya birinin suçundan çıkmıştır. Durum ortalığa kalır, oluşmasının tartışması çoğunluğa.</p>
<p class="calibre1">İnsanlığın bu birinci yıldönümü benim ne bir yalanımdan çıktı ne de bir suçumdan. Bu benim çabuk bir davranışımın sonucundan doğdu. Gene de kutlu olsun. Nice yıllara. Ama bu gidişle değil.</p>
<p class="calibre1"><a id="bookmark15"></a><span class="calibre3">Rejisör ile Dekoratör</span></p>
<p class="calibre1">(İkisi yakın arkadaştır)</p>
<p class="calibre1">R - Sahneye koyacağım oyunu biliyor musun?</p>
<p class="calibre1">D - Biliyorum, okudum.</p>
<p class="calibre1">R - Onun dekorlarını yapmanı isteyecektim.</p>
<p class="calibre1">D - Ben oyunu sevmemişdim. İçimden gelmiyor onun için bir şeyler düşünüp çizmek.</p>
<p class="calibre1">R - Aramızda kalsın. Ben de sevmedim. Ama, koymam gerek.</p>
<p class="calibre1">D - Ben buna inanmayorum. Bir rejisör sevmediği, seveme-diği bir oyunu nasıl sahneye koyabilir?</p>
<p class="calibre1">R - Şimdi bırakalım onu, o başka hikâye, hem...</p>
<p class="calibre1">D - Hayır hiç de başka hikâye değil, önce sevmek gerekir oyunu. Ondan sonra insan bir şeyler yapabilir, açılabilir, kendinden de katar. Daha güzel olur oyun.</p>
<p class="calibre1">R - Canım, oyunu sevmek sevmemekden önce, oyuncular gelir bir rejisör için. Aslına bakarsan ben bana verilen oyuncuların da çoğunu beğeniyor muyum bakalım.</p>
<p class="calibre1">D - Öyleyse tümden işi alma. Hem oyuncuların oyununu beğenme, hem oyunu?.. Eeee sonra ne olacak? Ne çıkacak ortaya? Baştan savma bir iş! Bir sıra savma! Bırak sen de bu işi. Başka oyun al eline.</p>
<p class="calibre1"><a id="bookmark16"></a><span class="calibre3">Haksızlık</span></p>
<p class="calibre1">Ben akıllı olduğumu ileri sürmüyorum. Bunun için hiç kimsenin akıllı olduğunu söylemesine izin vermem. Duydunuz mu?</p>
<p class="calibre1">Zaten bunu bildiğiniz için bütün çabalarınız, sezdirme gücünüze sindi. Yüzyıllardır, kısa ve uzun boylarınızla önümden geçiyorsunuz.</p>
<p class="calibre1"><a id="bookmark17"></a><span class="calibre3">Uzun Mektup</span></p>
<p class="calibre1">Sen çok uzağımdaki! Tanıdığım, ama hiç görmediğim. Senin duyduğun zorluk benden geliyor. Seni ne alkışlıyor, ne de önlü-yorum. Hiçbir şey yapmayorum. Duruyorum.</p>
<p class="calibre1">Şimdi karşılaştığın zorlukların kaynağı, benim sana inan-mayışım, buna hiçbir şey yapmamak denir mi? Sen olsan der misin? Söyle.</p>
<p class="calibre1">Saygılarımla.</p>
<p class="calibre1"><a id="bookmark18"></a><span class="calibre3">İnsan Hürdür*</span></p>
<p class="calibre1">"İnsan hürdür" diye söze başladım.</p>
<p class="calibre1">İnsanın, söyleyecek lâfı yoksa böyle iri lâfları ne yapıp ne edip bulup çıkarır.</p>
<p class="calibre1">Bir konuşma yapar mısınız demişlerdi. Kabul etmiştim. O sözüm yüzünden şimdi kürsüde bulunuyordum. Karşımda kalabalık denen sayıda adamlar vardı. Bu benim ünümden değil, salonun derli toplu, ufak, şirin ölçülerindendi.</p>
<p class="calibre1">Konuşma yaparım diye söz verdiğim zaman herhalde kafamda bir şeyler varmış. Oysa ki ben o çeşit her zaman bir şeyler söyleyebilen insanlardan değilimdir. Gün olur, miting çapında düşünceler duygular taşırım, gün olur bomboş dolaşırım. Üstelik, önceden bir konu da hazırlamamıştım.</p>
<p class="calibre1">Kürsüye çıkar çıkmaz:</p>
<p class="calibre1">— İnsan hürdür, deyivermişim. Baktım herkes bana bakıyordu. Ben de sanki onların arasında kürsüdeki adama bakıyormuş gibiydim. Devam etmekten başka çarem yoktu:</p>
<p class="calibre1">— İnsan hürdür, çünkü.... dedim.</p>
<p class="calibre1">Bu çünkü onların ihtiyacı olan bilgi'ye girmeden önce benim dinleyicilere verdiğim bir dikkat aralığından çok, kendime verdiğim bir düşünme zamanı işaretiydi. Ama neyi düşünecektim. Korktuğum da başıma geldi. Düşünmeye başladığımı birden far-kettim.</p>
<p class="calibre1">İyi konferansçıların, konuşurlarken hiç düşünmediklerini biliyordum. Düşünüp, dinleyiciler karşısına çıktığı zaman bile düşünüp, konferansının önceden hazırlanmış metnine sıcağı sıcağına yenilikler katanların iyi konferansçı sayılmadığını bilmeyen var mıdır?</p>
<p class="calibre1">Düşünmek, girişi ne kadar zorsa çıkışı da o kadar zor. Düşünmeme engel olamayacağımı anladığım için kendimi rahat bıraktım:</p>
<p class="calibre1">— Şimdi siz bana diyeceksiniz ki, iyi, güzel, insan hürdür, ama nerededir bu insan. Ve nerede hürdür. Ve eğer bu insan varsa ve hürse bu nasıl bir insandır? Ve nasıl hürdür..</p>
<p class="calibre1">Buradan insanın ve hürriyetin uzun olduğu kadar tarihi bir açıklamasına girmek kolay oldu. Böylelikle hem kürsüde kalmanın alışılmış süresini doldurmuş oluyordum. Bu bakımdan bir rahatlığa varmıştım. Yalnız arada bir gözlerimle, Üzerlerine çöken ağırlıkla savaşmaktan yoruldukları için uykuya yaslanmışları görüyor, sıkılıyordum.</p>
<p class="calibre1">Benden, benim sözlerimden değil hareketsiz oturmaktan gözleri kaymış dinleyiciler, terbiyeleri icabı gene hareketsiz duruşları içinde uykularını kovmaya savaşmaktan bir kat daha yorgun düşmüşlerdi.</p>
<p class="calibre1">Konumda kimseyi uyanık tutacak bir taraf yoktu. Aynı şekilde uyutmayacak taraflar da pek yoktu. Tek yapabileceğim iş arada bir sesimi farklı kullanmama kalıyordu. Ben de öyle yapıyor ikide bir bağırıyordum:</p>
<p class="calibre1">— Zamanımızda....</p>
<p class="calibre1">— Gelecekte..</p>
<p class="calibre1">— Çevrenize bir daha bakınız..</p>
<p class="calibre1">— Unutmamalı..</p>
<p class="calibre1">Diyordum.</p>
<p class="calibre1">Artık iş dönüp dolaşmış, dinleyicilerle benim aramda bir boğuşma halini almıştı.</p>
<p class="calibre1">Birinin kalkıp bana:</p>
<p class="calibre1">— İn aşağı, demesi.</p>
<p class="calibre1">Benim de ona:</p>
<p class="calibre1">— Lütfen dışarı çıkınız.. demem işden değildi.</p>
<p class="calibre1">Birinin kalkıp da bana:</p>
<p class="calibre1">— Evet insan hürdür, demesi her şeyi çözecekti ama herhalde buna bir kişiyi bile inandıramamış olacağım ki hiç kimse bir şey demedi.</p>
<p class="calibre1">Bunun üzerine ben, sesimi ölçerek, iri konuşmaya dev<sub class="calibre6">a</sub>m <sub class="calibre6">e</sub>t<sub class="calibre6"></sub>meye başladım:</p>
<p class="calibre1">— İnsanlığın kara günleri artık geride kaldı. (Ki şimdiye kadar olduğu gibi yarın da aynı sözü söyleyenler olacaktır.) Artık hepimiz hürüz, hepiniz hürsünüz.. deyip sözlerimi bitirmiş oldum.</p>
<p class="calibre1">Henüz uyumamışlar bekledikleri fırsatı yakalamış, beni çılgınca alkışlayorlardı. Gürültüden herkes uyanmıştı. Jimna<sub class="calibre6">s</sub>tik yaparcasına beni alkışlıyorlardı.</p>
<p class="calibre1">Artık hepimiz hürüz, hepimiz hürüz.. diye bağırdıklarını duyuyordum.</p>
<p class="calibre1">.. ....</p>
<p class="calibre1">Ben kürsüde, binlerce kölesini birden azad etmiş bir efendi gururu ile boşalan salonu dolduran tozları gurur içinde yutuyordum.</p>
<p class="calibre1"><a id="bookmark19"></a><span class="calibre3">Şeycere</span></p>
<p class="calibre1">Her şey açık kapıdan pır.. Herkes kapanık kapıdan pır...</p>
<p class="calibre1">Pencereden bakmak.. Pencereden bakmak herkes içindir; pencerelere bakmak herkes için değil..</p>
<p class="calibre1">Pencereden dışarı gidenler içeri girenlerden her zaman daha az olmuştur. Herkes için bu böyle.</p>
<p class="calibre1">Ama, penceresinden düşenin bile odasına daha çok şey girer düşenden. Dolar böyle.. Odaya doluverir birçok şey yavaş yavaş birden. Önceden buna inanılmadığı için bu şaşırtır insanı. Önceden inanılsa odaya dolanlar şaşırtmaz ama insan şaşırır.</p>
<p class="calibre1">En hiçbir yeri görmeyen pencereden bile en çok bakan bir iki göz dışarı çıkar. Duvara bile baksa .. Duvara bakmasa bile.</p>
<p class="calibre1">En kötüsü pencerede kalmak. Hiç.. Kalıverir insan.. öylecene kalıverir.</p>
<p class="calibre1">Pencerecileri üzmek olmasın bunlar. Sakın bir insan üzülmesin bunlardan.</p>
<p class="calibre1">Perdelerini kapatın pencerelerinizin. Öyle bakın oradan. Bakın, daha çok şeyler gidecek sizden.</p>
<p class="calibre1">Nasıl ki pencerelerinin perdelerini kapatıp bakmayanlara daha çok şeyler geliyor oradan. Ondan. Bilmem ki nereden. Bilmem ki kimden geliyor. Geliyor sadece benim bildiğim bu.</p>
<p class="calibre1">Onları bilsem söyler miydim? diye düşündüm şimdi.</p>
<p class="calibre1">Söylemezdim.</p>
<p class="calibre1">Çünkü insanlara kızıyorum. Beğenmiyorum onları. Tutumları belirsiz, kaypak, değişken. Durumları güdük, soluksuz ve korkak.</p>
<p class="calibre1">Ama insanlara kızmam onlara saygımdan geliyor. Tük<sub class="calibre6">en</sub>mesin bu insan saygısı benden.</p>
<p class="calibre1">Bu saygı sevgiye uzanmıyor. Doğrusu tümden, genelden insanları sevmeyorum da. Zaten onların benim sevmemle kazanacağı hiçbir şey yok. Benim de insanları seviyorum demekle ne kazanacağım bir derece var ne de söyleyebileceğim bir söz. Üstelik öyle söylesem yalan da olur.</p>
<p class="calibre1">Benim onlardan pencere düşüncelerimin, pencere duygularımın kaynaklarını saklayışım insanlara saygımdan geliyor.</p>
<p class="calibre1">Bu saygıdır kendime karşı saygıyı bana veren.</p>
<p class="calibre1">Evet. Pencerelerin sizlerden ne götürdüklerini, sizlere neleri nerelerden getirdiklerini bilmiyorum. Ve bilsem de söylemem.</p>
<p class="calibre1"><a id="bookmark20"></a><span class="calibre3">Çok</span></p>
<p class="calibre1">Ya tam durmalıda durmalı. Ya tam gitmelide gitmeli.</p>
<p class="calibre1">En olmayacak şey bu oldu şimdiye kadar. İşte, onu yapmalı. Olmazmış. Olmayacakmış. Ne çıkar.</p>
<p class="calibre1">İnsan değil misin. Başka ne yapabilirsin sanki.</p>
<p class="calibre1">O alışılmış karışımlar daha mı iyi. Durmalıda gitmeler. Gitmelide kalmalar. Kalmalıda gelmeler.</p>
<p class="calibre1">Suyun alışılmışı. İnsanın değil.</p>
<p class="calibre1"><a id="bookmark21"></a><span class="calibre3">Karşıtsız</span></p>
<p class="calibre1">O kadar başarılı saklıyorum ki.. Kimse göremiyor, bulamıyor. En az başkalarının sakladığı kadar saklamasını öğrendim. Hiç konuşmuyorum, söylemiyorum. Hiç. Belirtmiyorum. Sakladıklarına, iyi sakladıklarına onları inandırdım. Görmüyorum, bilmiyorum sanıyorlar.</p>
<p class="calibre1">Ben de saklıyorum. Onlarınki kadar başarılı ve örtülü. Onlar da biliyorlar, görüyorlar. Susup söylemiyorlar.</p>
<p class="calibre1">Saklıyorum sanıyorlar.</p>
<p class="calibre1">Beni.. Artık beni de.. Artık kendileri gibi, kendileri kadar... Saklıyorum sanıyorlar.</p>
<p class="calibre1">Oysa.. Hayır, hayır, hayır. Ben.. Ben de saklıyorum.</p>
<p class="calibre1"><a id="bookmark22"></a><span class="calibre3">Şöhret</span></p>
<p class="calibre1">Sen çirkinsen neye esef ediyorsun. Onu unutturmak için o kadar çok imkânlara maliksin ki. Senin bu esefindir ki senin kuvvetin olacaktır. Sana kuvvet verecektir.</p>
<p class="calibre1">Kollarına kadınların düşmesini mi istiyorsun? Kolay. Zaten bu işte güzellik en sonda gelen mesele. Meşhur olmaya, zengin olmaya bak. Lâkin o zaman - seni seviyorum - derken ürpere-cek, elini senin ellerinde bırakacak kadınların karşısında sakın tamamıyla değil bir an, birkaç an için şöhretini veya zenginliğini unutman lâzım. Ki bu da pek zor değil.</p>
<p class="calibre1">O zaman: - Hiç bu kadar kolay meşhur olacağımı hatırımdan bile geçirmemiştim - de, fakat içinden.. Şöhretinden evvel, seni saran susuzluklarla anlattığın aşk hikâyelerini hatırlarken pişman ol fakat yüzün kızarmasın. Ben hiçbir şey tasavvur edemiyorum ki insanda kazandırıcı bir tesir bırakmamış olsun. Hiçbir yalan hatırlamıyorum ki herhangi birisine ders vermemiş olsun. Hiçbir yapmacık bilmiyorum ki kaynağında biraz hakikat bulunmamış olsun.</p>
<p class="calibre1">Sen her zaman, elde edeceğin şöhretle övünmelisin. Bunu, etrafındakilerle alay ederek kazanmış olanlar bile öyle yapıyor. Sen haydi haydi yapacaksın. Senin neden yüzün kızaracakmış.</p>
<p class="calibre1">Çirkinliklerinden dolayı sinirlenen, hırçınlanan, Yaradan'a kızanların yanındaki güzeller bu lütfundan dolayı Yaradan'ı hatırlarına bile getirmiyorlar. Tıpkı "gözleri görmeyen insanın güneşi ve renkleri görenleri mesut addetmesi. Buna mukabil gözleri görenlerin bu saadetten hiç bahsetmeyişleri" gibi.</p>
<p class="calibre1">Körlerin aradığı saadetin içinde bulunanlar bundan bahsetmiyorlarsa herhalde bir sebebi olmalıdır dedim ve şöyle bir nalıncı keseri siyasetiyle işi hallettim. Yani insanların lehine bir netice çıkardım.</p>
<p class="calibre1">Dernek ki körlerin hasret çektiği saadet, görmek değildin Çünkü görenler saadeti başka yerde hatta (garip bir hakikat olacak) belki de görmemekte buluyorlar. Güzellerin de, çirkinlerin inanışlarına göre mesut olmaları güzel olmalarından değil. Zira birçoğu bizzat kendisini çirkin bulanlarda güzel noktalar arayıp çıkarıyorlar. Ve onlar gibi olmak istiyorlar.</p>
<p class="calibre1">Lâkin burada meseleyi nalıncı keseriyle yontamayacağım.</p>
<p class="calibre1">Gözleri görenler, bu görmenin kendilerine verildiğini idrak ettikleri halde, güzeller bunun verildiğini değil yaratıldığını hatta alındığını zannediyorlar. Bu istemeden alınsaydı, uluorta dağıtılırdı. İsteyerek alınsaydı şimdi bu kadar isteklisi bulunmazdı.</p>
<p class="calibre1">Hiç lâfımı değiştirdim zannetme. İşte sen sana verilmemiş bir şeyden dolayı hüzün duyup düşüneceğine tarafından alınabilecekleri yakalamaya, çağırmaya uğraş. Gelmezlerse ayaklarına git. Yaklaşmazlarsa sürükle getir.</p>
<p class="calibre1">Seni herkesten çok seviyorum. Zira sen güzel olup da başkasının eseri yanında kendi eserinin karşısında durur gibi gurur duyacağına kendin yaratacaklarınla övünebileceksin. Güzellerden ziyade, sana ne mutlu diyorum.</p>
<p class="calibre1">Bir şeyler olunuz, bir şeyler yaratınız. Ben Dante bir dil yarattı, koca bir lisanın babası da benim gibi bir insan diye övüne-rnern. Dante çirkindi. Ölecek ve hiç hatırlanmayacak bir güzel olan Beatrice'yi dahi çirkinliğinin kanatlarıyla ölmezliğe ulaştırdı. Ronsar da öyle yaptı. Ve daha birçok kimseler de.</p>
<p class="calibre1">Çamaşırlarımızın aynı güneş altında kuruduğundan dolayı kim kimden gurur duyacak? Yaradan güzel yaratmışsa yaratılan mı övünecek?</p>
<p class="calibre1">Sen de bir şeyler yaratsana.</p>
<p class="calibre1"><a id="bookmark23"></a><span class="calibre3">Vapurda</span></p>
<p class="calibre1">İsteyerek ya da istemeyerek yapar insan dedi mavi giyimli kadın.</p>
<p class="calibre1">Erkek zampara durumunda görünmek İSTİYORDU. Kadının boynundan içeri bakmaktaydı. Görecekti sanki koca herif bu yaşa gelinceye kadar görmediğini görecek gibiydi.</p>
<p class="calibre1">Kadın bir şey almaya kamarasına gitti. Arkasını dönüp yürümeye başlayınca adam kadının arkasına baktı.</p>
<p class="calibre1">Her ikisine baktığım için aralarında en ahlâksız bendim.</p>
<p class="calibre1">Ben, kadının: "İnsan isteyerek ya da istemeyerek yapar, öyle değil mi" demesine takılmıştım kafamla. Erkek yanlış yapıyor kadınsa doğru söylüyordu.</p>
<p class="calibre1">Ben, insanların, "insan isteyerek ya da istemeyerek yapmazını düşünüyordum.</p>
<p class="calibre1">Kadının ayak bilekleri..</p>
<p class="calibre1">İnsan isteyerek ya da istemeyerek yapmaz.</p>
<p class="calibre1">Kadının boynu. İnsanın istemesi istememesi yapması yapmaması. Kadının sözü benim ulaştığım, benim değiştirdiğimden daha şeydi.</p>
<p class="calibre1">İstemeyince çok kimse yapmaz. İstemek ister insan, yapmak</p>
<p class="calibre1">için.</p>
<p class="calibre1">İsteyip de yapmayan yiğit baba, varsa, bunu niçin yapar. Kendi için. Başkaları görsün için. Başkaları görsün, duysun da ne yapsınlar. Ne ister yapsınlar yani. Başlarında mı taşısınlar.. Deli mi desinler diye.</p>
<p class="calibre1">Bravo mu desinler. Niçin isteyerek yapanlarda da iş yok. Onlar da tıpkı istemeyince yapmayanların bir başka türlü eşi. D<sub class="calibre6">e</sub>ğiller mi?</p>
<p class="calibre1">İstemeyerek yapanlar.. Hah işte. Biz kanunları çokluk onlar için koyduk, mahkemeler kurduk, avukatlar tutturduk. Sırf i<sub class="calibre6">s</sub>temeyerek yapanları derece derece sıraya dizip cezalandırmak için, tedavi etmek için.</p>
<p class="calibre1">Kadının ayaklarının bilekleri. Dört ayağının sekiz bileği. Sekiz ayağının dört bileği. Daha şeydi. Ben daha şeydim.</p>
<p class="calibre1">Kim isterse istesin, bana soracak, ölçüsünü ben vereceğim ona. İlkin bana soracak. Sormalı. Sormazsa başında ekşirim.</p>
<p class="calibre1">Onun istemesi, ne istemesi, neyi nasıl istemesi, ne kadar istemesi gerektiğini daha o istemeyi aklından geçirmeden, o daha doğmadan ben düşündüm, düzenledim. Hah hah hah. Ord. Prof. Dr. Phil. Let. Chir. ... ben.</p>
<p class="calibre1">Yapması mı? Hıh! Onu da düşünüp hazırladım. Saatini, yerini, yurdunu belirttim. Hih hih. Pol. Gen. Gör. Kar. Kom. As. Jan. Ho. Rah. Im. Haf. Par. Traf.</p>
<p class="calibre1">Bilet.. Eğer benim güvenim olsaydı ona önce gösterir sonra, çıkarken bilet aldırırdım. Güvenim yok.</p>
<p class="calibre1">Ama başka yerlerde de böyle. Başka zamanlarda da aynı oluyor.</p>
<p class="calibre1">Ben en akıllı, en yol iz bilen delileri korumak amacınday-dım. Onlar rahat etsinler, çaktırmadan idare etsinler diye düşünüp hazırladım. İş sonunda basitleşmesin, araya asıl konu ile ilgisiz ama bütün konularla ilgili karışık noktalar sıkıştırsınlar, kısayı uzatsınlar, uzunu kısaltsınlar, cümbüş olsun diye avukatları sonradan yetiştirip koyverdim.</p>
<p class="calibre1">Vapur geldi. Kadının ayaklarının bileği bir taneydi. Çaktırmadan. İsteyerek ya da istemeyerek.</p>
<p class="calibre1"><a id="bookmark24"></a><span class="calibre3">İpucu</span><span class="calibre2"> / </span><span class="calibre3">Beta Alpha</span></p>
<p class="calibre1">B - Sen ne yaptın bugüne kadar A - Şarkıyı yakaladım</p>
<p class="calibre1">B - Şarkıyı yakalayan önemli adam mıdır yani demek istiyorsun</p>
<p class="calibre1">A - Hayır! hayır! Önemli adam şarkıyı yakalar demek iste-dimdi</p>
<p class="calibre1">B - Ne şarkısı bu A - Önemli olan B - Önemli olan ne A - Şarkı B - Şarkı ne A - Önemli olan B - Önemli olan ne A - Şarkı olan</p>
<p class="calibre1">(Susu: 10 Ha 15 saniye oyuncunun ya da seyircinin gününe göre)</p>
<p class="calibre1">B - Ben seni..................</p>
<p class="calibre1">A - Evet ben seni</p>
<p class="calibre1">B - Ben seni demiştim</p>
<p class="calibre1">A - Ama durdun orada</p>
<p class="calibre1">B - Ben seni dedim, sen de ben seni dedin</p>
<p class="calibre1">A - Seni yineledim</p>
<p class="calibre1">B - Sen beni deyecektin</p>
<p class="calibre1">A - Ben de seni mi deyecektim?</p>
<p class="calibre1">B - Hayır, ben seni deyince ben, sen bana deyecektin ki</p>
<p class="calibre1">Soracaktın bana...</p>
<p class="calibre1">A - Sen beni... yutar mısın, tutar mısın falan filan. . mı deyecektim sana</p>
<p class="calibre1">B - Hayır beni bekleyecektin</p>
<p class="calibre1">A - Ne için bekleyecektim? Sen söyle deye mi, yoksa ya da yap, yapma deye mi bekleyecektim beni, hayır, seni B - Evet beni</p>
<p class="calibre1">A - Niçin hayır seni değil de, niçin hayır sana değil de niçin</p>
<p class="calibre1">beni</p>
<p class="calibre1">B - Ben tanımayorum seni A - Ben tanıyorum beni. Yani tanıdım seni B - Bu deli saçması</p>
<p class="calibre1">A - Deliyi de gördüm ben. Saçmayı da Ama ikisini bir</p>
<p class="calibre1">arada aynı anda görmedim B - Gör</p>
<p class="calibre1">A - Bakayım önce B - Neye</p>
<p class="calibre1">A - Duymaya bakayım. Duy sen de şu an ki bir odada bir çocuk uyandı, ağlamakla bağırmak, bağırmakla korkmak arasında.. Duy, duy, o çocuk.....</p>
<p class="calibre1">B - Sen ne karıştırıyorsun, değiştirme konuşmayı A - Ben değil çocuk el koyuyor, ses koyuyor, sevgi koyuyor konuşmamıza, duy.. e mi B - Neyi A - Sevgiyi B - Kimden</p>
<p class="calibre1">A - Önce ondan.. çocuktan sonra da benden B - Nesini</p>
<p class="calibre1">A - Önce gürültüsünü duy, sonra rahatının değiştiğini, senden alındığını duy</p>
<p class="calibre1">B - Benden kimse bir şey alamaz</p>
<p class="calibre1">A - Onu biliyorum, ama sana herkes bir şey verebilir, verir de üstelik, alacaksın da üstelik B - Neymiş o</p>
<p class="calibre1">A - Sevgi</p>
<p class="calibre1">B - Anlatsana bana olur mu, ne olur, o sevgi denen şeyin ne olduğunu</p>
<p class="calibre1">A -Önce sana anlamayı anlatmak gerekir.. ki o da bende var, bırakayım ben onu yani sana anlamayı anlatmayı.. da sana sevgiden başlayayım.</p>
<p class="calibre1">Sevgi saldırmaya geçmeden önceki son duraktır. Onun için kimse oraya kadar gelemiyor.. Gelen de.. ya senin gibi ters ya da başkaları gibi yorgun-bitkin düşüyorlar.. dışında kalıyorlar.</p>
<p class="calibre1">Ve bunu bilip anlayınca da.. ya kızıyor ya da kaçıyorlar, geldikleri yerden zamandan.. Yani o son duraktan.. o yaşamanın başlayacağı.. başlaması gerektiği.. ilk duraktan B - Çok konuşmaya başladın A - Azıcık.. anlatmak içindi bu B - Değer mi</p>
<p class="calibre1">A - Anlattıklarım gibi anlattıklarım kadar o değer ama sen değer misin.. demem de demeyeceğim de.. anlatıyorum ya. Ve değer de .. Ve değecek de B - Kime ne A - Neye kim B - Değecek A - O sana vardı varacak</p>
<p class="calibre1">B - Sen demin bir çocuk uyandı demiştin A - Ağladı da demiştim B - Evet</p>
<p class="calibre1">A - Çocuk uyandı, birimizi uyandıracak demek istemiştim. B - Kimi</p>
<p class="calibre1">A - Beni olsun, ne fark eder, yeter ki biri uyandırsın öbürü de uyansın. Ya ikisi de olmayaydı, çocuk uyandırmayaydı, kimse uyanmayaydı</p>
<p class="calibre1">B - O zaman herkes uyurdu A - Yaaa, ne haber B - Çocuktan haber A - Ve onu duyanlardan B - Ben duydum A - Günaydın</p>
<p class="calibre1">B - Günaydın</p>
<p class="calibre1">A - Seni beni, sana bana. Kabul. Sen beni sev. Pekiy. Old<sub class="calibre6">U</sub> mu ya! Ben de senin bana sormadıklarını sana.. söylesem B - Söyle</p>
<p class="calibre1">A - Bana bir şey kazacaksan.. yani yazacaksan de ki önemli olsun bu.. de ki: Ben onu şarkıda yakaladım sevgide anladım sevgide yitirirsen şarkılar da seni yitirir B - Buna devam edelim A - Edelim B - Sen kaçmayansın A - Sen de saklayan, ya da saklanansın B - Kim dinler ama bizi A - Sen dinlemedin mi B - Dinledim.</p>
<p class="calibre1">A - Ben biliyordum B - Sanıyorum</p>
<p class="calibre1">A - Ben sanıları ve de savları ve de ve de saldırıları anlarım B - Söze ilkin ben başlamıştım</p>
<p class="calibre1">A - Hayır, ilkin sen soru sormuştun. İlk sözü ben demiştim. B-................</p>
<p class="calibre1">A - Şarkıyı yakaladım demiştim. Sen bana (Sen ne yaptın bugüne kadar) dikkat.. dememiş, soru sormuştun. Soruydu o. Ve benimkisi cevap değil, söz idi B - Sözde kalır</p>
<p class="calibre1">A - Keşke kalsa. Söz ne anlamda anlaşılsa nasıl bilinse bile. Hangi çağda olunsa, olunacaksa bile...</p>
<p class="calibre1"><a id="bookmark25"></a><span class="calibre3">Önemli Bir Durum*</span></p>
<p class="calibre1">Bana göre önemli bir durum yoktu. Hasta oluyorum sanmıştım. Hasta oldum. İlk günü ayakta işimin başında çalışarak.. İkinci günü vitaminlerle başımın içinde çalışarak.. Üçüncü günü motor çevirmedi.. Yatağa düşerek..</p>
<p class="calibre1">Artık ateşim çok yükselmiyordu, gençliğimdeki gibi.. O gençlikteki ben'den bu yana o eski benin yeryüzü günlerini iki-lemiştim. Bu olayımı yazmaya koyuldum.</p>
<p class="calibre1">Doktor geldi mi, gelmedi mi bilmiyorum. Bilmiyorum, kaçıncı gündü, öldüm.</p>
<p class="calibre1">Hiçbir hastalığım yoktu. İşin kötüsü de buradan geliyordu. Yıllarca durdurup dinlendirmedim organlarımı. Midemi uzun dinlenişlere ve unutuşlara bırakıyor, sonra da büyük hatırlayış ve sevişlere boğuyordum.</p>
<p class="calibre1"><a id="bookmark26"></a><span class="calibre3">Karışık, Ama..</span></p>
<p class="calibre1">Ben söyledimse, söylediklerimi yazmadımsa bu, umduğuma bulduğum kadar güvenemediğim içindir (için olmuştur).</p>
<p class="calibre1">Yazarak duyurabilirdim.</p>
<p class="calibre1">Bulduğum umduklarımın içinde idi. (İçinde olacak.) Bulduğumda umduğumu sezince (sezersem) onu da sizden çekip alabilirim, sizleri sen yapmak için yeter gücüm yoksa, bu benim değil zamanımın azlığındandır. Beni yakalamaya bakmalı. Bana sorular sorun, duyun da ister öğrenin, ister kızın. Ancak öylelikle zamanınızı çoğaltabilirsiniz.</p>
<p class="calibre1">Soru sormakla ancak öğrenirsiniz.</p>
<p class="calibre1">Bilmek için düşünmeniz, buna katlanmanız gerekecektir. Neden düşünmekten kaçıyorsunuz, anlamayorum. Benim gördüğüm böyle. Sizler, beni sizi sevmekle değil onun bunun, birinizin sevmek fikriyle başbaşa bırakıyorsunuz. Onları düzeltme ile yüzyüze gelmekten kurtaramayorum kendimi.</p>
<p class="calibre1">Size desem ki, siz bana gülmek için benim konuşmamı neye bekleyorsunuz? Sizi düzeltmek, uyarmak için ben konuşacağım, sizler de tembel tembel güleceksiniz öyle mi? Oysa ben sizler sorunca gülmeyeceğim. Duydunuz mu?</p>
<p class="calibre1">Bana bir şey soran birkaç nesil sonraki gidengesini kendisine hazırlamak fırsatını kazanacaktır. Ben ona yardım edeceğim.</p>
<p class="calibre1">Sözümü dinleyen biri ilk konuşmasını yaptı:</p>
<p class="calibre1">— "Canım sıkıldı bıraktım" dedi.</p>
<p class="calibre1">— İşte, büyük fırsatlardan birini kaçırdın. Bıraktığın, bırakıp kaçtığını sandığın o kitap mıydı?</p>
<p class="calibre1">— Evet. Kitap sıktı beni.</p>
<p class="calibre1">— Hayır öyle değil. Senin bıraktığın kitap değil, can sıkın-tındı. Onun içine girseydin, devam etseydin bak neler, neler bulacaktın.</p>
<p class="calibre1">Canın sıkılsa da, bırakma. Hatta daha ileri gideyim, sıkılma-sa, sıkılmayorsa bırak. Farkına varmaz, çünkü eğlenceye geçer, zaman kaybedersin.</p>
<p class="calibre1">Bir kelime oyunu sana bunu unutturmaz belki. Çamaşırı bile sıkmadan asıp kurutamazsm. Çamaşırların bile sana çabuk varmak için sıkılıp kurutulur. Sen de, senin de çabuk kuruyup çabuk varacağın bir şey, bir yer olmalı. Ona var.</p>
<p class="calibre1">Bırak canın sıkılsın. Sonra ölmezsin. Canın çıkar.</p>
<p class="calibre1"><a id="bookmark27"></a><span class="calibre3">En Yaşayan</span></p>
<p class="calibre1">Herkes bir şeyini ortaya koyacaktı. Bu bir yarışma değildi. Çünkü kimse neyin açıklanacağını önceden bilmediği gibi nasıl açıklanacağını da bilmiyordu.</p>
<p class="calibre1">Birincilik birinci gelecek olanın içinde idi onun dışına vuracaktı. Daha derincesi, birincilik dinleyicilerin içlerinde idi, oralardan çıkaracaktı onu.</p>
<p class="calibre1">Sonunda, hepsi de, bütün isteyenler ya da kendilerini açıklamaktan çekinmeyenler konuştuktan sonra insanların kavramlara vurgusu, belki de kavramların insanlardaki oluşması ortaya en yaşayanı, en yaşayandaki anlayışı çıkaracaktı.</p>
<p class="calibre1">Umulduğundan çok kişi konuştu. En güzel en sığı dayanaklarını anlattı. En güçlü en geçici gösterilerden söz etti. En dayanıklısı kısa, en güvençlisi güldürücü birer konuşma yaptılar. En bilgilisi bilginin taşınırken dökülen, dökülürken boşalan ne kadar sıkıcı bir şey olduğunu, nasıl şımarıklıklara vardığını yanıtladı.</p>
<p class="calibre1">En mutlusu konuşmasını bir türlü karamsarlıktan kurtarıp alamadı.</p>
<p class="calibre1">En yaşlısı boyuna nasihat vermeye kalkıştı, en tecrübelisi akıl öğretmekten kendini alamadı, en yükselmişi eski hizmetlerinden başka şeyler anlatmadı.</p>
<p class="calibre1">Bütün konuşmalar yazmanlarca tutulmaktaydı. Birkaç kişi, sonra kendilerine imzalamaları için verilen söylevlerinin altına adlarını yazmaktan çekindiler.. Biz bunları söylemedik dediler. Ses alma araçları kendilerine dinletildi. Buna bile kem küm deyip direnmek isteyen biri çıktı. Ama bir kulp bulamadı.</p>
<p class="calibre1">En güzel'in konuşması biraz üzerinde düşündürücü noktalar taşıyan bir biçimdeydi. Ama onu buraya almak önemli bir yararlılık sunmayacaktır okuyuculara.</p>
<p class="calibre1">En yaşayan'ı ortaya koyacak bu konuşmaların ortak bir yanı vardı ki, bunların hepsi de yaşamanın tümüne değil, bir parçasına dayanılarak söylenmiş sözler olarak kalıyorlardı. O sözlerin dayanaklarını yaşamanın başka bir durumuna getirince bütün anlam ortada boşlukta kalıveriyordu. Kimisi de toplumun verilerine karşı gene bölgesel, çağsal uzanmalarda bulunuyor, toplumu o sözlerin altında şöyle biraz kaydırıp sağa sola oynatınca sözler (birçok edebiyatçının satırları gibi) yaşantıdan kopuyor havada asılı kalıyor, yere bile düşmüyorlardı.</p>
<p class="calibre1">Kısacası en yaşayanın bu bulunması toplantısında "en çok" yerine "en az" daha çok beliriyordu.</p>
<p class="calibre1">En yeninin savunucusu toplantıdakileri bazı yerlerde güldürdü. Onun dedikleri bir yazı içinde sanmam ki düzgün bir sıraya sokulabilsin. Bununla beraber, yaşamayı bir "en" yerinden ama nasıl bir "en" yerinden izlediğini göstermesi bakımından "en yeni"nin en acınacak bir durumda olduğu düşünüldü.</p>
<p class="calibre1">Seyirciler sağduyulu kişilerdi. Şöyle bir gerekçe yaptılar.</p>
<p class="calibre1">"Her ne kadar bu 'en yeni'yi sunan kişi insanlığın ve dünyanın birçok yönlerini bilmiyor ya da bilmiyor gözüküyorsa da, bizim kendisine arada bir gülmüş olmamızdan da anlaşılacağı gibi en yeni değilse bile bir 'yeni'lik ya da bir 'bizden'lik taşıdığı da gerçektir. Çünkü 'yeni'yi örten bir alışmaklık durumu, alışılmışların ölçüsünden bize sinmiş bir duraklama niteliği bizim de üzerimizde olsa gerektir. Bu yüzden bizler bu 'en yeni'nin savlarını anlatan kişiyi yargılarımız dışında bırakmayı uygun gördük."</p>
<p class="calibre1">Şimdi aşağıda okuyacağınız satırlar, konuşmak isteğinde en son davranan kişinin sözlerinden alınmış parçalardır. Bu kişi konuşmaya başladığında dinleyiciler tamamdı. Nedense bu sözlerin sonlarına doğru toplantıyı yapan insanlardan çoğu kalkmış gitmişti. En son insan da bu notları alan olarak ben kalmıştım. Ben de çıkarken bu "en yaşayan"ı seçme toplantısının son dinleyicisi de salonu bırakmış oluyordu.</p>
<p class="calibre1">Ey büyük hayvanlar, şeyler, olaylar, canlılar, doğa ve insanlar; en yaşayanı, en insana yakında aramakta direnmeseydiniz ben şu an burada olmayacaktım. En yaşayanı aradığınız için, benim de size en yaşayanı anlatmam, belki de göstermem ve belki de öğretmem gerekiyor. En yaşayanı en insana yakın şeylerde değil insana en yakında aramak gerekir. Yani insanda, tam insanda. Bu o kadar hiçbir şey gibi, o kadar her şeydir. Çünkü göze kulağa yakın gelen toplumdan o kadar uzak, o kadar onun içindedir. Toplum, biliyorsunuz kendini o kadar çok sandığı zaman az olan, kişi de kendinin azlığını anladığı oranda çok olan. Her toplumu küçümseyen insanların toplumu o kadar yapamamaları, her büyümseyen insanların da topluma o kadar yanaşmayıp yan çizme yollarını bulup sıyrılmaları size bize bir şeyler düşündürmelidir.</p>
<p class="calibre1">Kendini anlayacak olanları, kendilerini arayanları bırakmayan toplum kendini kimlerle bulacaktır? O koyvermediği yarım yarımcık adamcıklarla mı? O koyverdiği yapmacık gelenek kurtlarıyla mı? Yem kurtları demek istedim.</p>
<p class="calibre1">Bunların üzerinde uzun durmayacağım. Zaten hiçbir şeyin üzerinde uzun durmayacağım. Ben bir şeyin üzerinde bir insanın uzun duramayacağını anlamış bilmiş olmakla hem bir gerçek yakalamış oluyorum, hem de bir insanın üzerinde gene de en uzun durabileceği bir konuya çıkmış oluyorum. Bu ermenin bana verdiği yalnızlık..</p>
<p class="calibre1">Evet ben en yalnız'ı anlatmak istedim size.</p>
<p class="calibre1">En yalnız.. Bunu en sonra ben yaptım. Benden önce sizler yaptınız bunu. Engel oldukça çoğalttığınız, çoğalttıkça engel olmaya kalkıştığınız yalnızlığımı. Sizler yaptınız.</p>
<p class="calibre1">Hayvanlara yönelişim bu yüzdendir. Burada konuşuşum konunun havasını çizmektedir. Konuşmaya başlamamdan bu yana yarı yarıya azaldınız. Birer ikişer gidiyorsunuz.</p>
<p class="calibre1">Saatlerin her dakikasında birbirleriyle buluşacak insanlar vardır. Birbirleriyle buluşacaklardır. Birbirlerini kırmak, aldatmak için. Hep yalnız kalmak korkusuyla olacaktır bunlar. Şimdi gidenler de önceden kendilerini bağladıkları, yalnızlıklarını giderecek sandıkları bir söz, bir buluşma, bir dönüş, bir karşılaşma için gitmektedirler. Benim de anlattığım onların yaptığıdır. Biraz sonra anlatacaklarım da sizlerin yapacağı olacaktır. Sizler de gideceksiniz birazdan biliyorum. Tam zamanında dönmüş olmak için, geç kalmamak için, yetişmek için, kısacası, ulaşmak erişmek sandığınız bir şey için, kalkıp gideceksiniz.</p>
<p class="calibre1">Bir insanın tek başına yapamayacağı tek şey varsa o yalnızlıktır. Doğum gibi ikili bir gerçektir yalnız, en az ikili. Kim yaptı bu yalnızlığı, bu yalnızlıkları. Ona ne, bana ne, size ne bundan? Bence yapılıp yapılmamış olduğu önemlidir. Ki yapılmıştır yalnızlık. Şu an yapılmakta, çoğaltılmakta olduğu gibi yapılmıştır.</p>
<p class="calibre1">Ama gidenler nereye gidiyor gerçekte. Kaçmak istedikleri, korktukları yalnızlığa. Bu bakımdan da ölüme benzer yalnızlık.</p>
<p class="calibre1">İnsan yüzündeki sivilcenin geçtiğini, o sivilcenin neyin içinde yürüdüğünü bildiği halde düşünmeden ister. Sorsanız ölüme giden yolda, geçmemesini, durmasını, ağırlaşmasını istediği şeyin içinde ister sivilcenin çabuk geçtiğini. Sonra der, şimdi şu geçsin de, der. Oysa o yüzünde kalsa da, öbür istedikleri de olsa! İstedikleri eğer varsa. Ama istedikleri yoksa da durum birdir.</p>
<p class="calibre1">Yalnızlık, onu yukarılarda sanan aşağılara iner, aşağıda sanan yukarılara tırmanmaya çalışır. Aşağıya inmek herkesin yapabileceği bir şey gibi gözükür, yapamazlar çoğu. Öbürü zor gibi gözükür herkes biraz biraz becerir.</p>
<p class="calibre1">Yalnızlık. Ben yaptım, çoğalttınız. Siz yaptınız ben gördüm.</p>
<p class="calibre1">İsteyerek mi yaptınız diye soruyorum. Hayır deyorsunuz.</p>
<p class="calibre1">İstemeyerek mi yaptınız diye soruyorum. Evet deyorsunuz.</p>
<p class="calibre1">İstemeyerek yaptığınız bir şeyi bilip bilemeyeceğinizi düşünmeden konuşuyorsunuz da ondan böyle cevap veriyorsunuz.</p>
<p class="calibre1">İstemeyerek yaptığınız bir şeyi bilmemeniz gerekir. Ama samimi olmak kolay söylenir ama kolay yapılamaz, değil mi?</p>
<p class="calibre1">En yalnız, istese de istemese de en yaşayandır. Siz de bunu isteseniz de, istemeseniz de böyledir bu.</p>
<p class="calibre1">Bunu ilkin bilen olarak, sonra bulan olarak söyleyorum burada.</p>
<p class="calibre1">Bir insanın yaşamakla, yaşadıkça geçebileceği yolların sonundadır yalnızlık. Mutluluktan sonra gelir, güvenin başlayıp yıkılmasından sonradır. Gücün gelişip tükenmesinden sonra, güzelliğin solmasından sonradır. Gülmelerden, sonra gelir.</p>
<p class="calibre1">Bulup yitirmelerden sonradır.</p>
<p class="calibre1">Yaşamak ölümle birdenbire yüz yüze gelip bitmez. Önce bir karşılaşır onunla. Uzun zaman karşı karşıya, dururlar şöyle bir, kaçmak boşunadır. Çepeçevre görünür görününce. Gemilerin kıyısını, limanlarını andırır. Onların çevresel olanıdır. Hem dümeninden hem burnundan yanaşacaktır gemi. Tornistan yoktur artık.</p>
<p class="calibre1">Bir gösteri olmasa gerektir bu konuşmam. Bir sonuçtur yalnızlık.</p>
<p class="calibre1">Ölümün yarısı gerçeğe benzer öbür yarısı efsane, masal, destandır. Şiirdir biraz. Ama yalnızlığın yarısı bir şeye benzetilemez çünkü benzemez bir şeye. Yalnızlığın tümü vardır. Yalnız yalnızlığın tümü vardır yaşamda.</p>
<p class="calibre1">Yalanın bile (yalandan da sonra gelir yalnızlık) yarısı yalan değildir.</p>
<p class="calibre1">Ey bütün hayvanlar, şeyler, olaylar, canlılar, doğa ve insanlar sizlerin nasıl yaptığınızı nasıl kendinizde görmek için geldiğiniz gibi gidiyorsunuz ve gittiniz. Eğer şu ana kadar göremedinizse deneyleriniz eksik demektir. İnsanlarda hiçbir şey "bütün insanlarca birden" olmadı ki şimdiyedeğin bu "yalnızlığı anlama" birdenbire tümcek olsun. O da azar azar, birer ikişer, teker teker olacak. Birbirinize yalnızlıklar hazırlamaktasınız, hazırlayorsu-nuz. Deneyleriniz tamamlanacak sizler de birbirlerinizden yakın yakın ya da uzaklardan, çok uzaklardan hiç beklenmedik.</p>
<p class="calibre1"><a id="bookmark28"></a><span class="calibre3">Sağol Mağol</span></p>
<p class="calibre1">Sırtım ağrıyor, ov dedi. Sırtını döndü. Çömeldi, başını eğdi. Bir kulağı çürümüştü.</p>
<p class="calibre1">Bahçıvanmış. Böğründen ciğerleri görülürmüş.</p>
<p class="calibre1">Açtı gösterdi. Gittikçe siyaha doğru giden bir karışlık bir çürük, ortası açık, yumruk kadar..</p>
<p class="calibre1">Çürüklerin koyu orta yerindeki kuyu kenarları bir volkandan çıkan dumansız havanın yapacağı gibi aralıklarla perdeleniyordu.</p>
<p class="calibre1">Olmayan sırtını ovdum. Hiç kimse ovmamıştı, dedi. Hem dedi sen çok iyi ovdun.</p>
<p class="calibre1">Nasıl bilebilirsin dedim hiç kimse ovmadıysa.</p>
<p class="calibre1">Duralayıverdi.. düşünüyordu. Elle tutulurcasına görülüyordu düşündüğü. Evet görülüyordu.</p>
<p class="calibre1">Olmayan ya da yarı olan yüzünden bir kımıldanma geçti.</p>
<p class="calibre1">— Evet doğru. Nasıl bilebilirim iyi ovduğunu. Önceden hiç kimse ovmadığı için. Doğru.. Doğru..</p>
<p class="calibre1">Dediğini duymadım. Gördüm. Evet gördüm.</p>
<p class="calibre1">Ben cüzzamlıydı sanıyorum. Bahçıvanmış.</p>
<p class="calibre1">Belki veba, kolera, frengi gibilerden. Bahçıvanmış.</p>
<p class="calibre1">— Böğrümdeki yara'nın ne olduğunu bilemezsin, hiç gör-memişsindir, duymamışsındır böylesini. Doktorların da çoğu ilk bende gördü. Hemen hepsi. Biri çok küçük bir benzerini görmüş. Akciğer kanseri dedi. Morfinden başka onun etkisini (o acısını da demedi, etkisini de demedi, ben kattım. O sızgısını dedi) benden koparan bir şey yok.</p>
<p class="calibre1">Kalktı. Yürüdü. Gitti. Yüzünü dönmeden.</p>
<p class="calibre1">Sağol mağol demeden.</p>
<p class="calibre1">Biliyordu (bana kalırsa) sağol derse öleceğimi. İstemedi öleyim. Sırtını en iyi ovan ben'in ölmesini istemedi.</p>
<p class="calibre1">Yaptığın en ulu şey neydi deye sorun bana, size:</p>
<p class="calibre1">— Bir bahçıvanın sızgılı sırtını ovdum, hem de en iyi.. Deyivereyim.</p>
<p class="calibre1"><a id="bookmark29"></a><span class="calibre3">Dün Yağmur Yağacak</span><span class="calibre2">*</span></p>
<p class="calibre1">Gülmek o kadar kolay işte. Şimdi güldüğünüz kadar. Dünyanın biricik, o en güzel, en çeken insanıyla evlenemeyip mutsuz kal-maktansa, şu güzel değil, iyi değil, fena değil insanıyla evlenip mutsuz ol. Ondan olmayacak çocukların bundan olsun.</p>
<p class="calibre1">Hiç gelmeyecek bir yarın özlemi üzerine kurulan kelime yığınlarından sıralanmış betikleri her zaman yazacak ve okuyacak aptallar görünecek demek yanlış değildir.</p>
<p class="calibre1">Hiç bitmeyecek bir dünün bulutlu sabahında giyilmiş bir pardösü sonsuza kadar sırtta taşınacak demektir. O hiç bitmeyecek dünün öğleden öncesi ile sonrasını ayırıp gösterecek insanı hiç kimse çevresinde aramayacak. Böyle bir dün, kendisini düşünenin güçsüzlüğü, sersemliği, aldanıcı sürüklenirliğidir. Bir sürü aşklar, anılar, yutulmuş yalanlar, gizlemelerin belirtildiğine değil açıklandığına inanmalar, boyuna doğmaktan yorgun düşüp ölmüş arzular.. Şimdinin ne olduğunu en iyi anlama sayılabilecek şimdisizlikler.. hiçbir cek'in hiçbir cak'ın yaşayanlara uzanmadığı cek'ler, cak'lar. .</p>
<p class="calibre1">Buna karşı gene kolay gülmelerin düşündürmezliğine çarpan başka bir dün.. Hiç başlamamış bir dün. İnadına da olsa, kızgınlıktan da olsa, korkudan da olsa, neden olursa olsa hiç başlamamış bir dün.</p>
<p class="calibre1">Sevilecek insan kendisini vermeye hazır, ölmemek için değil yaşamamak için yaşamamak. Sevdiğin sana kendini de verecek.</p>
<p class="calibre1">Bir yağmur, ki yağacak. Daima doğrunun bana hiçbir özel şey vermeyen acısı ve hazzı. Horozun kümesteki tavuklara ödevi. Hangi horozun, hangi tavuğun..</p>
<p class="calibre1">Ben varsam ki, yokum, bana da size de benim var olduğum olağan bir sanıdır. Olmadığımın sanısından hiç de çok ayrık bir gücü yoktur. Yalnız biri kolay güldürür düşündürmez, biri düşündürür belirtmez.</p>
<p class="calibre1">                                                                       varsanızdır</p>
<p class="calibre1">Benim başka birisiyle olan ilgim siz----------</p>
<p class="calibre1">                                                                          varsanız</p>
<p class="calibre1">diyedir. Siz olmadığınıza göre ben yokum siz varsınız. Ama o zaman ben olmadığıma göre siz hiçbir şey yapamazsınız aranızda. Teker teker de yapamazsınız eğer ben yoksam.</p>
<p class="calibre1">Sizin olmadığınız daha akla yakın geliyor. Ben yoksam siz bana ne anlatabilirsiniz. Hiçbir şey anlatamazsınız. Ben varsam anlatırsınız, o da ancak ben oldukça anlatırsınız. Siz kendinizle değil benimle sınırlısınız. Ama bunu ben yapmış değilim. Eğer böyle benimle bir sınırlı olma durumunuz varsa bundan siz sorumlusunuz.</p>
<p class="calibre1">Sizi sınırlayan ben olsam bundan bana ne. Sizin benimle sınırlı olmanız size beni değil, sizin benimle sınırlı olduğunuz için sizi ilgilendirir. Ve ilgilendirecektir. Yağmurun bugün de yarın da yağması hiçbir zaman yağmuru ilgilendirebilir mi? Bu olsa olsa sizi ilgilendirir.</p>
<p class="calibre1">Ben hiç başlamamış bir dündeyim. Yağmur yağacak. Kimin ıslanacağını kimin ıslatacağım bilmiyorum. Deneyim yok bu bakımdan. Sevdiğim bana kendini verecek. Bu da pek bir şey söylemiyor bana. Şu da mümkün. Ben sevdiğime kendimi verecek. Seversem o da. Onu da biliyorum.</p>
<p class="calibre1">Hiç başlamamış bir yarın çok var. Hiç bitmeyen bir dün de çok var. Bunlar o kadar hep doğru ki. Aynı günde ikisinin de ayrı ayrı, ya da aynı an-kişide olduğunu görmek kim olursa onca kolaycacık olağan.</p>
<p class="calibre1">Hep anlayacağımız ama hep doğru olmayan bir şey söyleyeyim sizlere. Ben varsam ve siz varsanız söylüyorum;</p>
<p class="calibre1">Dün yağmur yağacak. Bugün yağdığı gibi, yarın yağacağı gibi. O kadar basit. Dün yağmur yağacak. Siz varsanız ben varsam yağacak. Siz yoksanız ben varsam yağacak. Siz varsanız ben yoksam yağacak. Siz yoksanız ben yoksam yağacak.</p>
<p class="calibre1">Ve ne şekilde olursa olsun yağınca, onun yağması kendisini ilgilendirmeyecek yağdığı için. Yağmadığında yağmaması da ilgilendirmezdi, dememeli. O zaman yağmaması yağmuru ilgilendirirdi bence. Ben varsam. Ama yağacak. Hem de dün.</p>
</body>
</html>
