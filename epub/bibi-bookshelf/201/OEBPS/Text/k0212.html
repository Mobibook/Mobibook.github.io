<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: right"><b>12</b></h2>

  <h2 id="sigil_toc_id_12" style="text-align: right;"><b>Ekran Dili</b></h2>

  <p>"Tekrar söyle bana," dedi Dr. Oliver Payne, parka bakan küçük laboratuvarda. "Ya seni duymadım, ya da saçmalıyorsun. Başka bir dünyadan bir çocuk mu?"</p>

  <p>"Öyle dedi. Tamam, saçmalık ama lütfen şunu dinler misin Oliver?" dedi Dr. Mary Malone. "Gölgeler'i biliyordu. Ona - onlara - Toz diyor, ama aynı şey. Bizim gölge zerreciklerimiz. Ve söylüyorum sana, onu Mağara’ya bağlayan elektrodları taktığında, ekranda olağanüstü görüntüler yer aldı: resimler, semboller.. Bir de aleti vardı, altından yapılmış pusula gibi bir şey, kenarında boydan boya farklı sembollerle. Onu da aynı şekilde okuyabildiğini söyledi ve zihin durumunu da biliyordu - iyice biliyordu ."</p>

  <p>Öğlen vakti yaklaşıyordu. Lyra'nın Âlimi Dr. Malone’un gözleri uykusuzluktan kıpkırmızı olmuştu, Cenevre’den henüz dönmüş olan meslektaşı ise, daha fazlasını duymak için sabırsızlanıyordu, şüpheciydi ve aklı başka yerdeydi.</p>

  <p>"Ve mesele şu ki, Oliver, onlarla iletişim kurmuştu Sahiden de bilinçliler. Ve cevap verebiliyorlar. Sonra, senin kafataslarını hatırlıyor musun? Bana Pitt-Riverst Müzesi'ndeki bazı kafataslarından söz etti. Pusula gibi şeyiyle, onların müzenin dediğinden çok daha eski olduklarını bulmuştu ve Gölgeler -"</p>

  <p>"Bir dakika. Bana genel bir çatı ver. Ne diyorsun sen? Zaten bildiğimizi doğruladığını mı söylüyorsun, yoksa bize yeni bir şey anlattığını mı?"</p>

  <p>"Her ikisi de. Bilmiyorum. Ama sanırım bundan otuz, kırk bin yıl önce bir şeyler olmuş. Ondan önce de gölge zerrecikleri varmış, besbelli. Büyük Patlama’dan beri etraftaymışlar ama onların etkilerini bizim düzeyimizde, antropik düzeyde arttırmanın fiziksel yöntemi yokmuş. İnsanların düzeyinde. Sonra bir şey olmuş, ne olduğunu hayal bile edemiyorum, ama evrimle ilgiliymiş. Bu da senin kafataslarını açıklıyor - hatırlıyor musun? Ondan önce hiç Gölge olmayıp, sonra pek çok olduğunu? Ve çocuğun müzede bulduğu, o pusula gibi şeyiyle test ettiği kafatasları. O da bana aynı şeyi söyledi. Şunu demek istiyorum: insan beyni o sıralarda bu arttırma süreci için ideal vasıta halini almış. Birden bilinçli olmuşuz.”</p>

  <p>Dr. Payne plastik kupasını eğdi ve kahvesinin sonunu içti.</p>

  <p>"Neden durmuş durmuş da o sırada olmuş?" diye sordu. "Neden otuz beş bin yıl önce böyle birden?"</p>

  <p>"Aa, kimbilir? Biz paleontolog değiliz. Bilmiyorum, Oliver, sadece tahminde bulunuyorum. Sence mümkün değil mi?"</p>

  <p>"Bir de şu polis. Bana onu anlat."</p>

  <p>Dr. Malone gözlerini ovdu. "Adı Walters," dedi. "Özel Servis'ten olduğunu söyledi. Özel Servis politikayla falan ilgiliydi sanırım, değil mi?"</p>

  <p>"Terörizm, yıkıcılık, istihbarat... hepsi. Devam et. Ne istiyormuş? Niye buraya gelmiş?"</p>

  <p>"Kız yüzünden. Aynı yaşlarda bir oğlan aradığını söyledi - niye olduğunu bana söylemedi - ve bu oğlan da, buraya gelen kızın yanında görülmüş. Ama aklında başka bir şey de vardı, Oliver. Araştırmayı biliyordu. Hatta şeyi bile sordu -"</p>

  <p>Telefon çaldı. Kadın, omuz silkerek sustu ve Dr. Payne telefona cevap verdi. Kısaca konuştu, kapattı ve "Bir ziyaretçimiz var," dedi.</p>

  <p>"Kim?"</p>

  <p>"Bildiğim biri değil. Sir Bilmem Kim. Dinle, Mary, ben yokum artık, bunun farkındasınz, değil mi?"</p>

  <p>"İşi teklif ettiler."</p>

  <p>"Evet. Kabul etmek zorundayım. Bunu anlamalısın."</p>

  <p>"Eh, bu da bu işin sonu demektir."</p>

  <p>Adam çaresizce ellerini açarak, "Samimi olmak gerekirse..." dedi, "anlattığın türden şeylerde hiçbir anlam bulamıyorum. Başka bir dünyadan çocuklar ve fosil Gölgeler... Çok çılgınca bunlar. Ben böyle şeylere bulaşamam. Benim bir meslek hayatım var, Mary."</p>

  <p>"Peki ya test ettiğin kafatasları? Fildişi biblonun çevresindeki Gölgeler ne olacak?"</p>

  <p>Adam, başını iki yana salladı ve sırtını döndü. O daha cevap veremeden kapı vuruldu, Dr. Payne adeta bir rahatlamayla kapıyı açtı.</p>

  <p>Sir Charles, "İyi günler," dedi. "Dr. Payne? Dr. Malone? Benim adım Charles Latrom. Önceden haber vermeden beni görmeyi kabul etmeniz ne kibarlık."</p>

  <p>"İçeri buyurun," dedi Dr. Malone, yorgun ama şaşkın.</p>

  <p>"Oliver Sir Charles mı dedi? Sizin için ne yapabiliriz?"</p>

  <p>"Belki de mesele, benim sizin için ne yapabileceğim. Fon başvurunuzun sonucunu beklediğinizi öğrendim."</p>

  <p>"Bunu nereden biliyorsunuz?" diye sordu Dr. Payne.</p>

  <p>"Ben devlet memuruydum. Esas olarak, bilimsel politikayı yönetmekle ilgileniyordum. Bu alanda halen birkaç bağlantım var ve duydum ki... Oturabilir miyim?"</p>

  <p>"Ah, lütfen," dedi Dr. Malone. Bir iskemle çekti, adam, sanki bir toplantı yönetiyormuş gibi oturdu.</p>

  <p>"Teşekkür ederim. Bir arkadaşımdan duydum - adından söz etmesem daha iyi olur; Resmi Sırlar Yasası bir sürü aptalca şeyi kapsıyor - duydum ki başvurunuz inceleniyormuş ve duyduğum kadarı beni öyle meraklandırdı ki, itiraf ederim, çalışmalarınızın bir kısmını görmek istedim. Biliyorum, benim üstüme düşmez, halen bir tür gayrı-resmi danışman görevi yapmam hariç, ben de bunu bahane edindim. Ve sahiden de, gördüklerim bayağı büyüleyiciydi."</p>

  <p>"Bu, başarıya ulaşacağımızı düşündüğünüz anlamına mı geliyor?" dedi Dr. Malone, ona inanmaya hevesli, öne doğru eğilerek.</p>

  <p>"Maalesef, hayır. Açık konuşmalıyım. Fonunuzu vermeye niyetleri yok."</p>

  <p>Dr. Malone'un omuzları düştü. Dr. Payne, ihtiyatlı bir merakla ihtiyar adamı gözlüyordu.</p>

  <p>"Öyleyse, niye buraya geldiniz?" dedi.</p>

  <p>"Eh, anlıyorsunuz ya, henüz kararı resmi olarak vermediler. Durum umut verici görünmüyor, ben de size karşı samimi davranıyorum; gelecekte bu tür çalışmalara fon ayırma ihtimalleri yok. Ancak, davanızı sizin yerine tartışacak birisi olursa, farklı bir ışık altında görebilirler.</p>

  <p>"Savunacak biri? Kendinizi mi kastediyorsunuz? Ben işlerin böyle yürüdüğünü sanmıyordum," dedi Dr. Malone, yerinde doğrularak. "Ben meslektaşların gözden geçirmeleri gibi şeylere dayandıklarını sanıyordum."</p>

  <p>"İlke olarak öyle tabii," dedi Sir Charles. "Ama bu komitelerin pratikte nasıl işlediğini bilmenin de faydası var. Ve bu komitelerde kimlerin olduğunu. Eh, buradayım işte. Çalışmanızla son derece de ilgiliyim; çok değerli olabileceğini düşünüyorum ve kesinlikle devam etmesi gerekiyor. Sizin adınıza gayrı-resmi vekillik yapmama izin verir miydiniz?"</p>

  <p>Dr. Malone kendisini canyeleği atılmış, boğulmakta olan bir gemici gibi hissetti. "Aaa... ama evet! Aman Tanrım, elbette! Ve teşekkür ederiz... Yani, sizce gerçekten de fark eder mi? Tabii ki şey önereyim demek istemiyorum…Ne demek istediğimi bilmiyorum. Evet, elbette!"</p>

  <p>"Ne yapmamız gerekecek?" dedi Dr. Payne.</p>

  <p>Dr. Malone şaşkınlıkla ona baktı. Oliver az önce Cenevre'de çalışacağını söylememiş miydi? Öte yandan, Sir Charles'ı o kendisinden daha iyi anlıyor gibiydi, çünkü aralarında bir suç ortaklığı kıvılcımı çakmış ve Oliver de gelip oturmuştu.</p>

  <p>"Ne demek istediğimi anlamanıza sevindim," dedi ihtiyar adam. "Doğrusu, haklısınız. Belli bir yöneliminizin olması beni özellikle memnun edecek. Ve eğer anlaşabilirsek, sizin için tamamen başka bir kaynaktan fazladan para da bulabilirim."</p>

  <p>"Durun, durun," dedi Dr. Malone. "Bir dakika bekleyin. Bu araştırmanın izlediği yol bizi ilgilendirir. Sonuçları tartışmaya tamamıyla hazırım ama yönünü değil. Anlıyorsunuzdur mutlaka —"</p>

  <p>Sir Charles bir esef işaretiyle ellerini iki yana açtı ve ayağa kalktı. Oliver Payne de kalktı, endişeliydi.</p>

  <p>"Lütfen hayır, Sir Charles," dedi. "Dr. Malone'un söyleyeceklerinizi dinleyeceğinden eminim. Mary, dinlemenin bir zararı yok, Tanrı aşkına. Ve her şey tamamen değişebilir. "</p>

  <p>"Senin Cenevre'ye gittiğini sanıyordum."</p>

  <p>"Cenevre mi?" dedi Sir Charles. "Mükemmel bir yer. Orada ufkunuz geniş olur. Bol miktarda da para var. Ben size engel olmayayım."</p>

  <p>"Hayır, hayır, henüz kesinleşmedi," dedi Dr. Payne telaşla. "Tartışılacak çok şey var - hâlâ çok belirsiz. Sir Charles, oturun lütfen. Size kahve ikram edeyim mi?"</p>

  <p>"Çok naziksiniz," dedi Sir Charles ve hoşnut bir kedi ifadesiyle yeniden oturdu.</p>

  <p>Dr. Malone ilk kez ona dikkatle baktı. Elli yaşlarının ikinci yarısında, refah içinde, kendinden emin, iyi giyinmiş, her şeyin en iyisine alışkın, güçlü insanlar arasında dolaşıp önemli kulaklara fısıldamaya alışmış bir adam gördü. Oliver haklıydı: adam bir şey istiyordu. Ve onu tatmin etmezlerse, desteğine de sahip olamayacaklardı. Kollarını kavuşturdu.</p>

  <p>Dr. Payne ona bir kupa uzatarak, "Kusura bakmayın, hayli ilkel bir şey," diyordu.</p>

  <p>"Hiç de değil. Söylediklerime devam edeyim mi?"</p>

  <p>"Lütfen, edin," dedi Dr. Payne.</p>

  <p>"Eh, anladığım kadarıyla bilinçlilik alanında bazı heyecanlandırıcı keşiflerde bulundunuz. Evet, biliyorum, henüz bir şey yayınlamadınız ve bunlar araştırmanızın görünürdeki konusundan - anlaşılan - çok uzakta. Gene de, haberler yayılıyor. Ve ben de özellikle bununla ilgiliyim. Örneğin, araştırmanızı bilinçliliğin manipülasyonu üzerinde yoğunlaştırırsanız çok memnun olurum. İkincisi de çok-sayıda-dünya hipotezi -Everett, hatırlarsınız, 1957 civarında- sizin bu teoriyi hayli ileri götürecek bir şeylerin izinde olduğunuza inanıyorum. Ve o araştırma çizgisi savunma fonlarını da çekebilir ki belki bunların, bugün bile ne kadar bol olduğunu biliyorsunuzdur ve o bıktırıcı başvurma süreçlerine tabi olmadıkları da kesin.</p>

  <p>"Kaynaklarımı açıklamamı beklemeyin." diye devam etti, Dr. Malone öne uzanıp konuşmaya çalışırken elini kaldırarak. "Resmi Sırlar Yasası'ndan söz etmiştim; can sıkıcı mevzuat ama bu konuda yaramazlık yapmamalıyız. Ben güven içinde, çok-sayıda-dünya alanında ilerlemeler bekliyorum. Sanırım bunu yapacak olan insanlar sizsiniz. Ve üçüncüsü, birine ilişkin özel bir mesele var. Bir çocuk."</p>

  <p>Bu noktada durdu, kahvesini yudumladı. Dr. Malone konuşamıyordu. Renginin solduğunun farkında değildi ama kendini bayılacak gibi hissettiğini biliyordu.</p>

  <p>"Çeşitli nedenlerle," diye devam etti Sir Charles, "istihbarat servisleriyle temas halindeyim. Bir çocukla ilgileniyorlar, sıradışı bir donanıma sahip bir kız - antika bir bilimsel alet, kesinlikle çalınmış ve onunkinden daha güvenli ellerde olması gerekiyor. Hemen hemen aynı yaşlarda bir de oğlan var - on iki civarı - ki o da bir cinayete ilişkin olarak aranıyor. O yaşta bir çocuğun cinayetin altından kalkıp kalkmayacağı tartışma konusu, tabii, ama birini öldürdüğü kesin. Ve kızla birlikte görünmüş.</p>

  <p>"Şimdi, Dr. Malone, bu çocuklardan biri ya da öbürüne rastlamış olabilirsiniz. Ve usûle uygun bir şekilde bildiklerinizi polise anlatma eğiliminde de olabilirsiniz. Ancak eğer şahsen bana söyleseniz, daha büyük bir hizmette bulunursunuz. Uygun yetkililerin bunu etkili ve hızlı şekilde ele almalarını garantiye alabilirim, aptalca skandal gazetelerine malzeme de olmaz. Müfettiş Walters'ın dün sizi görmeye geldiğini biliyorum, kızın ortaya çıktığını da. Görüyorsunuz ya, neden söz ettiğimi biliyorum. Örneğin biliyorum ki, siz onu yeniden görseniz ve bana söylemesiniz, bunu da biliriz. Bu konuda iyice düşünürseniz ve o buradayken neler deyip yaptığına ilişkin anılarınızı netleştirirseniz, çok akıllıca davranmış olursunuz. Bu ulusal bir güvenlik sorunu. Beni anlıyorsunuz.</p>

  <p>"Eh, burada duruyorum. Temasa geçebilmeniz için, işte kartım. Ben olsam fazla uzatmazdım; biliyorsunuz, fon komitesi yarın toplanıyor. Ama beni bu numarada her an bulabilirsiniz."</p>

  <p>Oliver Payne'e bir kart verdi, Dr. Malone'un hâlâ kollarını kavuşturmuş durduğunu görünce de, onun için sıraya bir kart bıraktı. Dr. Payne dışarı çıkması için kapıyı tuttu. Sir Charles ince hasır şapkasını başına taktı, ona hafifçe dokundu, her ikisine de gülümsedi ve gitti.</p>

  <p>Dr. Payne kapıyı tekrar kapattıktan sonra, "Mary, sen aklını mı kaçırdın?" diye sordu. "Böyle davranmanın ne anlamı var?"</p>

  <p>"Pardon? Bu ihtiyar sürüngeni ciddiye almıyorsun, değil mi?"</p>

  <p>"Böyle teklifleri reddedemezsin! Bu projenin devam etmesini istiyor musun, istemiyor musun?"</p>

  <p>"Teklif değildi," dedi kadın hararetle. "Ültimatomdu. Ya onun dediğini yap, ya da dükkanı kapat. Ve Oliver Tanrı aşkına, ulusal güvenlik hakkında bütün o pek de incelikli olmayan tehditlerle imalar falan - bunun nereye gittiğini görmüyor musun?</p>

  <p>"Eh, sanırım senden daha açıkça görüyorum. Sen hayır deseydin, burayı kapatmazlardı. Devralırlardı. Eğer onun dediği kadar ilgiliyseler, devam etmesini isterler. Ama onların koşullarıyla."</p>

  <p>"Ama o zaman bu koşullar... yani, savunma imiş, Tanrı aşkına. Onlar insanları öldürmenin yeni yollarını bulmak istiyorlar. Ve bilinçlilik hakkında ne dediğini de duydun: manipüle edilmesini istiyor. Ben buna bulaşmayacağım, Oliver, asla."</p>

  <p>"Gene de yapacaklar ve sen işsiz kalacaksın. Kalırsan eğer, daha iyi yönlenmesi konusunda etkin olabilir. Ve elini de işten çekmemiş olursun! Gene dahil olursun!"</p>

  <p>"İyi ama senin için ne anlamı var ki zaten? Ben Cenevre halledildi sanıyordum., öyle değil mi?"</p>

  <p>Oliver elini saçlarından geçirdi ve "Eh, halledilmiş sayılmaz," dedi. "Herhangi bir şey imzalanmadı. Ve tamamen farklı bir açı olurdu. Hem ben asıl şimdi iyi bir iz üstünde olduğumuzu düşündüğüm için, buradan ayrılırsam üzülürüm..."</p>

  <p>"Ne diyorsun sen?"</p>

  <p>"Bir şey demiyorum -"</p>

  <p>"İma ediyorsun. Nereye varmak istiyorsun?"</p>

  <p>"Eh..." Laboratuvarda yürürken ellerini açtı, omuzunu silkti, başını salladı. "Eh, eğer sen onunla temasa geçmezsen, ben geçerim," dedi sonunda.</p>

  <p>Dr. Malone suskun kaldı. Sonra, ”Ah, anlıyorum," dedi.</p>

  <p>"Mary, düşünmek zorunda olduğum..."</p>

  <p>"Tabii, vardır."</p>

  <p>"Aslında o değil...</p>

  <p>"Hayır, hayır."</p>

  <p>"Anlamıyorsun."</p>

  <p>"Evet, anlıyorum. Çok basit. Onun dediğini yapmayı vadediyorsun, fonu alıyorsun, ben gidiyorum, sen Yönetici olarak burayı devralacaksın. Anlaması zor değil. Daha büyük bir bütçen olacak. Bir sürü güzel yeni makine. Altında çalışan altı doktoralı daha. İyi fikir. Yap sen bunu, Oliver. Yoluna devam et. Ama bu bana göre değil. Ben gidiyorum. Bu iş pis kokuyor."</p>

  <p>"Sen şimdi..."</p>

  <p>Ama kadının yüzündeki ifade onu susturdu. Mary beyaz önlüğünü çıkarıp kapıya astı, birkaç kağıdı bir çantaya koydu, tek kelime etmeden çekip gitti. O gider gitmez Oliver Sir Charles'ın kartını aldı ve telefon ahizesine uzandı.</p>

  <p>Birkaç saat sonra, aslında tam geceyarısından önce, Dr. Malone arabasını bilim binasının önünde durdurdu ve yan kapıdan içeri girdi. Ama tam merdiveni çıkmak için dönmüşken başka bir koridordan bir adam geldi ve onu öyle ürküttü ki, kadın evrak çantasını düşürdü</p>

  <p>Adam üniforma giyiyordu.</p>

  <p>"Nereye gidiyorsunuz?" diye sordu.</p>

  <p>Yolunu kesmişti, iri yarıydı, kepinin alçak siperi yüzünden gözleri pek görünmüyordu.</p>

  <p>"Laboratuvarıma gidiyorum. Burada çalışıyorum. Siz kimsiniz?" diye sordu, biraz öfkeli, biraz korkmuş. "Güvenlik. Kimliğiniz var mı?"</p>

  <p>"Ne güvenliği? Bu binadan bu öğleden sonra saat üçte ayrıldım, her zamanki gibi görevde bir kapıcı vardı. Ben sizden kimlik istemeliyim. Sizi kim görevlendirdi? Ve niye?"</p>

  <p>"İşte kimliğim," dedi adam, ona bir kart gösterip, okumasına fırsat olmadan geri çekerek. "Sizinki nerede?"</p>

  <p>Dr. Malone onun kalçasındaki bir kılıfta cep telefonu olduğunu gördü. Yoksa silah mıydı? Yok, canım, kendisi paranoyakça davranıyordu. Ve adam sorularını cevaplamamıştı. Ama ısrar ederse eğer onu şüphelendirirdi ve şimdi önemli olan laboratuvara girmekti. Onu bir köpek gibi yatıştır diye düşündü. Çantasını karıştırıp cüzdanını buldu.</p>

  <p>"Bu olur mu?" diye sordu, ona otoparktaki bariyeri çalıştırmak için kullandığı kartı göstererek. Adam şöyle bir baktı.</p>

  <p>"Gecenin bu vaktinde burada ne yapıyorsunuz?"</p>

  <p>"Sürmekte olan bir testim var. Bilgisayarı zaman zaman kontrol etmem gerekiyor."</p>

  <p>Onu yasaklamak için bir neden arıyor gibiydi, ya da belki sadece kendi gücünü sınıyordu. Sonunda evet anlamına başını salladı, kenara çekildi. Mary ona gülümseyerek yanından geçti ama adamın yüzü ifadesiz kaldı.</p>

  <p>Laboratuvara vardığında hâlâ titriyordu. Bu binada kapıdaki kilit ve yaşlıca bir kapıcıdan fazla "güvenlik" olmamıştı hiç, bu değişikliğin nedenini de biliyordu. Ne var ki bu çok az vakti olduğu anlamına da geliyordu; bir seferde doğru yapmalıydı, çünkü ne yaptığını anladıklarında bir daha geri dönemeyecekti.</p>

  <p>Kapıyı arkasından kilitleyip güneşlikleri indirdi. Detektörü açtı, sonra cebinden bir disket çıkararak Mağara'yı kontrol eden bilgisayara taktı. Bir dakika içinde, yarı mantıkla, yarı varsayımla ve yarı yarıya da bütün akşam evde üstünde çalıştığı program sayesinde, ekrandaki sayıları ustalıkla idare etmeye başlamıştı; görevi, bir bütün yaratmak için üç yarım elde etmek kadar karmaşıktı.</p>

  <p>Sonunda gözlerindeki saçı çekti, elektrodları başına taktı, sonra da parmaklarını esneterek yazmaya başladı. Kendini son derecede sıkılgan hissediyordu.</p>

  <p class="girdisizsol"><b>Merhaba. Ne yaptığımdan emin değilim. Belki de bu delice bir şeydir.</b></p>

  <p>Kelimeler kendi kendilerine ekranın sol tarafında toplandı ki, ilk sürpriz buydu. Herhangi türde bir kelime işlemcisi kullanmıyordu - aslında, işletme sisteminin büyük kısmını es geçiyordu - ve kelimelere benimsetilen format her neyse, ona ait değildi. Ensesinde tüylerin diken diken olduğunu hissetti, çevresindeki bütün binanın farkına vardı: koridorlar karanlık, makineler rölantide çeşitli deneyler otomatikman yürütülüyor, bilgisayarlar testleri kontrol ederek sonuçları kaydediyor, havalandırma nem ile ısıyı örneklendiriyor ve ayarlıyor, binanın atardamaları ve sinirleri olan bütün tüpler, boru donanımı ve kablolar... aslında, neredeyse bilinçli.Yeniden denedi.</p>

  <p class="girdisizsol"><b>Daha önce bir ruh haliyle yaptığımı şimdi kelimelerle yapmaya çalışıyorum, ama</b></p>

  <p>Daha o cümleyi bitiremeden, imleç hızla ekranın sağ tarafına geçti ve yazdı:</p>

  <p class="sag" style="text-align: right"><b>BİR SORU SOR.</b></p>

  <p>Neredeyse aynı anda olmuştu.</p>

  <p>Kendini orada olmayan bir boşluğa adım atmış gibi hissetti. Bütün benliği bu şokla sarsıldı. Yeniden deneyecek kadar sakinleşmesi birkaç dakika sürdü. Yazdığında ise, cevaplar kendilerini ekranın sağına neredeyse o bitirmeden savurdular.</p>

  <table>
    <tr>
      <td valign="top">Siz Gölgeler misiniz?</td>

      <td>&nbsp;</td>

      <td valign="bottom">EVET.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">Lyra'nın Toz'uyla aynı mısınız?</td>

      <td>&nbsp;</td>

      <td valign="bottom">EVET.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">Ve bu karanlık cevher mi?</td>

      <td>&nbsp;</td>

      <td valign="bottom">EVET.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">Karanlık cevher bilinçli mi?</td>

      <td>&nbsp;</td>

      <td valign="bottom">BESBELLİ.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">Bu sabah Oliver'e söylediğim insan evrimi hakkındaki fikrim, o?</td>

      <td>&nbsp;</td>

      <td valign="bottom">DOĞRU, AMA DAHA ÇOK SORU SORMAN GEREK.</td>
    </tr>
  </table>

  <p><br /></p>

  <p>Durdu, derin bir nefes aldı, iskemlesini geriye itti, parmaklarını esnetti. Kalbinin deli gibi çarptığını hissediyordu. Olanlarla ilgili her şey imkansızdı. Bütün eğitimi, zihinsel alışkanlıkları, kendini bir bilimci olarak görüşü ona sessizce haykırıyordu: Bu yanlış! Aslında olmuyor!</p>

  <p>Hayal görüyorsun! Ne var ki, ekrandaydılar: soruları ve başka bir zihinden gelen cevaplar.</p>

  <p>Kendini toplayıp yeniden yazdı ve cevaplar yeniden, arada fark edilebilir bir duraklama olmaksızın var oluverdiler.</p>

  <table>
    <tr>
      <td valign="top">Bu sorulara cevap veren zihin, insan zihni değil, değil mi?</td>

      <td>&nbsp;</td>

      <td valign="bottom">HAYIR. AMA İNSANLAR BİZİ HER ZAMAN BİLMİŞTİR.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">Biz mi? Bir taneden fazla mısınız?</td>

      <td>&nbsp;</td>

      <td valign="bottom">SAYISIZ MİLYARLAR.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">Ama siz nesiniz?</td>

      <td>&nbsp;</td>

      <td valign="bottom">MELEK.</td>
    </tr>
  </table>

  <p><br /></p>

  <p>Mary Malone'un başı çınlamaya başladı. Katolik olarak büyütülmüştü. Hatta - Lyra'nın keşfettiği gibi, bir vakitler rahibeydi. Artık inancından ona bir şey kalmamıştı ama melekleri bilirdi. Aziz Augustine "Melek onların görevinin adı, demişti, doğalarının değil. Eğer doğalarının adını ararsanız, ruhtur; eğer görevlerinin adını ararsanız, melektir; olduklarından ötürü ruh, yaptıklarından ötürü melek."</p>

  <p>Başı dönerek, titreyerek, yeniden yazdı.</p>

  <table>
    <tr>
      <td valign="top">Melekler Gölge maddesinden yaratıklar mı? Toz'dan mı?</td>

      <td>&nbsp;</td>

      <td valign="bottom">SIKLAŞTIRMALAR.<br /></td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">YAPILAR KARMAŞIK.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">EVET.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">Ve Gölge maddesi bizim ruh dediğimiz şey mi?</td>

      <td>&nbsp;</td>

      <td valign="bottom">OLDUĞUMUZDAN ÖTÜRÜ, RUH, YAPTIĞIMIZDAN ÖTÜRÜ, MADDE. MADDE VE RUH BİRDİR.</td>
    </tr>
  </table>

  <p><br /></p>

  <p>Dr. Malone titredi. Düşüncelerini dinliyorlardı.</p>

  <table>
    <tr>
      <td valign="top">Ve siz insan evrimine müdahale ettiniz mi?</td>

      <td>&nbsp;</td>

      <td valign="bottom">EVET.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">Neden?&nbsp;</td>

      <td>&nbsp;</td>

      <td valign="bottom">İNTİKAM.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">İntikam ne için - ah! <em>Asi</em> melekler! Semalardaki savaştan sonra Şeytan ve Cennet Bahçesi - ama bu <em>doğru,</em> değil, değil mi? Bunun için mi?</td>

      <td>&nbsp;</td>

      <td valign="bottom">OĞLANLA KIZI BUL, DAHA FAZLA VAKİT KAYBETME.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">Ama neden?</td>

      <td>&nbsp;</td>

      <td valign="bottom">YILAN ROLÜNÜ OYNAMAN GEREK.</td>
    </tr>
  </table>

  <p><br /></p>

  <p>Ellerini klavyeden kaldırıp gözlerini ovuşturdu. Yeniden baktığında kelimeler hâlâ oradaydı.</p>

  <table>
    <tr>
      <td valign="top">Nerede</td>

      <td>&nbsp;</td>

      <td valign="bottom">SUNDERLAND AVENEU DENEN BİR YOLA GİT VE BİR ÇADIR BUL. MUHAFIZI ATLAT VE ÖTEYE GEÇ. UZUN BİR YOLCULUK İÇİN GEREKLİ ŞEYLERİ AL. KORUNACAKSIN. HEYULALAR SANA DOKUNMAYACAK.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">Ama ben</td>

      <td>&nbsp;</td>

      <td valign="bottom">GİTMEDEN ÖNCE BU DONANIMI YOK ET.</td>
    </tr>

    <tr>
      <td valign="top">&nbsp;</td>

      <td>&nbsp;</td>

      <td valign="bottom">&nbsp;</td>
    </tr>

    <tr>
      <td valign="top">Anlamıyorum. Neden ben? Ve bu yolculuk nedir? Ve</td>

      <td>&nbsp;</td>

      <td valign="bottom">ÖMRÜN BOYUNCA BUNUN İÇİN HAZIRLANDIN. BURADAKİ İŞİN BİTTİ. BU DÜNYADA YAPMAN GEREKEN SON ŞEY DÜŞMANLARIN BUNU KONTROL ETMESİNİ ÖNLEMEK. DONANIMI YOK ET.</td>
    </tr>
  </table>

  <p><br /></p>

  <p>Mary Malone iskemleyi geri itip ayağa kalktı, titriyordu. Parmaklarını şakaklarına bastırdı ve elektrodların hâlâ derisine bağlı olduğunu fark etti. Onları dalgın dalgın çıkardı. Yaptığı ve halen ekranda gördüğü şeyden kuşku duyabilirdi, ama son yarım saat kadar süreyi kuşku ve inanmanın tamamen dışında geçirmişti. Bir şey olmuştu ve o harekete geçmişti.</p>

  <p>Detektör ve amplifikatörü kapattı. Sonra bütün güvenlik kodlarını es geçerek bilgisayarın sabit diskini formatladı, tamamen sildi; sonra da detektör ile özel olarak adapte edilmiş bir kart üzerindeki amplifikatörün arasındaki ara yüzü çıkardı ve kartı sıraya koyup, elde daha sert bir şey olmadığı için, ayakkabısının topuğuyla ezdi. Bundan sonra elektromanyetik siper ile detektör arasındaki tel bağlantısını çözdü ve tel bağlantısı planını dosya dolabının bir çekmecesinde bularak yaktı. Yapabileceği başka bir şey var mıydı? Oliver Payne'in programa ilişkin bilgisi konusunda pek bir şey yapamazdı, ancak özel donanım etkili bir şekilde tahrip edilmişti.</p>

  <p>Bir çekmeceden birtakım kağıtlar alarak evrak çantasına tıktı, en sonunda da üzerinde I Ching altı köşeli yıldızları olan afişi alıp katlayıp cebine koydu. Sonra ışığı kapattı ve çıktı.</p>

  <p>Güvenlik görevlisi merdivenin altında durmuş telefonla konuşuyordu. O aşağı inince telefonu kapattı, suskunca yan kapıya kadar ona eşlik etti, arabayla giderken de cam kapıdan onu gözledi.</p>

  <p>Bir buçuk saat kadar sonra arabasını, Sunderland Avenue’ye yakın bir yolda park etti. Yerini bir Oxford haritasından bulmuştu; yoksa kentin bu taraflarını bilmezdi. O âna kadar bastırılmış heyecanla hareket ediyordu ama sabahın erken saatlerinde, karanlıkta arabasından çıkıp da geceyi çevresinde serin, sessiz ve kımıltısız bulunca, belirgin bir endişe sarsıntısı hissetti. Ya rüya görüyorsa? Ya bütün bunlar özenle hazırlanmış bir şakaysa?</p>

  <p>Eh, artık buna üzülmek için çok geçti. Kendini bağlamıştı. İskoçya'da ve Alp Dağları'nda kamp yaparak gerçekleştirilen yolculuklarda çoğu kez yanma aldığı sırt çantasını yüklendi ve kendi kendine, hiç değilse dışarıda nasıl hayatta kalınacağını bildiğini düşündü. İşler kötüye giderse, her zaman kaçabilir, kendini tepelere vurabilirdi . . .</p>

  <p>Gülünç.</p>

  <p>Gene de sırt çantasını sırtına attı, arabadan çıktı, Banbury Road'a döndü, sonra da Sunderland Avenue'nun yuvarlak kavşakta sola döndüğü yere kadar iki-üç yüz metre yürüdü. Kendini ömür boyu hissettiğinden daha budala hissediyordu.</p>

  <p>Ama köşeyi dönüp de Will'in görmüş olduğu o tuhaf çocuksu ağaçları gördüğünde, hiç değilse bu hikayenin bir parçasının doğru olduğunu anladı. Yolun diğer kenarında ağaçların altında, otların üzerinde kırmızı-beyaz naylondan kare biçimli küçük bir çadır vardı, elektrikçilerin çalışırken yağmurdan korumak için diktikleri cinsten bir çadır ve yakınlara da pencerelerinde koyu renk cam olan, işaretsiz, beyaz bir Transit kamyonet park edilmişti.</p>

  <p>En iyisi tereddüt etmemek. Dosdoğru çadıra doğru yürüdü. Neredeyse varmıştı ki, kamyonetin arka kapısı savrulup açıldı, bir polis dışarı çıktı. Kaskı olmadan çok genç görünüyordu, yaprakların koyu yeşili altında sokak ışığı dosdoğru yüzüne vuruyordu.</p>

  <p>"Nereye gittiğinizi sorabilir miyim, hanımefendi?" dedi.</p>

  <p>"O çadıra."</p>

  <p>"Korkarım gidemezsiniz, hanımefendi. Kimseyi ona yaklaştırmamak için emir aldım."</p>

  <p>"İyi," dedi. "Burayı koruduklarına memnun oldum. Ama ben Fizik Bilimleri Dairesi’ndenim. Sir Charles Latrom bizden bir başlangıç etüdü yapmamızı ve sonra da onlar meseleyi iyice ele almadan durumu bildirmemizi istedi. Etrafta çok insan yokken yapılması önemli. Eminim ki bunun nedenlerini anlıyorsunuzdur."</p>

  <p>"Şey, evet," dedi polis. "Ama kim olduğunuzu gösterecek bir şeyiniz yok mu?"</p>

  <p>"Aa, tabii,” dedi Dr. Malone, para çantasını çıkarmak için sırt çantasını sırtından savurup indirdi. Laboratuvardaki çekmeceden aldığı şeyler arasında, Oliver Payne'in süresi geçmiş bir kütüphane kartı da vardı. Mutfak masasında on beş dakikalık bir çalışma ve kendi pasaportundan aldığı fotoğrafın, gerçek niyetine geçecek bir şeyler yarattığını umuyordu. Polis, kartını aldı ve dikkatle baktı.</p>

  <p>"Dr. Olive Payne," diye okudu. "Dr. Mary Malone diye birini tanıyor musunuz?"</p>

  <p>"Ah, evet. Mesai arkadaşımız."</p>

  <p>"Şimdi nerede olduğunu biliyor musunuz?"</p>

  <p>"Zerre kadar aklı varsa evde, yataktadır. Niye?"</p>

  <p>"Eh, anladığım kadarıyla sizin teşkilattaki işine son verilmiş ve buraya girmesine izin yok. Aslında, böyle buseyi denerse onu gözaltına alma emri verildi bize. Ben de bir kadın görünce, doğal olarak sizi o sandım, ne demek istediğimi anlıyorsanız. Özür dilerim, Dr. Payne."</p>

  <p>"Aa, evet, anlıyorum," dedi Mary Malone.</p>

  <p>Polis karta bir daha baktı.</p>

  <p>"Ancak, bu kart tamammış gibi görünüyor," dedi ve geri verdi. Sinirliydi, konuşmak istiyordu, devam etti. "Orada, o çadırın altında ne olduğunu biliyor musunuz?"</p>

  <p>"Şey, birinci elden değil. Onun için buradayım ya."</p>

  <p>"Sanırım öyledir. Peki, öyleyse, Dr. Payne."</p>

  <p>Geriye çekildi, onun çadırın kanadını açmasına izin verdi. Mary, adamın, elinin titrediğini görmeyeceğini umut etti. Sırt çantasını göğsüne bastırarak içeri girdi Muhafızı atlattı. Eh, yapmıştı işte; ama çadırın içinde ne bulacağı konusunda en ufak bir fikri yoktu. Kendini bir tür arkeolojik kazıya; bir cesede; bir meteor taşına hazırlamıştı. Ama hayatında ya da hayallerindeki hiçbir şey onu havanın ortasındaki o bir metrekareye ya da oradan geçince bulduğu deniz kenarındaki sessiz uyuyan şehre hazırlamamıştı.</p>
</body>
</html>
