<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-2.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:87eed01a-f3be-47e4-b529-a4c89f45ce4d" name="Adept.expected.resource" />
</head>

<body>
  <div id="x5-2.html" xml:lang="en-US">
    <div class="Basic-Text-Frame">
      <p class="Konu-Ba-l----1" id="toc_marker-3-2" xml:lang="tr-TR">2. Bölüm: Astroloji ve Kabalanın Tarihi Kaynaşması</p>

      <p class="Normal-3 para-style-override-12"></p>

      <p class="Konu-Ba-l----2---ortali para-style-override-19" id="toc_marker-3-2-1" xml:lang="tr-TR">Bir Kozmik Saat Olarak Astroloji</p>

      <p class="Normal-3"><span class="char-style-override-5">A</span>stroloji, bir eğlence biçimi veya bir fal okuma yolu olarak değil, bir yaşam ile başetme aracı olarak doğdu. Zıraatin ilerlemesi ile insanlar, ekim ve hasat zamanlarını mevsimlere göre ayarlamaya başladılar. Başarılı bir hasat için zaman ölçümü- karanlık ve günışığı arasında gidip gelme, kış ve yaz gündönümlerinin gelişi, büyük nehirlerin gel-gitleri ve selleri- önemli olmuştu. 4500 yıl önce Mısırlıların, Nil nehrinin yükselişini öngörebilmek için ayrıntılı bir takvim tuttuklarına dair kanıt vardır. Güneş ve ayı kılavuz olarak alan bu ilk çiftçiler, sabit takımyıldızların çevresinde hareket eden başka gezegenler olduğunun farkındaydılar. Yaşamlarını, mevsimlerin ve gezegen yörüngelerinin yinelenen ritimlerine uydurmaya çalışarak hayatı kolaylaştırdılar ve sağlama bağladılar.</p>

      <p class="Normal-3">Göklerin bu güvenilir, saat gibi çalışan ritmi insan yaşamı için o denli önemli oldu ki insanlar gezegenleri, ayları ve yıldızları tanrı olarak algılamaya başladılar. M.Ö. 2000 civarında örneğin Mezopotamya halkı, Sin (ay), Şamaş (güneş), İştar (Venüs), Nergal (Mars), Marduk (Jupiter) ve Ninutra (Satürn) adındaki tanrılara tapıyorlardı. Astrolojinin bulunmuş en eski yazılı kanıtı, M.Ö. 1646 yılında yazılmış Babil Yazıtı Amisa-duka’dadır:</p>

      <p class="Normal-3">XI. Ayda, 15. günde Venüs batıda kayboldu. Üç gün yok oldu, sonra 18. günde doğuda ortaya çıktı. Kaynaklar açılacak ve Adad (iklim ve bereket tanrısı) yağmuru, Ea (Babil su tanrısı) seli getirecek. Kraldan krala uzlaşma mesajları gönderilecek.</p>

      <p class="Normal-3">Babilin ve diğer yörelerin ilk astrologları, eski “yukarıda olduğu gibi aşağıda da” simya formülünü ilk uygulayanlardı. Göklerdeki olaylarla yeryüzündekilerin bağlantısını fark etmişlerdi. Şöyle bir örnek hayal edelim: Kral öfkelidir ve danışmanlarına, hizmetçilerine bağırıp çağırmaktadır. Aynı gün, pazardaki tüccarlar arasında da kavgalar çıkar ve birçok insan öldürülür. Kralın yıldız gözlemcisi, bu olayları izlemiş ve Marsın, ateşli kırmızı gezegenin, bugün saldırganlık ve savaşla bağdaştırılan takımyıldız olarak bilinen Koç burcunda olduğunu farketmiş olabilirdi. Bu eski astrolog bu bağlantıyı defterine not etmiş ve Marsın bir kez daha Koça girmesi sırasında benzer bir olay olup olmadığını izlemek üzere beklemiş olabilirdi.</p>

      <p class="Normal-3">Gök hareketleri yineleyerek yerdeki gerçekle uyuşunca bağlantılar somutlaştı. Astroloji kanatlarını açtı ve Babilden Yunanistana ve Romaya gitti. Hintli bilginler tarafından ele alındı ve Çine taşındı. Kabala ile Yahudiliğe sokuldu ve Hıris-tiyanlarla Müslümanlar tarafından aynı şekilde kabul gördü. Yüzyıllar içinde tutarlı bir bilgi dizgesine dönüştürüldü. Zamanla yıldız-ve-insan gözlemcileri burçları ve gezegenleri, bugün kullandığımız adlar, eğilimler ve renkler ortaya çıkıncaya kadar yineleyerek şekillendirdiler.</p>

      <p class="Normal-3"></p>

      <p class="italikler para-style-override-20" xml:lang="tr-TR">Müslüman inancının en kutsal tapınağı olan Mekkedeki Kâbe, Muhammed’den önce de dini bir merkezdi. O zamanlar bu küp şeklindeki yapıda, astrolojik yılın gün sayısı kadar, yani 365 put vardı. Antropolojik kanıtlara göre, Müslüman hacıların Kâbenin çevresinde yedi kere dönerek tavaf yapması, göksel cisimlerin güneşin çevresindeki yörüngelerini taklit etmek için düzenlenmişti.</p>

      <p class="italikler para-style-override-21" xml:lang="tr-TR">M.Ö. 15.000 yılına kadar uzanan hayvan kemiklerin-deki işaretler, insanların ay fazlarını dikkate aldığını göstermektedir. Bu işaretleri kazan antik insanlar ve belki de ilk ay astrologları, ayın şeklindeki değişiklikleri izlemenin gerekli olduğunu düşünmüşlerdi.</p>

      <p class="Konu-Ba-l----2---ortali" id="toc_marker-3-2-2" xml:lang="tr-TR">Yıldızlar ve Küreler</p>

      <p class="Normal-3">Sefer Yetzirah’ın yazarı- geleneğe göre bu, Eski Ahitin ilk monoteisti Abrahamdır- zodyak burçları ile İbranice harfler arasındaki kesin ilişkilere işaret eder ve böylece astrolojiyi, Tevrat’ın kutsal harflerine bağlar. Bu metin Tanrının, on-kü-reli Kabalistik Yaşam Ağacının arketip enerjilerini ve yirmi iki İbranice harfi kullanarak evreni nasıl yarattığını anlatır (Bakın, 5. Bölüm).</p>

      <p class="Normal-3">Bir Yahudi efsaneler ve mitler derlemesi olan Midraş, Kral Solomonun üzerine İbranice harfler kazınmış büyülü yüzüğünü takarak hayvanlarla konuşabildiğini söyler. Zodyak sözcüğü Yunancada “hayvan çemberi” demek olduğuna göre Kral Solomonun hayvanlarla konuşma yetisi, onun burçların dilini konuştuğuna işaret etmektedir- koçlarla (Koç burcu), boğalarla (Boğa burcu), aslanlarla (Aslan burcu), akreplerle (Akrep burcu), atlarla (Yay burcu), keçilerle (Oğlak burcu), yunuslarla (Balık burcu) ve diğerleri. Belki de Kral Solomon gerçekten hayvanlarla konuşmuştur ama belki de bu masal bilge kralın, burcu ne olursa olsun herkesle konuşabilme, arkadaş olabilme ve uzlaşabilme, herkesi ikna edebilme yetisini anlatan bir benzetmedir. Kral Solomon aynı zamanda, yaşamış en bilge insan olarak anılırdı ve ben bu bilgeliği, kralın astroloji ve Kabala sanatında uzmanlaşmış olmasına bağlıyorum. Kralın taktığı yüzük ve onun hayvan dilini sökebilmiş olması, bu astrolojik yeteneğe işaret etmektedir.</p>

      <p class="Normal-3">Geleneğe göre, Eski Ahit ilahiler kitabının yazarı ve Tevrat’ta adı herkesten fazla adı geçen Kral Solomonun babası Kral Davud, Kabala ve astroloji arasındaki ilişki ile ilgili başka bir örnek ortaya koyar: Birisi yukarı, diğeri aşağı bakan iç içe geçmiş iki üçgenden oluşan altı köşeli bir yıldız olan Davud’un Yıldızı. İbranicede Davud’un Yıldızına, Magen David veya Davud’un Kalkanı denir. Tıpkı İndianapo-lis Colts’un (Amerikan futbol takımı, ç.n.) futbol kasklarına at nalı boyamaları gibi, çoğu insan Davud’un savaş kalkanına bu simgeyi kazıdığına inanır ama Yahudi gizemcileri bu altı köşeli logoya daha derin bir anlam verirler. Bu gizemcilere göre Kral Davudun doğum anında altı gezegen, onun astrolojik haritasına geçecek nadir görünen bir astrolojik oluşum yaratmıştı. Bu hayırlı dizilim- ki ben buna, incelediğim binlerce harita arasında sadece bir kez tanık oldum- Kral Davudun uzun ve üretken yaşamı boyunca keyfini çıkardığı korunmayı, astrolojik olarak yansıtıyordu. Buna “Davud’un [gezegen] kalkanı” diyebiliriz. Bugün bu iki disiplin arasındaki antik bağlantı, modern İsrail devletinin bayrağında gururla sergilenmektedir.</p>

      <p class="Normal-3">Kabalistik irfanın bir başka önemli eseri olan Zohar, veya İhtişamın Kitabı (on üçüncü yüzyılda İspanya’da yazılmıştır) İbranice harfler ve astrolojik simgeler arasındaki çapraşık ilişkiyi biraz daha inceler. Bu kitap İbranice harfleri, evrenin DNA’sı, varoluşun yapı taşları olarak sınıflandırır. Yaratanın ilkönce yirmi iki harfi yarattığını, daha sonra da tüm yaşamı oluşturduğunu ileri sürer. Kabala bize, Yaratanın kozmosu yaratmak için arketip harfleri kullandığı gibi herhangi birimizin de kendi evrenimizde ihtiyacımız olan herhangi bir şeyi yaratabileceğimizi öğretir.</p>

      <p class="Normal-3">Yaratılış kitabı, bu melez sistemin gücü ile ilgili etkileyici bir örnek sunar. Yahudilerin, Hıristiyanların ve Müslümanların peygamberlerinin atası olarak bilinen Abraham’a (İbrahim) doğduğu zaman Abram adı verilmişti. Karısının adı Sarai idi. Tüm çabalarına rağmen çocuk sahibi olamıyorlardı. Bir gün Tanrı Abrama acıdı ve onu “söylediğini yapmaya” teşvik etti.</p>

      <p class="Normal-3">Tanrı şöyle dedi: “İbranice harfler ve onların astrolojik burçlarla ilişkisi üzerine bir kitap yazdın. Belki de İbranice harflerin senin için bir şeyler yapma zamanı gelmiştir.” Abram kuşkulu idi. Tanrı, onun birçok millete atalık yapacağı konusunda söz vermişti ama o, yüz yaşını geçmişti ve hâlâ çocukları yoktu. Yine de harflere bir şans tanımaya karar verdi. Derin bir medi-tasyona girdi, tüm İbranice harfleri tek tek çağırmaya başladı. ‘He’ H harfine gelince durdu ve kendine şöyle dedi: “Hey, bir dakika. Bu Koç burcunun, tohum ekimine ve ilkbahar mevsimine hükmeden burcun işareti. Giderek azalan spermlerimi çoğaltmak için ihtiyacım olan burç. He harfini kendi adıma ve karımın adına (alt tarafı, o doksan yaşında) ekleyeceğim ve Koçun gücü, tohumlarımıza biraz ilkbahar getirecek.”</p>

      <p class="Normal-3">Abram’a He’i (H) ekledi ve Abram, AbraHam oldu. Sarai, SaraH oldu. Birkaç ay sonra Sarah turşuya ve dondurmaya aş ermeye başladı. Sarah’ın, oğulları İshak’a gebe kalması, bir bireyin Kabalistik astrolojiyi kullanarak kaderini değiştirmesine ilk örnektir. Ve bu açıdan Sefer Yetzirah, yeryüzü gezegeninde basılan ilk kişisel gelişim kitabıdır.</p>

      <p class="Normal-3">Bu kitabın III. kısmında, sizi zodyakın on iki burcunun her birinin arketip gücüne bağlayacak özel İbranice harfleri bulacaksınız. Bu güçlü simgeleri, göklerin enerjisine erişmek için anahtar olarak kullanarak hayallerinizi açığa çıkarabilecek ve astrolojik kaderinizin kısıtlamalarını aşabileceksiniz. Bu büyü sizi bir gizemciye, bir yaratıcıya dönüştürecek. Astrolojik tombalanızın kaderci şansı tarafından tokatlanmak yerine Abraham gibi kendi kaderinizin efendisi olacaksınız.</p>

      <p class="Normal-3 para-style-override-12"></p>

      <p class="Konu-Ba-l----2---ortali" id="toc_marker-3-2-3" xml:lang="tr-TR">Işığı Vermek ve Almak</p>

      <p class="Normal-3">İbranicede Kabala “almak” ve “kabul etmek” anlamına gelir. Bu gizemsel Yahudi öğretileri, yaşamın vermekle almak arasında bir dans olduğunu açıkça beyan eder. Bu öğretiler bize, ışığı, sevgiyi veya herhangi bir enerji biçimini nasıl kabul edeceğimizi gösterir. Ve en önemlisi, bu enerjiyi nasıl başkaları ile paylaşacağımızı açıklar. Kabala, yaşamımızda bir denge oluşturmak için bizi teşvik eder- verdiğimiz kadar almayı, aldığımız kadar vermeyi. Örneğin, doğum günü partisine yüz kişiyi davet eden birisi, topladığı hediyelerin tadını çıkarır ama arkadaşlarının doğum günleri geldiğinde gizemli bir şekilde ortadan kaybolur. Bu kişi iyi bir Kabalist değildir. Aynı şekilde, sürekli başkalarına sevgi içinde hizmet eden ama onlar yardım önerdiklerinde reddeden azize ruhlu bir kadın, benzer bir dengesizlik içindedir.</p>

      <p class="Normal-3">Kabala yaşamı, dairesel, doğrusal olmayan ve sonsuz olarak algılar. Bir kişi bir hediye aldığı ve onu şevkle takdir ettiği zaman, örneğin, o kişi verene daha büyük bir hediye vermiş olur. Bu minnettarlık verende, hediyenin gerçek değerinden çok daha fazla bir doyum hissi yaratır. Basit olarak Kabala, verebilmek için almanın spiritüel sanatıdır.</p>

      <p class="Normal-3"></p>

      <p class="Konu-Ba-l----2---ortali" id="toc_marker-3-2-4" xml:lang="tr-TR">Kabala ve Astrolojinin Yin Yangı</p>

      <p class="Normal-3">Astroloji de benzer şekilde bize nasıl alacağımızı, özellikle güneşin, ayın ve gezegenlerin ışığını ve enerjisini, tüm evrenle paylaşmak için nasıl alacağımızı öğretir. Ay ve gezegenler, farklı ve bazen çelişkili enerjilere işaret ederler; yine de bu göksel cisimler milyarca yıl sakin bir şekilde güneşin sevgisini ve sıcaklığını paylaşmışlardır. Astroloji, bu uyumlu varoluşu taklit etmemiz için bizi teşvik eder.</p>

      <p class="Normal-3">Astrolojiye göre güneş, birincil verendir. Haritanızda güneşin yeri, yaşamınızda enerji ve canlılık yaydığınız yerdir. Güneş burcunuz, kendinizi ifade etme tarzınızı, dışarıya nasıl ışıdığınızı gösterir. Ay, güneşin enerjisini alıp sonra yansıttığı için ay burcunuz, ışık ve enerjiyi alışınızdaki etkililiğe işaret eder. Böylelikle ay, Kabalanın birincil ilkesini özetlemektedir: Ay güneşin ışığını yalnızca, yeryüzünde ona en çok ihtiyacı olan bizlere geri vermek için alır. Gecenin karanlığında bize yolumuzu gösteren aydır.</p>

      <p class="Normal-3">İlk insanlar gökyüzünde en göze çarpan astrolojik cisimler olan güneşi ve ayı, iki ayrı kutup olarak gördü ve 12.000 yıl öncesine kadar da insanlık iki ayrı gruba ayrılmıştı: Lunar (ay) ve solar (güneş), yin ve yang.</p>

      <p class="Normal-3">İnsanlığın veya varoluşun erkeksi tarafı olarak algılanan solar enerji güneş ışınları gibi, kavmi korumak, yiyecek için avlanmak, yeni yerler keşfetmek, ün ve şan elde etmek ve sağda solda oyalanmak için dışarı çıktı. Erkeksi enerji zodyakın Koç, Aslan, Yay, Terazi, Kova ve İkizler burçlarında bulunur. Gökyüzüne atılan bir ok, uzağa fırlatılan bir mızrak veya aya giden bir roket, bu maço arketiplerin enerjisini içerir. Bu erkeksi enerji kendini, eski zamanlarda mamut kovalayan bir grup avcı ve bugünlerde siyasi parti kampanyası düzenleyen halkla ilişkiler şirketi olarak gösterebilir.</p>

      <p class="Normal-3">Oğlak, Boğa, Başak, Yengeç, Akrep ve Balık burçları ile simgelenen kadınsı veya lunar enerji, eski zamanlarda mağaralarının yakınında doğal büyüyen yemişleri, meyveleri ve şifalı bitkileri toplama görevini üstlenen insanlarda ortaya çıkıyordu. Mağara, rahmi ve dolayısıyla evi, beslemeyi, bakımı, fiziksel ve duygusal güvenceyi simgeliyordu. İnsanlığın kadınsı yönü, yeni doğanlara ve yaralı avcılara baktı ve şifa için yeni yollar geliştirdi. Kabalaya göre kadınsı enerji kabul edicidir ve keşifçi erkeksi gücü içeren bir kaptır. Doğum denen büyülü olaya olanak tanır. Kadınsı yumurta, erkeksi spermi kabul eder ve sonuç yeni bir hayattır. Yeni bir dünyaya coşkulu bir şekilde seyahat eden sperm, yumurta denilen kap tarafından alınır ve ortaya yepyeni bir varlık çıkar.</p>

      <p class="Normal-3"></p>

      <p class="italikler para-style-override-20" xml:lang="tr-TR">Erkeksi burçlar- Koç, Aslan, Yay, Terazi, Kova ve ikizler- genelde kadınsı burçlardan daha etkin, daha güçlü ifadeye sahip, daha dışa dönük, çocuksu ve oyunse-verdir. Amaçları dünyayı keşfetmek ve bulduklarını kadınsı burçlara taşımaktır. Kadınsı burçlar- Oğlak, Boğa, Başak, Yengeç, Akrep ve Balık- daha içe dönük, derin, pratik ve samimidir. Erkeksi burçların avladığı hediyeleri ve deneyimleri alırlar ve yaşamı geliştirecek pratik uygulamalar bulurlar. Bu burçlardaki kişiler, erkeksi burçlardakilerden genelde daha olgun, sorumlu ve güvenilir insanlardır.</p>

      <p class="italikler para-style-override-21" xml:lang="tr-TR">Kabalada erkeksi güç, vermekle ve aynı zamanda bedenin sağ tarafı ile bağdaştırılır. Bundan sonra birisine bir hediye, çek veya bir şişe keçap vermek istediğinizde sağ elinizi kullanmayı deneyin ve ne olacağına bakın. Verdiğiniz şeyin daha açıkça kabul edildiğini göreceksiniz. Birisinden bir hediye ve kasiyerden para alacağınız zaman onu kadınsı sol elinizle- astrolojik ve Kabalistik olarak almak için tasarlanmış eliniz ile- alın. Sol eliniz ile alarak evrene hediyeyi kabul ettiğiniz ve minnettar olduğunuz mesajını gönderiyorsunuz. Bu, size daha çok vermesi için evreni destekler.</p>

      <p class="Normal-3 para-style-override-22"></p>

      <p class="gri-bolumler-baslik" xml:lang="tr-TR">Günlük Sözcüklerde Saklı Astroloji</p>

      <p class="gri-bolumler" xml:lang="tr-TR">Siyasi muhabir, “Irak’taki durum bir felaket (disaster)” dedi.</p>

      <p class="gri-bolumler" xml:lang="tr-TR">Tanınmış bir bilim adamı, bir doğum günü partisinde arkadaşına “Mazal tov!” diye bağırdı.</p>

      <p class="gri-bolumler" xml:lang="tr-TR">Bu iki insan da söylemek istediklerini astrolojik terminoloji ile ilettiler. Birincisi, Yunancada “yıldızlara karşı” anlamına gelen disaster sözcüğünü kullandı. Babil astrolojisini Batıya taşımada etkili olan antik Yunanlılar, yıldızların uyumlu yörüngelerini ihlal eden olayların kötü haber olduğuna inanıyorlardı. Onlar için gezegenlerin yörüngeleri, kusursuzluk simgesi idi; bu sessiz senfoniye “kürelerin müziği” derlerdi. Bu kusursuzluğa aykırı düşen her şey kaçınılmaz olarak bir felaketti (disastrous). Mazal tov ile arkadaşının şerefine içen kişi, farkında olmadan astrolojinin dünyasına girmişti. Bilimin kuşkulu adamı, mazal tov ifadesinin İbranicede “cömert bir astrolojik takımyıldızının sana ışık vermesi dileğiyle” anlamına geldiğini öğrendiğinde herhalde dehşete düşecektir. Bu yaygın ifadeler, astrolojinin hepimizin, hatta astrolojiye saçmalık diye bakanların yaşamlarında ne denli derinlemesine yerleşmiş olduğunu göstermektedir.</p>

      <p class="Normal-3 para-style-override-23"></p>

      <p class="gri-bolumler-baslik" xml:lang="tr-TR">Astroloji Gerçek midir?</p>

      <p class="gri-bolumler para-style-override-24" xml:lang="tr-TR"><span class="char-style-override-8">Astrologların özelde ve genelde sundukları kehanetlerin ve öğütlerin sorgusuz kabulü konusunda halkı uyarmak isteriz.</span></p>

      <p class="gri-bolumler para-style-override-25" xml:lang="tr-TR"><span class="char-style-override-9">—1975’te 186 bilim adamı tarafından imzalanan ifade</span></p>

      <p class="gri-bolumler" xml:lang="tr-TR">Açık olayım. Astrolojinin yararı olduğuna dair bilimsel bir kanıt yoktur. Ama bu, astrolojinin işe yaramadığı veya döngüleri analiz etmede ve yaşamı anlamada iyi bir araç olmadığı anlamına gelmez. Hiç kimse sevginin nasıl işlediğini bilmez ama hepimiz sevgiye inanırız. Hiç kimse Tanrının varlığını kesin olarak kanıtlamamıştır; yine de yeryüzü nüfusunun büyük bir kısmı güçlü bir şekilde Tanrıya inanmaktadır. Benim astrolojinin geçerliliği doğ- rultusundaki tutumumu, Alexander Graham Bell’in şu sözleri çok güzel özetlemektedir: “Bu gücün ne olduğunu söyleyemeyeceğim. Bütün bildiğim, onun var olduğudur.”</p>

      <p class="gri-bolumler" xml:lang="tr-TR">Astrolojiye inanıyorum çünkü evrime- sadece türlerin evrimine ve daha büyük bir beyin veya karşılıklı baş parmaklar gibi üstün mutasyonlara değil, aynı zamanda fikirlerin evrimine- inanıyorum. Charles Darwin’in kanunlarına göre sadece güçlü olan yaşıyor. Ve astroloji yaşamıştır. Dünyanın her yerinde kültürler binlerce yıl boyunca, yararlı olduğu için astrolojiyi uyarlamış ve geliştirmişlerdir. Dünyanın yalnız bir tarafında değil, her yerinde çeşitli kültürlerde kalıcı yararlar bırakmıştır. (Aynı evrimsel kanıt, diğer entelektüel nitelikler için de geçerlidir. Tevrat, Zohar, Yeni Ahit, Yoga, Jujitsu, Runes, Tarot, Upanişadlar, I Ching ve Kuran binlerce yıldır yaşamaktadır çünkü sundukları inançlar, fikirler ve uygulamalar yapıcı olmuştur. Sayısız insan bunların yararını görmüştür ve görmeye devam etmektedir.)</p>

      <p class="gri-bolumler" xml:lang="tr-TR">Evrimsel kanıt, astrolojinin binlerce yıldır çok değişik kültürlerden birçok insana yardım ettiğini, bugüne kadar canlı bir şekilde yaşadığını, dolayısıyla geçerli ve evrensel bir gerçek taşıdığını ileri sürmektedir.</p>

      <p class="No-Paragraph-Style-1" xml:lang="en-GB"></p>
    </div>
  </div>
</body>
</html>
