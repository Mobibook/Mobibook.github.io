<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-1.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:87eed01a-f3be-47e4-b529-a4c89f45ce4d" name="Adept.expected.resource" />
</head>

<body>
  <div id="x4-1.html" xml:lang="en-US">
    <div class="Basic-Text-Frame">
      <p class="Konu-Ba-l---" id="toc_marker-2-1" xml:lang="tr-TR">Astroloji ve Kabalanın Evliliği</p>

      <p class="Normal-1">Kabalanın terminolojisi kozmik veya evrenseldir; astroloji ise yereldir ve özellikle güneş sistemimizin enerjilerine odakla­nır. Hem güneş sistemimizin (astroloji) hem de evrenin (Kaba­la) bir parçası olduğumuza göre bu iki öğretiyi aynı zamanda öğrenmemiz önemlidir. Bu iki sistem, fotoğraf makinesinin optik kaydırma merceği gibidir: Kabala optik uzaklaştırma yapmamızı, evrenin bir bütün olarak büyük ve geniş resmini görmemizi sağlar; astroloji ise bu evrendeki yerimize optik yakınlaşmamıza olanak tanır.</p>

      <p class="Normal-1">Astroloji, göksel cisimlerin bizim fiziksel ve spiritüel çev­remizi yansıttığını açıklar. Gökyüzüne bakarak yeryüzünde oluşan olayları ve durumları anlayabileceğimizi, yukarıda olan her şeyin aşağıya yansıyacağını ve bunun tam tersinin de doğru olduğunu söyler. Fal bakmanın da ötesinde astro­loji, eş-zamanlılıkları, simgeleri ve eğilimleri çözebileceğimiz ve bunları daha sonra daha verimli ve daha keyifli bir yaşam sürdürmek için kullanabileceğimiz bir psikolojik analiz sunar.</p>

      <p class="Normal-1">Tüm kâşifler gibi kozmik gezginler yolculuklarına köken­lerinden başlarlar. Bu başlangıç noktası astroloji tarafından haritalanır- doğum anında belirlenen gezegenlerin, evlerin ve burçların doğumsal astrolojik haritası. Astroloji kişiseldir. Kendisinin tek başına verebileceğinden daha fazla ağırbaşlılık, spiritüellik ve olasılık sunan Kabalanın, akıl almaz dünyasına kolay giriş olanağı tanır.</p>

      <p class="Normal-1">Sonra Kabala ve onun efsaneler (mitler), metaforlar (mecaz­lar) ve İbranice harfler ile meditasyon içeren gizemsel yöntem­leri, kozmik gezginin hedefine erişmek için izleyeceği yolun sınırlarını çizer. Yahudiler, Hristiyanlar ve Müslümanlar binlerce yıl, çoğunlukla gizli tarikatlarda ve localarda, Kaba­lanın spiritüel güçlendirme sistemini kaderlerini şekillendirmek için kullanmışlardır. Bugün Madonna gibi ünlülerin tanıtma­sı ile Kabalanın saklı gizemleri, yaygın kullanıma girmiştir. Kabalanın gizemsel törenleri ve irfanı şimdi herkese açıktır ve zorlu durumlarla başetmede ve daha iyi yaşam oluşturmada hepimize yol göstermektedir. Kabalanın gizemsel mirası ve törensel meditasyonları kaderimizi yeniden yazmamıza, içine doğduğumuz astrolojik kaderimizin kısıtlamalarını aşmamıza yardım etmektedir.</p>

      <p class="Normal-1">Örneğin, bu kitapta açıklanan yöntemlerle çalışan bir kadın, haritasında Satürnün beşinci evde yer aldığını öğren­di. Bir çocuk sahibi olmayı çok istiyordu ama beşinci evdeki Satürn geleneksel olarak o kişinin çocuk sahibi olmasına izin vermiyordu. Alışılagelmiş bir astroloji yorumu, bu kadına o hayalinden vezgeçmesini ve mutlu evliliğinin veya borsada­ki şansının tadını çıkarmasını önerirdi. Bu kadın, ilk başta düş kırıklığına uğramasına ve sıkılmasına rağmen bu kitapta önerilen Kabala meditasyonları ve egzersizleri ile çalıştı ve çok geçmeden şaşırtıcı bir içgörüye sahip oldu. Çocuk sahibi olma fikrini genişletecekti. Haritasının ona bastırdığı öngörü­leri aşıp kendi çocuğu gibi seveceği birisini evlat edinecekti. Bu olumlama, kadının yaşamını dönüştürdü ve evlat edinilen çocuk kadının evine, evliliğine ve düzenine nimet yağdırdı. Ve bu edim aynı zamanda kadının astrolojik kaderini değiştirdi. Beş yıl sonra- doktorunun ve astroloğunun şaşkınlığı karşısın­da- kadın hamile kaldı ve çocuk yaptı.</p>

      <p class="Normal-1">Kabala bize, Işığı almayı ve onu yaratının geri kalanına dağıtmayı öğretir. Böylece ruhumuzdaki zorlayıcı dengesizliği düzeltiriz; bu Tikkun denilen durmayan bir süreçtir. Kabala olumlu veya itici, bize olan her şeyin, sonuçta spiritüel evri­mimizin önemli bir değişkeni olduğunu anımsatır ve yaşamı kabul etmemize yardım eder.</p>

      <p class="Normal-1">Kabalanın uygulamalı spiritüel güç geleneği ile bağdaşan astroloji, zenginleşir. Ve Akrep burcunun cinselliğe takıntı­sı olduğunu söyleyen psikolojik oyundan, Akrep burcunun aslında müthiş güçlü bir arketipin- cinsellik, samimi yakınlık ve ölüm sonrası yaşam gibi öz insancıl kaygılara can veren bir enerji küpünün- adı olduğu fikrini içeren geniş kapsamlı bir psikolojik sisteme geçer. Gerileyen Merkür, aynı şekilde şeytani bir seyahat belâsı ve bilgisayar kargaşası kaynağın­dan- dikkat ettiğimizde- bize, resmen yaşamımızı değiştirecek şaşırtıcı eş-zamanlılıklar ve esinlemeler getiren sevgili bir ilahi elçiye dönüşür. Yıllarca Kabala ve astroloji öğrettikten ve her hafta özel görüşmelerde düzinelerce astrolojik harita yorum­ladıktan sonra astroloji ile kaynaştırılan Kabalanın, gelenek­sel astrolojinin yapamayacağı kadar yaşamımızı güçlendire-bileceğine tartışmasız inandım. Umudum sizin de bu melezi benim kadar yararlı ve özgürleştirici bulmanızdır.</p>

      <p class="Normal-1">Kabala ile astroloji arasındaki ilişki bir New Age (Yeni Çağ) modası değildir. İki öğreti de ilk zamanlarından beri ayrılmaz şekilde birbirleri ile ilişkilendirilmiştir. Bu ilişki, 4.000 yıl önce yazılmış ve Kabala kanununun en eski ve en gizemsel metinlerinden biri olan Sefer Yetzirah’a, yani Yaratılış Kitabı’na kadar uzanır. Kabalistler, Yaratılış Kita-bı’nı yazdığı söylenen patrik Abraham’ın, evrenin süregiden gizemlerini ve mekaniğini anlatmak için Sefer Yetzirah’taki yıldızlara ve gezegenlere başvurduğuna inanırlar. Kabalanın Yaşam Ağacı ve Kabala irfanının merkezi olan ibrani alfabe­sinin harfleri, en canalıcı astrolojik simgeleri içerir. Geçmişin bilge adamlarının her zaman ileri sürdüğü gibi, Kabala ve astrolojinin birleştirilmesi ile ortaya, öğrenildiği ve uygulan­dığı zaman her insanın amacını, doyumunu ve mutluluğunu destekleyecek geniş kapsamlı bir spiritüel sistem çıkmaktadır. Olmanın Astrolojisi: Bu Kitap Nasıl Kullanılacak</p>

      <p class="Normal-1">Bu kitap, nefsi geliştirme programında zodyakın güçlü arketiplerini dost olarak kullanmanıza olanak tanımaktadır. Kozmik gezgin bu yolculuğu, yalnızca kendi güneşine ve yük­selen burcuna odaklanarak değil, aynı zamanda zodyaktaki her burcu kişileştirerek ve böylelikle onu yaşayarak yapar. Her birimiz- Yay, Yengeç veya Oğlak, hangi burç olursak olalım- astrolojik haritamızda tüm burçları taşırız. Bu kitap, astrolojik düzeninizin muhteşem karmaşıklığını tanımanızı sağlayacak, aynı zamanda size gizilliğinizin saklı güçlerini harekete geçirme yöntemini sunacaktır.</p>

      <p class="Normal-1">I. Kısım, hem acemi hem de deneyimli astrologlara hitap edebilen, astrolojinin ve Kabalanın temellerini ve gizemlerini içeren bir geniş bir bakış açısı, çeşitli burç ve gezegen enerji­lerinin birbirleriyle nasıl etkileşime girdiklerini öğreten Zod­yak ile ilgili bütüncül bir görüş sunmaktadır. Bu kısım aynı zamanda, Zodyakın on iki burcunun doğuşunu anlatan ve bu burçların binlerce yıl astroloji tarafından kendilerine atfedi­len kişilik özelliklerini neden taşıdıklarını açıklayan ilgi çekici özgün bir efsane içermektedir.</p>

      <p class="Normal-1">I. Kısım ayrıca, Tikkun (düzeltme) ve şefkat gibi Kabala kavramlarını açıklarken astrolojinin ve simgelerinin doğ­ruluğunun evrimsel kanıtını araştırır. Kabalanın geleneksel astrolojik yorumlarla birleşmesi okurlara, doğum haritalarını doğumla gelen bir rastlantı olarak değil, zorlukları yenmemi­ze, kendimizi ve dünyayı iyileştirmemize yardım etmek üzere tasarlanmış bir ilahi anlaşma olarak algılamalarını öğretir. I. Kısım aynı zamanda, astrolojik haritaların nasıl okunacağı­nı anlatan bir el kitabıdır. Ve son olarak bu kısım okurlar­dan gezegenleri ve yıldızları, renkler ve yeryüzündeki fiziksel totemler yolu ile arzuları açığa çıkarmak ve yaşamı iyileştir­mek için kişiyi destekleyen güçlü spiritüel ve psikolojik simge­ler olarak görmelerini ister.</p>

      <p class="Normal-1">II. Kısım, kendinizi tanımaya odaklanır. Burada ruhunu­zun fotoğrafını- doğum haritanızı- incelemeyi, okumayı ve yorumlamayı öğreneceksiniz. II. Kısım, zodyakı oluşturan tüm gezegenlerin, on iki burcun ve on iki evin iniş çıkışla­rı, içi dışı ve önemi hakkında baş döndürücü miktarda bilgi içermektedir. Bir astrolojik haritayı tam anlamıyla yorumla­mak için gerekli olan pek çok unsuru gözden geçirmek üzere bu bölümü baştan sona okumanızı öneririm. ilerde astroloji uygulamanızı sürdürdükçe bazı özel bilgilere yeniden ulaşmak isteyebilirsiniz. Astrolojik simgelerin ayrıntıları hakkında ne kadar çok bilirseniz onların enerjileri ile çalışırken o kadar çok kaz<span class="Font-Style101" style="font-size:1em;">anç elde edebileceğinizi anımsayın.</span></p>

      <p class="Normal-1"></p>

      <p class="Normal-1"></p>
    </div>
  </div>
</body>
</html>
