<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-1.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:87eed01a-f3be-47e4-b529-a4c89f45ce4d" name="Adept.expected.resource" />
</head>

<body>
  <div id="x5-1.html" xml:lang="en-US">
    <div class="Basic-Text-Frame">
      <p class="Konu-Ba-l----1 para-style-override-15" id="toc_marker-3-1" xml:lang="tr-TR">1. Bölüm: Tanrının Çocuklarının Efsanesi</p>

      <p class="Normal-3 para-style-override-16"><span class="char-style-override-7">(veya On İki Burç Nasıl Yerlerine Oturdu)</span></p>

      <p class="Normal-3"><span class="char-style-override-5">N</span>eden ve sonuçla, başlangıç ve sonla ilgilenmeyi bırakıp sonsuza dek süregiden döngülerin çok daha sahici doğruluğuna odaklanırsak astroloji ve Kabalayı anlayabiliriz. Aşağıda anlatılan, Tanrının çocuklarının efsanesi, astrolojinin döngüsel ve ebedi özünü ortaya koymaktadır. Gerçek bir simgeler sisteminin başlangıcı ve sonu yoktur. Koç burcunu ilk burç ve dolayısıyla başlangıç olarak belirleyebiliriz ama öykünün söylemek istediği gibi, Balık burcunu da (son burç) zodyakın doğuşu olarak gösterebiliriz. Sefer Yetzirah’ın ileri sürdüğü gibi “Onların sonları başlangıçta, başlangıçları sonda gömülüdür.”</p>

      <p class="Normal-3">Beş milyon yıl geriye gidin. Yeryüzünü büyük bir salon, fiziksel ve spiritüel çeşitli hazinelerle dolu bir oda olarak hayal edin. Dışarda, meleklerin bekleme odası gibi bir yıldız (astral) lobisi vardır. Her ikisinin arasında bir kapı vardır ama bu herhangi bir kapı değildir. O kızgın bir ateş kapısı, alevler girdabıdır.</p>

      <p class="Normal-3">Tanrı on iki meleksi çocuğunu bekleme odasına davet etti ve onlara şöyle dedi: “Bu yeryüzüdür, sizin bu muhteşem bahçeyi korumanızı ve ona hizmet etmenizi istiyorum. Bu göreve bağlılığınızı takdir ettiğimi gösteren bir anı olarak her biriniz teker teker hediye odasından taşıyabildiklerinizi alabilirsiniz. Ondan sonra göğe yükselip kendinizi, karanlıkta gezen tüm duyumsal varlıklara kılavuzluk etmek için bir takımyıldızı olarak yerleştirin.”</p>

      <p class="Normal-3">Muhteşem on iki, odaya girip hediyelerini kapmaya hazır bir şekilde birbirine baktı. Ama bilinmeyen korkusu ile paralize olmuşlardı ve kendileri ile yeryüzü denilen hazine dolu oda arasındaki ateş kapıdan korkuyorlardı. Aslında on ikinin on biri korku içindeydi.</p>

      <p class="Normal-3">Kimin ilk olarak gireceği tartışılırken Koç, vahşi bir savaşçı çığlığı atarak girdabın içinden atladı. Diğerleri sonucu görmek için pencereye koştular. Deli ağabeylerinin çevik, ince ve atletik bedeninin bilinmeyene hızla düşmesini endişe içinde izlediler. Tanrıya şükürler olsun, hayatta kalabilmişti. İki ayağı üzerine düşmüştü ve kapının ateşi onu yok etmemişti. Zaten, Koç bir ateş burcudur; ateş ateşi yok edebilir mi? Alev kendini yakabilir mi? O ilkti, başlatandı, öncü idi ve diğerlerini korkularından kurtardı. Yolu açtı ve odayı güvenceye aldı.</p>

      <p class="Normal-3">Ağabey Koç, sürekli inanılmaz derecede cüretli işler üstlenen bir kurban koyun olma eğilimindedir. O günden sonra Koç, ilk olarak hakimiyet kurdu. Astroloji yılının başlatanı olma şerefini kazandı. İlkbaharın başlangıcını işaretledi. İlkbaharla yaşam belirir. Hazine odasında, Koç doğal olarak her şeyde ilk olmaya karar verdi. Ve bunu yapabilmek için yanında pek fazla bir şey taşımamalıydı. Eğer bir numara olmak istiyorsanız hızlı koşmak zorundasınız; yanınızda ağır yük olmamalı. Ağabey Koç akıllı bir hareketle yerden bir tohum aldı. Bir tohumla ne yapacaktı? Tohumda DNA vardır ve DNA ile yeni şeyler klonlanabilir.</p>

      <p class="Normal-3">Ağabey Koç girdabın içinden atlarken nereye gittiğini biliyor muydu? Hayır. Onun cesur olduğunu düşünüyor musunuz? Belki ama Koç sıklıkla cesur olmaktan çok aptaldır. Ve bu yüzden Koçun yüzü genelde yara izleri ile doludur.</p>

      <p class="Normal-3">Bu arada lobide büyük bir kargaşa oluşmuştu. Yol ortaya çıktığına göre kim yeryüzüne ikinci olarak inecekti? Boğa müthiş bir homurdanma ile sağı solu iterek kapıya doğru ilerledi. Kız Kardeş Boğa çok pratik bir kadındır. O bir imparatoriçedir. Odaya iner inmez çevresine baktı ve gülümsedi. “Salak Koç, değerli şeylere dokunmamış bile” diye düşündü. Boğa bir yük hayvanı olduğu için sırtında çok şey taşıyabilir. Boğa yüklenmeye başladı. İçinden para ve mücevher taşan sandığı aldı ve o günden sonra Boğa, finans ve değerli taşlara hakim olmuştur. Özellikle pahalı ve güzel nesnelere bayıldığı için tüm sanat eserlerini topladı. Maddi değeri olan her şeyi toparladı ve işte bu yüzden Boğa, sanata, değerlere, yeteneklere ve paraya hakimdir. Ama Boğanın öğretisi maddi nesnelerle kısıtlı değildir. Boğa aynı zamanda, öz-değerin, yani öz yeteneklere verilen değerin, kazanılan para miktarını belirlediğini öğretir. Boğa denklemi: Öz-değer eşittir banka hesabı.</p>

      <p class="Normal-3">Boğa hazine odasından çıktıktan sonra Ağabey İkizler ortaya çıkıverdi. Orada ne arıyordu? Daha yırtıcı ve güçlü burçları nasıl atlatıp odaya girivermişti? Yanıt her zaman olduğu gibi soruda yatar. İkizler oyunbazdır, büyücüdür. Dil dökerek önlere geçti. Saygın ve tanınmış bir gece kulübünde bu durumu görebilirsiniz. Kulüp girişinde kapıcı ve bir sıra içeri girmeyi bekleyen güzel ve şık müşteri vardır. Derken küçük ve hızlı bir arabadan Ağabey İkizler iner. Yakasına “basın” etiketini yapıştırır ve sıranın önüne geçer. Neden? Bekleyenlerden daha mı ünlüdür? Daha güzel veya daha mı zengindir? Hayır. İkizler bir elçidir ve böylelikle her şeyi bedava alır: Bedava sinema bileti, bedava hediye çanta, bedava her şey. Ürün hakkında bir dergide övgü dolu bir yazı yaz ve o ürün senin olsun.</p>

      <p class="Normal-3">İkizler odada iletişim, haberalma ve iş ile ilgili her şeyi topladı. Telefonları, faks cihazlarını, bilgisayarları, posta sistemini, kabloları, arabaları, tüm ulaşım araçlarını, kitapları, reklam panolarını, radyoyu, TV’yi, reklamı ve tüm bilgi kaynaklarını kaptı. Mantığı basitti. Boğanın odayı sanat eserleri ve diğer nesnelerle terkettiğini görmüştü. Doğal olarak bunları satmasına yardım edecek birisine ihtiyacı olacaktı ve işte o kişi, İkizler idi. Yüzde 10, yüzde 15 derken komisyonlarını toplayacak, depolamaya veya taşımaya gerek kalmadan Boğadan daha çok para kazanacaktı. İkizler lisan, ticaret, borsa ve sayı kavramlarını da yakaladı. İlk kez zodyakın güzelliği ortaya çıkıyordu: İlk olarak erkek Koç, sonra kadın Boğa ve şimdi de ikisini birleştiren elçi İkizler. İkizleri simgeleyen Tarot kardı, Aşıklar olarak adlandırılır. O birleştiricidir ve burada, ilk erkek burcu ile ilk kadın burcunu birleştirmektedir.</p>

      <p class="Normal-3">İkizler aynı zamanda tüm yalanları ve hırsızlıkları da toparladı. Bu sözün biraz haşin olduğunu biliyorum ama İkizler’in yöneticisi, yalancıların ve hırsızların tanrısı Merkür’ü ben yaratmadım. Ben dahil yazı yazan herkes bir yalancı ve hırsızdır. Yazarlar düşüncelerini sözcüklere çevirirler ve düşünceleri nadiren tamam ve önyargısızdır. Taoculuğun kurucusu Lao-Tzu, gerçeğin konuşulamayacağını ve gerçeği söylemek için ağzını açan herhangi birisinin anında yalan söylemeye başladığını ileri sürmüştü. Tüccarlar ve iş adamları da aynı şekildedir. On sente satın aldıkları muzu size bir dolara satarlar. Doksan sent nereye gitti? Ağabey İkizler, kâr diye bir terim uydurdu ki bu, hırsızlığın zekice konmuş başka bir adıdır. İkizlerin pek bir seçeneği yoktu çünkü hazine odasından aldığı ana ganimet aslında bir çeşit yalan olan lisandı. Ama bu gerekli bir sahteliktir. Sonuç olarak ben de şu anda o kozmik yalanı kullanarak size yalanlar hakkında bilgi veriyorum.</p>

      <p class="Normal-3">Aniden odayı su bastı ve Okyanus Kraliçesi, Kız Kardeş Yengeç içeri giriverdi. Çoğu astrolog ve gizemci ona Yengeç Ana der. O suyu simgeler. Yengeç, lobinin çatlaklarından sızarak yıldız dünyasına girdi. O kadar etkili damladı ve boşaldı ki suları yeryüzünün yüzde 71’ini kapladı. Odayı ıslattı ve özünde ona ait olan ve ezoterik irfanın su elementine atfettiği tüm nitelikleri ve kavramları- doğumu, anneliği, şefkati ve beslemeyi- aldı. Yengeç Ana odaya da el koydu- asıl taşınmaz mal- ve Yengeç, ev ve ailenin burcu oldu. Ev ailenin kabuğunu, aileniz kişiliğinizin kabuğunu ve kişiliğiniz ruhunuzun kabuğunu simgeler. Yengeç burcunun simgesi yengeç, gıdasını ve gücünü sevgi dolu yumuşak bir özenle saklayan ve onu koruyan evini nereye giderse yanında taşır.</p>

      <p class="Normal-3">Yengeç en üst düzeydeki anneyi simgeler ama bu arketip, rahimleri etkin olan annelere, hatta sırf annelere özgü değildir. Bir çocuk evlatlık edinen, bir işe, bir fikre, hatta bir şiire hayat veren herhangi birisi de annedir. Bir iş kurduğunuz zaman, örneğin, ona paranın yanında koşulsuz sevgi ve enerji verirsiniz, ona kendinizi adarsınız. Aylarca, belki yıllarca hiçbir karşılık görmezsiniz ama çalışarak uykusuz geceler geçirir, yatırımınızı bir bebek gibi beslersiniz. Yengeç, doğum yapma kavramını doğurdu. Ve o günden beri Yengecin anne enerjisi bizi, kuşku ve sıkıntı zamanlarımızda destekledi, bizi hislerle ve şefkatle suladı. Yengeç aynı zamanda bilinçaltı kavramını da aldı. Zamanın dalgaları altında saklı kalan kayıp anılara hükmetti. Ve sonsuz şefkati ile, insanların hem bebeklikte hem de yıllar sonra ikinci çocuklukta özeni ve bakımı tatması için yaşlılığı da yanında götürdü.</p>

      <p class="Normal-3">Nuhun zamanında selden sonra güneşin ortaya çıkması gibi hazine odası aniden altın rengi ışıkla doldu. Salonda trompetler çaldı ve aslan kükreyerek içeri girdi. O ne girişti! Aslana- veya kendisinin istediği gibi, krala- saygımız tamamdır ama şu soru (misilleme korkusu ile) bir türlü sorulama-mıştır: Neden bu kadar beklemişti? O zamana kadar odada ele avuca gelir hazine parçalarının hepsi kapılmıştı. İlk olmayı talep edecek kadar güçlü ve otorite sahibi iken neden gecikmişti?</p>

      <p class="Normal-3">Yanıt basittir. Bir kraliyet yemeğinde kral masanın başında oturur ve yemek servisi yapılır, ilk yiyen kimdir? Hayır, kral değil. Eğer kral zeki ise ilkönce bir başkasının tatmasını ister, her ihtimale karşı. Kral, Koçun masadaki ateşten içkileri tatmasına izin verdi. Sonra toprak burcu Boğadan yemeği tatması istendi. Kral, hava burcu İkizlerden havayı solumasını istedi (zehirli gazlar konusunda, özellikle kimyasal savaş sırasında, dikkatli olmak gerekirdi) ve en sonunda su burcu Yengeci içecekleri kontrol etmek için gönderdi. Kral tüm denetçilerin yaşadığını gördükten sonra ancak yemeğe başladı.</p>

      <p class="Normal-3">Parti başlamıştı. Odada pek bir şey kalmamıştı, Aslan yaratıcılık kavramına el koydu. Kahkahası ve hevesi bulaşıcı idi: “Odadaki hediyeler bittiyse biz de kendimiz yenilerini yaratırız. Haydi oyuna!” Ve Ağabey Aslan bir çocuk gibi oynamaya başladı. “Benim bir kral olduğumu, bir asam, tacım ve pelerinim olduğunu varsayalım. Siz de benim kulumsunuz ve bana ‘Ekselansları” diye hitap edeceksiniz. Tamam mı?” Ve o günden sonra Aslan, çocuklara, oyuna ve eğlenceye hükmetti. Aslanlar ilgi merkezi olmaktan çok hoşlanırlar ve çok eğlenceli oldukları için biz de oyuna katılır ve eğlenmelerine izin veririz. Bu yüzden, film yıldızları ve kraliyet mensupları aktu-alite sayfalarını doldururlar. Aslan odadan dramayı, sahnelerin, film setlerinin ve tüm yaratıcı çabaların hakimiyetini aldı.</p>

      <p class="Normal-3">Aslan aynı zamanda, en dramatik kavramı, sevgiyi de yanında götürdü. Bu ustalığa şapka çıkarmalıyız. Aslan sadece romantik sevgiyi değil, Sufilerin “Canan”a, yani Tanrı’ya duydukları sevgiyi, aşkı da kaptı. Sevgi çocuksudur, masumdur ve mutluluk ile doludur; bu nitelikler- masum ve neşeli rahibi düşünün- Aslanın dramatik ve oyuncu tacında saklı gerçek spiritüelliğin ruhunu oluşturur.</p>

      <p class="Normal-3">Aslanın göz alıcı tantanasından sonra kutsal Kız Kardeş Başak, zodyak döngüsünde ani bir değişiklik yaparak odaya girdi. Aslanı alt edemeyeceğini anlayan Başak çevreye bir göz attı ve aradığını buldu. Bir süpürge yakaladı ve odayı temizlemeye başladı; bira şişelerini, plastik tabakları, sigara izmaritlerini ve krala veda partisinden arta kalan her şeyi topladı. İçerlemeden veya kızmadan yapabildiği en iyi şeyi yaptı: Ortalığı toparladı. Elinde bir demet tüten adaçayı bitkisi ile (Başak baharat leydisidir) olumsuzluğu kovacak gizemli bir büyü mırıldanarak odayı arındırdı. Meleklerin Kraliçesi, zodyakın dadısı, düzenin, işin ve hizmetin Mary Poppins’i (tatlı ama sert ve disiplinli dadı) oldu. Birisinin kralın emirlerini yerine getirmesi gerekirdi. Başak, inatçı küçük bir çocuğa onuncu kez aynı uyku masalını sabırla okuyan sadık bir bakıcı gibi, Aslanın buyruklarına uymayı kabul etti. Başak hizmet, iş, beslenme, arınma ve düzen kavramlarını alarak hazine odasından çıktı. Astrolojik çemberin enerji saymanı oldu. Grubunun en ünlü üyelerinden biri, Avrupa’nın tanıdığı en müthiş kraliçe olan İngiltere Kraliçesi 1. Elizabeth, “Bakire Kraliçe”dir. Aslan, parti yapmaya ve kafayı bulmaya hükmederken Başak bedeni temizler. İçki sersemliği ve yenilenme merkezini simgeler. Başak olmazsa yaşam, aşırılıklarla kendini yok edebilir.</p>

      <p class="Normal-3">Tertemiz, pırıl pırıl ve arınmış hazine odasına en yakışıklı yiğit ağabey Sör Terazi girdi. Oda bomboştu ve tek bir hazine parçası kalmamıştı ama Terazi aldırmadı çünkü o, tasarı ve simetri burcudur. Ve boş bir mekanı tasarlamak daha kolaydır. Zen’de tasarının, nesne ile boşluk arasındaki ilişki olduğu söylenir. Zen sanatında ve Zen bahçelerinde boşluk, tasarının bir parçasıdır. Bir hava burcu olan Terazi boşluk ile, onun anlam ve değeri ile kolaylıkla ilişki kurabilir. Batı sanatında, bir ağaç çizmek istiyorsanız onu kompozisyonun tam ortasına koyarsınız ama Doğuda ağaç, resmin bir kenarına yerleştirilir ve diğer taraf boş bırakılır. Böylelikle, resim sadece ağaç hakkında değil, aynı zamanda ağacın boşluk ile olan ilişkisi hakkındadır. Bu yüzden Terazi, ilişkilerin ve ortaklıkların burcu oldu.</p>

      <p class="Normal-3">Terazi odadan, ilişkilerin yarattığı başka bir kavram olan adaleti de aldı. Adalet, etki ve tepki arasındaki ilişkiyi simgeler- örneğin, suç ve ceza veya eski Hammurabi kanunlarına göre “Göze göz, dişe diş.” Bu antik yazıtlar (M.Ö. yaklaşık 1850) kârlı Terazi mesleği, avukatlığı yarattı. Kabul edelim ki bir hava burcu olan Terazi, havadan para kazanmasını bilir.</p>

      <p class="Normal-3">Sonra ortalığa sessizlik, fırtına, daha doğrusu kasırga öncesi durgunluk hakim oldu. Kız Kardeş Akrep, salonu dolduran bir sis içinden belirdi. Hazine odasına girer girmez her şey değişti. Odada alınacak bir şey kalmadığından Akrep, en üst düzey dönüşüm şekli olan ölümü de içeren dönüşüm kavramını bir kenara ayırdı. Yine bir su burcu olan Yengeç bize yaşam ve doğumu getirmişti; ikinci su burcu Akrep, ölümü sundu. Su, susuzluğu giderdiği gibi boğabilir de.</p>

      <p class="Normal-3">Akrep, cinsellik dahil diğer dönüşüm biçimlerini de aldı. Seks doğal olarak, gebe kalmaya ve ruhların yaşama geri dönmelerine neden olur. Diğer bir deyişle, ölümün ölümü yaşamdır. Cinsellik ile samimi yakınlık ve (kapalı kapılar ardında) sırlar oluştu. Bir kimsenin Akrep burcu olup olmadığını nasıl bilirsiniz? Sormak yeterlidir. Eğer kişi yanıt vermek istemezse muhakkak, gizli bir ajan gibi kimliğini sıkıca saklayan ketum bir Akreptir. Ve sırlarla birlikte bir bağlantı zinciri ortaya çıktı: Şifa, suç, araştırma, paranoya, özel dedektiflik, (ölüm sonrası) veraset, başkalarının parası ve ortak mali işler.</p>

      <p class="Normal-3">Akrebin sisi dağıldıktan sonra odaya müthiş bir yaratık girdi. Centaur- yarı at, yarı insan; yarı tanrı, yarı insan- çevreye Işık ve güç saçarak odanın ortasında durdu. Yay, yeryüzüne inmek için neden bu kadar beklemişti? Sahip olduğu güç, hız ve atletizm ile çok önceden yolunu açmış ve odadan hakkı olanı almış olabilirdi. Ama Yay doğuştan bir gezgindir ve her zaman yabancı geleneklerle ve yabancı gezegenlerle ilgilenmiştir. Belki de dikkat-eksikliği-bozukluğu atağı yaşayarak bir işin peşinden başka bir gökadaya dörtnala koşmuş ve bir ara hazine odasını hatırlayıp geri dönmeye karar vermişti. Odaya vardığında şöyle bir çevreye baktı ve daha önce hiçbir burcun farkına varamadığı şeyi gördü. Salondaki en değerli hediyeydi o. Ne idi?</p>

      <p class="Normal-3">Sevgi? Hayır, onu Aslan almıştı.</p>

      <p class="Normal-3">Para? Boğa hepsini toparlamıştı.</p>

      <p class="Normal-3">Peki Yaşam? O çoktan Yengecin olmuştu.</p>

      <p class="Normal-3">Yay, doğruluğu yakaladı. Doğruyu, tüm doğruyu, sadece doğruyu. (Yalanlar, Yayın tersindeki burç İkizlere aitti.)</p>

      <p class="Normal-3">Birisinin doğruluğa sahip çıkması için dokuz burç geçmesi gerekiyordu. Buna ne demeli? Doğruluk, bilgelik, felsefe (bilgelik aşkı), öğretme, din ve yüksek eğitim gibi birçok kavramı içine alan ağırlıklı bir sözcüktür. Bu kavramların tümü Yayın etkisi altındadır. Yay, doğruluğu gerçekten iyi bilmenin yolunun, çok sevdiği seyahatleri etmekten ve değişik kültürleri tanımaktan geçtiğini farketmişti.</p>

      <p class="Normal-3">Geleceğin bu kadar serüven ve bilinmeyen ile dolu olmasından dolayı Yay, odadan birkaç şey daha alarak kendini güçlendirdi. Bunlar şans ve iyimserlikti. Tabii, bir tarafta Akrep, diğer tarafta Oğlak olursa iyimser olmak zorundasın. Ve astroloji halkasını bir emlak olarak düşünürsek Yay burcunun zodyakın en kötü parselinde yer aldığını görürüz. Yay, günlerin giderek kısaldığı ve gecelerin en uzun olduğu bir döneme rast gelir. Mesaj nettir: Yay yılın en karanlık zamanına ve aynı anda doğruluğa hükmediyorsa biz de doğrumuzu, yaşamımızın en karanlık, en zor günlerinde bulacağız. Karanlıktan Aydınlık doğar. Doğruluk, tünelin ucundaki ışığı simgeler.</p>

      <p class="Normal-3">Sonunda Oğlak da içeri girdi. Temkinli bir kız kardeş olarak yavaş ve bilerek yürüyordu. Kapıyı geçip hazine odasına girmesi zaman aldı. Ama Oğlak ısrarlı, çalışkan ve becerikli idi. Odanın duvarlarını, temelini ve tüm yapısını aldı. Bunlarla başka bir şey inşa edebileceğini biliyordu.</p>

      <p class="Normal-3">Oğlak bu arada aşağıya doğru baktı ve kimsenin altta kalana sahip çıkmamış olduğunu farketti. Yer altı dünyası (Tarot’ta Oğlağı Şeytan simgeler) olduğu gibi duruyordu. Bir kürekle yeri kazmaya başladı. Yavaş yavaş delik büyüdü ve bir kratere dönüştü. Kazı yüzyıllar sürdüğü için Oğlak bilmeden müthiş bir sabır, disiplin ve dayanma gücü sergilemişti. Böylece bu nitelikleri de üstlendi.</p>

      <p class="Normal-3">Oğlak kazı ile ne ortaya çıkardı? Yeryüzünün tüm zenginliklerini. Altın, mineraller, uranyum, petrol, elmas ve aklınıza ne gelirse hepsini çıkardı. Bu ağır bir yüktür ve bu yüzden Oğlak yavaş hareket eder. Ama onun zamanı vardır. O geç olgunlaşmıştır ve yaşlandıkça yaşamın iyileşeceğini bilir. Oğlak, zaman kavramını- başarımızı (veya yenilgimizi) ölçen zamanı, bizi yaşlandıran zamanı, yaşamımızı yapılandıran zamanı- kabul etti ve onu bünyesine kattı.</p>

      <p class="Normal-3">Derken Kova, Yıldız Savaşlarındaki çetin kaçak Han Solo gibi sesötesi uzay gemisi ile hiç yoktan beliriverdi. Oğlaktan sonra, bir zamanların muazzam kasasında yer, tavan, duvar namına hiçbir şey kalmamıştı. Ama Kova akıllıydı. O bir dahinin burcuydu ve Ağabey Kova, dahiyane bir fikirle geleceği aldı. Oğlak, geçmişi, yani kömürü elmasa ve dinozor kalıntılarını petrole dönüştüren milyonlarca yılı almıştı, Kova buna, geleceği yakalayarak yanıt verdi.</p>

      <p class="Normal-3">Tüm bunlar tuhaf geliyor mu? Kova ne de olsa, garip, tuhaf ve biricik şeylere hükmeden bir burçtur. O ne de olsa, deha ile delilik arasındaki çizgide çalışan bir beyne sahip, sıra dışı olmaktan korkmadığı için her zaman yeni bir cihaz icat etmeye hazır çılgın profesördür.</p>

      <p class="Normal-3">Gelecek nasıl alınır? Ağabey Kova, özlük hakkı ve patent kavramlarını icat etti. Bu günden itibaren tüm icatların kendi adı altında kaydedileceğini belirtti. Buna marka denir. Şimdiye kadar onun imzasını ™ her yerde görmüşsünüzdür ama o zamanlar, bir fikri, bir icadı sahiplenmek yeni bir düşünceydi. Geleceğin bilgisayarları, G6’lar, G7’ler, uçan araba ve benzerleri Kova A.Ş. adı altında kaydedilecek. İlerde nano-teknolojinin minyatür süper bilgisayarlar yaratacağını mı düşünüyorsunuz? Kova buna basitçe “Teşekkürler, şimdi bu bizimdir” diye yanıt verir. Teknolojideki gelişmeler sayesinde yeni gezegenlere mi gidilecek, bu gezegenler de Kova markasına tabidir. Gelecekteki tüm hazine odalarını herkesten önce Kova ziyaret edecektir.</p>

      <p class="Normal-3">Tanrı’ya şükürler olsun ki Kova aynı zamanda en fedakâr ve en demokratik burçtur. Bunun da anlamı, tüm yeni icatların sahipliğini ve kullanımını paylaşacağıdır. Kovanın çağ ötesi ve tatlı tutumu, onun aynı zamanda insancıl çalışma, kardeşlik, işbirliği, fedakârlık ve arkadaş kavramlarını üstlenmesine izin verdi. Ağabey Kova, geride hiçbir şey bırakmadıkları için diğer burçlara içerlememişti çünkü o her zaman, hiçbir şeyden bir şeyler yaratan bir burçtur.</p>

      <p class="Normal-3">Son ama aynı derecede önemli olarak denizkızı olarak da bilinen Kız Kardeş Balık geldi. Sona kalmıştı çünkü hayal kurmasını seviyordu ve hayali işlerle onu oyalayan bir milyon hayali arkadaşı vardı. Bu arkadaşlar Balığı, başka boyutlara, cinlerin ve perilerin diyarına götürdüler. Sonunda, boş hazine odasının sessizliği onu tatlı hayalinden koparınca Balık, bir zamanlar odanın durduğu boşluğa süzüldü. Gülümsedi ve nefesini çekti. Hiçliğin ortasına oturdu. Mirasına veya hazinelerine el koyulmuş, kendini aldatılmış hissetmiyordu. Onun kendisi bir hazine idi. Odanın bir yanılsama olduğunu biliyordu, kardeşlerinin aldıklarının da. “Biçim hiçliktir” diye mırıldandı, “Hiçlik biçimdir.” Kız Kardeş Balık, yapabildiğini yaptı. Boşluktan hayal etme, uyuma ve meditasyon yapma yetisini aldı. Bunun için bir şeye gerek yoktur; o her yerde ve her zaman uygulanabilir.</p>

      <p class="Normal-3">Bacaklarını kavuşturarak oturdu ve meditasyon yaptı. Hayal gücünü kullanarak kendi çevresine sanat eserleri, bilgisayarlar ve tohumlarla dolu büyülü bir hazine odası inşa etti. Sevgi ve güvence, doğruluk, yaşam ve ölüm ile dolu bir hazine odası. Zengin bir doğal kaynak birikintisi üzerine inşa edilmiş, cihazlar ve geleceğe ait icatlarla dolu bir oda.</p>

      <p class="Normal-3">Sonra, bir ateş girdabından sevgili ağabeyi Koçun çıktığını ve odadan ciddi bir aciliyet içinde bir tohum aldığını hayal etti. Sonra, güzel kız kardeşi Boğanın, duvarda saklı bir kasaya kilitlemiş olduğunu hayal ettiği mücevherleri zerafetle topladığını hayal etti. Balık, diğer kardeşlerinin de odanın ve hazinelerin gerçekten orada olduğuna inanıp teker teker geldiklerini tasavvur etti. Kendisinin de odaya girdiğini hayal etti ve sonra, kendini odayı ve içeri giren kardeşlerini hayal ederken hayal etti.</p>

      <p class="Normal-3">Hayal etmekten yorulduğunda uyudu ve hazine odasını inşa ettiğini rüyasında görmeyi sürdürdü. Balık uyumayı sever çünkü uykusunda çok şeyle karşılaşır. Harikalar Diyarını rüyasında gören Alice gibi zodyakı, gezegenleri, hazineleri ve bizleri rüyasında görür. Bundan sonra bir Balığın fazla uyduğunu gördüğünüzde, onu hemen yargılamayın veya tembel olduğu için ona kızmayın. Sizin varoluşunuzun rüyasını görüyor olabilir. Eğer bu biraz tuhaf geliyorsa sizi, Lord Vishnu adındaki başka bir uykucu ile tanıştırayım. Bu müthiş tanrı, Hindu geleneğine göre denizde yüzen bir nilüfer çiçeği üzerinde uyumaktadır. (Balık uyku ve deniz burcudur. Deniz, Hintlilerin su yatağı versiyonudur!) O tembel veya uyuşuk bir tanrı değildir çünkü uykusu sırasında bizi rüyasında görmektedir. Bizim neşe ve sevgimiz onun mutlu rüyaları, zorluklarımız ve acılarımız onun kâbuslarıdır.</p>

      <p class="Normal-3 para-style-override-12"></p>

      <p class="Normal-3 para-style-override-12"></p>

      <p class="gri-bolumler-baslik" xml:lang="tr-TR">Evrimsel Astrologlar</p>

      <p class="gri-bolumler" xml:lang="tr-TR">Gezegenimizin sakinleri arasında yukarısı ile aşağısı ve yıldızlar ile yeryüzündeki yaşam arasındaki bağlantıyı fark eden yalnızca insanlar değildir. Her şafakta Sudanın sadık zeytin babunları, güneşin doğuşunu izlemek için toplanırlar. Güneşin yuvarlağının belirmesini çığlık atarak selamlarlar. Sanki uyumsuz sevinçlerinin, güneşin her sabah doğuşunu sağlama aldığına inanır gibidirler. Bir sahne oyuncusuna gürültülü bir alkış tutmanın o oyuncuyu oyununu yeniden sergilemeye teşvik etmesi gibi babunlar da sadık hayranlıkları ile Güneşi yüreklendirmekteler.</p>

      <p class="gri-bolumler para-style-override-17" xml:lang="tr-TR">Bu babunların evlerinin yanındaki bölgede yaşamış olan antik Mısırlılar, bu biricik tapınmayı farketmiş olmalılar ki en eski tan- rılarından biri olan Thoth’u, elinde bir güneş yuvarlağı tutan bir babun olarak betimlemişlerdir. Mısır panteonunda Thoth, yazı, bilgi, büyü ve astroloji tanrısıdır. Gördüğünüz gibi ne ve kim olduğumuzun büyük bir kısmı, evrimle primatlardan gelmiştir...</p>

      <p class="Normal-3 para-style-override-18"></p>
    </div>
  </div>
</body>
</html>
