<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-3.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:87eed01a-f3be-47e4-b529-a4c89f45ce4d" name="Adept.expected.resource" />
</head>

<body>
  <div id="x5-3.html" xml:lang="en-US">
    <div class="Basic-Text-Frame">
      <p class="Konu-Ba-l----1" id="toc_marker-3-3" xml:lang="tr-TR">3. Bölüm: Doğum Haritası: Tanrı ile İlahi Anlaşmanız</p>

      <p class="Normal-3"><span class="char-style-override-5">A</span>stroloji bir fal okuma aracı değildir. Astrolojik haritamız aslında, Tanrı ile imzaladığımız bir spiritüel anlaşmadır ve yaşamda seçilmiş yolumuzun düzenli anımsatıcısıdır. Bu durumda, Tanrıya, annemize veya başka herhangi birisine, haritamızı sevmiyoruz diye sızlanamayız. Ölüm evinde sekiz gezegen veya acı çekme evinde altı gezegen olgusundan nefret edemeyiz. Onu biz- yalnız, biz- yarattık ve bu konuda anlaştık. Haritamızı kabul ederek yaşamımızı değiştirme doğrultusunda ilk adımı atarız.</p>

      <p class="Normal-3"></p>

      <p class="Konu-Ba-l----2---ortali" id="toc_marker-3-3-1" xml:lang="tr-TR">Birçok Yaşamımızın Döngüsü</p>

      <p class="Normal-3">Klinik olarak ölen ve sonra yaşama geri dönen insanların anlattıklarına göre öldüğümüzde tüm yaşamımız gözümüzün önünden geçiyor. Sanki yaşamımızı yeniden yaşıyor gibi oluyoruz. Sanki yaşamımızı, tüm anılarımızı hücrelerinde, beyinde ve diğer uzuvlarda saklayan bedenden alıp öncesiz ve sonrasız bölümümüze taşıyoruz. Bu dosya aktarımını bitirdikten sonra mitolojinin ruhların kılavuzu tarafından Işığa çağrılıyoruz. Bu kılavuz, ilahi yolda aşağı yukarı seyahat etmemize yardım ediyor; bu yolun, yaşamdan Işığa doğru giden ve Işıktan yaşama doğru giden iki şeriti var. Birincisi ölüm şeriti, ikincisi doğum şeriti.</p>

      <p class="Normal-3">Çoğu spiritüel geleneğe göre hepimiz ölümden yaşama ve geriye, birçok kez gidip gelmişiz ve aydınlanıncaya kadar bunu sürekli yapacağız. Bu şöyle bir olay. Ölmenin şokunu geçirdikten sonra yavaş yavaş bu seferin tamamlandığını ve yeniden başlamak üzere olduğumuzu kabul etmeye başlarız. Bir akraba görünüşünde bir kılavuz önümüze çıkar. Ruhumuzun bu yardımsever sherpa’sı bizi, bedenimizden indirdiğimiz dosyayı inceleyebileceğimiz ve yaşamımızda olanların üzerinden geçebileceğimiz bir yere götürür. Daha sonra, Tanrının elçisi olan akıl hocamızın yardımı ile bir sonraki yaşamımızda başetmek zorunda kalacağımız tamamlanmamış sınavları ve dersleri saptarız. Kılavuzumuz ile bunu nasıl en iyi şekilde gerçekleştirebileceğimizi düşünürüz. Bir kadın mı yoksa bir erkek mi, bir Hristiyan mı yoksa bir Yahudi mi, siyah mı yoksa beyaz mı, zengin mi yoksa yoksul mu olacağız?</p>

      <p class="Normal-3">Bunun nasıl işleyeceğinin örneği olarak bir Şikago gece klübünde çalışan bir barmeni ele alalım. O, hiç bitmeyen içki-cileri anlayışla dinlemeye ve onlara sağduyulu öğüt vermeye çalışan iyi bir adamdır. Bilgelik dolu sözcüklerini saçarken boş kadehlere de içki doldurur. Ve çok geçmeden, müşterilerinin öğütlerini anımsayamayacak kadar sarhoş olduklarını farkeder. Ertesi gece, aynı müşteriler aynı sorunlar ve talihsizlik öyküleri ile bara kaçınılmaz olarak geri döndüklerinde yirmi dört saat önce barmenin dağıttığı içgörüler hafızalardan silinmiştir.</p>

      <p class="Normal-3">Barmen ölür. Ruhu Işığa (veya isterseniz, Tanrıya) gider ve orada bir melodi, yaşamının müziğini çalar. Sarhoşlar, melankoli ve sık yumruk kavgaları arasında sert ve pürüzlü bir yaşam sürdürmüş olduğundan dolayı şarkısı, aşırı bas vurguludur. Melodik aletlerin inceliği olan tiz ses yoktur. Kılavuz bu canlı ama uyumsuz melodiyi dinler ve barmenin bu sefer bir kadın psikolog olarak yeniden doğmasını önerir. O, yeniden doğar ve Çinde bir terapist olarak olgunlaşır.</p>

      <p class="Normal-3">Terapist müthiş bir şifacıdır ve öldüğünde Işığa gider, şarkısını çalar. Sesler şimdi çok daha dolgundur ama hâlâ Tanrının kusursuz senfonisine uyum gösterememektedir. Ara tonlar ve birkaç önemli ton eksiktir. Ve bu ruh, Los Angeleste bir futbol teknik direktörü olarak yeniden dünyaya gelir. Müthiş bir güç ve şefkat ile tek başına oradaki toplumu dönüştürür. Uyuşturucu dağıtanlarla, kuşkucularla ve hatta eğitim kurulu ile savaşır. Öldüğünde tüm şehir yas tutar. Cenazesine beş binden fazla insan gelir. Bu sefer Işığa döndüğünde müziği o kadar güzeldir ki Tanrının melodisi ile kusursuz bir uyum sağlar. Bu ruh şimdi, denize kavuşan nehir gibi pürüzsüz bir şekilde Işığa girer.</p>

      <p class="No-Paragraph-Style-1" xml:lang="en-GB"></p>

      <p class="No-Paragraph-Style-1" xml:lang="en-GB"></p>

      <p class="ortali-sozler-desen-ust" xml:lang="tr-TR"><img alt="ortali_sozler_ust_alt.png" class="image" height="39" src="../Images/ortali_sozler_ust_alt_fmt.png" width="251" /></p>

      <p class="ortali-sozler" xml:lang="tr-TR">Astrolojik haritamız, Tanrı ile imzaladığımız bir spiritüel anlaşmadır ve yaşamda seçilmiş yolumuzun düzenli anımsatıcısıdır. Onu biz- yalnız, biz- yarattık ve bu konuda anlaştık. Haritamızı kabul ederek yaşamımızı değiştirme doğrultusunda ilk adımı atarız.</p>

      <p class="ortali-sozler-desen-alt" xml:lang="tr-TR"><img alt="ortali_sozler_ust_alt.png" class="image" height="39" src="../Images/ortali_sozler_ust_alt_fmt1.png" width="251" /></p>

      <p class="No-Paragraph-Style-1" xml:lang="en-GB"></p>

      <p class="No-Paragraph-Style-1" xml:lang="en-GB"></p>

      <p class="Normal-3">Her birimiz, yeniden doğuşların arasında, dünyadaki bir sonraki eylemimizi konuşmak üzere Tanrının elçisi ile ışığın önünde otururuz. Her birimiz bu gezegende ne yaşayacağımıza karar veririz. Tüm zorluklar, keyifler, anne babamız, doğduğumuz yer, mesleğimiz biz anne rahmine düşmeden ruhumuz tarafından saptanır. Tanrı sadece onay damgasını basar ve belki de birkaç not düşer. Geri kalan bize aittir.</p>

      <p class="Normal-3"></p>

      <p class="Normal-3 para-style-override-26"></p>

      <p class="Konu-Ba-l----2---ortali" id="toc_marker-3-3-2" xml:lang="tr-TR">“Tanrım, bunu bana neden yaptın?”</p>

      <p class="Normal-3">Kabalaya ve diğer birçok spiritüel geleneğe göre yaşamdaki başlıca görevimiz, ruhumuza çeki düzen vermek veya karmamızı “yakmak”tır. Karmanın Kabaladaki adı, İbranice “düzeltme” demek olan Tikkun’dur. Astrolojik haritanız, ruhunuzu nasıl düzelteceğinizi tam olarak açıklar. Bundan sonra sıkıntıya girdiğinizde ve “Tanrım, bunu bana neden yaptın!” diye bağırdığınızda Tanrı veya avukatı, “Sen neden söz ediyorsun? Haritana bakmadın mı? Bu engeli kucaklayacağına dair anlaşmamış mıydın? Sana zor olacağını söylemiştim ama sen, bununla başedebilirim demiştin. O zaman toparlan, zorluğu karşıla, beni suçlamayı bırak!” diye yanıt verirse şaşırmayın. Umarsız bir hastalık veya sevdiğimiz birisinin kaybı gibi zorlu durumlarda bile tüm her şey için anlaşma yaptığımızı anımsamalıyız.</p>

      <p class="Normal-3">Kendinize şu soruyu soruyor olabilirsiniz: “Ben neden bu anlaşmayı imzaladığımı anımsamıyorum? Acaba sarhoş muydum?” Evet, aslında Tanrının varlığından mest olmuş durumdaydınız. Yukarıda, Tanrının yakınında, kusursuzluğun ve Işığın içinde kaybolmuş durumda iken önümüze gelen ve bizi sonunda Tanrı ile kalıcı birlikteliğe götürecek her şeyi imzalamaya hazır oluruz. Ama siz, yeryüzünde karşılaşacağınız kederlerin ve zorlukların berbat, korkunç terslikler olmadığını, bunların aslında, Işığın sizi sonsuza dek kucaklayacağı ana doğru götüren gizli lütuflar olduğunu bildiğiniz için bu anlaşmayı imzaladınız.</p>

      <p class="Normal-3">Doğum anında, Tanrının kucağından yeni ayrılmış her bebek, haritasının mantığını ve kabul edilmiş görevini anımsar. Ancak bu bilgi, saf deneyim sürecini allak bullak edebilir. Örneğin, sonucunu önceden bildiğiniz bir basket maçından zevk alır mıydınız? Güzel bir Kabalist masala göre doğduğumuzda Tanrının bir meleği, ateşten bir parmakla yeni doğanın dudaklarını mühürler ve yavaşça fısıldar: “Şşşş, bildiklerini bildiğini kimseye söyleme. Kendine bile.” Meleğin dokunma-sıyla bebek her şeyi unutur- ilahi anlaşmayı, geçmiş yaşamları, Tanrının adını ve imgesini. Bu yüzden, üst dudağımız ile burnumuz arasında, Kupid’in yayı denilen yay şeklinde ve parmak kalınlığında bir girinti vardır.</p>

      <p class="Normal-3 para-style-override-12"></p>

      <p class="Konu-Ba-l----2---ortali" id="toc_marker-3-3-3" xml:lang="tr-TR">İlahi Anlaşma: Bir Durum Çalışması</p>

      <p class="Normal-3">Bir Nobel ödülü sahibi, bir kayak kazasında elli sekiz yaşında ölür. Bilim dünyası yas tutar. Aslında, dünyanın büyük bir kısmı yas tutar. İnsanlığı kanserin tedavisine adım adım yaklaştıran buluşlar yapmış, tüm dünyada madalyalar ve ün kazanmış, alkış toplamış saygın bir bilim adamıdır. Aniden gitmiştir.</p>

      <p class="Normal-3">İşığın elçisi, yaşamın ötesindeki yerde onunla buluşur ve sorar: “Evet arkadaşım, bundan sonra ne olmak istiyorsun?”</p>

      <p class="Normal-3">Parlak zekâlı ruh birkaç dakika düşünür ve yanıt verir: “Duygusal yönümle uğraşmak istiyorum. Bildiğiniz gibi ben gözetilen bir kişiydim; sevgi nedir öğrenemeden insanlar beni kimyasal formüller ile beslediler.”</p>

      <p class="Normal-3">Kılavuz dinler, başını sallar ve sorar: “Bunu nasıl düzeltebiliriz?”</p>

      <p class="Normal-3">Ruh duraksar, sonra sessizce ekler: “Zihnin ayartmalarından kaçınmak, entelektüel melekelerimi kapatmak istiyorum.”</p>

      <p class="Normal-3">Kılavuz kaygılanmış gibi gözükür. “Bunun için spiritüel kredin var mı? Anımsa, bu seçimi yaptığını unutacaksın. Sonra kalkıp Tanrıyı kötülemeni istemiyorum.”</p>

      <p class="Normal-3">Ruh “Lütfen, sessiz bir yıldız altında doğmama izin verin” der.</p>

      <p class="Normal-3">Kılavuz başını sallar. “Hmm, bundan pek emin değilim. Seninle birlikte imzasını atacak biri var mı?”</p>

      <p class="Normal-3"></p>

      <p class="ortali-sozler-desen-ust" xml:lang="tr-TR"><img alt="ortali_sozler_ust_alt.png" class="image" height="39" src="../Images/ortali_sozler_ust_alt_fmt2.png" width="251" /></p>

      <p class="ortali-sozler" xml:lang="tr-TR">Kozmik gezginler yaşamlarında olan her şeyin sorumluluğunu alırlar. Yaptığımız her şey, yaşadığımız her şey bizi, ilahi varlığa geri dönmemiz için daha iyi, daha güçlü, daha donanımlı yapmak üzere tasarlanmıştır.</p>

      <p class="ortali-sozler-desen-alt" xml:lang="tr-TR"><img alt="ortali_sozler_ust_alt.png" class="image" height="39" src="../Images/ortali_sozler_ust_alt_fmt3.png" width="251" /></p>

      <p class="No-Paragraph-Style-1" xml:lang="en-GB"></p>

      <p class="Normal-3">Ödüllü ruh, geçmiş yaşamlarda onunla seyahat etmiş iki ruh çağırır. “İşte, bu iki ruh arkadaşım aynı şekilde, aşırı kullanılmış ve aşırı değer verilmiş zekâ sorunu yaşıyorlar. Kendilerine zarar verecek kadar zekiler ve duygusal gizilliklerini beslemek istiyorlar. Onlar benden önce doğmaya hazırlar ve ben onların oğlu olacağım.”</p>

      <p class="Normal-3">Kılavuz, bir önceki randevuda görmüş olduğu iki ruhu iyi tanımaktadır. Haritalarını inceler, bilim adamının oraya uygun olup olmadığı anlamak için çocuk evlerine bakar. Sonunda gülümser. “Tamam. Sen fazladan bir 21. kromozoma sahip bir bedende doğacaksın; Down sendromu ile doğacaksın. IQ değerin, şimdi bitirdiğin yaşamdakinin üçte biri olacak ama sen duygusal bir deha olacaksın. Diğer insanların geçirdiklerini çok derinden hissedeceksin ama bunu entelektüel olarak iletecek yetiye sahip olmayacaksın. Kabul ediyor musun?”</p>

      <p class="Normal-3">Üçü de kabul eder.</p>

      <p class="Normal-3">Yirmi dokuz yıl sonra genç ve başarılı bir çift Manhat-tan’da müthiş bir kat satın alır. Kadın bir yazılım şirketinin CEO’su, erkek hiç dava kaybetmemiş bir dava avukatıdır. Sözde arkadaşları dahil herkes onlara gıpta eder. Onlar kendi küçük evrenlerinin efendileridir. Bazı geceler geç vakit, seks için bir araya gelirler- yüksek performans içeren ama samimi yakınlıktan yoksun bir birleşme. Sonunda kadın hamile kalır. Ceninin gelişmesini kontrol ettirme ihtiyacını hissetmezler çünkü her ikisi de bir dahidir. Öz-güvenleri muhakemelerini gölgeler. Bebeğe, Leonardo da Vinci’nin anısına Leonardo adını vermeyi kararlaştırırlar.</p>

      <p class="Normal-3">Leonardo’nun doğumu pürüzsüz olur. Ve çok geçmeden Leonardo’da Trisomy 21 olduğunu keşfederler.</p>

      <p class="Normal-3">“Bu ne demek?” baba sorar.</p>

      <p class="Normal-3">Anne sinir içinde bağırır: “O geri zekâlı!” Hiç inanmadığı Tanrıya feryat eder: “Bunu hak edecek ne yaptım? Ben ne için cezalandırılıyorum?”</p>

      <p class="Normal-3">Babanın kafası karışmıştır. Hukuk okulunda okuduğu hiçbir şey onu buna hazırlamamıştır. Birdenbire karısından nefret eder. Kadının ondan sakladığı bir genetik bozukluğu olduğunu düşünür. Daha sonra karısının kendisini aldattığından kuşkulanır çünkü bu çocuk kesinlikle kalitesiz bir gen havuzunda çıkmıştır. Ve ağlamaya başlar. Bu...bu...şeyi meslektaşlarına nasıl anlatacaktır?</p>

      <p class="Normal-3">Bebek başkalarından daha yavaş ve değişik büyür. Parktaki yabancılar bu çocukta bir şeyin değişik olduğunu görürler ama sormak için çok naziktirler. Gülümseyen çocuğa bakan herhangi birisi ancak, bu masum ve saf neşenin sessizce ilettiği, sözcüklerle ifade edilemeyen derin bir anlayışın, bilgeliğin farkına varır. Çocuk sevgi ve iyilikten başka bir şey bilmemektedir. Anne babası onun hakkında ne düşünürse düşünsün o, onlara sadece sevgi gösterir. Onları başarıları veya konumları için sevmemektedir. Onların entelektüel parlaklığını veya profesyonel başarılarını değerlendirme durumunda değildir. IQ değeri altmış iki seviyesindedir ama spiritüel zekâyı ölçecek bir test var mıdır?</p>

      <p class="Normal-3">Gereklilikten dolayı çocuğun anne babası yaşam tarzlarını değiştirirler. Leo fazladan bakım ve ilgi istediği için onunla daha çok zaman geçirmeye başlarlar. Dört yıl içinde Leo anne babasına, yaşam boyu görmedikleri kadar gözyaşı, kucaklama ve duygusal patlama dolu bir dönem yaşatır. İlk başta bu duygusal gösteriler, reddedilme, suçlama, kızgınlık ve suçluluk hisleri ile tetiklenir ama çok geçmeden bu korkunç hisler, sevgi ve şefkate dönüşür.</p>

      <p class="Normal-3">Genç anne baba yavaş yavaş Leo’ya aşık olur ve ona değer vermeyi öğrenir. Anne yeni bir Web tasarım işi için evden çalışmaya karar verir. Leo’nun bakımının gerektirdiği lojistik anneyi, bir zamanlar nefret ettiği ve sakındığı kendi annesi ile daha çok zaman geçirmeye yönlendirir. Bu çocuğa bakarken edinilen bakış açısı, yetişkin kız çocuk ile anne arasında bambaşka bir ilişki kurulmasına yol açar. Küçük Leonar-do’nun güçlü büyüsü işte budur. Annesinin son derece akıllı terapistinin yüzlerce saatte yapamadığını, Leo bir gülümseme ile çözümlemiştir.</p>

      <p class="Normal-3">Baba da değişir. Manhattan’daki büyük şirket işini bırakır ve özel ihtiyaçları olan çocuklara destek veren kâr amaçsız bir kuruluşun başına geçer. En güzeli, yumuşayan, sevgi dolu karısından keyif almaya başlar, çocuklarını uyuttuktan sonra ona saatlerce sarılır. Bu yeni yakınlıktan iki çocuk daha çıkar. İkinci oğullarına şefkat tanrıçası Kuan’ın, diğerine John’un (Vaftizci Yahya) adını koyarlar.</p>

      <p class="Normal-3">Bu öykü, Kabalistik astrolojinin ana önermesidir: Haritanızın yapımcısı sizsiniz. Hasta, müflis, varlıklı, mutlu veya sefil olmanızın nedeni kader değildir. Bu kararı siz verdiniz. İlk hava alışınız ile imzalanmış bir sayfalık haritanız, Tanrı ile yaptığınız ilahi anlaşmayı simgeler.</p>

      <p class="Normal-3">Kozmik gezginler yaşamlarında olan her şeyin, iyinin ve kötünün, güzelin ve çirkinin sorumluluğunu alırlar. Yaptığımız her şey, yaşadığımız her şey- havada süzülsek de, aşık olsak da veya düşüp kayalara çarpsak da- bizi, ilahi varlığa geri dönmemiz için daha iyi, daha güçlü, daha donanımlı yapmak için tasarlanmıştır.</p>

      <p class="Normal-3"></p>
    </div>
  </div>
</body>
</html>
