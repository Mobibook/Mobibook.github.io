<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:87eed01a-f3be-47e4-b529-a4c89f45ce4d" name="Adept.expected.resource" />
</head>

<body>
  <div id="x3.html" xml:lang="en-US">
    <div class="Basic-Text-Frame">
      <p class="B-l-m-Ba-l----1" id="toc_marker-1" xml:lang="tr-TR">Önsöz: Nasıl Bir Kozmik Gezgin Oldum</p>

      <p class="Style18 para-style-override-8"></p>

      <p class="Style18 para-style-override-8"></p>

      <p class="G-vde---Metin-Ortala" xml:lang="tr-TR">Yıldızlar ve gezegenleri bu amaçla yaratılmıştı. Onların dolaşımları yolu ile, spiritüel alemde kök salmış tüm görüngüler, fiziksel karşıtlarına aktarıldılar ve yansıtıl­dılar.</p>

      <p class="alinti-yazar" xml:lang="tr-TR">— Haham Chayim Moshe Luzzato, Tanrının Yolu</p>

      <p class="Normal-2"><span class="char-style-override-5">K</span>ozmik gezgin olmak demek, yaşamda olan her şeyin- iyi veya kötü, uyum içinde veya zorlayıcı- gelişmemi­ze ve asıl kaderimize ulaşmamıza yardım etmek için Yaratan tarafından tasarlandığını kabul etmek demektir. En kötü düşmanınız, kılık değiştirmiş ruh arkadaşınız, itici bir durum sizin çıkış yolunuz olabilir. Yaşamın verdiğini kabul etmek, Işığı kabul etmenize olanak tanır. Bu kitap, sizi yaşamın dalgalarında sörf yapmaya davet eden, zaten yapmak duru­munda olacağınız yolculuğa çıkmanız için sizi davet eden bir uyandırma çağrısı olarak yazılmıştır.</p>

      <p class="Normal-2">Hindistan ve Uzak Doğu’ya yaptığım bir geziden döndü­ğümde yirmi üç yaşındaydım. Artık yerleşme ve bir iş sahi­bi olma zamanının geldiğini düşünüyordum. İsrail’in Hayfa şehrinde ultra-akademik bir ailede yetişmiş olmam nedeni ile eğitimimi ilerletme konusunda üzerimde bir baskı hissedi­yordum. Peki ama ne okuyacaktım? “Ben kimim?” sorusunu kafamdan çıkaramıyordum.</p>

      <p class="Normal-2">En sonunda karar verdiğim günü anımsıyorum. Akdenizde biraz yüzdükten sonra kendi evime dönmeden önce ebeveyni­min evine uğradım. Yaşamımın çoğunu geçirdiğim binanın üzerindeki levhada “Freud Sokağı 26” yazıyordu. “Bu kadar da aşikâr olabilir mi?” diye kendime sordum. Ertesi gün Hay­fa Üniversitesinin psikoloji bölümüne yazıldım. Yıllar sonra, Kabala ve nümeroloji üzerindeki çalışmalarım derinleştikçe yirmi altı sayısının Tanrı’nın, Bilgelik denilen arketip enerji ile bağdaştırılan ve telâffuz edilemez adının nümerolojik değerini simgelediğini keşfettim. Ebeveynimin evinin üzerindeki işa­retin beni yalnızca Freud’u öğrenmeye değil, aynı zamanda Kabala bilgeliğini araştırmaya doğru yönlendirdiğini farket-tim.</p>

      <p class="Normal-2">Lisansımı tamamladım, yüksek lisans ve doktoramı klinik psikolojide yapmayı planladım. Ancak İsrail’de, iyileştirmeyi arzulayan insan sayısı, iyileşmesi gereken insandan çoktur. Üniversite çoğunlukla, başvuran yaklaşık dört yüz kişinin içinden yalnızca birini seçer. Önemli gereklilik, üst düzey bir profesörden tavsiye mektubu getirmektir. Ben bunu çözümle­diğimi sanıyordum. Derslerimde çok başarılıydım. Notlarım çok iyiydi. Program yöneticisinin bana güvendiğinden de emindim. Seçkin bir psikoanaliz çalıştayında yer alacak sekiz öğrenciden biri olarak seçilmiştim. Sınıftaki parlak durumum, bu profesörün onayını garantilemiş ve bana yüksek lisansta yer sağlamış olmalıydı. Bundan emindim.</p>

      <p class="Normal-2">Yanılmışım.</p>

      <p class="Normal-2">Tavsiye mektubunu talep ettiğimde profesör reddetti. Yaşama ve iyileştirmeye bakış açımın, genelgeçer psikolog-larınınkinden değişik olduğunu söyledi. Çalıştay sırasında sembolizm, eş-zamanlılık ve gizemcilik (mistisizm) konularına olan ilgimi paylaşırken gösterdiğim aşırı etkin hayal gücümün, yaşam, ölüm ve spiritüellik konusundaki tuhaf kuramlarımın “sistem için bir tehlike” olduğunu söyledi.</p>

      <p class="Normal-2">Tepeden bakan bir tavırla “İyi bir klinik psikolog olmak için fazla yaratıcısın” dedi.</p>

      <p class="Normal-2">Mahvolmuştum. Şaşırmış ve küçük düşürülmüştüm. Daha önemlisi, öfkeliydim. Savaşçı burç Koç olarak kan beynime fırlamıştı. Profesörü aniden baş düşman olarak gördüm. Kız­gınlık içinde zihinsel savaş ilan etmek üzereydim. Eğer orada olsaydınız size bu kınanmanın, hayatımda yaşadığım en kötü şey olduğunu söylerdim.</p>

      <p class="Normal-2">İşte bu arada, her zamanki gibi, başka bir şey oldu. Evren bizden daha yaratıcıdır. Arkadaşım aradı ve birlikte Meksi­ka’ya sörf yapmaya gitmeyi önerdi. Ben hâlâ yeni yitirdiğim kariyerimin yasını tutuyordum ve ilk tepkim “Sen deli misin? Kendimi ne kadar sefil hissettiğimin farkında değil misin?” oldu. Ama sonra şöyle bir durdum. Adım Gahl, İbranicede “dalga” demektir. Dalgaları ve dolayısıyla kendimi, gerçekten anlamanın en iyi yolunun sörf yapmayı öğrenmek olacağı­nı düşündüm. Geri baktığımda tüm olanların, doğduğumda benim için çizilmiş yolu izlemek olduğunu görüyorum. Bunu o zaman bilmiyordum ama benim astrolojide yükselen bur­cum Balıktır. Yükselen burç, bize yönümüzü, nefis farkında-lığının yolunu gösterir. Beni Meksika sularına çağıran arka­daşım değil, astrolojik bileşimim ve adımdı. Arkadaşım ve doğrusunu söylemek gerekirse, can düşmanım olan profesör, yalnızca elçiydiler.</p>

      <p class="Normal-2">Adımın gönderdiği mesajı izlemek için batıya doğru git­tim. Ve kendimi Meksika’da Gahl’ı kovalarken, dalgaları kovalarken, ve yaşamla akmanın sanatını öğrenirken buldum. Sörfçü arkadaşlarımdan işittiğim mantra “Korku yok” idi. Bu mantra (sürekli yinelendiğinde ruhani güçlerin uyandırılmasını sağlayan kutsal söz), kabaran denizde olduğu gibi dışarda da bana çok yardım etti.</p>

      <p class="Normal-2">Bir ay sonra arkadaşım, Guadalajara uluslararası havaala­nından İsrail’e dönmek zorundaydı. Benim ise, üniversiteye yeniden başvurmadan önce geçirebileceğim birkaç ayım daha vardı ve ben, arkadaşım Guadalajara’ya giderken ona birkaç günlüğüne eşlik etmeye ve oradan da Güney Amerika’ya git­meye karar verdim.</p>

      <p class="Normal-2">Guadalajara’daki beşinci ve son günümde sokaklarda dolaşıp yapacak bir şey ararken adaleli genç bir adam yak­laştı ve bana “gerçek Meksika’yı” göstermeyi teklif etti. İlk içgüdüm bu teklifi kibarca reddetmek oldu. Bütün param, pasaportum, pahalı fotoğraf makinem yanımdaydı. Bu adam kesinlikle her şeyimi ve bu arada, karaborsada satmak üzere iç organlarımı da alacaktı.</p>

      <p class="Normal-2">Ama içimdeki derin ses teslim olmamı söyledi. Korku yok. Dalgalarda sörf yap. Elimle cebimdeki cüzdanı sıkıca tuttum ve onunla bir otobüse bindim.</p>

      <p class="Normal-2">Bir saat gittikten sonra şehrin fakir ve bazılarına göre kaba­ca bir semtine vardık. Egzersiz salonunda biraz spor yaptıktan sonra tekila içen ve Meksika devrimi hakkında taşkın şarkılar söyleyen arkadaşları ile buluştuk. Dönüş yolu üzerinde küçük bir evden gürültülü canlı müzik sesi geliyordu. İçerde iki genç müzik yapıyordu. Yanlarında bir mikrofon duruyordu. Her zaman bir rock şarkıcısı olmayı hayal etmiştim. Ani bir dürtü ile mikrofonu yakaladım ve boğazım ağrıyıncaya kadar şarkı söyleyip çığlık attım. Saatler süren bir doğaçlamadan sonra otelime geri döndüm. Hayatımın en inanılmaz günlerinden birini yaşamıştım. Ve cüzdanım hâlâ cebimdeydi.</p>

      <p class="Normal-2">Ertesi sabah Meksika’dan ayrılmak üzereyken o iki müzis­yen genç, her biri İngilizce dilinin değişik bir üçte birini anlayan üç çevirmen eşliğinde otele geldiler ve gruplarına katılmamı istediler. Bir önceki gün, solist sınavı için mikro­fonu hazırlamışlardı. Ve tek deneyen ben olmuştum. Onlara teşekkür ettim ve Guatemala’ya gitmek üzere olduğumu söy­ledim. Sordular, neden?</p>

      <p class="Normal-2">“İspanyolca öğrenmek için” dedim.</p>

      <p class="Normal-2">Beş genç birbirlerine şaşkınlıkla baktılar.</p>

      <p class="Normal-2">Birisi “Biz sana İspanyolca öğretiriz” dedi.</p>

      <p class="Normal-2">Üç hafta içinde, grup ve ben Guadalajara’daki tüm klüp­lerde şarkı söylüyorduk. Bu arada bir de bana ücretsiz kala­cak yer, yemek, ulaşım ve sevgi sağlayan bir aile bulmuştum. İnsanların cömertliği ve açık kalpliliği beni etkilemiş ve alçak gönüllü olmaya itmişti. Her gittiğim yerde şans getiren bir eş-zamanlılığa daha rastlıyordum.</p>

      <p class="Normal-2">Bir gün parkta koşarken beyazlar giymiş bir grup insanla karşılaştım. Yerde oturuyorlar ve tuhaf bir dille bazı sözcük­ler mırıldanıyorlardı. Biraz daha yaklaştım ve bu yaşamımda ilk kez yoga yapan yogilere tanık oldum. Davet beklemeden onlara katıldım. Ve o günden sonra hemen her gün hevesle yoga dersine gittim.</p>

      <p class="Normal-2">Yaklaşık bir ay sonra yoga öğretmeni, hasta bir öğrencisi­ni ziyaret etmek için ona katılmamı istedi. Hastanın yanında otururken ona, birkaç yıl önce öğrenmiş olduğum Tibet enerji şifasını uygulamayı önerdim. Adam canlanır gibi oldu ve karı­sı minnet duyguları içinde bana bir hediye vermekte ısrar etti.</p>

      <p class="Normal-2">Beni başka bir odaya götürdü ve o zamandan beri, bana iyileşmek için gelen herkese sorduğum şu üç soruyu sor­du. Ben buna Üçlü diyorum: Doğum tarihin nedir? Nerede doğdun? Saat kaçta doğdun? Ona gerekli bilgiyi verdim ve hayatımda ilk kez bir astrolojik harita gördüm. Haritaları yorumlamakta yeni idi ve sürekli kitabına danışıyordu. Ama yorumları şaşırtıcı bir şekilde doğruydu. O zamana kadar beş değişik psikoloğa gitmiştim ama sayısız görüşmeden sonra hiçbiri beni, bu acemi astrolog kadar iyi anlayamamıştı.</p>

      <p class="Normal-2">Gözlerimi kapadım ve yüksek nefsime fısıldadım: “Eğer bana çok yakın gelen bu sanatı öğreneceksem lütfen bana yol göster.”</p>

      <p class="Normal-2">İki hafta geçmeden gitarcımız beni gizemli bir toplantıya götürdü. Şüphelenmiştim. “Ne yapıyorlar? Neden toplanıyor­lar?” Gitarcı sorularımı duymazlıktan geldi ve ekledi: “Grupta çok hoş kızlar var.” Konuşmayı kestim ve onu izledim. Top­lantıya girdim ve gerektiğinde kolayca kaçabilmek için arkada, kapıya yakın bir yerde oturdum. Öğretmen İspanyolca konu­şuyordu ve ben anlamıyordum ama araya İbranice sözcükler sıkıştırıyordu. Ve İsrail’den binlerce mil uzakta, Meksikalıların olduğu bir yerde öğretmen tahtaya benim öz alfabem olan İbraniceden harfler yazmaya başladı. Şaşkınlık içindeydim. Kabala ve astroloji çalışan bir gruba rast gelmiştim. Gitarcı seveceğimi düşünmüştü. O da bir elçiydi.</p>

      <p class="Normal-2">Circulo Dorado adındaki ezoterik okula yazıldım ve iki yıl onlarla çalıştım. Guadalajara’daki o program sanırım, Hay-fa’daki psikoloji yüksek lisansının yerini almıştı.</p>

      <p class="Normal-2">Kabalaya, astrolojiye ve yogaya dalmayı planlamış mıy­dım? Hayır. Bunun benim kaderim olduğunu düşünmüş müydüm? Hayır. Ben yalnızca adımın gösterdiği yönde gitmiş ve o yol üzerinde rastladığım diğer işaretleri ve eş-zamanlılık-ları izlemiştim. Şimdi geri baktığımda, beni akademiye kabul etmeyen eski profesörümün yaşamımdaki en etkili insan olduğunu anlıyorum. Tüm bunları reddetse de o tanıdığım en önemli Kabalist veya gizemci (mistik) idi. Yıllar önce, ofisin­den tavsiye mektubunu alamadan ve değerli bir gelecek için tüm umutlarımı yitirerek çıktığım profesör, düşman değildi. O benim kurtarıcım, kılavuzum ve şifacım idi.</p>
    </div>
  </div>
</body>
</html>
