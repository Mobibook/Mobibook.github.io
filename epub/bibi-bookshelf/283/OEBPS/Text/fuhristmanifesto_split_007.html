<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fuhristmanifesto</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_3">Fütürist Resim: Teknik Manifesto 1910</h1>

  <p class="normal">18 Mart 1910 günü, Torino’daki Chiarella Tiyatro-su’nun sahne ışıkları altında, ilk manifestomuzu üç bin kişilik bir kalabalığa-sanatçılar, yazarlar, öğrenciler ve diğerleri-duyurduk; akademik ve çokbilmiş aleladeliğe karşı, tüm o eskimiş ve kurtlanmış olana karşı hastalıklı tapınmalara karşı isyan duygumuzu, derinlerden gelen tiksintimizi, bayağılığa duyduğumuz kini gösteren şiddet-li ve müstehzi bir haykırıştı bu.</p>

  <p class="normal">İşte o anda ve o noktada kendimizi F. T. Marinetti’nin bir sene önce Figaro sütunlarında uygulamaya soktuğu Fütürist Şiir hareketinde bağlayıverdik.</p>

  <p class="normal">Torino savaşı bir efsane haline geldi. İtalyan sanatının dehalarını belirgin ölümden koruyabilmek için aldığımız fikirler kadar eleştirilere de maruz kaldık.</p>

  <p class="normal">Ve şimdi bu zorlu mücadelede verdiğimiz geçici ara boyunca, Milano’daki Fütürist Salonumuzun da açıkça ortaya koyduğu resimde yenilenme hakkındaki progra-mımızı teknik bir kesinlikle kitlelere duyurmak için kalabalıkların arasından ortaya çıkıyoruz.</p>

  <p class="normal">Doğruya karşı gittikçe büyüyen ihtiyacımız, şimdiye değin anlaşıldıkları üzere artık Form ve Renk ile tatmin olamıyor.</p>

  <p class="normal">Tuval üzerinde üreteceğimiz jestler artık evrensel dinamizm içerisinde sabitlenmiş birer <span class="ideitalik">hareket</span> olmamalı-dırlar. Kısacası <span class="ideitalik">dinamik duyum</span>un ta kendisi olmalıdırlar.</p>

  <p class="normal">Gerçekten de, her şey hareket eder, her şey ilerler, her şey hızla değişir. Bir görüntü gözlerimizin önündeyken asla hareketsiz değildir, ama düzenli olarak görünüp gözden kaybolur. Bir görüntünün retina üzerindeki devamlılığından dolayı, hareket eden nesneler düzenli sıklıklarla kendilerini çoğaltırlar; formları bu çılgınca hız içerisinde süratli titreşimlercesine değişir. Bu nedenle koşan bir atın dört bacağı yoktur, aksine yirmi bacağı vardır ve hareketleri de üçgenseldir.</p>

  <p class="normal">Sanattaki her şey konvansiyoneldir. Resimdeki hiçbir şey mutlak değildir. Dünün ressamları için gerçek olan şey bugün bir yalandan öteye geçememektedir. Biz diyoruz ki, örneğin, bir portre örnek alındığı kişi gibi olmamalı ve ressam tuvaline aktaracağı manzaraları kendi içerisinde taşımalıdır.</p>

  <p class="normal">Bir insan figürü çizmek için onu çizmemelisiniz; onu çevreleyen atmosferinin tamamını bir bütün olarak ifade etmelisiniz.</p>

  <p class="normal">Uzay artık var olmaz; elektrikli lambaların parıltısı altındaki yağmurun sırılsıklam ettiği kaldırım derinleşir ve dünyanın merkezine doğru bir yarığa dönüşür. Güneşle aramızda binlerce millik bir mesafe vardır; yine de hemen önümüzde duran bir ev güneş dairesinin içine sığabilir.</p>

  <p class="normal">Keskinleşmiş ve çoğaltılmış duyarlılıklarımız çevrenin karanlık belirtilerinin içerisine sızmışken, kim hala bedenlerin donukluğuna inanabilir? Yaratımlarımızda ikiye katlanmış görme yetimizin röntgen ışınlarına benzer sonuçlar verdiğini neden unutalım ki?</p>

  <p class="normal">Binlercesi arasından seçilmiş birkaç örnek vermek, kanıtlarımızın doğruluğunu kanıtlama da oldukça yararlı olacaktır.</p>

  <p class="normal">Hareket halindeki bir otobüste etrafınızda gördüğünüz on altı kişi sırayla ve aynı anda bir, on, dört, üç kişidir; hareketsizdirler ve sürekli yer değiştirmektedirler; gelir ve giderler, inip sokağa ilerlerler, güneş ışığı altında aniden yutulurlar ve geri gelip önünüze otururlar, tıpkı evrensel titreşimin sürekli sembolleriymişçesine.</p>

  <p class="normal">Ne kadar sıktır ki konuştuğumuz kişinin yanağında sokağın sonundan geçmekte olan atı görmemişizdir.</p>

  <p class="normal">Bedenlerimiz oturduğumuz kanepeleriz içine sızar ve kanepelerde vücutlarımızın içine işler. Otobüs geçtiği evlerden içeri dalar, dönüş yollarında ise evler kendilerini otobüsün yoluna atarlar ve onunla kaynaşırlar.</p>

  <p class="normal">Resimlerin inşası bu nedenle aptalca bir şekilde gelenekselleşmiştir. Ressamlar bizlere bizlerin arkasına yerleştirilmiş nesneleri ve insanları gösterdiler. Bundan sonra bizler izleyiciyi resmin merkezine koymalıyız.</p>

  <p class="normal">İnsanoğlunun var olduğu her yerde olduğu üzere, açık görüşlü bireysel araştırmalar dogmaların değişmez kapalılığını ortadan kaldırmıştır, işte bilimin canlı akışı da en yakın zamanda resmi akademizmden ayırmalıdır.</p>

  <p class="normal">Her ne pahasına olursa olsun hayata yeniden nüfuz etmeliyiz. Muzaffer bilim bugünlerde zamanımızın maddi ihtiyaçlarına daha iyi hizmet edebilmek için geçmişini sahiplenmeyi bıraktı; bizce de geçmişinden kurtulan sanat en azından içlerimizde var olan entelektüel ihtiyaçlara hizmet edebilir.</p>

  <p class="normal">Yenilenmiş bilincimiz insanoğluna evrensel yaşamın merkeziymiş gibi bakmamıza izin vermiyor. İnsanın çektiği acıya duyduğumuz ilgi bize göre kasılımlı başlangıçlarla renklerin en güzel ifadelerini veren elektrikli bir lambanın çektiği acıya duyduğumuz ilgiyle eşit düzeydedir. Modern kıyafetlerin çizgilerindeki ve katlarındaki uyum, nü ve çıplağın eski ustaların duyumlarına yaptığı duygusal ve sembolik etkinin aynısını şimdi bizlere yapmaktadır.</p>

  <p class="normal">Fütürist bir resmin alışılmadık güzelliklerini anlamak ve tasavvur edebilmek için, ruh saflaştırılmalıdır; göz kültür ve eskiye düşkünlük örtüsünden kurtarılmalıdır, öyle ki sonunda tek ve biricik standart olarak müzelere değil de Doğaya bakabilsin.</p>

  <p class="normal">Bu sonuç elde edilir edilmez, kahverengi tonlarının tenimizin altında yer almadığını kabul edeceğiz; sarının etimizin üzerinde parladığını, kırmızın ışıldadığını, yeşilin, mavinin ve morun onlarla birlikte anlatılmaz güzelliklerle, okşayarak ve şehvetle dans ettiğini keşfedeceğiz.</p>

  <p class="normal">Yaşantımız renklerle uğraşan insanlar olarak bizlerin algılarını kat kat artırdığına göre, insan yüzünü hala pembe olarak görmek nasıl olabilir de mümkün kalabilir? İnsan yüzü sarıdır, kırmızıdır, yeşildir, mavidir, mordur. Bir mücevherci dükkânının vitrinini seyreden bir kadının yüzü onu büyüleyen mücevherlerin o prizmatik alevlerinden daha yoğun ve daha canlıdır.</p>

  <p class="normal">Resme karşı olan hislerimizin fısıldanma zamanı geldi geçti. Artık gelecekte bunların şarkılarını söylemeyi ve sağır edici ve muzaffer süslerle tuvallerimizin üzerinde yankılatmayı diliyoruz.</p>

  <p class="normal">Yarı karanlığa alıştırılmış olan gözleriniz çok yakında daha parlak ışıklar için açılacak. Resmetmemiz gereken gölgeler seleflerimizin ışıklarından daha parıltılı olacak ve müzelerde onlarınkilerin hemen yanı başında duran resimlerimiz en karanlık geceyle kıyaslandığında kör eden gün ışığı gibi parlayacak.</p>

  <p class="normal">Özetle diyoruz ki bugün resim Divizyonizm olmadan var olamaz. Bu isteyerek öğrenilecek ve uygulanacak bir süreç değildir. Modern ressam için Divizyonizm, önemli ve gerekli olduğuna inandığımız <span class="ideitalik">mütemmim bir cüz</span> olmalıdır.</p>

  <p class="normal">Sanatımız belki de bozulmuş ve çökmüş bir düşünce olmakla suçlanacak. Ama buna sadece, tam tersine, yüzlerce kez daha büyük yeni bir hissiyatın ilkelleri olduğumuzu ve sanatımızın spontanlık ve güç ile zehirlenmediğini söyleyerek cevap verebiliriz.</p>

  <p class="normal">BİZ DİYORUZ Kİ:</p>

  <p class="normal">1. Tüm taklit formları küçük görülmeli, tüm özgünlük formları yüceltilmelidir.</p>

  <p class="normal">2. Rembrandt’ın, Goya’nın ve Rodin’in işlerini yıkmanın kolay olmasının yardımıyla, çok elastik ifadeler olan ‘ahenk’ ve ‘zevk sahibi’ terimlerinin tiranlığına karşı çıkmak çok büyük önem arz etmektedir.</p>

  <p class="normal">3. Sanat eleştirmenleri gereksiz ve zararlıdırlar.</p>

  <p class="normal">4. Daha önce ulanılmış tüm konular çelikten, gurudan, ateşten ve hızdan oluşan yaşamlarımızı ifade edebilmek amacıyla ortadan kaldırılmalıdır.</p>

  <p class="normal">5. Tüm yenilikçileri küçümseme amacı güden ‘çılgın’ ismi bir onur unvanı olarak görülmelidir.</p>

  <p class="normal">6. Mütemmim cüz, aynen şiirdeki serbest vezin ve müzikteki çok seslilik gibi resimde mutlak bir gerekliliktir.</p>

  <p class="normal">7. Evrensel dinamizm dinamik bir hissiyat olarak resmin içine işlemelidir.</p>

  <p class="normal">8. Doğayla bir olma yolunda, ilk önemli öğe içtenlik ve saflıktır.</p>

  <p class="normal">9. Hareket ve ışık bedenlerin maddiyatını yok etmektedir.</p>

  <p class="normal">BUNLARA KARŞI SAVAŞIYORUZ:</p>

  <p class="normal">1. Modern resimlerden zamanın patinasının elde etmeye teşebbüs edildiği zift gibi kara boyamalara karşı.</p>

  <p class="normal">2. Düz boyanmış resimlerin üzerine çöken, Mısırlıların lineer tekniklerini taklit ederek resmi hem çocukça hem de grotesk bir zayıf senteze indirgeyen yapay ve ilkel arkaizme karşı.</p>

  <p class="normal">3. Daha öncekilerden bile daha fazla rutine bağlı ve basmakalıp kalan yeni akademiler kuran ayrılıkçılar ve bağımsızlar tarafından ortaya konulan sözde geleceğe ait olma iddialarına karşı.</p>

  <p class="normal">4. Edebiyattaki zina kadar iç bulandırıcı ve yeknesak olan, resimdeki çıplaklığa karşı.</p>

  <p class="normal">Bu son noktayı açıklamayı istiyoruz. Bizim gözümüzde hiçbir şey ahlaksız değildir; bizim savaştığımız çıplaklığın monotonluğudur. Bize konunun hiçbir şey olduğu ve her şeyin onu kullanış şeklinde yattığı söylendi. Bunda bir sorun yok, bunu kabul ediyoruz. Ancak elli yıl önce şüphe edilemez ve mutlak olan bu doğruculuk, çıplaklığa gelince bugünün şartlarında geçerliliğini yitirmiştir, çünkü metres-lerinin vücutlarını ifşa etme tutkusundaki sanatçılar Salon-ları ahlak dışı ve Zaralı et silsileleri haline getirmişlerdir!</p>

  <p class="normal"><span class="ideitalik">On yıl için, çıplaklığın resimden tamamen çıkarılmasını talep ediyoruz.</span></p>

  <p class="normal">11 Nisan 1910 tarihinde bir broşür olarak</p>

  <p class="normal"><span class="ideitalik">Poesia</span>’da (Milano) yayımlanmıştır.</p>

  <p class="normal">&nbsp;</p>

  <p class="normal">Anton Giulio Bragaglia</p>
</body>
</html>
