<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fuhristmanifesto</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_19">Mutlak Hareket +İzafi Hareket = Dinamizm 1914</h1>

  <p class="normal">Mutlak hareket bir nesnenin tabiatında olan dinamik bir yasadır. Nesnenin plastik yapılışı burada durağan olsun olmasın nesnenin kendi içerisindeki hareket ile ilintili olmak zorundadır. Durağanlık ve hareket arasındaki bu ayrımı yaptım ki aslında durağanlık diye bir şey var olmadığı, olanın sadece hareket olduğu gerçeğine rağmen kendimi yeterince açık bir biçimde ifade edebileyim (burada durağanlık sadece görecelidir, bir görüntü meselesidir). Bu plastik yapı söz konusu bedeni karakterize eden bir hareket yasasına tabidir. Bu nesnenin içinde taşıdığı, kendi organik özü ile yakından bağlantılı, renk, sıcaklık, ahenk, şekil (düz, dışbükey, içbükey, kübik, konik, spiral, eliptik, küresel… vs.) gibi belirli karakteristik özellikleri tarafından belirlenen plastik güçtür.</p>

  <p class="normal">Bir nesneye bahşedilen plastik güç kuvvetidir, yani ezelden beri var olan psikolojisidir. Bu güç, bu ezeli psikoloji tablolarımızda anlatısal ya da episodik sunumu amaçlamayan yeni konular yaratmamızı sağlar; gerçekliğe dair farklı plastik değerler eşgüdümler ki bu tam manasıyla mimari ve edebi ve duygusal ilham kaynaklarından bağımsız bir koordinasyondur.</p>

  <p class="normal">Hareketin bu başlangıç evresinde ki ben öyle olmadığı halde ayrı bir şey olarak tasavvur ediyorum, nesne izafi hareketi ile görülmez, hareketinin kendi kuvvetlerinin eğilimlerine bağlı olarak nasıl dağılacağını ortaya koyan yaşayan ana hatları ile algılanır. Bu şekilde Kübistlerin entelektüel tasarılarından oldukça uzaklaşan bir yöntem olan nesnenin ayrışımını elde ederiz. Bunun yerine, geçmiş zamanlarınkine göre süresiz olarak arıtılmış ve daha üstün olan bir hissiyat aracılığı ile yorumlayarak bir nesnenin <span class="ideitalik">görünümünü</span> sunar.</p>

  <p class="normal">İşte bu şekilde bir nesnenin hareketinin varlığını farz ediyoruz ki buna nesnenin nefes alışı ya da kalp atışı da denebilir. Bu nefes alış ile ilintili ikircikli, bilinçsiz bir ipucu ta başlangıcından bu yana İtalyan sanatında fark edilebilir. Plastik sanat işte tamamen bununla ilgilidir.</p>

  <p class="normal">Gecikmeli de olsa, bazı Kübistler kendilerini bu konularla ilgilenir bulduklarında, yine kendilerini benim Gotiklikleri dediğim şeyi açığa vurdular, yine aynı anda İtalyanların plastik üstünlüğüne başlarını eğdiler.</p>

  <p class="normal">Bu nedenle, farklı şekillerdeki iki nesnenin birbirini etkileyebileceği ve kendi mutlak hareketlerinin gücü tarafından karakterize edilebilecekleri bir gerçektir. Statik ya da dinamik mizaçlı olması fark etmez, zayıf olan her zaman yine statik ya da dinamik olması önemli olmayan güçlü olanın gücünün etkilerini hissedecektir.</p>

  <p class="normal">Örnek vermek gerekirse, bir küre ve koniyi yan yana koyarsanız, kürede dinamik bir itki hissini, konide ise statik bir kayıtsızlık bulursunuz. Koni kök salmaya eğilim gösterirken küre hareket etme eğilim içerisinde olacaktır.</p>

  <p class="normal">Koninin kenarlarının etrafındaki atmosferik alan, küreninkinin etrafındakinin aksine, <span class="ideitalik">boş bir alan</span> olacaktır ve koniye göz alıcı bir ana hat verecektir.</p>

  <p class="normal">Kürenin hareketinden etkilenen diğer alan daha yoğun bir atmosfere sahip olacaktır ve koninin kenarlarının daha cazibeli bir gölgelemeye kavuşmasını ve dış hatlarının kürenin genişleyen kıvrımlarına ve elipslerine doğru erimesini sağlayacaktır.</p>

  <p class="normal">Dahası, küre yatay açılımlar yaratır ve genişleyici bir potansiyel vaat ederken, koni azalan itkiler ve doğrunda açısal kısıtlamalar yaratır.</p>

  <p class="normal">Bir piramidin eğimli düzlemlerine bakarsak, dikey biçimde yanında duran bir silindiri çekiyor gibi görünürler. Ve silindir kendi içerisinde spiral açılımlar gösterirken, piramidin eğimli düzlemlerin açısının doğrusu boyunca kök salmaya eğilimli olduğu görülecektir. Bir piramitte, bu düzlemlerin bir noktada birleşmeleri silindirin küresel olarak yükselen dinamizmini bastırır. Diğerinin çekim ya da temas hareketi varken silindirin hareketi kendi üzerindedir.</p>

  <p class="normal">Bir kürenin yanı başında gözlemlenen bir küp olduğunda ise, küpün yatay ve düşey hareketsizliği kürenin ideal küresel rotasyonu (kuvvet hatları) ile savaşmaktadır çünkü bir küp ve bir küre potansiyelleri göz önüne alındığında eşit durumdadırlar.</p>

  <p class="normal">Burada kendimi geometrik olarak tanımlanabilen ve ezelden beri var olan plastik bir yapıya sahip bu basit nesnelerle sınırlıyorum. Okuyucu hayata uygulanmış bu çalışma yöntemini hayvanlardaki, minerallerde ve sebzelerdeki sonsuz sayıdaki ışık ve form kombinasyonlarıyla düşünmelidir; bu şekilde bugüne değin keşfedilmemiş olarak kalan ve Fütürist ressamların ve gelecek kuşakların ayrıcalığı olan plastik şiirin tasavvurlarını, heyecanlarını kavramaya başlayacaktır.</p>

  <p class="normal">İzafi hareket nesnenin hareketine dayanan dinamik bir yasadır.</p>

  <p class="normal">Hareket eden nesnelerden mi ya da hareket halindeki nesneler ile hareket etmeyen nesneler arasındaki ilişkiden mi bahsediyor olmamızın bir önemi yok. Aslında, bizim modern yaşam idrakimizde hareket etmeyen nesne diye bir şey de mevcut değil.</p>

  <p class="normal">Söylediklerim şu gerçeğe dayanıyor: <span class="ideitalik">hareket halindeki bir at hareket eden hareketsiz bir at değildir, onu bütünüyle başka bir şey haline getiren hareket eden bir attır ve basitçe başkalaşmış bir şey olarak algılanmalı ve ifade edilmelidir.</span></p>

  <p class="normal">Nesneyi hareket halinde algılamak kendi içerisindeki hareketten oldukça farklıdır. Başka bir deyişle, yeni bir mutlak ifade edebilecek bir form bulmak zorundayız-herhangi gerçek bir modern ruhun görmezden gelemeyeceği <span class="ideitalik">hız.</span> Bu hızın yaşamının ve bunun sonucu olan anındalığın var sayılır hale getirdiği farklı yönleri inceleme meselesidir.</p>

  <p class="normal">Bugüne değin insanoğlu rüzgârın ağaçlarda, kırlarda, perdelerde… vs. meydana getirdiği değişimleri gözlemledi. Ama trenlerin, arabaların, bisikletlerin ve uçakların manzaraların düşüncelere dalmış mefhumunu nasıl bozduğuna bakmadılar. Nesneleri hızın üstünlük noktasından gözleme normal kabul edildiği sürece diyebiliriz ki kişinin kendisini bir manzaranın ya da bir başka doğal öğenin perspektifsel ve anatomik gözlemlenmesinden alıkoyması tamamıyla doğaya aykırıdır.</p>

  <p class="normal">Hareket halindeki bir tekerleği resmetmek için, onu durgun halde gözlemleme, jant tellerini sayma ve kıvrımlarını ölçüp sonra hareket halinde gibi çizmenin gereği artık kalmamıştır. Bu imkânsızdır. Bununla beraber, bir tekerlek için absürtlüğü apaçık ortada olan aynı izlek hala kolları ve bacaklarının ve varlık bütününün hareketleri aracılığı ile yaşayan insan bedeni için kullanılmaktadır.</p>

  <p class="normal">Bu durum geçicidir çünkü antik geleneğe göre bitkiler ve nesneler psikolojik olarak hayvanlar ve insanlardan çok daha az ilgilendirmektedir.</p>

  <p class="normal">İşte bu yüzden doğal formlara hayatın gereklilikleri tarafından önerilen ve hassasiyetlerimizi değiştiren yenilikleri uygulamak daha kolaydır.</p>

  <p class="normal">Manzara resmi yaparken herkes yeni bir yapı ya da teknik türü denemeye hazırlıklıdır ama bir at resmi yaptıklarında zar zor deneyler yaparlar, hatta bu insan resmi yaparken, hele hele kadın resmi yaparken daha da az rastlanır bir duruma dönüşür çünkü asalet, yücelik ve şiirsellik plastik değerlere göre daha fazla öncelik sahibi olagelmişlerdir.</p>

  <p class="normal">Bugün modernite-reklâmlarda, gazetelerde, karikatürlerde ve skeçlerde-gerçeğe daha fazla denk düşen yeni bir tür temel dinamik norm kullanmaktadır.</p>

  <p class="normal">Yine de, bu mütevazı ve kaba formlarda yaşayan şeylerin ele alınışında cansız denilen nesnelerinkine nazaran-arabalar, hareket eden trenler ve tramvaylar… vs. -daha az cesaret gösterilmiştir. Bir çizgi romanda dinamik yaklaşımı misal bir tavukla kaçan bir hırsızın formunda daha kolayca bulabilirsiniz; oysa bir ülkenin simgesi olarak addedilen bir sanatçının yaptığı tablodaki savaş sahnesinde bu yaklaşımı bulmak o kadar da kolay değildir.</p>

  <p class="normal">Bunun sebebi dünyadaki tüm müzelerde eski bir ustaya ait olup da gözükmesi gerektiği gibi koşan ya da uçan bir adamı gösteren tek bir tane bile olsa çizim ya da tablo bulunmamasıdır.</p>

  <p class="normal">Hem bizim hem de diğer ulusların büyük ressamları, kendilerini geçmiş ile uyumlu halde hissetmezlerse, büyük sıkıntı içinde hissetmektedirler kendilerini. İlk başta, Empresyonizmin ilk günlerinde, menekşe moru tarlalar, gökyüzü ve ağaçlar için kabul görmekteydi; ama güzel bir kadının yüzünde, kollarında, ya da göğüslerinde de gözükmeye başlarsa ne yaparız? Puantilistler için de durum aynıydı: noktalar ya da şeritlerle kaplı bir surat karşıt şekilde bir gökyüzünü hatta bir atı, belki de bir köylüyü bu şekilde görmekten oldukça memnun olan kamuyu öfkelendirecekti.</p>

  <p class="normal">Ama bir beyefendinin ya da hanımefendinin portresinde, ne fikir ya!</p>

  <p class="normal">Hayatın araştırılmasında ve yeniden sunumundaki hareket kavramı uygun görülen sanatın dışında, somut bir şey olsaydı istekle ateşe vereceğimiz bu iğrenç tapınağın dışında kaldı.</p>

  <p class="normal">Bir at arabasının tekerleklerinin, bir uçağın pervanesinin bir insanın ya da atın bacaklarına kıyasla daha hızlı hareket ettiği doğrudur. Yine de bu hala form ve ritmin basit varyasyonu meselesidir. Hareketin derecelenmesi ve hepsinden öte bir tempo meselesidir.</p>

  <p class="normal">Bir gün, sıklıkla alıntılanan ve itibar gören bir eleştirmen kendini koruma adına önemli günlük gazetelerden birinde yazdığında ve başyapıtlarımızdan birinin bir Michelan-gelo’ya ya da Rembrandt’a… vs. yaklaştığını yazarak bizleri dahiler olarak adlandırma onurunu bahşettiğinde Dinamizm damgasını vurmuş, ilerlemiş ve uygulanmış olacaktır. Ama eğer bunu yaparak para kazanabileceğini ve rahatça uyuyabileceğini gerçekten düşünüyorsa, pek çok ressam onun aklından geçenleri zaten görecektir.</p>

  <p class="normal"><span class="ideitalik">Pittura scultura futuriste</span>’den detaylı bir alıntı, Milano 1914</p>

  <p class="normal"><span class="ideitalik">Lacerba</span> (Floransa) tarafından yayımlandı, 15 Mart 1914</p>

  <p class="normal">&nbsp;</p>

  <p class="normal">F. T. Marinetti</p>
</body>
</html>
