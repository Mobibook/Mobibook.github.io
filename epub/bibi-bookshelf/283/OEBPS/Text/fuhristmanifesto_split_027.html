<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fuhristmanifesto</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_23">Fütürist ‘Atmosfer-yapı’ -Mimari bir Temel 1914–15</h1>

  <p class="normal">Hiçbir sanatsal faaliyet mimari kadar kibirli bir şekilde anakronik bir karakter sergilememiştir.</p>

  <p class="normal">İnsan yeteneklerinin ilk ortaya konuluşu, aslında en azından gelişiminin talepleri ile benzeşmeliydi. Lakin bunun yerine her zaman geride kaldı ve aralarındaki farkın daha da açılmasına izin verip insan yaşantısının talepleri ile mimarinin karşılıklı özsel gayeleri arasında suçlu bir uçurum yaratarak insani dışavurumun sürekli evrimini takip etti.</p>

  <p class="normal">Tıpkı resmin heykele ait soyut bir sonuç olması ve heykelin de mimariye ait soyut bir sonuç olması gibi, mimari de doğanın bitkisel öğelerinin ilkel insan yaşantısının esas gereksinimlerinin evriminden kaynaklanan soyut bir sonucudur.</p>

  <p class="normal">İnsanın ilkel, yerli ve temel yaşantısını yansıttıkları için ilkel insanın kökensel olarak bitkisel dediğimiz meskenleri ve mimarileri gibi, geleceğe ilişkin konutlar ve tabii ki Fütürist mimari Fütürist insan yaşantısı için esas olan devrimsel gereksinimlerden kaynaklanan mekân formlarının atmosferik öğelerinin soyut bir sonucu olacaktır. Fütürist mimarinin atmosferik bir başlangıcı olmalıdır çünkü Fütürist insanı besleyen <span class="ideitalik">hareket, ışık ve havanın</span> yoğun yaşantısını yansıtacaktır.</p>

  <p class="normal">Kendisini doğadan korumak için, mağara adamı kazıkların üstüne inşa edilip sazlarla örtülmüş kulübeler yaratma gereksinimi hissetti ve bitkisel öğeleri birleştirerek ve hem kendi zamanının hem de kendisinin gereksinimlerini karşılayabilecek bir mimari bütün oluşturarak bunu yapacak zekâyı buldu ve şimdi aynı çağda <span class="ideitalik">yaşamayan</span> bizler o zamandan bu zamana binalarımızın bağlanmış olduğu ve mimariyi bir tür iktidarsızlığa indirgemiş olan aynı mimari öğeleri denememeliyiz, deneyememeliyiz.</p>

  <p class="baslik">II</p>

  <p class="normal">Aslında bugüne kadar inşa edile gelmiş olan tüm mimarinin Tunç Çağına ait lake ve bataklık yapılarının ürkek bir türevi olduğunu bilmekteyiz. Aynı mimari biçimlendirmeler, aynı temeller, ilkel adamın kendi konutunu inşa etmek için kullandığı bitkisel <span class="ideitalik">öğeler</span> tüm farklı medeniyetlerin gelmiş geçmiş tüm kuşakları tarafından pratik gereksinimlerle alakalı olarak mimari formlarda artan bir değer düşüklüğü ile <span class="ideitalik">tekrar</span> edilmiştir. <span class="ideitalik">A priori</span>, bu şekilde esas değerleri kabul etmek suretiyle ve kazıklar üzerine inşa edilmiş kulübenin özsel yapısını kullanarak, fark gözetmeden ve kendinden geçmiş bir umarsızlıkla, bu kuşak mimari üslupların o monoton dışavurumunu her yere saçacaktır. Bu bugüne kadar herhangi bir medeniyet tarafından ortaya konmuş karşılıklı intihalin en beceriksizce olanını oluşturmaktadır.</p>

  <p class="baslik">III</p>

  <p class="normal">İlk medeniyetler (Babil, Asur, Mısır, Sümer…vs.) kazıkları sütunlara dönüştürerek, üzeri sazlarla örtülü kulübelerin içgüdüsel karakterini tapınaklara çevirerek yani orijinal nüfusun dehasını, pratik eşzamanlılığını ikiyüzlülükle boğarak ilkel insanın doğal yaşantısında ilkelce kullandığı doğal öğelerden faydalanıp bunları cisimleştirdiler. Yetersiz derecede özgünlükleri ile Yunanlar ve Romalılar daha önceki kuşaklar tarafından daha soyut ve sentetik hale getirilmiş olan doğal formları icra etmeye devam ettiler. Daha sonra mistisizm belirsizliği içindeki Hıristiyanlar meskenlerin pratik özünü sembolik düşüncenin anlamı ile karıştırdılar. Bu üsluplardan sonra yandaşları Brunelleschi, Bramante, Michelangelo, Bernini…vs. gibi ünlüler olan diğerleri rahatsız edici araştırmaların türevlerini çarpıttılar.</p>

  <p class="normal">Şubat 1918’de <span class="ideitalik">Noi</span> (Roma) tarafından yayımlanmıştır.</p>

  <p class="normal">&nbsp;</p>

  <p class="normal">F. T. Marinetti, Emilio Settimelli, Bruno Corra</p>
</body>
</html>
