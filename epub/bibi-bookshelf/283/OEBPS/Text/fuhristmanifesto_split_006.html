<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fuhristmanifesto</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_31">İTALYA’NIN GENÇ SANATÇILARINA!</h2>

  <p class="normal">Dile getirdiğimiz isyan çığlığı, ideallerimizi Fütürist şairlerinkilere ortak ediyor. Bu idealler bir takım estetik klikler tarafından icat edilmediler. Onlar bugün yaşayan her yaratıcı sanatçının damarlarında fokurdayan şiddetli bir arzunun ifadesidir.</p>

  <p class="normal">Tüm gücümüzle geçmişin o fanatik, hissiyatsız ve kendini beğenmiş inancıyla savaşacağız, öyle bir inanç ki müzelerin kötücül varlığından cesaret alıyor. Biz eski tuvallerin ve eski heykellerin iradesiz tapınmalarına karşı isyan ediyoruz, pis ve kurtlanmış ve zamanla mahvolmuş olan her şeye karşı duruyoruz. Genç, yeni ve hayat dolu olan her şeye karşı alışılagelmiş olan küçümsemeyi adaletsiz ve hatta suç unsuru olarak addediyoruz.</p>

  <p class="normal">Yoldaşlar, şu anda sizlere bilimdeki muzaffer gelişmelerin insanlık için önüne geçilmez değişiklikler yarattığını söylüyoruz, bu değişiklikler ki geleceğimizin parlak ihtişamına güvenen biz özgür modernler ile geçmiş geleneğinin o uysal köleleri arasında devasa uçurumlar açmakta.</p>

  <p class="normal">On altıncı yüzyıldan bugüne, eski Romalıların zaferlerini sonsuzca sömüren sanatçıların hata dolu tembellikleri midemizi bulandırıyor.</p>

  <p class="normal">Diğer ülkelerin gözünde, İtalya hala bir ölüler ülkesi, heykelleriyle bembeyaz devasa bir Pompeii. Ama İtalya yeniden doğmaktadır. Siyasi canlanmayı kültürel bir canlanma takip edecek. Cahil köylülerin ikamet ettiği topraklarda, okullar kurulacak; güneşin altında hiçbir şey yapmadan yaşamanın tek geçerli meslek olduğu topraklarda, milyonlarca makine çoktan gürüldemeye başladı bile; geleneksel estetiğin üstün olana hükmettiği topraklarda, yeni sanatsal ilham kaynakları doğuyor ve dünyayı ışıltısıyla büyülüyor.</p>

  <p class="normal">Yaşayan sanat hayatını çevrelendiği öğelerden alır. Atalarımız sanatsal ilhamlarını ruhlarını besleyen dini bir atmosferden alıyorlardı; aynı şekilde bizler de günümüz yaşantısının somut mucizeleriyle soluk almalıyız-dünyayı sarmalayan hızlı ulaşım yollarına ait demir ağlar, kıtalararası hatlar, zırhlılar, göklerimizde iz bırakan o muhteşem uçuşlar, denizaltı gemilerimizin esaslı cesareti ve bilinmeyeni fethetmek için girişilen kasıcı mücadele. Büyük şehirlerimizin o hareketli hayatına ve gece yaşantısının heyecan verici yeni psikolojisine nasıl kayıtsız kalabiliriz; ehlikeyiflerin ateşli figürlerine, absenta içenlere?</p>

  <p class="normal">Ayrıca estetik ifadenin bu çok önemli dirilişinde kendi payımıza düşeni de yapacağız: gelenek, akademizm ve hepsinin üstünde mide bulandırıcı akli tembellik ile tuzağa düşürülmüş oldukları halde sahte bir modernite duvarı arkasında saklanmakta direten tüm sanatçı ve kurumlara savaş ilan ediyoruz.</p>

  <p class="normal">İsyankâr bir kalabalıkla Roma’daki acınası haldeki kla-sisizmin mide bulandırıcı yeniden çiçek açışı için destek dolu alkışlarından dolayı gençliği de şiddetle kınıyoruz; Floransa’da uğruna gösteri yaptıkları hermafrodit arka-izmin nevrotik gelişiminden dolayı da; Milano’da satın aldıkları o 1948 yapımı yarı kör, yaya işler için de; dünyanın onlardan ibaret olduğunu zannettikleri Tori-no’daki o emekliye ayrılmış devlet memurlarının işleri için de; Venedik’te taptıkları bir grup fosilleşmiş simyacının kabuk bağlamış çöplük türlüsü yüzünden de... Tüm yapaylığın ve banalliğin-İtalya’nın dört bir yanındaki büyük saygı gören sanatçılarımızın çoğunun işlerini en derin küçümsememize değer hale getiren tüm o baştan savma ve basit tecimselliğin-karşısına dikileceğiz.</p>

  <p class="normal">O halde çağ dışı kabuk bağlamışlar için tutulmuş restoratörleri def edin. Kronik ölü sevicilikleriyle yapmacık arkeologlara yeter! Kahrolsun eleştirmenler, o kendini beğenmiş pezevenkler! Kahrolsun hastalıklı akademisyenler ve sarhoş, cahil profesörler!</p>

  <p class="normal">Bu gerçek bir dini kültün rahiplerine, bu eski estetik kanunların gardiyanlarına sorun bakalım, bugün Giovanni Segantini’nin işlerini nereye gidip görebilirmişiz. Sorun bakalım komisyonların yetkilileri neden Gaetano Previati’nin varlığından haberdar değillermiş. Sorun bakalım Medardo Rosso’nun heykellerini nerede görebilirlermiş ya da onlar yüzünden çaba ve sıkıntı dolu yirmi yıl harcamamış ama hala baba vatanlarını onurlandırmayı amaç edinmiş sanatçılarla azıcık da olsa kim ilgileniyormuş?</p>

  <p class="normal">Bu paraları ödenen eleştirmenlerin savunulacak başka çıkarları var. Sergiler, yarışmalar, yapay ve asla tarafsız olmayan eleştiri İtalyan sanatını gerçek fahişeliğin kepazeliğine sürüklemektedir.</p>

  <p class="normal">Peki ya sözde ‘uzman’ olanlara ne demeli? Boş verin hepsini. Bitirin işlerini! Portreciler, Janr ressamları, göl ressamları, dağ ressamları. Kırsaldaki tatillerinin bu iktidarsız ressamlarına çoktan yeter dedik biz.</p>

  <p class="normal">Şehirlerin meydanlarını darmadağın eden ve mezarlıklarımıza saygısızlık eden tüm o mermer oymacıları kahrolsun! Kahrolsun vurguncular ve onların çeliklenmiş-betonarme binaları! Çalışkan dekoratörler, şarlatan seramikçiler, satılmış poster ressamları ve bayağı, aptal illüstratörler, hepsi kahrolsun!</p>

  <p class="normal">İşte bunlar bizim <span class="idebold">KARARLARIMIZ</span>:</p>

  <p class="normal">Fütürizme olan heyecan dolu bir bağlılıkla, diyoruz ki:</p>

  <p class="normal">1. Hem geçmişe olan bağlılığı hem de eskilere, bilgiçliğe ve akademik formalizme olan saplantıyı yıkacağız.</p>

  <p class="normal">2. Taklidin tüm çeşitlerini tamamen geçersiz kılacağız.</p>

  <p class="normal">3. Ne kadar cüretkâr, ne kadar şiddet dolu olsa da, orijinaliteye olan girişimleri yücelteceğiz.</p>

  <p class="normal">4. Tüm yenilikçileri susturmak için kullandıkları ‘delilik’ lekesine cesurca ve gururla karşı koyacağız.</p>

  <p class="normal">5. Tüm eleştirmenleri gereksiz ve tehlikeli olarak göreceğiz.</p>

  <p class="normal">6. Kelimelerin tiranlığına karşı çıkacağız: Rembrandt, Goya, Rodin… vs’nin işlerini yıkmak için kullanılabilen ‘Armoni’ ve ‘zevk’ ve diğer müphem ifadelere</p>

  <p class="normal">7. Tüm bir sanat alanını geçmişte kullanılmış olan tüm temalardan ve konulardan temizleyeceğiz.</p>

  <p class="normal">8 Günümüz dünyasını, muzaffer bilim tarafından devamlı ve muhteşemce dönüşüme sokulacak olan dünyayı destekleyecek ve yücelteceğiz.</p>

  <p class="normal">Ölüler dünyanın derinliklerine gömülmelidir! Geleceğin eşiği mumyalardan temizlenmiş olacaktır. Yer açın gençliğe, şiddete, cüret edenlere!</p>

  <p class="normal">Poesia (Milano) tarafından 11 Şubat 1910’da</p>

  <p class="normal">bir broşür olarak yayımlanmıştır.</p>

  <p class="normal">&nbsp;</p>

  <p class="normal">Umberto Boccioni, Carlo Carrà,</p>

  <p class="normal">Luigi Russolo, Giacomo Balla,</p>

  <p class="normal">Gino Severini</p>
</body>
</html>
