<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fuhristmanifesto</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_5">Kamuya Eserlerini Sergileyenler 1912</h1>

  <p class="normal">Bizler, hiç böbürlenmeden, daha önce Paris’te gerçekleştirilip şimdi de Londra’ya getirilmiş olan ilk İtalyan Fütürist Resim Sergisinin şimdiye kadar Avrupa’nın muhakemesine sunulmuş en önemli İtalyan resim sergisi olduğunu beyan ediyoruz.</p>

  <p class="normal">Bizler genç ve sanatımız şiddetle devrimci olduğu için.</p>

  <p class="normal">Teşebbüs ettiğimiz ve başardığımız şey, ki bunu yaparken çevremize çok sayıda yetenekli taklitçiler ve bir o kadar da yeteneği olmayan eser hırsızlarının toplanmasına neden oldu, ustaları Picasso, Braque, Derain, Le Fauconnier, Gleizes, Léger, Lhote… vs. tarafından liderlik edilen Fransız Kübistleri, Sentetikler ve Post-empresyonistler tarafından takip edilenden farklı ama bir şekilde de paralel bir yol boyunca ilerleyerek, resimde Avrupalı hareketin başına yerleştirdi.</p>

  <p class="normal">Sanatsal tecimsellik için övgüye şayan bir küçümseme ve akademizme karşı kuvvetli bir nefret sergilemiş olan bu ressamların kahramanlıklarına hayranlık beslerken, kendimizi onların sanatlarına karşı olarak hissediyor ve bu karşıtlığı beyan ediyoruz.</p>

  <p class="normal">Nesneleri hareketsiz, donuk ve doğanın tüm o statik yönleriyle resmetmeye ısrarla devam ediyorlar; Poussin’in, Ingres’in, Corot’nun geleneksellikçiliklerine tapıyorlar, yaşlanıyorlar ve sanatlarını bizim gözlerimizde tamamen anlaşılmaz kalan ısrarcı bir geçmişe bağlılıkla felce uğratıyorlar.</p>

  <p class="normal">Biz ise, tam tersine, özünde geleceğe ait olan bir bakış açısıyla, bir hareket stili, bizden önce hiç teşebbüs edilmemiş bir şeyi arıyoruz.</p>

  <p class="normal">Yunanların ve Eski Ustaların örneklerinden uzakta durarak, bireysel sezgiyi övüyoruz; amacımız resmi uzun zamandır içinde can çekiştiği titrek belirsizlikten çekip çıkaracak tamamıyla yeni kanunlar belirlemek.</p>

  <p class="normal">Arzumuz, yani resimlerimize mümkün olabildiğince somut bir yapı vermek, her ne olursa olsun bizi hiçbir geleneğe geri döndürüp oraya bağlayamaz. Buna son derece ikna olmuş durumdayız.</p>

  <p class="normal">Okullarda ya da stüdyolarda öğrenilen tüm doğrular bizim için lağvedilmiştir. Ellerimiz her şeye yeniden başlayabilmek için yeterince özgür ve yeterince saftır.</p>

  <p class="normal">Fransız yoldaşlarımızın estetik bildirgelerinin çoğunun bir çeşit maskelenmiş akademizm sergiledikleri su götürmez bir gerçektir.</p>

  <p class="normal">Resimde konunun mükemmel derecede önemsiz bir değere sahip olduğunu beyan etmek için Akademiye dönüş değil midir bu?</p>

  <p class="normal">Bizler, tam tersine, tamamıyla modern bir hissiyatın başlangıç noktası olmadan modern resmin olamayacağını beyan ediyor ve diyoruz ki <span class="ideitalik">resim</span> ve <span class="ideitalik">hissiyat</span>ın iki ayrılmaz kelime olduğunu ifade ederken hiç kimse bizi çelişkiye düşüremez.</p>

  <p class="normal">Eğer resimlerimiz Fütürist ise, bunun sebebi tamamıyla Fütürist kavramların, etik, estetik, politik, sosyal, sonucu olmalarıdır.</p>

  <p class="normal">Model resme lineer, küresel ya da kübik formlarla aktarılsa bile, poz veren bir modelle resim yapmak absürtlük ve akli bir ödleklik göstergesidir.</p>

  <p class="normal">Model tarafından tutulan nesnelerden ya da çevresinde düzenlenmiş şeylerden resmin manasını çıkararak, sıradan bir nü figüre alegorik bir önem verebilmek bizim görüşümüze göre gelenekçi ve akademik bir düşünce yapısının kanıtıdır.</p>

  <p class="normal">Bu yöntem ki Raphael, Titian, Veronese ve Yunanlar tarafından uygulananlar ile büyük yakınlık göstermektedir, zorunlu olarak bizi rahatsız etmelidir.</p>

  <p class="normal">Empresyonizmi reddederken, Empresyonizmi öldürmek için resmi eski akademik formlara geri döndüren mevcut reaksiyonu da kuvvetle kınıyoruz.</p>

  <p class="normal">Empresyonizme karşı bir reaksiyon geliştirmek ancak onu aşarak mümkün olacaktır.</p>

  <p class="normal">Bir şeyle onu ele geçirmiş bulunan resim kanunlarını kabullenerek savaşmak kadar anlamsız bir şey yoktur.</p>

  <p class="normal">Tarz arayışının sözde <span class="ideitalik">klasik sanat</span> ile sahip olabileceği bağlantı noktaları bizleri ilgilendirmiyor.</p>

  <p class="normal">Diğerleri araştıracak ve hiç şüphe yok ki ne olursa olsun metotlara bir dönüş olarak görülemeyecek olan bu benzerlikleri ve klasik resim sanatının iletmiş olduğu görüşleri ve değerleri keşfedeceklerdir.</p>

  <p class="normal">Birkaç örnek teorimizi daha da somutlaştıracaktır.</p>

  <p class="normal">Sık sık <span class="ideitalik">sanatsal</span> olarak adlandırılan o nü figürlerden birisi ile anatomik bir klişe arasında hiçbir fark görmüyoruz. Öbür taraftan, bu nü figürler ile bizim insan vücudu hakkındaki Fütürist idrakimiz arasında devasa bir fark bulunmaktadır.</p>

  <p class="normal">Ressamların çoğunluğunun anladığı şekliyle perspektife verdiğimiz önem, onların bir mühendisin tasarımına verdikleri değerle aynı derecede önem taşımaktadır.</p>

  <p class="normal">Sanat eserindeki ruh hallerinin eş zamanlılığı: işte bizim sanatımızın sarhoş edici amacı budur.</p>

  <p class="normal">Yine örneklerle açıklamaya devam edelim. Odanın içerisinden görüldüğü şekliyle balkonda oturmakta olan birisini resmederken, manzarayı pencere çerçevesinin görünür kıldığı şeylerle sınırlandırmıyoruz; balkondaki adamın deneyimlediği görsel hissiyatların toplamını görselleştirmeye çalışıyoruz; caddedeki güneşlenen kalabalık, sağa ve sola yaslanan evlerin oluşturduğu çiftli sıra, çiçeklendirilmiş balkonlar… Vs. Bu da, çevrenin eş zamanlılığını vurgulamakta, bu nedenle de birbirinden bağımsız olan ve genel geçer mantıktan azat edilmiş nesnelerin alt üst edilmelerini ve parçalanmalarını, detayların dağılımını ve kaynaşımını ortaya koymaktadır.</p>

  <p class="normal">Manifestomuzda ifade ettiğimiz gibi, izleyicinin resmin merkezinde yaşamasını sağlayabilmek için, resmin kişinin <span class="ideitalik">hatırladıklarının</span> ve <span class="ideitalik">gördüklerinin</span> bir sentezi olması gerekmektedir.</p>

  <p class="normal">Sadece bir sahnenin kulisinin yaptığı gibi yapay bir şekilde sıkıştırılmış hayattan küçük bir kareyi değil, müdahil engellerin ötesinde kıpırdayan ve yaşan görünmezleri, sağımızda, solumuzda, arkamızda olanları ortaya koymalısınız.</p>

  <p class="normal">Manifestomuzda ortaya konulup ifşa edilmesi gereken şeyin dinamik hissiyat olduğunu, yani her nesnenin kendine has ritmi, eğilimi, hareketi, ya da daha kesin bir ifadeyle içsel kuvveti olduğunu beyan etmiştik.</p>

  <p class="normal">İnsanoğlunu hareketin ya da durgunluğun, neşeli bir heyecanın ya da vakur bir melankolinin farklı şartları ile değerlendirmek alışılageldik bir durumdur.</p>

  <p class="normal">Unutulan şey ise tüm cansız varlıkların, hatları, sakinlikleri ya da çılgınlıklarıyla, üzüntü ya da neşe sergiledikleridir. Bu pek çeşitli eğilimler kendilerini oluşturan hatlara ağır bir durgunluğun ya da cisimsiz bir hafifliğin hissini ve karakterini katarlar.</p>

  <p class="normal">Kendisini nasıl ayrıştıracağını hatlarından belli eden her nesne, kendi kuvvetlerinin eğilimlerini izler.</p>

  <p class="normal">Bu tahlil sabit kanunlarla yürütülmemektedir ancak nesnenin karakteristik kişiliği ve ona bakan kişinin hislerine bağlı olarak değişiklik gösterebilmektedir.</p>

  <p class="normal">Daha da konuşmak gerekirse, her nesne komşusunu etkiler, sadece ışık yansımaları ile değil (İzlenimci primitivizmin temeli), ayrıca resme hükmeden duygusal kanunu izleyerek (Fütürist primitivizmin temeli) hatların gerçek rekabeti ve yüzeylerin gerçek çatışmaları ile de.</p>

  <p class="normal">İzleyicinin ruhu ile boyanmış tuvali harmanlayarak estetik duyguları şiddetlendirme arzusuyla, <span class="ideitalik">izleyicinin ruhunun gelecekte resmin merkezine yerleştirilmesi gerektiğini</span> beyan etmiştik.</p>

  <p class="normal">Resimdeki hareketliliğe katılmalı ama orada mevcut olmamalıdır. Bir isyanın evrelerini resmetseydik, kaldırdıkları yumrukları ile koşuşturan kalabalıklar ve atlıların gürültülü telaşını resmin genel şiddet kanunlarına uyarak, tüm çatışan kuvvetlere uygun hat demetleri ile tuvale aktaracaktık.</p>

  <p class="normal">Bu kuvvet hatları izleyiciyi öylesine çevrelemeli ve alakadar etmelidir ki kendisini resimdeki kişiler ile mücadele etmeye zorlayacak bir hale gelmelidir.</p>

  <p class="normal">Tüm nesneler, ressam Boccioni’nin <span class="ideitalik">fiziksel transandantalizm</span> olarak tanımladığı durum ile uyum içerisinde, sezgilerimiz tarafından ölçümlenen devamlılık tarafından, yani <span class="ideitalik">kuvvet hatları</span> tarafından sonsuzluğa doğru eğilim gösterirler.</p>

  <p class="normal">İşte bu kuvvet hatlarını, sanat eserini gerçek resme dönüştürebilmek için çizmek mecburiyetindeyiz. Doğayı, bu nesneleri onlar tarafından hissiyatımızı etkileyen ritimlerin uzantıları ya da başlangıçları olarak tuvale taşıyor ve bu şekilde yorumluyoruz.</p>

  <p class="normal">Bir figürün sağ omzunu ya da sağ kulağını bir resimde yeniden canlandırdıktan sonra, sol omzu ya da sol kulağı da canlandırmanın son derece gereksiz ve beyhude olduğunu düşünüyoruz. Sesleri değil ama titreşen aralıklarını çiziyoruz. Hastalıkları değil ama belirtilerini ve sonuçlarını çiziyoruz.</p>

  <p class="normal">İddiamızı açıklamak için, müziğin evriminden yola çıkan bir mukayese yardımı ile daha ileri örnekler de verebiliriz.</p>

  <p class="normal">Tamamen kararlı ve bu nedenle yapay olan dengesine göre geliştirilmiş güdüleri terk etmekle kalmıyoruz, ayrıca her güdüyü aniden ve isteyerek asla tam geliştirmediğimiz ama ilk, merkezi ya da son notaları aksettirdiğimiz bir ya da daha fazla başka güdülerle kesişir hale getiriyoruz.</p>

  <p class="normal">Gördüğünüz üzere, biz de sadece çeşitlilik değil, birbirine karşıt olan ve buna rağmen yeni bir ahenk oluşturduğumuz kaos ve ritimlerin çatışması da var.</p>

  <p class="normal">Bu nedenle ruh <span class="ideitalik">hallerinin resmedilmesi</span> dediğimiz şeye varmış oluyoruz.</p>

  <p class="normal">Çeşitli ruh hallerinin resimsel ifadesinde, dalgalanan ve artık eskitildiği üzere orada ve burada boş bedenlerin siluetlerine takılıp kalan dik çizgiler halsizlik ve cesaretsizlik ifade edebilir.</p>

  <p class="normal">Dik ya da eğri olsun, birbirini çağırıp duran insanların aceleci jestlerinin özetleri ile karışmış haldeki kafası karışmış ve korkmuş çizgiler kaotik bir heyecanın hissiyatını ifade edecektir.</p>

  <p class="normal">Diğer yandan, aceleci, hızlı ve hareketli, yüzlerin görünmeyen profillerini ya da gevrek ve geriye sekmiş manzara parçalarını zalimce ikiye bölen yatay çizgiler gitmekte olan kişilerin telaşlı hislerini verecektir.</p>

  <p class="normal">Resmin hayati değerlerini kelimelerle ifade etmek hemen hemen imkânsızdır.</p>

  <p class="normal">Halkın ayrıca, kişinin alışkın olmadığı estetik hissiyatları anlayabilmesi için, entelektüel kültürünü unutması gerektiği konusunda ikna edilmesi gerekmektedir, sanat eserini <span class="ideitalik">asimile</span> etmek için değil, aksine kişinin kalbi ve ruhuyla <span class="ideitalik">kendisini buna verebilmesi</span> için.</p>

  <p class="normal">Resimde yeni bir çağ başlatıyoruz.</p>

  <p class="normal">Bundan sonra en yüksek öneme ve en sorgulanamaz özgünlüğe ait düşünceleri gerçekleştireceğimizden eminiz. Diğerleri, aynı cüret ve kararlılıkla, sadece bir an için görebileceğimiz o zirveleri fethedecekler. İşte bu yüzden kendimizi <span class="ideitalik">tamamen yenilenmiş bir duyarlılığın iptidaileri</span> olarak isimlendiriyoruz.</p>

  <p class="normal">Halka sunduğumuz resimlerin pek çoğunda, titreşim ve hareket her nesneyi sonsuz kez çoğaltmaktadır. Bu nedenle <span class="ideitalik">dört değil de yirmi ayağı olan at</span> hakkındaki ünlü beyanatımızı kanıtlamış olduk.</p>

  <p class="normal">Birileri çıkıp da, resimlerimizdeki her hangi bir gerçekliğe uymayan ama içsel matematiğimizin yasalarına uyumlu olarak izleyicinin hislerini müzikal olarak hazırlayan ve geliştiren noktaları, çizgileri ve renklendirmeleri fark edebilir.</p>

  <p class="normal">Bu yüzden dış manzaranın (somut) ve iç hislerin (soyut) arasında var olan anlayışı ve bağlantıları sezinleme arayışıyla, bir hissi hava yaratıyoruz. Görünüşe göre mantıksız ve manasız olan bu çizgiler, bu noktalar ve bu renklendirmeler bizim resimlerimizin gizemli anahtarlarıdırlar.</p>

  <p class="normal">Hiç şüphe yok ki soyut içimizi somut dış ile birleştirecek ince bağları somut bir şekilde tanımlamak ve ifade etmek için aşırı bir arzu duymakla suçlanacağız.</p>

  <p class="normal">Yine de, görmeyi öğrendikleri şekilde her zaman rutinin çarpıttığı gözlerle gören halka sınırsız bir anlama özgürlüğü bırakabilir miyiz?</p>

  <p class="normal">Kendi yolumuzda ilerliyoruz, her geçen gün kendi içimizdeki ve resimlerimizdeki gerçekçi formları ve kendimiz ile halk arasında bir anlayış köprüsü inşa etmek için bize hizmet eden bariz detayları yok ediyoruz. Kitlelerin bizim muhteşem spritüel dünyamızdan keyif alabilmeleri için de, o dünyanın maddi hissiyatını veriyoruz.</p>

  <p class="normal">İptidailiğimizin zalimce gerçekçi yönleri tarafından bizi sarmalayan kaba ve basit merakı cevaplıyoruz.</p>

  <p class="normal">Sonuç: Fütürist resmimiz üç yeni resim kavramsal yaklaşımı ortaya koymaktadır:</p>

  <p class="normal">1. Empresyonistlerin vizyonunca tercih edilen nesnelerin sıvılaştırılmasına karşıt olarak, bir resimdeki hacim sorununu çözen</p>

  <p class="normal">2. Nesneleri, birbirinden ayırt etmemizi sağlayan ve nesnel şiirin tamamıyla yeni gücünden temin edilen kuvvet hatlarına göre aktarmamızı sağlayan</p>

  <p class="normal">3. (Diğer ikisinin doğal sonucu olarak) bir resmin duygusal ambiyansını, her nesnenin çeşitli soyut ritimlerinin sentezini bugüne kadar bilinmeyen lirik bir resimsellikten kaynaklanarak veren</p>

  <p class="normal"><span class="ideitalik">5 Şubat 1912</span></p>

  <p class="normal"><span class="ideitalik">(Bu önsözde yer alan tüm fikirler ressam Boccioni’nin Roma’daki Circolo Internazionale Artistico’da 29 Mayıs 1911 tarihinde verdiği Fütürist Resim konulu konferansta geliştirilmiştir.)</span></p>

  <p class="normal"><span class="ideitalik">Sergi katalogu,</span></p>

  <p class="normal"><span class="ideitalik">Bernheim-Jeune Galerisi, Paris.</span></p>

  <p class="normal">&nbsp;</p>

  <p class="normal">Umberto Boccioni</p>
</body>
</html>
