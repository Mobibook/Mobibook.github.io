<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fuhristmanifesto</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_24">Fütürist Sentetik Tiyatro 1915</h1>

  <p class="normal">Uğruna dualar ettiğimiz büyük savaşımızı beklerken, biz Fütüristler şiddetli antinötralist hareketimizi şehir meydanından üniversiteye taşıyoruz ve sanatımızı İtalyan hissiyatını maksimum tehlikenin büyük anına hazırlamak için kullanıyoruz. İtalya korkusuz, arzulu, bir eskrimci kadar atik ve elastik, bir boksör kadar darbelere karşı kayıtsız, yenilgi haberinde olduğu kadar elli bin ölüme neden olan bir zafer haberinde bile hissiz olmak zorundadır.</p>

  <p class="normal">İtalya için yıldırım hızıyla karar verebilmeyi öğrenmek, savaşa atılmak, her girişimi ve her olası vahim durumu, kitapları ve eleştirileri sürdürmek gereksizdir. Bunlar sadece küçük bir azınlığın ilgi alanındadırlar ve şöyle ya da böyle bezdirici, engelleyici ve rahatlatıcıdırlar. Savaştaki bir halkın heyecanını dindirmeye, dürtülerini durdurmaya ve şüpheyle zehirlenmelerine yardımcı olamazlar. Savaş Fütürizmin yoğunlaştığı- bizi ilerlemeye zorlar, kütüphanelerde ya da okuma salonlarında çürümeye değil. BU NEDENLE BİZLER İTALYA’YI BUGÜNÜN SAVAŞVARİ RUHUYLA ETKİLEMENİN TEK YOLUNUN TİYATRO İLE BAŞARILABİLECEĞİNİ DÜŞÜNÜYORUZ. Aslında İtalyanların yüzde doksanı tiyatroya gitmektedir, sadece yüzde onu kitapları ve eleştirileri okumaktadır. Ancak asıl gereksinim duyulan şey monoton, depresif tören alaylarını uykucu İtalyan sahnelerine sürükleyen geçmişçi tiyatroya karşı çıkan FÜTÜRİST BİR TİYATRODUR.</p>

  <p class="normal">Geçmişçi halk tarafından çoktan terk edilmiş hastalıklı bir tür olan bu tarihsel tiyatroda yer almamak için, bütün güncel tiyatroları kınıyoruz çünkü bunlar çok yorucu, analitik, müşkülpesentçe psikolojik, betimleyici, seyreltilmiş, huysuz, statik, bir polis karakolu kadar yasaklarla dolu, bir manastır kadar hücrelere bölünmüş ve eski ve terk edilmiş bir ev kadar yosun kaplıdır. Bir başka deyişle, savaşın acımasız, ezici, sentezleyici süratinin antitezi olan pasifist, nötralist bir tiyatrodur.</p>

  <p class="normal">Bizim Fütürist Tiyatromuzun özellikleri şunlardır:</p>

  <p class="normal"><span class="ideitalik">Sentetik</span>: Bu oldukça açıktır. Birkaç dakikayla, birkaç kelime ve jestle, sayısız durumla, hisle, fikirle, duyuyla, olguyla ve sembolle özetlemek.</p>

  <p class="normal">Tiyatroyu yenilemek isteyen yazarlar (Ibsen, Maeter-linck, Andreyev, Claudel, Shaw) doğru bir senteze varmayı, kendilerini sıkıcılık, titiz analiz ve derin hazırlık ile alakalı bir teknikten kurtarmayı asla düşünmediler. Bu yazarların eserlerinden evvel, seyirci yola devrilmiş bir atın yavaş ızdırabını seyrederken içlerindeki acı ve acımayı yutan bir grup insanın kızgınlığı içerisindedir. Sonunda duyulan iç çekişle dolu alkış izleyicinin midesini o ana kadar yuttuğu tüm o sindirilemez zamandan kurtarmış olur. Her sahne günah çıkarma odasında sizinle konuşacak olan rahibi sabırla beklemek kadar acı doludur. Tüm bu geçmişçi ya da yarı Fütürist tiyatro, en küçük sayıda kelime ve jest ile gerçek ve fikirleri sentezlemek yerine, vahşice yer farklılıklarını yok eder (dinamizm ve hayret kaynağı), pek ç.ok şehir meydanını, manzarayı, sokağı tekil bir odanın içine tıkıştırır. Bu nedenle bu tiyatro tamamen statiktir.</p>

  <p class="normal">Bizler mekanik olarak, kısalığın gücü ile, hızlı ve özlü Fütürist hissiyatımız ile uyum içinde olan tamamen yeni bir tiyatro yaratabileceğimizden eminiz. Sahnelerimiz sadece birkaç saniye uzunluğunda dahi olabilir [<span class="ideitalik">atti – attimi</span>]. Bu özsel ve sentetik kısalık ile, tiyatro <span class="ideitalik">sinema</span> ile olan rekabetine dayanabilir hatta onu geçebilir.</p>

  <p class="normal"><span class="ideitalik">Ateknik</span>. Geçmişçi tiyatro bir yazarın yeteneğini en fazla bozan ve azaltan edebi formdur. Bu form, lirik şiirden ya da romandan daha fazla olarak, <span class="ideitalik">tekniğin taleplerine</span> tabidir: (1) halkın zevkine uymayan her fikri es geçmek; (2) tiyatral bir fikir bulunduğunda (birkaç sayfa ile ifade edilebilen), iki, üç ya da dört sahneye sığdırmak; (3) ilginç bir karakteri pek çok manasız tip ile çevrelemek: ceket tutanlar, kapı açanlar; (4) her bir sahnenin uzunluğunu yarım saat ile kırk beş dakika arasında tutmak; (5) her sahneyi şunlara dikkat edecek şekilde yapılandırmak (a) yedi ya da sekiz tamamen gereksiz sayfa ile başlamak, (b) fikirlerinizin onda birini ilk perdede, onda beşini ikinci perdede ve onda dördünü üçüncü perdede açıklamak, (c) her perdenin final için bir hazırlıktan başka bir şey olmadığını hatırlayarak perdeleri artan bir heyecanla şekillendirmek, (d) ilk perdeyi her zaman <span class="ideitalik">birazcık sıkıcı</span> yapmak, böylece ikinciyi <span class="ideitalik">eğlendirici</span> ve üçüncüyü <span class="ideitalik">heyecanlı</span> kılmak; (6) <span class="ideitalik">önemli</span> her repliği yüz ya da daha fazla <span class="ideitalik">hazırlayıcı</span> replikle başlatmak; (7) bir giriş ya da çıkışı anlık olarak betimlemeye asla bir sayfadan az yer vermemek; (8) oyunun tümüne, perdelere, sahnelere ve repliklere <span class="ideitalik">yapay bir çeşitlilik kuralını</span> uygulamak. Örneğin, bir perdeyi bir gün, diğerini bir akşam, diğerini gece yapmak; bir perdeyi acınası, diğerini ıstıraplı, diğerini muhteşem yapmak; iki aktör arasında bir diyalog yazılması gerektiğinde, bunu engelleyecek bir şey yaratmak, mesela düşen bir vazo, oradan geçen bir mandolinci gibi… Ya da aktörleri yerlerinde duramaz bir şekilde bir oturup bir kalkarken, sağdan sola dolanırken bir yandan da aralarındaki diyalogu perde sonuna kadar hiçbir şey olmayacak olsa da sanki her an bir bomba patlayabilirmiş hissi yaratır şekilde geliştirmek (örneğin aldatılan koca karısını suçüstü yakalayabilir); (9) <span class="ideitalik">konunun gerçeğe benzerliği</span> hususuna önem vermek; (10) piyesi <span class="ideitalik">seyircinin sahnede gerçekleşen her şeyin niçinini ve nasılını en ince detayına kadar anlayabileceği ve son perdede kahramanların nasıl bir sona varacağını bilebileceği bir şekilde yazmak</span>.</p>

  <p class="normal">Tiyatrodaki sentezci hareketimizle, Yunanlılardan bugüne kadarki zaman boyunca kendini basitleştirmektense daha ve daha dogmatik, aptal, mantıklı, titiz, ukala ve boğucu olan Tekniği yıkmak istiyoruz. BU NEDENLE DE:</p>

  <p class="normal">1. Sadece seyirci alışkanlıkları ve çocuksu içgüdüleri nedeniyle karakteri bir dizi olayın sonucu olan bir oyunda görmek istiyor diye, Sanatın güzelliklerini beğenme adına karakter gerçekten varmış gibi kendini kandırmak istiyor diye, bu arada da yazar kendini sadece karakterin özelliklerinden bir kaçını belirtmekle sınırlıyor diye, <span class="ideitalik">bir sayfanın yeteceği şeyi yüz sayfada yazmak aptallıktır</span>.</p>

  <p class="normal">2. Hayatın kendisi (ki sanat dünyasında ortaya konanlardan <span class="ideitalik">daha garip, tek tip ve öngörülebilirr hareketlerden</span> oluşur) çoğunlukla anti tiyatralken ve bununla bile <span class="ideitalik">sahne için sayısız olasılıklar</span> sunuyorken, teatralliğin önyargısına karşı çıkmamak büyük <span class="ideitalik">aptallıktır</span>.</p>

  <p class="normal">3. Son tahlilde kötü adamın kaybetmesini ve iyi adamın kazanmasını isteyen kalabalığın ilkelliğine hizmet etmek <span class="ideitalik">aptallıktır</span>.</p>

  <p class="normal">4. Gerçeğe benzetmek için çabalamak <span class="ideitalik">aptallıktır</span> (absürt çünkü yetenek ve değerin bununla pek alakası yoktur).</p>

  <p class="normal">5. Hayatta bile kişi bir olayı tüm nedenleri ve sonuçlarıyla birlikte tam manası ile kavrayamazken sahnede gerçekleşen her şeyi mantıklı bir ihtimamla açıklamayı istemek <span class="ideitalik">aptallıktır</span>, çünkü hayat bizi birbiri ile bağlantılı, karmaşık, kaotik parçaların feryatlarıyla sarmalar. Örneğin iki kişi arasındaki rekabeti <span class="ideitalik">her zaman</span> düzenli ve açık, mantıklı bir şekilde sergilemek aptalcadır çünkü günlük yaşamda neredeyse her zaman bir tramvayda, bir kafede, bir tren istasyonunda jestlerin, kelimelerin, ışıkların ve seslerin parçalar halindeki dinamik senfonileri gibi aklımızda sinemasal olarak kalacak modern yaşantımızın <span class="ideitalik">anlık</span> kıldığı <span class="ideitalik">tartışmalarla</span> karşılaşırız.</p>

  <p class="normal">6. Zorunlu kreşendolara, hazırlanmış efektlere ve ertelenmiş düğüm noktalarına bağımlı kalmak <span class="ideitalik">aptallıktır</span>.</p>

  <p class="normal">7. Bir kişinin yeteneğine <span class="ideitalik">herkesin</span> (embesillerin bile) <span class="ideitalik">çalışma, egzersiz ve sabır ile elde edebileceği</span> bir tekniğin ağırlığını yüklemeye izin vermek <span class="ideitalik">aptallıktır</span>.</p>

  <p class="normal">8. DİNAMİK SIÇRAYIŞI TÜM BİR YARATIMIN TAHLİYESİ İÇİNDE, DAHA ÖNCE KEŞFEDİLMİŞ ALANLARIN ÖTESİNDE TERK ETMEK APTALLIKTIR.</p>

  <p class="normal"><span class="ideitalik">Dinamik, eşzamanlı</span>. Emprovizasyondan, yıldırım gibi bir sezgiden, imalı ve anlamlı bir aktüaliteden doğmaktır. İnanıyoruz ki bir şey detaylı olarak hazırlandığı (aylar, yıllar, yüz yıllar) değil de emprovize olduğu ölçüde (saatler, dakikalar, saniyeler) değerlidir.</p>

  <p class="normal"><span class="ideitalik">A priori</span> tiyatronun kendisinin ambiyansına saygı duyamayan masa çalışması için fethedilemez bir tiksinti duyuyoruz. ESERLERİMİZİN BÜYÜK BİR ÇOĞUNLUĞU TİYATRO ALANINDA YAZILMIŞTIR. Teatral hava bizim bitmek tükenmez ilham depomuzdur: boş bir tiyatrodaki sabah provası esnasında yorgun beyinlerimizi fetheden manyetik dairesel hissiyat; bir aktörün hepsinden çok bir paradoksal düşünceler demeti yaratabilme olanağını ifade eden tonlaması; bir ışıklar senfonisi ima eden bir dekorun hareketi; bir aktristin zihinlerimizi ılımlı bir şekilde tamamlanmış fikirlerle dolduran şişmanlığı.</p>

  <p class="normal">Seyircilere <span class="ideitalik">Ellettricità<a href="../Text/fuhristmanifesto_split_034.html#footnote-260-9" id="footnote-260-9-backlink">[9]</a></span> ve oditoryumlarda hapsedilmiş ihtilaller olan (dün canlı olan, bugün baskın olan ve reddettiğimiz) diğer Fütürist sentezleri empoze eden oyuncuların kahramanca savaşlarının başında İtalya’yı fethettik. –Palermo’lu Politeama Garibaldi’den Milano’lu Dal Verme’ye değin. İtalyan tiyatroları kalabalıkların öfkeli mesajında kırışıklıkları düzeltti ve volkanik kahkahalarla sarsıldı. Aktörlerle arkadaşlık ettik. Sonra, trenlerde geçen uykusuz gecelerde, tünellerin ve istasyonların ritmiyle birbirimizi dehanın yüksekliklerine doğru kışkırtarak tartıştık. Bizim Fütürist tiyatromuz Shakspeare ile alay eder ama aktörlerin yaptığı dedikoduya önem verir, Ibsen’in bir repliği ile uykuya yatırılır ama koltuklardaki kırmızı ya da yeşil yansımalardan ilham alır. BİZLER FARKLI ATMOSFERLER VE ZAMANLARIN İÇİÇE GEÇMELERİ SAYESİNDE MUTLAK BİR DİNAMİZM ELDE EDİYORUZ. Örneğin; <span class="ideitalik">Più che L’Amore</span> [D’Annunzio] gibi bir dramada önemli olaylar (misal, kumarhane işletmecisinin öldürülmesi) sahnede yer almaz ama tamamen eksik bir dinamizm ile anlatılır; <span class="ideitalik">La Figlia di Jorio</span>’nun [D’Annunzio] ilk perdesinde olaylar zaman ya da uzamda hiçbir sıçrama olmadan basit bir arka plan kullanılarak vuku bulur; Fütürist sentezde, <span class="ideitalik">Simultaneità</span>, iç içe geçen ve farklı zamanlarda eşzamanlı olarak sahneye konan iki ambiyans vardır.</p>

  <p class="normal"><span class="ideitalik">Otonom, mantıksız, hayali</span>. Fütürist teatral sentez mantığa tabi olmayacak, fotoğrafa dikkat etmeyecektir; gerçeklikten öğeler alıp bunları kaprisleri ile birleştirecek olsa da otonom olacak, kendisi dışında hiçbir şeye benzemeyecektir. Hepsinden öte, dışarıdaki hayatta ressamın ya da bestecinin renklerden, formlardan, seslerden ve gürültülerden daha dar ama daha yoğun bir yaşam keşfetmesi gibi, aynı durum teatral hissiyatla ödüllendirilmiş insan için de geçerlidir: bu TEATRAL DÜNYA dediğimiz şeyden ibarettir.</p>

  <p class="normal">Fütürist hissiyat açısından FÜTÜRİST TİYATRO İKİ ÇOK ÖNEMLİ GÜNCEL HUSUSTAN OLUŞMAKTADIR ki bunlar ‘Varyete Tiyatrosu’ ve ‘Sanatsal Dehanın Ağrılığı, Ölçüleri ve Bedelleri’ manifestolarında tanımlanmıştır. Bunlar: (1) gerçek, atik, zarif, karmaşık, alaycı, güçlü, kaçak, Fütürist hayat için duyduğumuz delice tutku; (2) hiçbir mantığın, hiçbir geleneğin, hiçbir estetiğin, hiçbir tekniğin, hiçbir fırsatın sanatçının doğal yeteneğine empoze edilemediği son derece modern ussal sanat tanımımız; sanatçının kafasını sadece MUTLAK YENİLİK DEĞERİNE sahip ussal enerjinin sentetik ifadelerini yaratma işgal etmelidir.</p>

  <p class="normal"><span class="ideitalik">Fütürist tiyatro</span> seyircisini heyecanlandırabilecektir, yani <span class="ideitalik">en şiddetli orijinalite üzerinde tesir etmiş ve beklenmedik yollarla birleştirilmiş bir hisler labirenti vasıtasıyla</span> etkileyerek günlük yaşamın monotonluğunu unutturabilecektir.</p>

  <p class="normal">Fütürist tiyatro her gece bu Fütürist senenin gerekli kıldığı hızlı ve tehlikeli heyecanlarla insan ırkının ruhunu eğitmek için bir spor salonu vazifesi görecektir.</p>

  <p class="normal">SONUÇLAR</p>

  <p class="normal">1. GEÇMİŞÇİ TİYATROYU ÖLDÜRMEKTE OLAN TEKNİĞİ TAMAMEN TERK EDİN.</p>

  <p class="normal">2. YETENEĞİMİZİN BİLİNÇALTINDA, HASTALIKLI KABUL EDİLEN KUVVETLERLE, SAF SOYUTLAMAYLA, TAM USSALLIKLA, FANTASTİK BİR DELİLİKLE KEŞFETTİĞİ TÜM KEŞİFLERİ (ne kadar garip, alışılmadık ve anti teatral olurlarsa olsunlar) DRAMATİZE EDİN. (Örneğin; F. T. Marinetti’nin Fütürizm tarafından keşfedilmiş yeni bir teatral hissiyat olan nesnelerin ilk draması)</p>

  <p class="normal">3. ONU KEŞFEDEREK, MÜMKÜN OLAN HER YOLUN YARDIMIYLA EN TEMBELLERİNİ BİLE HAREKETE GEÇİREREK SEYİRCİNİN HİSSİYATINI SENFONİZE EDİN; SAHNE VE SEYİRCİ ARASINDA HİSSİYAT AĞLARI GEREREK SAHNE IŞIKLARININ ÖNYARGISINI BERTARAF EDİN; SAHNEDEKİ HAREKET TÜM SEYİRCİLERİ FETHEDECEKTİR.</p>

  <p class="normal">4. HER ÇİRKİNLEŞTİRİCİ KÜLTÜREL İŞLETMEDEN KAÇAN BİR KAÇ DÜŞÜNÜR ARASINDA YER ALAN AKTÖRLERLE SICAK BİR ARKADAŞLIK KURUN.</p>

  <p class="normal">5. FARSI, VODVİLİ, SKEÇİ, KOMEDİYİ, CİDDİ DRAMAYI VE TRAJEDİYİ TERK EDİN VE BUNLARIN YERİNE ŞUNLAR GİBİ YENİ FÜTÜRİST FORMLAR YARATIN: SERBEST VEZİNLE YAZILMIŞ REPLİKLER, EŞZAMANLILIK, İÇ İÇE GEÇİŞ, KISA VE CANLANDIRILMIŞ ŞİİR, DRAMATİZE EDİLMİŞ DUYULAR, KOMİK DİYALOG, NEGATİF OYUN, TEKRARLANAN REPLİK, ‘EKSTRA MANTIKLI’ TARTIŞMA, SENTETİK YAPIBOZUM, HAVAYI TEMİZLEYEN BİLİMSEL PATLAMA.</p>

  <p class="normal">6. KOPMAYAN TEMAS VASITASIYLA, SEYİRCİLERE YENİ FÜTÜRİST TEATRALLİĞİN DİNAMİK CANLILIĞINI AŞILAMAK İÇİN BİZİMLE KALABALIK ARASINDA SAYGISIZLIK DEĞİL BİR GÜVEN BAĞI YARATIN.</p>

  <p class="normal">Bunlar tiyatro üzerine <span class="ideitalik">ilk</span> sözler. İlk on bir teatral sentezlerimiz (Marinetti, Settimelli, Bruno Corra, R. Chiti, Balilla Pratella’nınkiler) muzaffer bir biçimde Ancona, Padua, Napoli, Venedik, Verona, Floransa ve Roma’daki kalabalık tiyatrolarda Ettore Berti, Zoncada ve Petrolini tarafından ortaya konuldu. Milano’da en yakın zamanda tek başına bize sahnedeyken en özgür görüşlerimizi gerçekleştirme imkânı verecek olan ve tüm elektro-mekanik icatlarla canlandırılmış büyük metal binamıza kavuşacağız.</p>

  <p class="normal">Milano, 11 Ocak 1915; 18 Şubat 1915</p>

  <p class="normal">Istituto Editoriale Italiano tarafından yayımlanmıştır</p>

  <p class="normal">Milano, 1915</p>

  <p class="normal">&nbsp;</p>

  <p class="normal">Giacomo Balla, Fortunato Depero</p>
</body>
</html>
