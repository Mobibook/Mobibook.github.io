<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sıcak Külleri Kaldı</title>
  <link href="../Styles/main.css" rel="stylesheet" type="text/css" />
</head>

<body class="biography">
  <div class="html5_section">
    <p>OYA BAYDAR, 1940’ta İstanbul’da doğdu. Notre Dame de Sion Fransız Kız Lisesi’nin son sınıfında yazdığı <em>Allah Çocukları Unuttu</em> adlı gençlik romanı nedeniyle neredeyse okuldan atılıyordu. 1993’te yayımlanan <em>Savaş Çağı Umut Çağı</em>’nda 1960 gençliğini anlattı. Bu romandan sonra edebî yazını bıraktı. 1964’te İÜ Sosyoloji Bölümü’nü bitirdi. Aynı yıl bu bölüme asistan olarak girdi. “Türkiye’de İşçi Sınıfının Doğuşu” konulu doktora tezinin Üniversite Profesörler Kurulu tarafından iki kez reddedilmesi üzerine, öğrenciler olayı protesto için rektörlüğü işgal etti. Bu olay ilk üniversite işgali eylemi oldu. Daha sonra Ankara Hacettepe Üniversitesi’ne sosyoloji asistanı olarak girdi. 1971’deki 12 Mart askerî müdahalesi sırasında, TİP ve TÖS üyesi olarak tutuklanarak üniversiteden uzaklaştırıldı. <em>Yeni Ortam</em>, <em>Politika</em> gazetelerinde köşe yazarlığı yaptı. 12 Eylül’de yurtdışına çıkmak zorunda kaldı ve 12 yıl Almanya’da sürgün yaşadı. 1991’de yazdığı <em>Elveda Alyoşa</em> adlı öykü kitabıyla Sait Faik Hikâye Armağanı’nı, 1993 yılında da <em>Kedi Mektupları</em> adlı romanıyla Yunus Nadi Roman Ödülü’nü aldı. Türkiye’ye dönüşünde Tarih Vakfı ve Kültür Bakanlığı’nın ortak yayını olan <em>İstanbul Ansiklopedisi</em>’nde redaktör ve <em>Türkiye Sendikacılık Ansiklopedisi</em>’nde genel yayın yönetmeni olarak çalıştı. <em>Hiçbiryer’e Dönüş</em> adlı romanı 1998’de, <em>Sıcak Külleri Kaldı</em> 2000’de yayımlandı. Bu romanıyla 2001 yılı Orhan Kemal Roman Armağanı’nı; <em>Erguvan Kapısı</em>’yla da 2004 Cevdet Kudret Edebiyat Ödülü’nü aldı. <em>Kayıp Söz</em> 2007’de, <em>Çöplüğün Generali</em> 2009’da, Melek Ulagay’la ortak çalışması <em>Bir Dönem İki Kadın</em> 2011’de yayımlandı.</p>

    <p class="web"><a href="http://www.oyabaydar.com">www.oyabaydar.com</a></p>
  </div>
</body>
</html>
