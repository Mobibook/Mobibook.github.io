<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BÖLÜM 15</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18" id="calibre_pb_41"><span class="text7">BÖLÜM 15</span></p>

  <p class="block23">BÜYÜK BİR ciddiyet ve merasimle oylar kullanıldı.</p>

  <p class="block22">Irmgard sert bir sesle sonucu açıkladı. “Burada kalıyoruz. Bu binada, bu dairede.”</p>

  <p class="block22">“Ben Bay Isidore’u öldürüp başka bir yerde saklanalım diyorum.” Roy Baty, karısı ve Isidore gerginlikle Pris’e döndüler.</p>

  <p class="block22">Pris kısık sesiyle konuştu. “Ben burada kalalım diyorum.” Devam ettiğinde sesi yükselmişti. “Bence J.R.’ın bizim için değeri tehlikesinden daha fazla. Tabii ki insanların içinde fark edilmeden yaşayamayız. Polokov, Garland, Luba ve Anders’i öldüren de bu oldu zaten.”</p>

  <p class="block22">Roy Baty devam etti. “Belki onlar da bizim yaptığımızı yaptılar, yani değişik olduğuna inandıkları bir insana güvenip her şeyi anlattılar. Değişik, senin dediğin gibi ‘özel’ bir insana.”</p>

  <p class="block22">“Bunu bilmiyoruz. Bu sadece bir varsayım. Bence onlar ortalıkta fazla dolaştılar, Luba’nın bir sahneden şarkı söylemesi gibi. Biz kahrolasıca üstün zekâmıza fazla güveniyoruz ve sonunda bizi mahveden de bu oluyor Roy.” Irmgard kocasına hiddetle söylenirken küçük göğüsleri büyük bir hızla inip kalkıyordu. “Biz öyle akıllıyız ki... Kahretsin Roy, şu anda şimdi bile aynı şeyi yapıyorsun.”</p>

  <p class="block22">Pris devam etti. “Bence Irm haklı.”</p>

  <p class="block22">“Yani hayatlarımızı hastalıklı, standartların altındaki...” Roy sonunda teslim olmuştu. “Yorgun düştüm. Bu çok uzun bir yolculuktu, Bay Isidore. Fakat ne yazık ki uzun süredir burada değiliz.”</p>

  <p class="block22">Isidore mutlulukla konuştu. “Umarım burada, dünyadaki günlerinizin güzel geçmesine bir katkım olur.” Isidore bundan emindi. Bu, bugün görüntülü telefonla görüşmenin verdiği güvenin bir sonucuydu.</p>

  <p class="block22"><br /></p>

  <p class="block22"><br /></p>

  <p class="block21"></p>

  <p class="block21"></p>

  <p class="block23">Rick Deckard resmi olarak görevi sona erir ermez büyük cam vitrinleri ve karanlıkta parlayan levhalarıyla, bloklarca hayvan satıcısının sıralandığı Hayvan Sokağı’na uçtu. Günün erken saatlerinde peydahlanan yeni depresyon hâlâ etkisini devam ettiriyordu. Hayvan ve hayvan tüccarlarıyla ilgilenmesi depresyon kefenini yırtıp defedebileceği zayıf bir noktayı, bir çatlağı oluşturuyordu. En azından geçmişte hayvanların görüntüsü, pahalıya mal olacak risklerle dolu para pazarlığının kokusu ona her zaman iyi gelmişti. Belki şimdi de işe yarardı.</p>

  <p class="block22">“Evet, efendim,” dedi temiz giyimli hayvan satıcısı, Rick sabırlı ve fark edilir bir istekle hayretten ağzı açık bir şekilde vitrindekilere bakarken. “Sevdiğiniz bir şey var mı?”</p>

  <p class="block22">“Gördüğüm pek çok şey hoşuma gidiyor ama beni endişelendiren fiyatlar.”</p>

  <p class="block22">“Bize yapmak istediğiniz pazarlığı söyleyin. Ne zaman almak istediğinizi ve ödemeleri nasıl yapmak istediğinizi de belirtin. Biz de öneri paketinizi satış müdürümüze sunar, onun onayını alırız.”</p>

  <p class="block22">“3000 dolar nakidim var.” Şube günün sonunda Rick’e ikramiyesini ödemişti. “Şurada duran tavşan ailesinin fiyatı ne kadar?”</p>

  <p class="block22">“Efendim, eğer 3000 dolarınız varsa size çok daha iyi bir şey satabilirim. Bir keçiye ne dersiniz?”</p>

  <p class="block22">“Keçi almayı pek düşünmemiştim.”</p>

  <p class="block20">“Acaba bu sizin için pahalı mı?”</p>

  <p class="block20">“Genellikle yanımda 3000 dolar taşımam da.”</p>

  <p class="block20">“Tavşanlardan bahsettiğinizde bunu anlamıştım efendim. Ama herkesin bir tavşanı vardır. Bence siz, ait olduğunuz keçi sınıfını düşünmelisiniz. Doğruyu söylemek gerekirse daha çok keçi sahibi olabilecek birine benziyorsunuz.”</p>

  <p class="block20">“Keçilerin avantajları neler?”</p>

  <p class="block20">“Keçinin en önemli avantajı onu çalmak isteyecek kişiyi boynuzlamasının ona öğretilebilmesidir.”</p>

  <p class="block22">“Eğer bir hava otosundan uyuşturucu iğne atıp, sonra iple çatıya inerlerse bu pek bir işe yaramaz.”</p>

  <p class="block22">Satıcı yılmayarak devam etti. “Keçi sadık bir hayvandır ve hiçbir kafesin zincirleyemeyeceği özgür, doğal bir ruhu vardır. Ayrıca sizin farkında olmadığınız ek bir özelliği de vardır. Çoğunlukla bir hayvanı satın alıp eve götürürsünüz ve sabah uyandığınızda herhangi bir radyoaktif nesneyi yiyip ölmüştür. Oysa bir keçi için radyoaktif yemekler tehlike yaratmaz, çünkü keçi seçtiği her şeyi yiyebilir. Hatta bir ineği, atı ve özellikle kediyi öldürebilecek nesneleri bile. Uzun süreli düşünüldüğünde bir keçinin... özellikle dişiyse... ciddi hayvan sahiplerine diğer hiçbir hayvanın sağlayamadığı kadar olanak sağladığını söyleyebiliriz.”</p>

  <p class="block22">Rick kafesinin tam ortasında duran büyük siyah bir keçiyi fark edip ona doğru ilerlediğinde satıcı da arkasından seğirtti. “Bu keçi dişi mi?”</p>

  <p class="block22">“Evet, o bir dişi. Gördüğünüz gibi oldukça iri siyah bir Nubian keçisi. Bu yılın satışlarında çok önemli bir yeri var ve onun için oldukça cazip, fevkalade az bir fiyat istiyoruz.”</p>

  <p class="block22">Rick buruşmuş Sidney kataloğunu çıkarıp siyah Nubian keçisinin fiyatına baktı.</p>

  <p class="block22">“Peşin parayla mı ödeyeceksiniz, yoksa kullanılmış hayvanınızı mı takas edeceksiniz?”</p>

  <p class="block22">“Tamamı peşin.”</p>

  <p class="block22">Satıcı bir kâğıt parçasına fiyatı yazıp yapmacık bir gizlilikle, hızla Rick’e gösterdi.</p>

  <p class="block22">“Çok fazla.” Rick kâğıt parçasını alıp daha mütevazı bir rakam yazdı.</p>

  <p class="block22">Satıcı itiraz edip başka bir fiyat yazdı. “Bir keçiyi söylediğiniz fiyata satamayız. Bu keçi bir yaşından daha küçük ve uzun bir yaşam süresi var.” Fiyatı Rick’e gösterdi.</p>

  <p class="block22">“Anlaştık.”</p>

  <p class="block22">Rick kontratı imzalayıp tüm ikramiye parası olan 3000 doları ön ödeme olarak yatırdıktan kısa bir süre sonra kendini hava otosunun yanında afallamış bir şekilde, hayvan satıcısında çalışanların keçinin sandığını arabaya yüklemesini seyrediyor buldu. Kendi kendine, şimdi bir hayvana sahibim, diye düşündü. Yaşayan, elektronik olmayan bir hayvan. Hayatımda ikinci kez böyle bir şey oluyor.</p>

  <p class="block22">Masraf ve kontratın getirdiği borçlanma onu dehşete düşürüyordu. Titrediğini hissetti. Fakat bunu yapmalıydım, diye düşündü. Phil Resch’le yaşadığım tecrübeden sonra kendime ve yeteneklerime olan inancımı ve güvenimi tekrar kazanmalıydım, yoksa daha fazla bu işte çalışamam.</p>

  <p class="block22">Hissizleşen elleriyle hava otosunu gökyüzüne yükseltip dairesine ve Iran’a doğru yola çıktı. Iran kızacaktı, çünkü sorumluluk duygusu onu rahatsız edecekti ve evde çoğunlukla o olduğundan dolayı tüm bakım işleri ona düşecekti. Rick kendini yeniden kederlenmiş hissetti.</p>

  <p class="block22">Rick apartmanın çatısına indikten sonra bir süre oturup, kafasında gerçeğe uygun bir hikâye oluşturdu. İşim bunu gerektiriyor, diye düşündü. Prestij meselesi. Elektrikli bir koyunla daha fazla devam edemezdik. Çünkü bu benim moralimi etkiliyordu, belki de ona böyle söyleyebilirim.</p>

  <p class="block22">Arabasından inip bir manevrayla, keçinin kafesini arka koltuktan zorlukla ve soluk soluğa çatı zeminine indirdi. Yolculuk sırasında kafesinde kayan keçi onu zeki, canlı gözlerle izlemiş ama sesini çıkarmamıştı.</p>

  <p class="block22">Rick asansörle kendi katına inip, tanıdık holde ilerledi ve dairesinin kapısında durdu.</p>

  <p class="block22">Mutfakta akşam yemeğiyle meşgul olan Iran onu karşıladı. “Merhaba, bu gece niye geciktin?”</p>

  <p class="block22">“Çatıya gel, sana bir şey göstermek istiyorum.”</p>

  <p class="block22">“Bir hayvan mı satın aldın?” Iran önlüğünü çıkardı, eliyle saçlarını düzeltti ve Rick’in ardından daireden çıktı. Beraberce uzun sabırsız adımlarla holde ilerlediler. “Onu ben yanında olmadan satın almamalıydın.” Iran nefes nefeseydi. “Benim de bu önemli kararda bir katkım olmalıydı...”</p>

  <p class="block20">“Bunun bir sürpriz olmasını istedim.”</p>

  <p class="block22">Iran onu suçlarcasına konuştu. “Bugün ikramiye parası kazandın, değil mi?”</p>

  <p class="block22">“Evet, üç andyi emekli ettim.” Rick asansöre girdi ve Iran’la beraber yukarı çıktılar. “Bunu satın almalıydım. Bugün bir sorun çıktı. Onları emekli etmemle ilgili bir sorun. Bir hayvan almadan daha fazla devam edemezdim.” Asansör çatıya varınca Rick karısını akşamüstü karanlığının içinden kafese götürdü. Bu arada tüm apartman sakinlerinin kullanabileceği ışıkları yakarak, sessizce keçiyi işaret etti. Iran’ın tepkisini bekliyordu.</p>

  <p class="block22">“Oh! Tanrım.” Iran kafese doğru ilerleyip içindekine göz attıktan sonra kafesin çevresinde dolanıp keçiyi her yönden inceledi. “O gerçek mi? Sahte değil, değil mi?”</p>

  <p class="block22">“Kesinlikle gerçek. Tabii eğer beni dolandırmamışlarsa.” Fakat dolandırma olaylarına çok ender rastlanırdı. Çünkü cezası gerçek hayvanın fiyatının 2.5 katı kadardı. “Hayır, beni dolandırmadılar.”</p>

  <p class="block22">“Bu bir keçi. Siyah Nubian keçisi.”</p>

  <p class="block22">“Ve dişi. Belki gelecekte onu dölleyebiliriz ve sütüyle peynir yapabiliriz.”</p>

  <p class="block22">“Onu çıkarıp koyunun olduğu yere koyabilir miyiz?” dedi Iran.</p>

  <p class="block22">“En azından bir süre bağlı kalmalı.”</p>

  <p class="block22">“Hayatım aşk ve zevkle dolu. Josef Strauss’un çok eski bir şarkısı. Hatırlıyor musun? İlk tanıştığımızda.” Iran elini nazikçe Rick’in omzuna koyup, uzandı ve onu öptü. “Çok fazla aşk ve aynı zamanda zevk.”</p>

  <p class="block22">“Teşekkürler.” Rick ona sarıldı.</p>

  <p class="block22">“Haydi aşağıya inip Mercer’e teşekkürlerimizi sunalım, sonra tekrar çatıya çıkıp ona bir isim koyarız. Bir ada ihtiyacı var. Belki daha sonra biraz ip bulursun ve onu bağlarız.”</p>

  <p class="block22">Atı Judy’i tımar eden komşuları Bill Barbour onlara seslendi. “Merhaba! Çok güzel bir keçi, Deckard. Tebrikler. İyi akşamlar, Bayan Deckard. Belki çocukları olur. Tayımı onun birkaç çocuğuyla değiş tokuş edebilirim.”</p>

  <p class="block22">“Teşekkürler.” Rick asansöre yönelen Iran’ı izledi. “Bu depresyonunu geçirdi mi? Benimkini geçirdi.”</p>

  <p class="block22">“Benimkini de. Şimdi o koyunun sahte olduğunu herkese söyleyebiliriz.”</p>

  <p class="block22">“Bu gerekli değil.”</p>

  <p class="block22">“Ama bunu yapabiliriz.” Iran ısrarcıydı. “Görmüyor musun, artık saklamak zorunda olduğumuz hiçbir şey yok. Düşlediğimiz şey gerçekleşti.” Iran bir kez daha parmaklarının ucunda yükselip Rick’i öptüğünde istekli ve düzenli nefesi Rick’in ensesini gıdıklıyordu. Iran daha sonra uzanıp asansörün düğmesine bastı.</p>

  <p class="block22">O sırada bir şey sanki Rick’i uyardı. “Hemen daireye inmeyelim. Burada keçiyle kalıp ona bakalım ve besleyelim. Bana bir çuval yulaf verdiler. Ayrıca keçi bakımıyla ilgili kitapçığı da okuyabiliriz. Kitapçıktan para almadılar. Ona Euphemia diyebiliriz.” Ancak asansör çoktan kata ulaşmıştı ve Iran da içine giriyordu. “Iran, bekle.”</p>

  <p class="block22">“Mercer’le bir olup şükranlarımızı sunmamak ahlaka aykırı olur. Bugün kutunun kollarını bir süre tuttum, şu andaki gibi olmasa da depresyonumun azaldığını hissettim. Her neyse, sonunda bir taş buraya isabet etti.” Iran bilek kemiğini gösterdiğinde Rick küçük koyu morluğu fark etti. “Ve acıya rağmen Mercer’le olduğumuzda daha iyi hissedip, daha iyi bir durumda olduğumuzu düşündüm. Fiziksel olarak acıyı hissettim ama aynı zamanda dünyadaki herkesi, o anda kolları tutan herkesi de yanımda hissettim.” Iran kapanmasını önlemek için asansörün kapısını tutuyordu. “İçeri gir Rick. Bu sadece bir an sürecek, zaten çok az füzyona giriyorsun. Şu an hissettiklerini diğerlerine de aktarmanı istiyorum, çünkü bunu onlara borçlusun. Hissettiklerimizi sadece kendimize saklamamız haksızlık.”</p>

  <p class="block22">Iran tabii ki haklıydı. Rick asansöre girip bir kez daha aşağıya indi.</p>

  <p class="block22">Iran oturma odasındaki empati kutusunun devre anahtarını çevirdiğinde yüzü gittikçe daha da büyüyen bir sevinçle, tıpkı yeni yükselen bir hilal gibi aydınlanıyordu. “Herkesin bilmesini istiyorum. Bir keresinde bu bana da olmuştu. Füzyona girdiğimde yeni hayvan almış birisine rast geldim ve bir gün...” Yüzü kısa bir süre için kararmış, o zevk dolu ifade uçup gitmişti. “Bir gün hayvanı yeni ölmüş biriyle kontak kurdum. Diğerlerimiz hissettiğimiz mutlulukları paylaşıyorduk ama ben mutlu değildim ve bu o kişiyi biraz neşelendirdi. İntihar etmeyi düşünen birine bile ulaşabiliriz ve belki de hissettiklerimiz...”</p>

  <p class="block22">“Bizim mutluluğumuza sahip olacaklar ama biz onu kaybedeceğiz. Onların hisleriyle, kendi hissettiklerimizi değiş tokuş edince mutluluğumuz kaybolacak.”</p>

  <p class="block22">Empati kutusunun ekranı hızla akan canlı, şekilsiz renkleri gösteriyordu. Iran nefes alıp iki kolu sıkıca tuttu. “Eğer hissettiklerimizi net bir şekilde aklımızda tutarsak onları kaybetmeyiz. Füzyonun anlamını hiç anlayamadın, değil mi Rick?”</p>

  <p class="block22">“Sanırım hayır.” Fakat hayatında ilk kez Iran gibi insanların Mercerizm’den kazandıkları değeri fark ediyordu. Büyük bir olasılıkla Phil Resch’le yaşadığı deney Rick’in yapısını değiştirmiş, bir nörolojik şalteri kapatıp, bir diğerini açmış ve belki de bu zincirleme bir reaksiyona sebep olmuştu. Rick aceleyle konuşup Iran’ı empati kutusundan uzaklaştırdı. “Iran, beni dinle. Sana bugün olanları anlatmak istiyorum.” Rick, Iran’ı kanepeye kadar götürüp, oturttu. “Daha önce hiç görmediğim bir başka ikramiye avcısıyla tanıştım. Sanki vahşi hayvan gibi onları öldürmekten hoşlanan biri. Onunla tanıştıktan sonra ilk kez androidlere değişik bir açıdan baktım. Demek istediğim ben de androidleri o ikramiye avcısı gibi görüyordum.”</p>

  <p class="block22">Rick devam etti. “Kendime tek soruluk bir test uygulayıp bunu kanıtladım. Androidlere sempati duymaya başladım ve bunun ne demek olduğunu sen de biliyorsun. Daha bu sabah kendin söylemiştin; ‘zavallı andyler’. Yani neden bahsettiğimi anlıyorsun. Bu yüzden keçiyi satın aldım. Daha önce kendimi hiç böyle hissetmemiştim. Belki de bu senin geçirdiğin gibi bir depresyondu. Ben her zaman senin bu depresyondan hoşlandığını ve istediğin zaman kendi isteğinle veya duyarıcının yardımıyla bundan kurtulabileceğini düşündüm. Fakat öyle bir depresyona girdiğinde bunun artık bir önemi kalmıyor, kendini değersiz hissettiğinde bir umursamazlık içine giriyorsun. Kendini iyi hissetmenin bir anlamı kalmıyor, çünkü eğer kendini değersiz hissediyorsan...”</p>

  <p class="block20"><span class="text6">“Ya işine ne olacak?” Iran’ın ses tonu iğneleyiciydi. “Senin</span> <span class="text8">işin</span><span class="text6">.” Iran elini uzatınca, Rick imzaladığı kontratı çıkarıp ona verdi. Iran ince bir sesle konuştu. “Bu denli fazla mı! Faiz bu kadar fazla, ha! Tanrım, sadece faizi bile bu denli yüksek ve bunu depresyonda olduğun için mi yaptın, önceden söylediğin gibi bana sürpriz olsun diye değil.” Kontratı Rick’e geri uzattı. “Önemli değil, yine de keçiyi almana sevindim. Onu çok sevdim ama bu çok büyük bir ekonomik yük olacak.” Iran’ın yüzü kül rengindeydi.</span></p>

  <p class="block22">“Başka bir göreve transfer olabilirim. Teşkilatta on ya da on bir değişik görev var. Mesela hayvan hırsızlığı. Bu işle ilgilenebilirim.”</p>

  <p class="block22">“Fakat ikramiye parasına ihtiyacımız var, yoksa keçiyi geri alırlar!”</p>

  <p class="block22">“Kontratı otuz altı aydan kırk sekiz aya uzatırım.” Rick bir kalem çıkarıp kontratın arkasına hesap yaptı. “Böylece ayda 50-52 daha az öderiz.”</p>

  <p class="block22">Telefon çaldı.</p>

  <p class="block22">“Eğer buraya inmeyip yukarıda keçiyle kalsaydık telefona cevap vermek zorunda kalmayacaktık.”</p>

  <p class="block22">Iran telefona doğru yürüdü. “Neden korkuyorsun? Keçiyi geri istemezler. Henüz değil.”</p>

  <p class="block22">“Şubeden arıyorlardır. Burada olmadığımı söyle.”</p>

  <p class="block22">Iran telefonu açmıştı bile. “Alo.”</p>

  <p class="block22">Rick kendi kendine, buraya gelmek yerine geri kalan üç andynin peşinde olmalıydım, diye düşündü. Ekranda Harry Bryant’ın yüzü belirmişti ve artık kaçmak için çok geçti. Gergin bacaklarla telefona yürüdü.</p>

  <p class="block22">Iran bu sırada, “Evet, o burada,” diyordu. “Bir keçi satın aldık. Buraya gelip görmelisiniz Bay Bryant.” Iran kısa bir süre karşı tarafı dinledikten sonra ahizeyi Rick’e uzattı. “Seninle konuşmak istiyor.” Empati kutusuna geri dönüp kolları kavradı. Rick telefonun ahizesini elinde tutarken Iran’ın onu zihinsel olarak terk ettiğinin ve kendi yalnızlığının farkındaydı. “Alo.”</p>

  <p class="block22">“Geride kalan iki androidin nerede olduklarına dair ipucu bulduk.” Harry Bryant ofisinden arıyordu. Rick tanıdık masayı ve masanın üzerindeki kâğıtları, dokümanları ve kipple’ı görebiliyordu. “Uyarıldıkları kesin. Dave’in sana verdiği adresi terk edip... bir dakika bekle.” Bryant masasının üstünü karıştırıp sonunda aradığını buldu.</p>

  <p class="block22">Rick otomatik olarak kalemini çıkarıp kontratın arkasına yazmaya hazır bekledi.</p>

  <p class="block22">“Conapt Binası, 3967-C. Mümkün olduğunca çabuk oraya git. Sanırım öldürdüklerinden; Garland, Luba ve Polokov’dan haberleri var. Bu yüzden kanunsuz olarak kaçmış olmalılar.”</p>

  <p class="block22">“Kanunsuz.” Rick, Garland’ı hatırladı. Sadece yaşamlarını kurtarmak için.</p>

  <p class="block22">“Iran bana bir keçi aldığını söyledi. Bugün işten sonra mı?”</p>

  <p class="block22">“Eve gelirken.”</p>

  <p class="block22">“Geriye kalan androidleri de emekliye ayırdıktan sonra gelip keçine bakarım. Bu arada demin Dave’le konuştum ve ona andylerin çıkardığı zorlukları anlattım. Seni kutladı ve daha dikkatli olmanı söyledi. Nexus-6’lar onun düşündüğünden de akıllıymış. Hatta bir günde üçünü avladığına inanamadı.”</p>

  <p class="block22">“Üç tane yeter. Daha fazla çalışamam. Dinlenmem lazım.”</p>

  <p class="block22">“Yarın gitmiş olurlar.”</p>

  <p class="block22">“O kadar kısa sürede değil. Orada olurlar.”</p>

  <p class="block22">“Onlar yine saklanmadan oraya bu gece gitmelisin. Senin bu kadar çabuk harekete geçeceğini düşünmeyeceklerdir.”</p>

  <p class="block22">“Tabii ki düşünebilirler. Orada beni bekliyor olacaklar.”</p>

  <p class="block22">“Korktun mu? Polokov’un...”</p>

  <p class="block22">“Korkmuyorum.”</p>

  <p class="block22">“Öyleyse sorun nedir?”</p>

  <p class="block22">“Tamam, oraya gideceğim.” Rick telefonu kapamaya hazırlandı.</p>

  <p class="block22">“Sonucu hemen bana bildir. Burada, odamda olacağım.”</p>

  <p class="block22">“Eğer onları yakalarsam bir koyun satın alacağım.”</p>

  <p class="block22">“Seni tanıdığımdan beri bir koyunun var zaten.”</p>

  <p class="block22">“O elektrikliydi.” Rick telefonu kapadı. Bu sefer gerçek bir koyun, diye düşündü. Öldürmenin bedeli olarak gerçek bir koyun.</p>

  <p class="block22">Karısı empati kutusunun önünde kendinden geçmiş bir şekilde eğilmişti. Rick bir süre onun yanında durup elini göğsüne koydu. Göğsünün hızla inip kalktığını hissetti ama Mercer’le bütünleştiği için Iran onu fark etmedi bile.</p>

  <p class="block22">Ekrandaki tanıdık cübbeli figür yukarıya doğru çıkmak için çaba gösterirken bir taş yanından uçup gitti. Rick seyretmeye devam etti. Tanrım, benim durumum ondan daha kötü, diye düşündü. Mercer ona yabancı hiçbir şeyi yapmak zorunda değil. O da acı çekiyor ama kendi kimliğine aykırı bir şey yapmıyor.</p>

  <p class="block22">Rick eğilerek nazikçe karısının parmağını ikiz kollardan ayırıp yerine geçti. Bunu planlamamıştı ve haftalardır ilk kez yapıyordu.</p>

  <p class="block22">Onu karşılayan yabani otlarla dolu, ıssız bir manzaraydı. Havada sert bir çiçek kokusu vardı. Burası çöldü ve hiç yağmur yoktu.</p>

  <p class="block22">Yorgun, acı dolu gözlerinde üzüntülü bir ışık parıldayan adam karşısında duruyordu.</p>

  <p class="block22">“Mercer,” diye seslendi.</p>

  <p class="block22">“Ben senin arkadaşınım ama sanki ben yokmuşum gibi devam etmelisin, anlıyor musun?” Yaşlı adam boş ellerini açmıştı.</p>

  <p class="block22">“Hayır, anlayamıyorum. Yardıma ihtiyacım var.”</p>

  <p class="block20"><span class="text6">“Kendimi kurtaramazken, seni nasıl kurtarabilirim?” Yaşlı adam gülümsedi. “</span><span class="text8">Bir kurtuluş olmadığını görmüyor musun?</span><span class="text6">”</span></p>

  <p class="block22">“Öyleyse bunun sebebi ne? Sen niye buradasın?”</p>

  <p class="block22">“Yalnız olmadığınızı göstermek için buradayım. Ben buradayım ve hep sizinle olacağım, yanlış olduğunu bilmene rağmen gidip görevini yap.”</p>

  <p class="block22">Yaşlı adam devam etti. “Nereye gidersen git, yanlış yapmaya devam edeceksin. Yaşamın temel şartı bu. Kendi kimliğini çiğnemek zorunda kalmak; zamanı geldiğinde yaşayan her canlı bunu yapmak zorunda. Bu en büyük gölgedir. Yaradılışın bozguna uğratılmasıdır. Bu evrendeki tüm canlı yaşamın kanını emen lanettir.”</p>

  <p class="block22">“Tek söyleyebileceğin şey bu mu?”</p>

  <p class="block22">Rick’e doğru vızıldayarak gelen bir taş eğilmesine rağmen kulağına çarptı. Rick o anda kolu bıraktı. Tekrar oturma odasında, empati kutusunun ve karısının yanındaydı. Başı aldığı darbeden dolayı ağrıyordu. Eliyle yokladığında kanın aşağıya doğru aktığını fark etti.</p>

  <p class="block22">Iran bir mendille kulağını sildi. “Sanırım beni kutudan ayırman iyi oldu. Taşların bana çarpmasına dayanamıyorum. Yerimi aldığın için teşekkürler.”</p>

  <p class="block22">“Şimdi gidiyorum.”</p>

  <p class="block22">“İşe mi?”</p>

  <p class="block22">“Üç tane iş.” Mendili Iran’ın elinden alıp kapıya doğru ilerlediğinde başı dönüyor, midesi bulanıyordu.</p>

  <p class="block22">“İyi şanslar.”</p>

  <p class="block22">“O kolları tutmak bana bir şey kazandırmadı. Mercer benimle konuştu ama bunun da bir yardımı olmadı, çünkü benden fazla bir şey bilmiyor. O sadece tepeyi tırmanıp ölümüne giden yaşlı bir adam.”</p>

  <p class="block22">“Zaten göstermek istediği vahiy bu değil mi?”</p>

  <p class="block22">“Ben göstermek istediğini çoktandır biliyorum.” Rick kapıyı açıp hole çıktı. “Seninle sonra görüşürüz.” Conapt 3967-C banliyödeydi. Orası aşağı yukarı tamamen terk edilmişti. Geceleri yanan ışıkları saymazsak saklanmak için iyi bir yer, diye düşündü. Işıklardan yola çıkacağım. Bundan sonra da başka olmayacak. Başka bir işten paramı kazanırım, diye düşündü. Bu üçü sonuncular olacak. Mercer haklı. Bunu bitirmek zorundayım. Fakat yapabileceğimden emin değilim. İki andy bir arada. Bu ahlaki değil, pratikte bir problemdi.</p>

  <p class="block22">Onları emekli edemeyeceğinin farkına vardı. Denesem bile bugün çok şey oldu ve çok yorgunum. Belki de Mercer bunu biliyordu, diye düşündü. Belki de olacakların hepsini önceden görmüştü.</p>

  <p class="block22">Fakat nereden yardım alabileceğini biliyordu. Önceden önerilen ama reddettiği yardım.</p>

  <p class="block22">Bir dakika sonra çatıda, karanlık hava otosunda oturmuş telefon ediyordu.</p>

  <p class="block22">Santraldeki kız cevap verdi. “Rosen Şirketi.”</p>

  <p class="block22">“Rachael Rosen.”</p>

  <p class="block22">“Affedersiniz efendim?”</p>

  <p class="block22">“Bana Rachael Rosen’ı bulun.”</p>

  <p class="block22">“Bayan Rosen aramanızı bekli...”</p>

  <p class="block22">“Eminim bekliyordur.”</p>

  <p class="block22">On dakika sonra Rachael Rosen’ın küçük karanlık yüzü ekranda belirmişti. “Merhaba, Bay Deckard.”</p>

  <p class="block22">“Şu an meşgul müsün? Konuşabilir miyiz? Bugün, daha önce söylediğin gibi.” Rick’e aynı gün içinde konuşmuşlar gibi gelmiyordu. Onun için en son konuşmanın üzerinden neredeyse bir asır geçmişti. Tüm o ağırlık, her şeyin yorgunluğu vücuduna tekrar çökmüştü. Fiziksel ağırlığını üstünde hissetti. Belki de taş yüzünden, diye düşündü. Mendille hâlâ kanayan kulağına dokundu.</p>

  <p class="block22">“Kulağın kanıyor,” dedi Rachael. “Ne üzücü.”</p>

  <p class="block22">“Daha önce söylediğin gibi aramayacağımı mı düşündün?”</p>

  <p class="block22">“Ben olmadan Nexus-6’lardan birinin, sen onu avlamadan seni öldüreceğini söylemiştim.”</p>

  <p class="block22">“Yanıldın.”</p>

  <p class="block22">“Ama şimdi beni arıyorsun. Her neyse. San Francisco’ya gelmemi mi istiyorsun?”</p>

  <p class="block22">“Bu gece.”</p>

  <p class="block22">“Vakit çok geç, yarın gelirim. Sadece bir saatlik yol.”</p>

  <p class="block22">“Onları bugün avlamam gerektiği söylendi. Sekiz taneden sadece üçü kaldı.”</p>

  <p class="block22">“Korkunç şeyler geçirmişe benziyorsun.”</p>

  <p class="block22">“Eğer bu gece buraya gelmezsen, onların peşine tek başıma düşmek zorunda kalırım ve hiçbirini emekli edemem. Avladığım üçünün parasıyla bir keçi satın aldım.”</p>

  <p class="block22">“Ah, siz insanlar.” Rachael gülümsedi. “Keçiler çok kötü kokar.”</p>

  <p class="block22">“Sadece erkekleri. Bunu keçiyle beraber verdikleri bakım kitabında okudum.”</p>

  <p class="block22">“Gerçekten yorgun görünüyorsun. Aynı gün içinde üç Nexus-6’yla daha uğraşmak istediğine emin misin? Şimdiye kadar hiç kimse bir günde altı androidi emekli edemedi.”</p>

  <p class="block22">“Franklin Powers bir yıl önce Chicago’da yedi tanesini emekli etmişti.”</p>

  <p class="block22">“Onun avladığı az gelişmiş McMillan Y-4 tipleriydi. Bu farklı bir durum.” Rachael bir süre düşündü. “Rick bunu yapamam, daha akşam yemeği bile yemedim.”</p>

  <p class="block22">“Sana ihtiyacım var.” Yoksa öleceğim, diye kendi kendine söylendi. Bunu biliyorum; Mercer de biliyordu, hatta sen de biliyorsun ve sana rica etmekle boşa nefes tüketiyorum, diye düşündü. Bir androide yalvaramazsın, onda ulaşabileceğin hiçbir şey yoktur.</p>

  <p class="block22">“Üzgünüm Rick, fakat bu gece olmaz, yarın olmak zorunda.”</p>

  <p class="block22">“Bir android intikamı.”</p>

  <p class="block22">“Ne?”</p>

  <p class="block22">“Voigt-Kampff’ta yalanını yakaladığım için intikam alıyorsun.”</p>

  <p class="block20"><span class="text6">“Böyle mi düşünüyorsun?” Şaşkınlıktan gözleri büyümüştü. “</span><span class="text8">Gerçekten mi?</span><span class="text6">”</span></p>

  <p class="block22">“Güle güle.” Rick telefonu kapatmak için uzandı.</p>

  <p class="block22">“Beni dinle.” Rachael hızla konuştu. “Aklını kullanmıyorsun.”</p>

  <p class="block22">“Sana öyle geliyor, çünkü siz Nexus-6’lar insanlardan daha akıllısınız.”</p>

  <p class="block22">“Yo, gerçekten anlamıyorum.” Rachael içini çekti. “Bu işi bu gece yapmak istemediğini, hatta belki de hiçbir zaman yapmak istemediğini görebiliyorum. Kalan üç androidi emekli etmeni sağlamamı istediğinden emin misin? Yoksa bunu denememen için seni ikna etmemi mi istiyorsun?”</p>

  <p class="block22">“Buraya gel ve bir otel odası kiralayalım.”</p>

  <p class="block22">“Neden?”</p>

  <p class="block22">Rick boğuk sesle cevap verdi. “Erkekler ve android kadınlar hakkında duyduklarımla ilgili bir şey. Bu gece San Francisco’ya gel. Ben de diğer üç andyi unuturum ve birlikte daha farklı bir şey yaparız.”</p>

  <p class="block22">Rachael bir süre onu süzüp, aniden cevap verdi. “Pekâlâ, oraya geleceğim. Seninle nerede buluşalım?”</p>

  <p class="block22">“St. Fransis’te. Sahil bölgesinde nezih sayılabilecek tek otel orası.”</p>

  <p class="block22">“Ben oraya gelmeden bir şey yapmayacaksın.”</p>

  <p class="block22">“Odamda oturup Arkadaş Canlısı Buster’ı seyredeceğim. Son üç gündür konuğu Amanda Werner ve onu seviyorum. Hayatımın geri kalan kısmını onu seyrederek geçirebilirim. Mükemmel göğüsleri var.” Telefonu kapatıp, kafasında hiçbir düşünce olmadan bir süre oturdu. Sonunda arabanın soğukluğu onu uyandırdı. Kontak anahtarını çevirip San Francisco’nun merkezindeki St. Fransis Oteli’ne doğru uçtu.</p>

  <p class="block22"><br class="calibre1" /></p>
</body>
</html>
