<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BÖLÜM 10</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18" id="calibre_pb_26"><span class="text7">BÖLÜM 10</span></p>

  <p class="block19" id="calibre_pb_27">HAVA OTOSUNUN üzerine alçaldığı Mission Caddesi’ndeki Adalet Binası’nın seri halinde dikilmiş süslü, barok tarzındaki kulelerden oluşan komplike ve modern yapısı Rick’i etkilemişti. Yalnız bir şey vardı. Rick bu binayı daha önce hiç görmemişti.</p>

  <p class="block20">Hava otosu indikten birkaç dakika sonra Rick’in suç kaydı yapılıyordu.</p>

  <p class="block20">Memur Crams yüksek bir masada oturan çavuşla konuşuyordu. “304. ve 612.4. Bir düşünelim, kendini polis gibi göstermek.”</p>

  <p class="block20">Sıkkın bir şekilde formları dolduran çavuş yanıtladı. “406.7.” Duruşu ve yüzünün ifadesi bunun önemsiz, rutin bir iş olduğunu yansıtıyordu.</p>

  <p class="block20">Memur Crams, Rick’i, ardında bir teknisyenin bulunduğu ufak, beyaz masaya yöneltti. “Buraya gelin. Kafatası biçiminizi anlamak için. Tanımlama amaçlı.”</p>

  <p class="block20" id="calibre_pb_28">Rick ters bir şekilde cevap verdi. “Biliyorum.” Eski günlerde kendisi de bu tür masalara pek çok şüpheli getirmişti. Buna <span class="text8">benzer</span> ama bu aynı masa değildi.</p>

  <p class="block20">Kafatası ölçümleri yapıldıktan sonra yine bir başka tanıdık odaya götürüldü. İçgüdüsel olarak sahip olduğu eşyaları aklında toparlamaya başladı. Bu çok mantıksız, diye düşündü.</p>

  <p class="block20">Bu insanlar kimdi? Eğer bu bina daha önce de var olmuşsa onların <span class="text8">bundan niye haberleri olmamıştı?</span> Ve onların bizden niye haberleri yok, dedi kendi kendine. Bu polis teşkilatıyla onlarınki paraleldi ama bildiği kadarıyla aralarında hiç bağlantı kurulmamıştı. Ama belki de kurulmuştur, diye düşündü. Belki de bu ilk değildi. Bunun daha önce olmaması imkânsızdı. Tabii eğer burası gerçekten bir polis binasıysa...</p>

  <p class="block20">Üniformasız bir adam ölçülü ve rahat adımlarla Rick Deckard’a yaklaşırken onu merakla süzüyordu. Memur Crams’e sordu. “Bu da neyin nesi?”</p>

  <p class="block20">“Şüpheli cinayet. Arabasında bir ceset bulduk, ama onun bir android olduğunu iddia ediyor. Biz de kontrol ediyoruz. Şu anda cesede kemik iliği testi uygulanıyor. Ayrıca bir polis memuru ve ikramiye avcısı olduğunu söyleyerek bir bayanın soyunma odasına girmiş, kadın ondan şüphelenip bize haber verdi. Kontrolü bitirmek ister misiniz efendim?” Crams kenara çekildi.</p>

  <p class="block20">“Pekâlâ.” İfadesiz dudaklı, dar burunlu, üniformasız kıdemli polis, mavi gözlerini Rick’e dikerek evrak çantasına uzandı. “Bunun içinde ne var, Bay Deckard?”</p>

  <p class="block20">“Voigt-Kampff kişilik testine ait parçalar. Memur Crams beni tutukladığı sırada bir şüpheliyi test ediyordum.” Rick, polisin çantayı karıştırıp içindekileri teker teker incelemesini seyretti. “Bayan Luft’a sorduğum sorular standart V-K sorularıdır. Soru...”</p>

  <p class="block20">“George Gleason ya da Phil Resch’i tanıyor musunuz?”</p>

  <p class="block20">“Hayır.” Her iki isim de Rick’e bir anlam ifade etmiyordu.</p>

  <p class="block20">“Onlar Kuzey Kaliforniya’nın ikramiye avcılarıdır. İkisi de şubemize bağlı çalışırlar. Belki de burada olduğunuz sürede onlarla karşılaşırsınız. Siz bir android misiniz Bay Deckard? Bunu sormamın nedeni daha önce pek çok kaçak andynin buraya gelip, başka şehirden gelen ve şüpheli peşinde olan ikramiye avcıları olduklarını söylemeleri.”</p>

  <p class="block20">“Ben android değilim. Voigt-Kampff testini bana uygulayabilirsiniz. Daha önce de test oldum. Bir kere daha olmak beni rahatsız etmez. Fakat sonucun ne olacağını biliyorum. Karımı arayabilir miyim?”</p>

  <p class="block20">“Sadece bir kez telefon edebilirsiniz. Karınız yerine bir avukatı aramayı tercih etmez misiniz?”</p>

  <p class="block20">“Hayır. Karımı arayacağım, o bir avukat ayarlar.”</p>

  <p class="block20">Üniformasız polis memuru ona 50 cent verip telefonu işaret etti. “Karşıda bir görüntülü telefon var.” Rick telefona doğru ilerlerken bir süre onu seyredip tekrar evrak çantasının içindekileri incelemeye koyuldu.</p>

  <p class="block20">Rick bozuk parayı atıp ev numarasını çevirdi. Sonsuzluk kadar süren birkaç dakikadan sonra ekranda bir kadının yüzü belirdi.</p>

  <p class="block20">“Merhaba.”</p>

  <p class="block20">Bu Iran değildi. Rick bu kadını hayatı boyunca hiç görmemişti.</p>

  <p class="block20">Telefonu kapatıp polis memuruna doğru yürüdü.</p>

  <p class="block20">“Kimse yok mu? Bir kez daha arayabilirsiniz. Bu konuda oldukça özgür bir politikamız var. Şu anda bir arabulucu aramanıza izin veremem, çünkü suçunuza kefil olan kimse yok. Ama mahkemeye çıktığınızda...”</p>

  <p class="block20">“İşlemleri biliyorum.” Rick’in ses tonu sertti.</p>

  <p class="block20">“İşte evrak çantanız.” Polis memuru çantasını Rick’e geri uzattı. “Ofisime gelin. Sizinle konuşmak istiyorum.” Rick’e yolu gösterirken duraksayıp konuşmaya devam etti. “Adım Garland.” Elini uzattı. Rick adamın elini sıktı. “Lütfen oturun.” Garland ofisinin kapısını açıp, geniş, üzeri düzenli bir masanın arkasına geçti. Rick tam karşısına oturdu.</p>

  <p class="block20">“Şu bahsettiğiniz Voigt-Kampff testi,” Rick’in evrak çantasını işaret etti. “Bütün taşıdığınız o materyaller.” Purosunu doldurup yaktı. Birkaç nefes çektikten sonra devam etti. “Androidleri saptamak için kullanılıyor, değil mi?”</p>

  <p class="block20">“Voigt-Kampff bizim temel testimiz. Yeni Nexus-6 beyin ünitesini ayırt edebilen tek test o. Daha önce duymamış mıydınız?”</p>

  <p class="block20">“Androidler için kullanılan pek çok profil-analiz testi biliyorum ama bunun adını hiç duymamıştım.” Rick, şişkin yüzüyle kendisini dikkatle inceleyen Garland’ın ne düşündüğünü anlayamıyordu. Garland devam etti. “Çantanızdaki şu ince karbon kâğıtlar. Hani görevlerinizi belirten... Polokov, Bayan Luft... sıradaki benim.”</p>

  <p class="block20">Rick evrak çantasını kaptı.</p>

  <p class="block20">Bir dakika sonra bütün karbon kâğıtları önündeydi. Garland’ın söylediği doğruydu. Rick kâğıdı incelemeye başladı. Her iki adam da, ne o, ne de Garland bir süre konuşmadılar. Garland boğazını temizleyerek, sinirli sinirli öksürdü.</p>

  <p class="block20">“İnsanın kendisini bir anda bir ikramiye avcısının listesinde bulması hoş bir his değil.” Masasındaki interkomun düğmesine bastı.</p>

  <p class="block20">“Buraya ikramiye avcılarından birini gönderin. Kim olduğu önemli değil.” Rick’e döndü. “Phil Resch birazdan burada olur. Devam etmeden listesini görmek istiyorum.”</p>

  <p class="block20">“Onun listesinde olduğumu mu düşünüyorsunuz?”</p>

  <p class="block20">“Bu olası, yakında öğreneceğiz. Bu tür kritik meselelerde emin olmak en iyisi, işi şansa bırakmamak lazım. Bu kâğıtta benim polis müfettişi değil de sigortacı olduğumu söylüyor. Ama diğer bilgiler doğru. Mesela fiziksel tanımım, hobilerim, yaşım, kişisel alışkanlıklarım ve ev adresim gibi. Evet, bu benim. Bir de siz kendiniz bakın.” Sayfayı Rick’e doğru itti.</p>

  <p class="block20">Ofis kapısı açıldı ve uzun boylu, kemikli bir adam, gözlükleri, kabarık Van Dyke tipi sakalları ve sert hatlı yüzüyle kapıda belirdi. Garland ayağa kalktı.</p>

  <p class="block20">“Phil Resch, Rick Deckard, ikiniz de ikramiye avcılarısınız. Sanırım tanışma zamanınız geldi.”</p>

  <p class="block20">Phil Resch, Rick’le el sıkışırken sordu. “Hangi şehre bağlısınız?”</p>

  <p class="block20">Garland, Rick’in yerine cevap verdi. “Buraya, San Francisco’ya. Listesine bir bak. Sırada bu var.” Garland, Phil Resch’e kendine ait bilgilerin bulunduğu kâğıdı uzattı.</p>

  <p class="block20">“Hey, Gar. Bu sensin.”</p>

  <p class="block20">“Dahası var. Listesinde şu opera şarkıcısı Luba Luft ve Polokov’da var. Polokov’u hatırlıyor musun? Şu anda ölü durumda. Bu ikramiye avcısı ya da android ya da her neyse, onu gebertmiş. Şu anda laboratuvarda kemik iliği testi uygulanıyor.” Phil Resch devam etti. “Polokov’la konuşmuştum. Sovyet Polisi’nden şu iri Noel baba değil mi?” Dağınık sakalını sıvazlayarak düşündü. “Ona kemik iliği testi uygulamak bence iyi bir fikir.”</p>

  <p class="block20">“Ne demek istiyorsun?” Garland’ın canı belirgin bir şekilde sıkılmıştı. “Bunu yapmamızın sebebi Deckard’ın, kimseyi öldürmediği, sadece ‘bir andyi emekli ettiği’ iddiasını kanuni olarak çürütmek.”</p>

  <p class="block20">“Polokov bana çok soğuk görünmüştü. Fazlasıyla ihtiyatlı ve mesafeliydi.”</p>

  <p class="block20">Garland bariz bir biçimde sinirlenmişti. “Pek çok Sovyet polisi öyledir.”</p>

  <p class="block20">Phil Resch devam etti. “Luba Luft’u tanımıyorum ama yaptığı plakları dinlemiştim.” Rick’e döndü. “Onu test ettiniz mi?”</p>

  <p class="block20">“Başlamıştım ama tamamlayamadım. Polisi aradı.”</p>

  <p class="block20">“Ya Polokov?”</p>

  <p class="block20">“Ona da test yapacak vaktim olmadı.”</p>

  <p class="block20">Phil daha çok kendi kendine konuştu, “Ve sanırım müfettiş Garland’ı da test etmediniz.”</p>

  <p class="block20">“Tabii ki hayır,” Garland konuştuğunda yüzü öfkeden adeta buruşmuştu.</p>

  <p class="block20">“Ne tür bir test uyguluyorsunuz?”</p>

  <p class="block20">“Voigt-Kampff testi.”</p>

  <p class="block20">“Bu testi duymadım.” Hem Resch hem de Garland derin düşüncelere dalmışlardı ama aynı şeyi düşünmedikleri açıktı. “Her zaman söylemişimdir. Bir android için en iyi yer WPO gibi büyük bir polis organizasyonudur. Polokov’u tanıdığım andan beri onu test etmek istiyordum, ama bunun için bir neden yoktu. Bu da öyle bir pozisyonun açıkgöz bir androide sağladığı avantajlardan.”</p>

  <p class="block22">Müfettiş Garland sandalyesinden yavaşça kalkarak Phil Resch’e baktı. “Beni de test etmek istedin mi?”</p>

  <p class="block22">Phil’in yüzünde ihtiyatlı bir gülümseme belirdi. Cevap verecekken vazgeçip omzunu silkti. Garland’ın gözle görünür öfkesi onu korkutmamış gibiydi.</p>

  <p class="block22">Garland devam etti. “Durumu anladığını sanmıyorum. Bu adam ya da android bize, hayali, gerçekte var olmayan sözde Lombard Caddesi’nden yönetilen bir polis teşkilatından geldiğini söylüyor. Aynı bölgede çalışıyor olmamıza rağmen ne bizim ondan, ne onun bizden haberi var. Daha önce duyulmamış bir testten bahsediyor ve taşıdığı liste androidlere değil, insanlara ait bir liste. En azından bir kez öldürmüş ve eğer Bayan Luft zamanında aramasaydı onu da öldürüp, benim peşime düşecekti.”</p>

  <p class="block22">“Hımm.”</p>

  <p class="block22">“Hımm.” Garland öfkeyle Phil’i taklit etti. Sanki her an inme inecekmiş gibi gözüküyordu. “Tüm söyleyeceğin bu mu?”</p>

  <p class="block22">İnterkomda bir kadın sesi duyuldu. “Müfettiş Garland, Polokov’un laboratuvar raporu hazır.”</p>

  <p class="block22">Phil Resch konuştu. “Sanırım duymalıyız.”</p>

  <p class="block22">Garland hırsla ona bakıp interkomun düğmesine bastı. “Devam edin, Bayan French.”</p>

  <p class="block22">“Kemik iliği testine göre Polokov insana benzeyen bir robot. Daha detaylı bir...”</p>

  <p class="block22">“Yo, bu yeterli.” Garland sandalyesine oturup gözlerini duvara dikti. Ne Rick’e, ne de Phil’e bir şey söylemişti.</p>

  <p class="block22">Resch, Rick’e döndü. “Voigt-Kampff testinin ölçtüğü nedir, Bay Deckard?”</p>

  <p class="block22">“Çeşitli sosyal durumlarda gösterilen empatik tepki. Çoğunlukla hayvanlarla ilgili.”</p>

  <p class="block22">“Bizimkisi büyük bir ihtimalle daha basit bir test. Omuriliğin üst kısmında meydana gelen refleks tepkisi insan sinir sistemine oranla robotlarda birkaç mikro saniye daha geç meydana geliyor.” Phil, Müfettiş Garland’ın masasına uzanıp kâğıt destesini önüne çekti ve tükenmez kalemle bir taslak çizdi.</p>

  <p class="block22">“Biz ses ya da ışık sinyali kullanıyoruz. Test edilen bir düğmeye basıyor ve süreyi ölçüyoruz. Deney birkaç kez tekrarlanıyor tabii ki. Sinyali görmeyle, düğmeye basma arasındaki zaman andyde ve insanda değişiyor. Aşağı yukarı on ölçüm sonunda yeterli kanıta ulaştığımıza inanıyoruz. Ayrıca Polokov’da olduğu gibi kemik iliği testi bizi destekliyor.”</p>

  <p class="block22">Kısa bir sessizlikten sonra Rick devam etti. “Beni de test edebilirsiniz. Hazırım. Ama eğer kabul ederseniz sizi de test etmek isterim.”</p>

  <p class="block22">“Tabii ki.” Resch konuştuğunda Garland’ı inceliyordu. “Boneli Refleks Testi’nin rutin bir şekilde polis personeline uygulanması gerektiğini yıllardır söylemişimdir. Öyle değil mi, Müfettiş?”</p>

  <p class="block22">“Evet, öyle ve ben de buna hep karşı çıktım. Bu çalışanların moralini etkiler.”</p>

  <p class="block22">Rick konuştu. “Sanırım Polokov’un laboratuvar raporundan sonra kendinizi buna hazırlamalısınız.”</p>

  <p class="block22"><br class="calibre1" /></p>
</body>
</html>
