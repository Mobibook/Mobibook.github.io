<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BÖLÜM 11</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18" id="calibre_pb_30"><span class="text7">BÖLÜM 11</span></p>

  <p class="block23" id="calibre_pb_31">GARLAND konuştuğunda parmağını Phil Resch’e doğru tehdit edercesine kaldırmıştı. “Sanırım öyle ama sizi uyarıyorum, testin sonuçları hoşunuza gitmeyecek.”</p>

  <p class="block22">“Sonucu biliyor musunuz?” Resch bunu sorduğunda görünür bir biçimde şaşırmıştı ve durumdan memnun değildi.</p>

  <p class="block22">“Sapına kadar biliyorum.”</p>

  <p class="block22">“Tamam.” Resch başını salladı. “Ben yukarı çıkıp Boneli takımını getireceğim.” Ofisin kapısına doğru yürüyüp açtı ve holde kayboldu. “Üç-dört dakika içinde dönerim.” Kapı ardından kapandı.</p>

  <p class="block22">Müfettiş Garland masasının sağ üst çekmecesinden bir lazer tabancası çıkarıp Rick’e doğrulttu.</p>

  <p class="block22">“Bu hiçbir sorunu çözmez, Bay Garland. Resch, Polokov’a uyguladığınız testi bana da uygulayacak. Ama Boneli Refleks Testi’nin size ve kendisine de uygulanmasını isteyecektir.”</p>

  <p class="block22">Müfettiş Garland lazer tabancasını tutmaya devam etti. “Bugün başından beri kötü bir gündü. Özellikle de Memur Crams seni getirdiğinde olacakları sezmiştim. Bu yüzden müdahale ettim.” Lazer tabancasını yavaşça indirip omuzlarını silkerek çekmeceye geri koydu ve anahtarı cebine soktu.</p>

  <p class="block22">“Üçümüze de uygulanacak testler neyi gösterecek?”</p>

  <p class="block22" id="calibre_pb_32">“Allahın cezası, aptal Resch.”</p>

  <p class="block22">“Durumunu bilmiyor mu?”</p>

  <p class="block22">“Bilmiyor. Hatta şüphelenmiyor bile, yoksa ikramiye avcısı olarak hayatını geçirir miydi? Bu bir insan işi, androidlere göre değil.” Garland, Rick’in evrak çantasını işaret etti. “Kâğıtlarda yazan ve test etmeniz gereken diğer şüpheliler, onların hepsini tanıyorum.” Garland kısa bir süre sustu. “Resch dışında hepimiz buraya Mars’tan aynı gemiyle geldik. O bir hafta daha Mars’ta kalmıştı. Sentetik hafıza sistemi takıldı.” Garland sustu.</p>

  <p class="block22">“Bunu öğrendiğinde ne yapar?”</p>

  <p class="block22">Garland cevap verdiğinde sesi sanki uzaktan geliyordu. “En ufak bir fikrim yok. Entelektüel, soyut bir bakış açısından bu durum ilginç olabilir. Beni, kendini ve seni öldürebilir, insan ve android farkı gözetmeden öldürebileceği herkesi öldürebilir. Androidlere sentetik hafıza takılıp kendilerini insan gibi görmeleri sağlandığında böyle şeyler olabilir.”</p>

  <p class="block22">“Yani sentetik hafızayla riske girmiş oluyorsunuz.”</p>

  <p class="block20"><span class="text6">“Bizim kaçıp, buraya, hayvan bile sayılmadığımız dünyaya gelmemiz zaten başlı başına bir risk. Solucanlar veya ağaç kurtları bile hepimizden daha değerli.” Garland rahatsız edici bir biçimde alt dudağıyla oynuyordu. “Eğer Phil Resch, Boneli Testi’ni geçip sadece ben kalsaydım durumun iyi olabilirdi. O zaman sonuç zaten tahmin edilebilir olurdu ve Phil Resch için ben sadece emekli etmesi gereken başka bir andy olacaktım. Anlayacağın senin durumun da pek parlak değil, Deckard. Hatta en az benimki kadar kötü. Nerede yanıldım, biliyor musun? Polokov’u tanımıyordum. Buraya</span> <span class="text8">mutlaka</span> <span class="text6">daha önceden gelmiş olmalı. Bizim gurubumuzla en ufak bir ilişkisi yoktu. Geldiğimde o çoktan WPO’daydı. Laboratuvar raporu istemekle atılmamam gereken bir riske girdim. Crams de aynı riske girdi.”</span></p>

  <p class="block22">“Polokov az kalsın beni de öldürüyordu.”</p>

  <p class="block22">“Evet, onda bir şey vardı. Bizim beyin ünitemizle onunkinin aynı olduğunu sanmıyorum. Onun yapısı bir şekilde değiştirilmiş. Bize bile yabancı bir yapı. Fakat iyi bir örnek, hem de yeterince iyi.”</p>

  <p class="block22">“Dairemi aradığımda neden karımla konuşamadım?”</p>

  <p class="block22">“Buradaki tüm telefon hatları tuzaklıdır. Buradan sadece ofisteki diğer telefonları arayabilirsin. San Francisco’nun diğer kesimlerine kapalı bir organizasyonuz. Biz onları tanıyoruz ama onlar bizi tanımıyorlar. Bazen senin gibi bir insan güvenliğimizi korumak için buraya getirilir.” Garland ofis kapısını işaret etti. “İşte hevesli polisimiz Phil Resch elinde küçük, portatif testiyle geliyor. Çok akıllı, değil mi? Kendi hayatını, benim hayatımı ve büyük bir olasılıkla senin hayatını da mahvedecek.”</p>

  <p class="block22">“Siz androidlerde koruma içgüdüsü pek yok.”</p>

  <p class="block22">Garland dişlerinin arasından cevap verdi. “Sanırım haklısın. İnsanlara has bir yetenek, bizde yok. Sanırım buna empati diyorsunuz.”</p>

  <p class="block22">Kapı açıldığında Phil Resch elinde çevresinden teller sarkan bir alet taşıyordu. “İşte buradayız.” Kapıyı kapatıp, oturdu ve aleti fişe taktı.</p>

  <p class="block22">Garland sağ elindeki silahı aniden Resch’e doğrulttu. Bir anda Resch ve Rick Deckard sandalyelerinden yere yuvarlanmışlardı. Aynı anda Resch lazer silahına uzanıp Garland’a ateş etti.</p>

  <p class="block22">Resch yıllar süren eğitimin tecrübesiyle büyük bir beceriyle nişan almıştı. Garland’ın kafatası ikiye ayrıldıktan sonra vücudu ileriye doğru yalpalayıp lazer silahı elinden düştü. Bir çuval yumurta gibi sandalyesine düşüp yana doğru kaydı ve yere devrildi.</p>

  <p class="block22">Resch ayağa kalktı. “Bunun benim işim olduğunu unuttu galiba. Bir androidin ne yapacağını çok iyi tahmin edebilirim, sanırım sen de öyle.” Lazer silahını kaldırıp, merakla eğildi ve sabık müfettişin cesedini incelemeye başladı. “Ben yokken sana neler anlattı.”</p>

  <p class="block22">“Kendisinin android olduğunu söyledi ve senin...” Rick sustu. Beyninin her hücresi hesaplama ve seçme işiyle uğraşıyordu. Söyleyeceği şeyi değiştirip devam etti. “Senin onu saptayacağını söyledi.”</p>

  <p class="block22">“Başka bir şey?”</p>

  <p class="block22">“Bu binanın androidle dolu olduğunu da söyledi.”</p>

  <p class="block22">Resch konuştuğunda düşünceliydi. “Bu, senin ve benim buradan çıkmamızı güçleştirecek. Tabii istediğim zaman buradan çıkabilecek otoriteye sahibim ve ayrıca yanımda bir suçluyu da götürebilirim.” Dinledi, ofisin dışından ses gelmiyordu. “Sanırım hiçbir şey duymadılar. Burada dinleme aleti de yok. Aslında olması gerekirdi.” Dikkatlice androidin vücudunu ayağıyla dürttü.</p>

  <p class="block22">“Bu işte edindiğin tahmin yeteneği gerçekten şaşırtıcı. Daha ofis kapısını açmadan bana ateş edeceğini biliyordum. Doğrusunu söylemek gerekirse ben yukarıdayken seni öldürmemesine şaşırdım.”</p>

  <p class="block22">“Az kalsın öldürüyordu. Lazer bana çevriliydi. Beni öldürmeyi düşünüyordu ama onu asıl endişelendiren sendin.”</p>

  <p class="block22">Resch konuştuğunda canı sıkkındı. “Android kaçar, ikramiye avcısı kovalar. Opera Binası’na geri dönüp kimse daha önceden onu uyarmadan Luba Luft’u avlaman gerektiğini biliyorsun, değil mi? O şeyi avlamalısın. Onlara böyle mi diyorsun: Şey?”</p>

  <p class="block22">“Bir zamanlar öyle çağırırdım. Yaptığım iş vicdanımı rahatsız ettiğinde kendimi korumak için onları böyle çağırırdım. Ama artık buna ihtiyaç duymuyorum. Tamam, eğer beni buradan çıkarabilirsen Opera Binası’na döneceğim.”</p>

  <p class="block22">“Garland’ı masasına oturtsak,” Resch bunu söylerken Garland’ın cesedini sürükleyip sandalyesine yerleştirdi. Uzaktan bakıldığında oldukça normal görünüyordu. Masadaki interkomun düğmesine basarak konuştu. “Müfettiş Garland önümüzdeki yarım saat içinde rahatsız edilmek istemiyor. Kimse dikkatini dağıtmamalı.”</p>

  <p class="block22">“Tamam, Bay Resch.”</p>

  <p class="block22">Phil Resch interkom düğmesini bırakıp Rick’e döndü. “Binada olduğumuz sürece seni kendime kelepçeleyeceğim. Dışarı çıktığımızda buna gerek kalmaz.” Kelepçeleri çıkarıp Rick’in bileğini kendisininkine kelepçeledi. “Haydi, bu işi bitirelim.” Omuzlarını dikleştirip, derin bir nefes aldıktan sonra odanın kapısını açtı.</p>

  <p class="block22">Etrafta rutin işlerini yapan üniformalı polislerin hiçbirisi Phil Resch, Rick’i asansöre götürürken başını kaldırıp onlara bakmadı.</p>

  <p class="block22">Resch asansörü beklerken konuşmaya devam etti. “Esas korktuğum Garland denen şeye bir android uyarı mekanizması takılmış olması, fakat şimdiye kadar bu mekanizma iptal olmuş olmalı, yoksa bizim için iyi olmaz.”</p>

  <p class="block22">Asansör durunca polis görünümlü pek çok erkek ve kadın Rick ve Phil’e en ufak bir ilgi göstermeden dağıldılar.</p>

  <p class="block22">“Senin şuben beni de alır mı acaba?” Resch bu soruyu sorarken asansöre binmiş çatıya doğru yükseliyorlardı. “Sanırım artık işsizim.”</p>

  <p class="block22">Rick ihtiyatla cevap verdi. “Neden olmasın ama zaten iki tane ikramiye avcısı var.” Ona söylemeliyim, diye düşündü. Bunu saklamak gaddarlık ve ahlaksızlıktı. Bay Resch, siz bir androidsiniz. Beni buradan çıkardınız, bu da ödülünüz; siz bizim nefret ettiğimiz ve yok etmeye söz verdiğimiz bir varlıksınız.</p>

  <p class="block22">Phil Resch konuşmaya devam etti. “Bunu kabullenmek çok zor. Tam üç yıldır androidlerin yönetimi altında çalışıyorum. Niye hiç şüphelenmedim?”</p>

  <p class="block22">“Belki de o kadar uzun süre geçmemiştir. Belki de bu binaya yakın zamanlarda yerleşmişlerdir.”</p>

  <p class="block22">“En başından beri buradaydılar. Garland üç yıl boyunca benim amirimdi.”</p>

  <p class="block22">“Onun dediğine göre grup olarak Dünya’ya beraber gelmişler ve bu üç yıl önce değil, sadece birkaç ay önce olmuş.”</p>

  <p class="block22">“O zaman gerçek bir Garland vardı ve sonradan yerine bir android geçti.” Köpekbalığına benzeyen uzun yüzü olanları anlama çabasıyla buruşmuştu. “Ya da bana sahte hafıza yüklendi. Belki de tüm bu zaman içinde sadece Garland’ı hatırlıyorum. Fakat-” Gittikçe artan bir eziyetle kaplanan yüzü düzensizce buruşmaya devam etti. “Sadece androidlerde sahte hafızalara rastlanır. İnsanlarda işe yaramaz.”</p>

  <p class="block22">Asansör durup kapılar açıldığında, birkaç arabanın dışında tamamen terkedilmiş olan polis binasının çatısı önlerinde uzanıyordu.</p>

  <p class="block22">“Bu benim arabam.” Yakında park edilmiş bir hava otosunun kapısını açan Phil Resch aceleyle Rick’in binmesini işaret edip şoför koltuğuna geçti ve arabayı çalıştırdı. Birkaç dakika içinde havalanmış ve kuzeydeki Opera Binası’na doğru yola çıkmışlardı. Phil Resch refleksleriyle arabayı kullanıyordu, çünkü dikkati gittikçe daha da can sıkıcı bir hal alan düşüncelerinde yoğunlaşmıştı. Aniden konuştu. “Beni dinle Deckard, Luba Luft’u emekli ettikten sonra bana da...” Güçlü, fakat acı dolu sesi birden kesildi. “Biliyorsun. Boneli Testi’ni ya da senin empati ölçen testi bana da uygula. Ne olduğumu anlamak için.”</p>

  <p class="block22">“Bunu daha sonra düşünürüz.” Rick kaçamak bir cevap vermişti.</p>

  <p class="block22">Phil Resch kavrayarak Rick’e baktı. “O testi almamı istemiyorsun, değil mi? Sanırım sonucu şimdiden biliyorsun. Garland sana benim bilmediğim bir şeyler söylemiş olmalı.”</p>

  <p class="block22">“Luba Luft’u avlamak ikimiz için bile çok zor olacak. En azından ben onunla tek başıma başa çıkamam. Bence dikkatimizi buna yoğunlaştıralım.”</p>

  <p class="block22">“Sorun sadece yalancı hafızalar değil. Benim gerçek bir hayvanım var. Bir sincap. Onu çok seviyorum, Deckard. Her allahın cezası sabah onu besleyip kafesini temizlerim ve akşamüstleri işe giderken onu dairede serbest bırakırım. Kafesinde bir tekerleği var. Hiç tekerlek döndüren bir sincap görmüş müydün? Durmadan tekerleği çevirir ama kendisi aynı yerde kalır ama sanırım bu Buffy’nin hoşuna gidiyor.”</p>

  <p class="block22">“Herhalde sincaplar çok akıllı hayvanlar değil.”</p>

  <p class="block22">Sessizlik içinde uçmaya devam ettiler.</p>

  <p class="block22"><br class="calibre1" /></p>
</body>
</html>
