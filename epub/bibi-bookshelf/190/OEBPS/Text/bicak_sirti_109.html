<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BÖLÜM 9</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18" id="calibre_pb_23"><span class="text7">BÖLÜM 9</span></p>

  <p class="block19" id="calibre_pb_24">RICK DECKARD yapımında dev boyutlardaki metal ve taşların yontulduğu Opera Binası’na girdiğinde yankılanan gürültülü provayı duydu. Müziği tanımıştı, Mozart’ın ‘Sihirli Flüt’ünün ilk sahnesinin son bölümüydü. Köleler, yani koro, şarkıya normalden önce başlamış ve sihirli çanların basit ritminin etkisi bozulmuştu.</p>

  <p class="block20">‘Sihirli Flüt’ü çok severdi. Koltuklardan birine oturup rahatladı. O sırada büyüleyici kuş tüylerinden oluşan deriye bürünmüş Papageno şarkısında Pamina’ya eşlik etmeye başladı ve her aklına geldiğinde Rick’in gözlerini yaşartan kelimeler duyuldu.</p>

  <p class="block20"><br class="calibre1" /></p>

  <p class="block21"></p>

  <p class="block24">Könnte jeder brave Mann</p>

  <p class="block24">solche Glöckchen finden,</p>

  <p class="block24">seine Feinde würden dann</p>

  <p class="block24">ohne Mühe schwinden.</p>

  <p class="block21"></p>

  <p class="block20"><br class="calibre1" /></p>

  <p class="block20">Gerçek hayatta düşmanını kolayca yok eden sihirli çanların çalmaması çok kötüydü. Ve Mozart, ‘Sihirli Flüt’ü yazdıktan kısa bir süre sonra, daha otuz yaşlarındayken bir böbrek hastalığından ölmüş ve bilinmeyen bir mezara gömülmüştü.</p>

  <p class="block20" id="calibre_pb_25">Mozart acaba geleceğin olmadığının ve dünyadaki sayılı günlerini doldurduğunun farkında mıydı? Belki benim de zamanım doldu, diye düşündü. Bu prova, bu opera sona erecek, şarkıcılar ölecek ve eninde sonunda müziğin kendisi yok edilecek. Mozart adı unutulacak, toz kazanacak. Bu gezegende olmasa bile başka bir gezegende. Ancak kısa bir süre için ondan kaçabiliriz, tıpkı andylerin benden kaçıp bir an daha uzun yaşamaları gibi. Fakat eninde sonunda onları ya ben ya da başka bir avcı öldürecek. Ben canlıları yok eden enerjinin bir parçasıyım. Rosen Şirketi yaratıyor, bense yok ediyorum.</p>

  <p class="block20">Sahnede Papageno ve Pamina kendi aralarında konuşmaya başlamıştı. Rick düşünmeyi bırakıp onları izledi.</p>

  <p class="block20"><br class="calibre1" /></p>

  <p class="block21"></p>

  <p class="block24">Papageno: Çocuğum, şimdi neyi anlatmalıyız?</p>

  <p class="block24">Pamina: Gerçeği. Söyleyeceğimiz şey bu.</p>

  <p class="block21"></p>

  <p class="block20"><br class="calibre1" /></p>

  <p class="block20">Rick ileriye doğru eğilip, vücudunu saran elbisesiyle, omuzlarını ve yüzünü örten uzun peçesiyle sahnede duran Pamina’yı incelemeye başladı. Yanındaki kâğıtlara bir kere daha bakıp tatmin olmuş bir şekilde arkasına yaslandı. Bu Luba Luft’tu. Oynadığı rol ironikti. Ne kadar enerjik, güzel görünüşlü olursa olsun kaçak bir androidin doğruyu söylemesi çok zordu. En azından kendisi hakkında. Luba Luft sahnede şarkı söylemeye başladığında sesinin kalitesi Rick’i şaşırttı. En iyilerle boy ölçüşebilirdi. Rosen Şirketi’nin işini iyi yaptığını kabullenmesi gerekiyordu. Belki de androidler ne kadar iyi çalışıp, ne kadar iyi şarkı söylerlerse, bana da o denli fazla ihtiyaç duyacaklar, diye düşündü. Eğer androidler Derain Şirketi’nin ürettiği eski q-40’lar standardında kalsalardı, hiçbir problem olmayacak ve benim yeteneklerime ihtiyaç duyulmayacaktı. Ne zaman yapsam acaba, diye kendi kendine sordu. En iyisi mümkün olduğunca çabuk olmaktı. Prova bitiminde, soyunma odasına gidince, diye düşündü.</p>

  <p class="block20">Bölüm bittiğinde provaya kısa süreyle ara verildi. Şef İngilizce, Fransızca ve Almanca provanın yarım saat sonra devam edeceğini söyleyip müzisyenlerle beraber sahneden ayrıldı. Rick ayağa kalkıp soyunma odalarının bulunduğu kulise doğru yavaş yavaş ilerledi. Bu işi hemen bitirmek en iyisiydi. Onunla yapacağı konuşmayı ve testin süresini mümkün olduğunca kısa tutmalıydı. Müzisyenlerin arkasına takıldı. Emin olur olmaz, diye düşündü ama teknik olarak testi uygulamadan emin olamazdı. Belki de Dave tahmininde yanılmıştı. Rick yanılmış olmasını diliyordu ama bundan şüpheliydi. Şimdiden içgüdüsel, profesyonel duyuları tepki göstermeye başlamıştı. Departmanda olduğu yıllar boyunca da duyuları hata yapmamıştı.</p>

  <p class="block20">Oyunculardan birini durdurup Bayan Luft’un soyunma odasını sordu. Mısırlı mızrak taşıyıcısının kostümünü giymiş, makyajlı oyuncu eliyle bir kapıyı işaret etti. Rick kapıya vardığında üzerinde BAYAN LUFT ÖZEL yazdığını gördü. Kapıyı çaldı.</p>

  <p class="block20">“Buyurun.”</p>

  <p class="block20">İçeri girdi. Genç kadın makyaj masasının başına oturmuş, kucağındaki fazla kullanılmış nota defterinin değişik yerlerini işaretliyordu. Rafa koyduğu peruk haricinde hâlâ kostümlü ve makyajlıydı. Başını kaldırarak, “Evet,” dedi. Rick’e tereddütsüz bakan ela gözleri makyajın da etkisiyle çok büyük görünüyordu.</p>

  <p class="block20">“Gördüğünüz gibi çok işim var.” İngilizcesi aksansızdı.</p>

  <p class="block20">“En az Schwarzkopf kadar iyisiniz.”</p>

  <p class="block20">“Siz de kimsiniz?” Konuştuğunda sesi ihtiyatlıydı ve androidlere has o soğukluğu taşıyordu. Her zaman aynıydı; akıllıydılar, pek çok şey başarabilirlerdi ama hep bu soğukluk vardı. Rick bunu acınası buluyordu ama bu özellik olmadan da ayırt edilemezlerdi.</p>

  <p class="block20">“Ben San Francisco Polis Teşkilatı’ndanım.”</p>

  <p class="block20">“Öyle mi?” İri gözleri tepkisizdi. “Burada ne arıyorsunuz?” Garipti ama sesi cana yakın ve zarifti.</p>

  <p class="block20">Rick yakındaki bir sandalyeye oturup evrak çantasını açtı. “Buraya, size standart bir kişilik-profil testi uygulamak için gönderildim, sadece birkaç dakika sürer.”</p>

  <p class="block20">“Bu gerekli mi?” Genç kadın eliyle nota defterini işaret etti. “Yapacak çok işim var.” İlk kez endişeli görünüyordu.</p>

  <p class="block20">“Evet, gerekli.” Voigt-Kampff testinin malzemelerini çıkarıp ayarlamaya başladı.</p>

  <p class="block20">“IQ testi mi?”</p>

  <p class="block20">“Hayır, empati testi.”</p>

  <p class="block20">“Gözlüklerimi takmam lâzım.” Makyaj masasının çekmecesini açmak için uzandı.</p>

  <p class="block20">“Eğer nota defterini gözlükleriniz olmadan işaretleyebiliyorsanız, testi de onlarsız yapabilirsiniz. Size bazı fotoğraflar gösterip birkaç soru soracağım. Bu arada...” Ayağa kalkıp genç kadına doğru yürüdü ve eğilip, pamukla takviye edilmiş hassas levhayı pembe boyalı yanağına yapıştırdı. “Ve ayrıca bu ışık.” Işın demetinin açısını ayarladı. “İşte bu kadar.”</p>

  <p class="block20">“Benim bir android olduğumu mu düşünüyorsunuz, sorun bu mu?” Sesi adeta duyulmaz olmuştu. “Ben bir android değilim. Mars’a hiç gitmedim bile. Hayatım boyunca bir android görmedim.” Uzun kirpikleri titriyordu. Rick onun sakin gözükmeye çalıştığını anladı. “Oyuncuların arasında bir android olduğuna dair rapor mu aldınız? Size yardımcı olmayı çok isterim. Eğer bir android olsaydım bunu yapmayı ister miydim?”</p>

  <p class="block20">“Bir android başka bir androide ne olduğuna aldırmaz. Aradığımız özelliklerden biri de bu.”</p>

  <p class="block20">“O zaman siz bir android olmalısınız.”</p>

  <p class="block20">Rick susarak ona baktı.</p>

  <p class="block20">Genç kadın devam etti. “Çünkü göreviniz onları öldürmek, değil mi? Size şey diyorlar...”</p>

  <p class="block20">“İkramiye avcısı. Fakat ben bir android değilim.”</p>

  <p class="block20">“Bana yapacağınız bu test.” Sesi tekrar kuvvetlenmişti. “Size de uygulandı mı?”</p>

  <p class="block20">“Evet,” diye başını salladı. “Çok çok uzun zaman önce, şubede yeni çalışmaya başladığımda.”</p>

  <p class="block20">“Belki bu sahte hafızadır. Androidler bazen bu tür hafızaya sahip olmazlar mı?”</p>

  <p class="block20">“Bu test zorunludur ve üstlerim test hakkında her şeyi biliyorlar.”</p>

  <p class="block20">“Belki bir zamanlar sana çok benzeyen bir insan vardı ve günün birinde onu öldürdün ve yerini aldın. Üstlerin de bunu bilmiyor.” Rick’in bunu onaylamasını bekler gibi gülümsedi.</p>

  <p class="block20">Rick soru kâğıtlarını çıkardı. “Teste başlayalım.”</p>

  <p class="block20">“Testi cevaplarım ama önce sen cevaplarsan.”</p>

  <p class="block20">Rick duraksayarak tekrar ona baktı.</p>

  <p class="block20">“Bu daha adilce olmaz mı? Böylece sana güvenebilirim. Bilmiyorum, çok alışılmamış ve garip görünüyorsun.” Titreyerek tekrar gülümsedi umutla.</p>

  <p class="block20">“Voigt-Kampff testini siz uygulayamazsınız. Bunun için deneyim gerekir. Şimdi dikkatle dinleyin. Bu sorular kendinizi içinde bulabileceğiniz sosyal durumlarla ilgilidir. Sizden istediğim tepkinizi ve ne yapacağınızı belirtmeniz. Mümkün olduğunca çabuk tepki göstermenizi istiyorum. Not edeceğim faktörlerden biri de tepki süreniz.” İlk soruyu seçti. “Oturmuş televizyon seyrediyorsun ve o sırada bir yaban arısının kolunda dolaştığını görüyorsun.” Hem kendi saatini hem de iki göstergeyi kontrol etti.</p>

  <p class="block20">“Arı nedir?”</p>

  <p class="block20">“Uçup, sokabilen bir çeşit böcek.”</p>

  <p class="block20">“Ne ilginç.” Kocaman gözleri çocuksu bir kabullenmeyle daha da büyüdü. Sanki Rick varoluşun gizemini açıklamıştı. “Hâlâ yaşıyorlar mı? Hiç arı görmedim.”</p>

  <p class="block20">“Toz yüzünden öldüler. Arıyı tanımıyor musun? Arılar hâlâ sağken yaşıyor olmalıydın.”</p>

  <p class="block20">“Almancasını söyle.”</p>

  <p class="block20">Rick arının Almancasını hatırlamaya çalıştı, fakat beceremedi. Konuştuğunda sesi kızgındı. “İngilizceniz mükemmel.”</p>

  <p class="block20">“Mükemmel olan aksanım,” diye düzeltti. “Purcell, Walton, Vaughn Williams ve oynadığım diğer roller için bu gerekli. Ancak sözcük dağarcığım kuvvetli değil.” Genç kadın ona utanarak baktı.</p>

  <p class="block20">Rick Almanca kelimeyi hatırlamıştı. <span class="text6">“</span><span class="text8">Wespe.</span><span class="text6">”</span></p>

  <p class="block20">“Ah, evet; <i class="calibre3">eine Wespe</i>.” Gülümsedi. “Ama soru neydi? Unuttum bile.”</p>

  <p class="block20">“Bir başka soruya geçelim. Televizyonda savaş öncesinden kalma eski bir film seyrediyorsunuz. Bir ziyafet sahnesini gösteriyor; esas yemek,” -sorunun ilk kısmını atladı- “pirinçle doldurulmuş kaynamış köpekten oluşuyor.”</p>

  <p class="block20">“Kimse bir köpeği öldürüp yemez. Onlar bir servet değerinde. Fakat taklit bir köpek olabilir. Sahte, değil mi? Fakat onlar teller ve motorlardan oluştuğu için yenemezler.”</p>

  <p class="block20">“Savaş öncesinden bahsediyorum.”</p>

  <p class="block20">“Savaş öncesinde daha doğmamıştım.”</p>

  <p class="block20">“Fakat televizyonda eski filmleri seyretmişsinizdir.”</p>

  <p class="block20">“Film Filipinler’de mi geçiyordu?”</p>

  <p class="block20">“Neden?”</p>

  <p class="block20">“Çünkü Filipinler’de pirinçle doldurulmuş kaynamış köpek yerlermiş. Bunu okuduğumu hatırlıyorum.”</p>

  <p class="block20">“Fakat ben sizin sosyal, duygusal ve ahlaki tepkinizi istiyorum.”</p>

  <p class="block20">“Filme olan tepkimi mi? Kapatıp, ‘Arkadaş Canlısı Buster’ı seyrederdim.”</p>

  <p class="block20">“Neden kapatırdınız?”</p>

  <p class="block20">“Filipinler’de geçen eski bir filmi kim seyretmek ister? Filipinler’de Bataan Ölüm Yürüyüşü’nden başka ne oldu ki? Kim onu izlemek ister?” Genç kadın hiddetle ona baktı. Göstergelerin iğneleri türlü yönlere döndü.</p>

  <p class="block20">Rick kısa bir aradan sonra dikkatle devam etti. “Bir dağ kulübesi kiraladınız.”</p>

  <p class="block20"><span class="text6">“</span><span class="text8">Ja</span><i class="calibre3">,</i>” başını salladı. “Devam edin, bekliyorum.”</p>

  <p class="block20">“Hâlâ yeşil olan bir yerde.”</p>

  <p class="block20">“Özür dilerim. Bu kelimeyi hiç duymadım.”</p>

  <p class="block20">“Hâlâ ağaçların, otların olduğu bir yerde. Kulübenin içinde bir şömine var. Birileri duvarlara eski haritalar asmış. Currier ve Ives baskıları ve şöminenin üzerine ölü bir geyiğin kafası asılmış. Tamamıyla gelişmiş, boynuzlu bir erkek geyik. Orada olanlarla kulübenin dekorunun keyfini çıkarıyorsunuz ve...”</p>

  <p class="block20">“‘Currier’, ‘Ives’ ve ‘dekor’ kelimelerini anlamadım.” Genç kadın kelimelerin anlamlarını çözmeye çalışıyormuş gibi görünüyordu. “Bekleyin.” İçtenlikle elini kaldırdı. “Köpekteki pirinç gibi pirinçle beraber, Currier olduğunda Currier pirinci denir. Almanca’da <span class="text8">Curry</span> deriz.”</p>

  <p class="block20">Rick, Luba Luft’un yarattığı bu semantik karmaşanın bilerek belli bir amacı olup olmadığını anlayamadı. Kendi kendine düşünerek yeni bir soru denemeye karar verdi. Başka ne yapabilirdi ki? “Biriyle çıkıyorsun ve çıktığın adam evini göstermek istiyor. Oradayken...”</p>

  <p class="block20"><span class="text6">“</span><span class="text8">Oh nein!</span> Orada olmazdım. Bu cevaplaması kolay bir soru.”</p>

  <p class="block20">“Soru bu değil!”</p>

  <p class="block20">“Yanlış soruyu mu sordunuz? Evet, bu soruyu anladım. Neden yanlış olanı anlıyorum? Anlamam <span class="text8">gerekmiyor mu?</span>” Luba Luft sinirli bir şekilde yanağını ovuşturup yapışkanlı diski çıkardı. Disk yere düşüp makyaj masasının altına yuvarlandı. <span class="text6">“</span><span class="text8">Oh! Gott!</span><span class="text6">”</span> diyerek diski almak için masanın altına uzandığında bir yırtılma sesi duyuldu. Şaşalı kostümünün sesiydi.</p>

  <p class="block20">“Onu ben alırım.” Rick genç kadını kenara çekip diz üstü yere çöktü. Eliyle diske dokunana kadar masanın altını aradı.</p>

  <p class="block20">Kalktığında bir lazer tabancasıyla burun burunaydı.</p>

  <p class="block20">Luba Luft konuştuğunda sesi kesin ve resmiydi. “Sorularınız seksle ilgili olmaya başladı. Eninde sonunda bunun olacağını biliyordum. Sen Polis Teşkilatı’ndan değilsin. Sen cinsi sapıksın.”</p>

  <p class="block20">“Kimliğime bakabilirsiniz.” Rick paltosunun cebine uzandığında ellerinin tıpkı Polokov’la karşılaştığındaki gibi titremeye başladığını gördü.</p>

  <p class="block20">“Eğer denersen, seni öldürürüm.”</p>

  <p class="block20">“Nasılsa öldüreceksin.” Rick, Rachael Rosen ona katılana kadar bekleseydi durumunun ne olacağını merak etti, ama artık bu konu üzerinde daha fazla durmasının bir yararı yoktu.</p>

  <p class="block20">“Diğer sorularını da görelim.” Rick isteksizce soru kâğıtlarını uzattı. “‘Bir magazinde tamamen çırılçıplak bir kızın renkli, tam sayfa resmini görüyorsun.’ İşte bir tane daha. ‘Seninle evlenmeye söz veren bir adamdan hamile kalıyorsun. Adam bir başkasıyla ilişki kurup seni terk ediyor, ilişki kurduğu kadın en yakın arkadaşın, çocuğu aldırıyorsun.’ Soruların oldukça açık. Polisi arayacağım.” Lazer tabancasını ona doğru tutarak görüntülü telefondan santralı aradı. “Beni San Francisco Polis Teşkilatı’na bağlayın. Bir polise ihtiyacım var.”</p>

  <p class="block20">Rick rahat bir nefes aldı. “Yapılabilecek en mantıklı şeyi yapıyorsun.” Fakat Luba’nın bunu yapması Rick’e garip geldi. Niye onu hemen öldürmüyordu ki? Polisler geldiğinde hiçbir kaçış yolu kalmayacak ve her şey Rick’in istediği gibi gelişecekti.</p>

  <p class="block20">Rick, Luba’nın kendini gerçekten insan olduğuna inandırdığına karar verdi. Gerçeği bilmediği belli oluyordu.</p>

  <p class="block20">Luba’nın dikkatle lazer silahını üzerinden ayırmadığı birkaç dakikadan sonra, silahı ve yıldızıyla eski, mavi üniformalı, iriliğiyle koşulmuş boğaya benzeyen bir adam içeri girdi. Luba’ya doğru döndü. “Pekâlâ, o silahı indir.” Luba lazer silahını masaya koyunca adam şarjörün silahın üzerinde olup olmadığını kontrol etti. “Burada neler oluyor?” Luba’nın cevap vermesine fırsat tanımadan Rick’e döndü. “Sen kimsin?”</p>

  <p class="block20">Luba Luft cevapladı. “Soyunma odama geldi. Onu daha önce hiç görmemiştim. Anket yapma numarasıyla bana soru sormak istedi. Ben de kabul ettim ve bana müstehcen sorular sormaya başladı.”</p>

  <p class="block20">Koşulmuş boğa Rick’e dönüp elini uzattı. “Şu kimliğinizi bir görelim.”</p>

  <p class="block20">Rick kimliğini çıkarıp, uzattı. “Ben şubeyle çalışan bir ikramiye avcısıyım.”</p>

  <p class="block20">Adam Rick’in kimliğini inceledi. “Ben tüm ikramiye avcılarını tanırım. S.F. Polis Teşkilatı’ndan mısın?”</p>

  <p class="block20">“Evet. Müfettiş Harry Bryant için çalışıyorum. Dave Holden hastaneye kaldırılınca, onun listesini aldım.”</p>

  <p class="block20">“Daha önce de söylediğim gibi tüm avcıları tanırım ve senin ismini daha önce hiç duymadım.” Rick’e kimliğini geri verdi.</p>

  <p class="block20">“Müfettiş Bryant’ı arayın.”</p>

  <p class="block20">Rick o anda neler döndüğünü anladı. “Sen de bir androidsin. Tıpkı Bayan Luft gibi.” Görüntülü telefona gidip ahizeyi kaldırdı. “Şubeyi arayacağım.” Androidler onu durdurmadan ne kadar hareket edebileceğini merak ediyordu.</p>

  <p class="block20">Koşulmuş boğa Rick’e döndü. “Numara...”</p>

  <p class="block20">“Numarayı biliyorum.” Rick numarayı çevirdiğinde karşısına santral memuru çıktı. “Müfettiş Bryant’la görüşmek istiyorum.”</p>

  <p class="block20">“Kim arıyor acaba?”</p>

  <p class="block20">“Rick Deckard.” Rick beklemeye başladı. Bu arada Luba Luft ve boğa, Rick’i umursamadan konuşuyorlardı.</p>

  <p class="block20">Kısa bir süre sonra Harry Bryant’ın yüzü ekranda gözüktü. “Neler oluyor?”</p>

  <p class="block20">“Bir sorun var. Dave’in listesindekilerden biri telefon edip sözüm ona bir polis çağırdı. Ona kim olduğumu kanıtlayamıyorum. Bana şubenin bütün ikramiye avcılarını tanıdığını ama adımı daha önce hiç duymadığını söylüyor. Ayrıca senin adını da duymamış.”</p>

  <p class="block20">“Bırak onunla konuşayım.”</p>

  <p class="block20">Rick ahizeyi uzattı. “Müfettiş Bryant seninle konuşmak istiyor.” Koşulmuş boğa, Luft’a soru sormayı bırakıp telefonu aldı.</p>

  <p class="block20">“Memur Crams.” Kısa bir sessizlik oldu. “Alo?” Birkaç defa daha alo deyip Rick’e döndü. “Telefonda kimse yok, ayrıca ekranda da kimse yok.” Görüntü ekranını işaret etti. Ekran bomboştu.</p>

  <p class="block20">Rick ahizeyi tekrar alarak konuştu. “Bay Bryant?” dinleyerek bekledi. Cevap yoktu. “Tekrar arayacağım.” Telefonu kapayıp bir süre bekledikten sonra tekrar aradı. Telefon çalıyor ama kimse açmıyordu.</p>

  <p class="block20">Memur Crams ahizeyi Rick’in elinden aldı. “Bir de ben deneyeceğim. Yanlış numarayı çevirmiş olmalısınız. Numara 842...” Crams telefonu çevirdi.</p>

  <p class="block20">“Numarayı biliyorum.”</p>

  <p class="block20">“Memur Crams arıyor, şubede çalışan bir Müfettiş Bryant var mı?” Kısa bir sessizlik. “Peki ya Rick Deckard adında bir ikramiye avcısı?.. Emin misiniz?.. Evet, teşekkürler. Hayır, her şey kontrol altında.” Memur Crams telefonu kapatıp Rick’e döndü.</p>

  <p class="block20">“O hattaydı. Onunla konuştum. Sizinle konuşacağını söyledi. Telefonda bir arıza olmalı. Görmediniz mi? Bryant’ın yüzü ekranda bir göründü bir kayboldu.” Rick şaşkınlıktan sersemlemişti.</p>

  <p class="block20">“Elimde Bayan Luft’un ifadesi var, Deckard. Şimdi beraber Adalet Binası’na gidip seni rapor edeceğiz.”</p>

  <p class="block20">“Pekâlâ.” Rick, Luba Luft’a döndü. “Kısa bir süre sonra geri döneceğim. Test daha bitmedi.”</p>

  <p class="block20">Luba Luft, Memur Crams’e doğru konuştu. “O bir sapık. Tüylerimi ürpertiyor.”</p>

  <p class="block20">Crams, Luft’a sordu. “Hangi operayı sahneliyorsun?”</p>

  <p class="block20">Rick cevap verdi. “Sihirli Flüt.”</p>

  <p class="block20">Crams ona nefretle baktı. “Sana değil, Bayan Luft’a sordum.”</p>

  <p class="block20">“Adalet Binası’na gitmek için sabırsızlanıyorum. Bu işi orada çözümleriz.” Rick elinde evrak çantasıyla kapıya doğru yürüdü.</p>

  <p class="block20">“Önce üstünüzü aramalıyım.” Memur Crams rahatça Rick’in üstünü arayıp lazeriyle, tabancasını aldı. İkisini de inceleyip tabancanın ağzını kokladı. “Bu daha yeni kullanılmış.”</p>

  <p class="block20">“Daha demin bir andyi emekliye ayırdım. Kalıntıları hâlâ çatıdaki arabamın içinde.”</p>

  <p class="block20">“Pekâlâ, çıkıp bir bakalım.”</p>

  <p class="block20">Bayan Luft onları kapıya kadar takip etti. “Tekrar geri gelmeyecek, değil mi memur bey? O çok garip biri. Ondan korkuyorum.”</p>

  <p class="block20">“Eğer gerçekten arabasında bir ceset varsa, geri gelmeyeceğine emin olabilirsiniz.” Crams, Rick’i ileri doğru itti. İkisi asansörle Opera Binası’nın çatısına çıktılar.</p>

  <p class="block20">Memur Crams, Rick’in arabasının kapısını açıp sessizce Polokov’un cesedini inceledi.</p>

  <p class="block20">“Bir android. Onu avlamak için gönderildim. Az kalsın beni haklıyordu.”</p>

  <p class="block20">“Adalet Binası’nda ifadeni alacaklar.” Rick’i park edilmiş polis arabasına götürüp birinin Polokov’u alması için telefon etti. “Tamam, Deckard, yola çıkabiliriz.”</p>

  <p class="block20">Devriye arabası havalanıp güneye doğru yöneldi.</p>

  <p class="block20">Ama bir terslik vardı. Yanlış yöne doğru gidiyorlardı. “Adalet Binası kuzeyde, Lombard Caddesi’nde.”</p>

  <p class="block20">“O eski bina. Yenisi Mission’da. Eski bina yıkıntı halinde. Yıllardır kimse orayı kullanmıyor. En son suç kaydından bu yana o kadar uzun zaman geçti mi gerçekten?”</p>

  <p class="block20">“Beni Lombard Caddesi’ne götür.” Rick neler olup bittiğini anlıyordu. Androidler bunu beraber çalışarak başarmışlardı. Yolculuğu sağ bitiremeyecekti. Bu onun sonuydu; tıpkı Dave’in kıl payı kurtulduğu ama sonunda onun da başına gelecek olan son gibi.</p>

  <p class="block20">“Kız gerçekten güzel. Yani o kostümün içinde vücut hatları belli olmuyor ama yine de hiç fena sayılmaz.”</p>

  <p class="block20">“Android olduğunu itiraf et.”</p>

  <p class="block20">“Neden? Ben android değilim ki. Sen etrafta dolanıp insanları öldürüyor, sonra da kendi kendine onların android olduklarını mı söylüyorsun? Bayan Luft’un neden korktuğunu şimdi anlıyorum. Bizi araması onun için iyi olmuş.”</p>

  <p class="block20">“O zaman beni Lombard’daki Adalet Binası’na götür.”</p>

  <p class="block20">“Daha önce söylediğim gibi...”</p>

  <p class="block20">“Sadece birkaç dakika sürer. Orayı görmek istiyorum. Her gün oraya işe gidiyorum. Söylediğiniz gibi yıllar önce terk edilip terk edilmediğini görmek istiyorum.”</p>

  <p class="block20">Memur Crams duygusuzca gülümseyerek güneye doğru gitmeye devam etti. “Belki de sen sahte hafızası olan bir androidsin. Bunu hiç düşünmüş müydün?”</p>

  <p class="block20">Rick yenilgiyi kabullenip arkasına yaslandı ve çaresizce olacakları beklemeye başladı.</p>

  <p class="block20">Fakat birini öldürdüm, diye düşündü. Polokov’u öldürdüm. Dave de iki tanesini halletti.</p>

  <p class="block20">Mission’un üzerinde dolanan Crams’in arabası iniş hazırlıklarına başlamıştı.</p>

  <p class="block20"><br class="calibre1" /></p>
</body>
</html>
