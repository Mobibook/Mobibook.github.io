<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BÖLÜM 13</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18" id="calibre_pb_35"><span class="text7">BÖLÜM 13</span></p>

  <p class="block23" id="calibre_pb_36">JOHN R. ISIDORE yayından fırlamış ok gibi gökyüzünde süzülerek işten eve dönüyordu. Acaba hâlâ orada mı, diye kendi kendine sordu. Kipple kaplı dairesinde oturup Buster’ı seyrederken, Isidore da dâhil, birinin, koridorda yürüdüğünü hayal edip korkuyla titriyor muydu?</p>

  <p class="block22">Daha önce karaborsa mal satan markete uğramıştı. Yanındaki koltuktaki soya fasulyesi unundan yapılma beyaz kek, dolgun şeftaliler, güzel kokulu yumuşak peynir araba hızlanıp yavaşladıkça ileri geri gidip geliyordu. Gergin olduğundan arabayı iyi kullanamıyordu. Sözüm ona tamir edilmiş arabası eskisi gibi sesler çıkarıyordu.</p>

  <p class="block22">Şeftali ve peynirin kokusu arabayı sarmıştı ve burnu bu kokulardan dolayı bayram yapıyordu. Bu az bulunan yiyecekleri alabilmek için Bay Sloat’tan iki haftalık maaşını önceden istemişti. Bunlara ek olarak koltuğunun altında bir şişe Chablis şarabı kırılmayacak şekilde duruyordu. Şarabı Amerika Bankası’ndaki bir kasada saklamış ve ne kadar fazla para önerirlerse önersinler onu asla satmamıştı. Tek nedeni belki bir gün bir kızın gelme olasılığıydı. Şimdiye kadar bu gerçekleşmemişti.</p>

  <p class="block22" id="calibre_pb_37">Apartman binasının çöp dolu ölü çatısı her zamanki gibi içini karartmıştı. Arabasından asansöre geçerken çevresindeki görüntüyü bir kenara bırakıp taşıdığı kıymetli yükle, şişeye yoğunlaştı ve hiçbir şeye takılıp düşmemeye özen gösterdi. Popo üstü bir düşüş ekonomik bir felaketle sonuçlanabilirdi. Asansör gıcırdayarak geldiğinde John kendi katının değil, yeni komşusunun yaşadığı katın düğmesine bastı. Şimdiyse kalbi göğsünde parçalara ayrılacakmış gibi çarparak Pris Stratton’un kapısında durmuş, şarap şişesinin ağzıyla yavaşça kapıya vuruyordu.</p>

  <p class="block22">“Kim var orada?” Pris’in sesi arada kapı olduğu için hafif boğuk ama anlaşılır çıkıyordu. Sesinin tonu korku dolu ama aynı zamanda bıçak kadar keskindi.</p>

  <p class="block22">John, Bay Sloat’un görüntülü telefonuyla görüşmenin yarattığı kendine güvenle karşılık verdiğinde sesi canlıydı. “Ben J.R. Isidore. Burada beraber akşam yemeği yapabilecek kadar malzeme var.”</p>

  <p class="block22">Kapı aralandığında Pris ışıksız odadan loş hole doğru bakıyordu. “Sesin değişik geliyor. Sanki aniden büyümüşsün gibi.”</p>

  <p class="block22">“Bugün çalışma saatlerimde uğraşmam gereken rutin işler oldu. Eğer beni i-i-i-içeri alırsan...”</p>

  <p class="block22">“Onları bana anlatacaksın.” Pris kapıyı onun girebileceği kadar aralamıştı ve taşıdıklarını görünce hafif bir çığlık attı. Yüzü ele avuca sığmaz bir canlılıkla parıldıyordu. Ama aniden bu sevincin yerini öldürücü acılıkta bir bakış aldı. Sevinç uçup gitmişti.</p>

  <p class="block22">John paketleri ve şişeyi mutfağa götürdükten sonra aceleyle geri döndü. “Sorun nedir?”</p>

  <p class="block22">Pris ifadesizce cevap verdi. “Bunları yiyemem.”</p>

  <p class="block22">“Neden?”</p>

  <p class="block22">Pris ellerini oldukça eski moda, ağır görünüşlü eteğinin ceplerine sokarak omuz silkti ve öylesine yürüdü. “Oh... günün birinde sana söylerim.” Hafifçe gözlerini kaldırdı. “Yine de çok düşüncelisin. Şimdi gitmen gerekiyor, kimseyi görmek istemiyorum.” Müphem bir şekilde kapıya doğru ilerlediğinde sanki enerjisinin tümü tükenmiş ve küçülmüş gibi gözüküyordu.</p>

  <p class="block22">“Senin sorununun ne olduğunu biliyorum.”</p>

  <p class="block22">“Öyle mi?” Pris hole bakan kapıyı açtığında sesi daha da duygusuz, kayıtsızdı ve bomboş çıktı.</p>

  <p class="block22">“Hiç arkadaşın yok. Bu sabahkinden çok daha kötü durumdasın, çünkü...”</p>

  <p class="block22">“Benim arkadaşlarım var.” Aniden sesi eski otoritesine kovuşmuş ve hissedilir derecede güçlenmişti. “Ya da vardı. Yedi tane. Başlangıçta bu kadardılar, ikramiye avcıları işe başlamadan önce. Yani bazıları, belki de hepsi öldü.” Pris pencereye doğru yürüyüp karanlığa ve bu karanlığın içinde orada burada parıldayan birkaç ışığa gözlerini dikti. “Geriye kalan tek kişi ben olabilirim. Yani belki de sen haklısındır.”</p>

  <p class="block22">“İkramiye avcısı nedir?”</p>

  <p class="block22">“Doğru ya, siz insanların bunu bilmemesi gerekiyor. İkramiye avcısı elinde avlarının listesiyle dolaşan profesyonel bir katildir. Her öldürdüğü kişi için 1000 dolar civarında bir para alır. Genellikle şehirle bir kontratı olduğundan belli bir maaşı da vardır. Fakat bu maaşı çok çalışsın diye az tutarlar.”</p>

  <p class="block22">“Bundan emin misin?”</p>

  <p class="block22">“Evet. Yani öldürmesi için bir teşvik olup olmadığını mı soruyorsun? Evet var. İkramiye avcısı öldürmekten zevk alır.”</p>

  <p class="block22">“Bence yanılıyorsun.” John hayatında hiç böyle bir şey duymamıştı. ‘Arkadaş Canlısı Buster’ bile bundan bahsetmemişti. “Bu, günümüz Mercer ahlakına aykırı. Her yaşam birdir. Shakespeare’in eskiden dediği gibi; ‘hiçbir insan bir ada gibi yalnız değildir.’”</p>

  <p class="block22">“John Donne.”</p>

  <p class="block22">“Bu duyduğum en korkunç şey. Polisi arayamaz mısın?”</p>

  <p class="block22">“Hayır.”</p>

  <p class="block20"><span class="text6">“Ve</span> <span class="text8">senin</span> <span class="text6">peşindeler? Buraya gelip</span> <span class="text8">seni</span> <span class="text6">öldürecekler mi?” John kızın niye gizliliğe önem verdiğini şimdi anlıyordu. “Korkmana ve kimseyi görmek istememene şaşmamalı.” Ama bu hayal olmalı, diye düşündü. O, birinin onu öldüreceğine inanan psikolojik sorunları olan biri. Belki de bunun nedeni tozun beyne zarar vermesiydi. Belki o da özeldi. “Onları önce ben öldürürüm.”</span></p>

  <p class="block22">“Neyle?” Pris belirsizce gülümsediğinde düzgün, beyaz dişleri gözüktü.</p>

  <p class="block22">“Lazer tabancası taşıma izni alırım. Burada kimseler olmadığı için izin almak daha kolay. Polis de olmadığından kendi kendini korumak zorundasın.”</p>

  <p class="block22">“Peki ya sen işteyken?”</p>

  <p class="block22">“İşten izin alırım!”</p>

  <p class="block22">“Çok iyisin J.R. Isidore ama eğer polis diğerlerini; Max Polokov’u, Garland ve Luba’yı, Hasking ve Roy Baty’i...” Konuşmayı kesti. “Roy ve Irmgard Baty... Eğer onlar öldüyse zaten bunun önemi kalmaz. Onlar benim... Onlar benim en iyi arkadaşlarım. Onlardan niye haber alamıyorum sanki?” Pris kızgınlıkla küfretti.</p>

  <p class="block22">John mutfağa gitti ve tozlu, çoktandır kullanılmamış bardak ve tabakları çıkarıp sıcak suyla yıkamaya başladı. Bir süre sonra Pris de gelip masaya oturdu. John, Chablis’i açarak şeftalileri, peynirleri paylaştırdı.</p>

  <p class="block22">“Peynirin yanındaki şu beyaz şey de ne?”</p>

  <p class="block22">“Soya fasulyesinin unundan yapılır. İsterdim ki...” Kızarak sustu. “Eskiden sığır etinden yapılmış sosla yerlermiş.”</p>

  <p class="block22">“Bu androidlerin yaptığı tür bir hata. Bizi bu hatalar ele veriyor.” Pris, John’un yanına gelip arkadan beline sarıldı. “Şeftaliyi deneyeceğim.” Uzun parmaklarıyla, büyük bir dikkatle bir dilim şeftali aldı ve ağlamaya başladı. Soğuk gözyaşları yanaklarından süzülüp göğsüne dökülüyordu. John ne yapacağını bilemediğinden yiyecekleri paylaştırmaya devam etti. Pris kızgınlıkla konuştu. “Allah kahretsin.” John’un yanından ayrılıp yavaş ölçülü adımlarla odada dolaşmaya başladı. “Biz Mars’ta yaşıyorduk. Androidleri tanımamın sebebi bu.” Sesinin titremesine rağmen devam etti. Sonunda konuşacak birini bulmanın onun için çok şey ifade ettiği belliydi.</p>

  <p class="block22">John devam etti. “Ve dünyada tek tanıdıkların o androidler.”</p>

  <p class="block22">“Yolculuk başlamadan önce birbirimizi tanıyorduk. Roy Baty ve Irmgard, New York’ta bir eczane işletiyorlardı. Roy eczacıydı. Irmgard ise güzellik uzmanı. Kremler ve yağlarla uğraşırdı. Mars’ta cilt için pek çok ilaç alınıyor.” Pris bir süre duraksadı. “Roy’dan bir sürü ilaç satın alırdım. Onlara ihtiyacım vardı çünkü, her neyse orası korkunç bir yer. Burası -şiddetle tüm odayı, apartmanı kapsayan bir el hareketi yaptı- yanında hiç kalır. Sen benim yalnız olduğum için acı çektiğimi sanıyorsun. Mars yalnızlıklar beldesidir. Buradan daha da beter bir yalnızlık.”</p>

  <p class="block22">“Androidlerle arkadaşlık etmiyor musun? Bir reklam görmüştüm.” John oturarak yemeye başladı. Pris de ifadesizce şarabını yudumluyordu. “Androidlerin yardımcı olduğunu duymuştum.”</p>

  <p class="block22">“Androidler de yalnızlar.”</p>

  <p class="block22">“Şarap hoşuna gitti mi?”</p>

  <p class="block22">“Çok güzel.”</p>

  <p class="block22">“Bu üç yıldır gördüğüm tek şişe.”</p>

  <p class="block22">“Biz geri geldik, çünkü kimse orada yaşamak zorunda olmamalı. Orası yaşamak için yaratılmamış. En azından önümüzdeki birkaç milyar yıl içinde. Öyle eski ki. O korkunç yaşlılığı taşlarda bile hissedebiliyorsun. Her neyse, ilk önceleri Roy’dan ilaç alıyordum, sanki o yeni sentetik ağrı gidericiler, yatıştırıcılar için yaşıyor gibiydim. Sonra o zamanlar pul dükkânı olan Horst Hartman’la tanıştım. O kadar çok boş zamanın oluyor ki, mutlaka bir hobin olması lazım, zamanı doldurabileceğin bir şey. Horst benim kolonileşme öncesiyle ilgilenmemi sağladı.”</p>

  <p class="block22">“Eski kitapları mı kastediyorsun?”</p>

  <p class="block22">“Uzayda yolculuk yapılmadan önce yazılmış, uzay yolculuklarıyla ilgili kitaplar.”</p>

  <p class="block22">“Uzay yolculuğu daha yapılmadan bunun üzerine bir hikâye nasıl...”</p>

  <p class="block22">“Yazarlar uyduruyorlardı.”</p>

  <p class="block22">“Neye dayanarak?”</p>

  <p class="block22">“Hayal gücüne. Pek çok kez yanıldılar. Örneğin, Venüs’ün kocaman bir orman cenneti olduğunu ve oradaki kadınların parıldayan göğüs zırhıyla dolaştıklarını yazmışlar.” Pris, John’u inceledi. “Bu ilgini çekiyor mu? Uzun sarı saçlı ve göğüslerinde kavun büyüklüğünde zırh olan kadınlar.”</p>

  <p class="block22">“Hayır.”</p>

  <p class="block22">“Irmgard sarışın, fakat ufak tefektir. Her neyse, kolonileşme öncesinden kalan dergileri, kitapları, filmleri Mars’a gizlice sokarak bir servet kazanabilirsin. Hiçbir şey şehirler, büyük endüstriyel yatırımlar ve gerçekten başarılı olmuş bir kolonileşme hakkında yazılanları okumak kadar heyecan verici olamaz. Nasıl olmuş olabileceğini tahmin edebilirsin. Mars’ın nasıl olması gerektiğini de. Kanallar.”</p>

  <p class="block22">“Kanallar mı?” John bu konuda bir şeyler okuduğunu hayal meyal hatırlıyordu. Mars’ta eskiden kanallara inanırlardı.</p>

  <p class="block22">“Gezegeni boydan boya dolaşan kanallar ve diğer dünyalardan gelen sonsuz bilgelikte yaratıklar. Bizim zamanımızda, bazen daha da ileriki bir gelecekte radyoaktif tozun olmadığı bir dünyada geçen hikâyeler.”</p>

  <p class="block22">“Bence bu, insanı daha da kötü hissettirir.”</p>

  <p class="block22">“Hayır, hissettirmez,” dedi Pris, ters ters.</p>

  <p class="block22">“Şu hikâyelerden, yazılardan hiç yanında getirdin mi?”</p>

  <p class="block22">“Burada değersizler. O delilik dünyada hiç yaşanmadı. Zaten burada kütüphanelerde istemediğin kadar yazı var. Biz de zaten onları buradan çalıp otoroketle Mars’a yolluyoruz. Gece dolanırken birden bir ışık görüyorsun. Sonra bir roket parçalanıyor ve kolonileşme öncesinde yazılmış magazinler etrafa yağıveriyor. Hepsi bir servet değerinde, fakat tabii ki onları satmadan önce kendin okuyorsun.” Pris konuya ısınmış görünüyordu. “Her şey...”</p>

  <p class="block22">Hol kapısına vurulmuştu.</p>

  <p class="block22">Yüzü kül rengine dönen Pris fısıldadı. “Bir yere gidemem. Ses çıkarmadan otur.” Kapıyı dinlemeye başladı. Konuştuğunda sesi neredeyse duyulmayacak kadar hafifti. “Acaba kapı kilitli mi? Tanrım, inşallah kilitlidir.”</p>

  <p class="block22">Pris güçlü ve vahşi gözlerini John’a yalvarırcasına dikmiş, sanki bunu gerçek kılması için ona dua ediyordu.</p>

  <p class="block22">Uzaktan gelen bir ses aniden konuştu. “Pris, orada mısın?” Bir erkek sesiydi. “Biz Roy ve Irmgard. Kartını aldık.”</p>

  <p class="block22">Pris ayağa kalkıp yatak odasında kayboldu. Geriye döndüğünde elinde bir kalem ve kâğıt parçası vardı. Tekrar oturup hızla yazdı.</p>

  <p class="block22">SEN KAPIYA GİT.</p>

  <p class="block22">Isidore tedirginlikle kalemi alıp karşılık verdi.</p>

  <p class="block22">NE DİYECEĞİM?</p>

  <p class="block22">Pris kızgındı:</p>

  <p class="block22">GERÇEKTEN ONLAR MI, BAK.</p>

  <p class="block22">Isidore ayağa kalkıp asık bir yüzle oturma odasına doğru yürüdü. Gerçekten onlar olup olmadığını nasıl bileceğim, diye kendi kendine sorarak kapıyı açtı.</p>

  <p class="block22">Kapının önünde Greta Garbo güzelliğinde mavi gözlü, sarı saçlı, ufak tefek bir kadın; zeki bakışlı, ama yassı, Moğol yüzüyle vahşi görünümlü iri yarı bir adam duruyordu. Kadın, gösterişli bir palto, yüksek topuklu parlak botlar, incecik bir pantolon giymişti. Adamın üzerindeyse ona sanki kasıtlı bir kabalık havası veren, buruşmuş bir tişört ve lekeli bir pantolon vardı. Adam, Isidore’a gülümsedi ama küçük, parlak gözleri şekillerini bozmadılar.</p>

  <p class="block22">“Biz birini arıyoruz...” Konuşmaya başlayan ufak tefek, sarı saçlı kadın Isidore’un gerisine baktığında yüzü sevinçten parıldadı ve John’u hızla kenara itip içeri daldı. “Pris! Nasılsın!” Isidore döndüğünde iki kadın kucaklaşıyordu. Kenara çekildiğinde yüzünde yine o çarpık, anlamsız gülümsemeyle iri yapılı Roy içeri girdi.</p>

  <p class="block22"><br class="calibre1" /></p>
</body>
</html>
