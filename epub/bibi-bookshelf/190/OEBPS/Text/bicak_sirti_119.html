<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BÖLÜM 19</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18" id="calibre_pb_48"><span class="text7">BÖLÜM 19</span></p>

  <p class="block25">JOHN ISIDORE aşağıya bakınca ellerinin empati kutusunun kollarını kavradığını gördü. Ağzı açık ellerine bakarken dairenin ışıklarının söndüğünü fark etti. Mutfakta, Pris’in masa lambasını kapatmak için aceleyle hareket edişini görebiliyordu.</p>

  <p class="block26">“Beni dinle J.R.” Irmgard kulağına sert bir sesle fısıldarken tırnaklarını da büyük bir güçle Isidore’un omzuna geçirmişti. Irmgard ne yaptığının farkında değilmiş gibi görünüyordu. Yüzü, dışarıdan vuran loş gece ışığının altında, eğri büğrü ve bulanık görünüyordu. Korku çanağına dönüşmüş yüzünde gözleri kapaklarını yitirmiş, içlerine çökmüş, ufalmışlardı. Fısıltıyla, “Gitmelisin,” dedi. “Kapıyı çalarsa sen açacaksın. Ona kimliğini gösterip buranın senin dairen olduğunu ve içeride senden başka kimsenin olmadığını söylemelisin. Ayrıca arama emrini istemeyi de unutma.”</p>

  <p class="block26">Pris gerilmiş vücuduyla öbür yanında duruyordu. “Onu içeri alma J.R. Onu durdurabilecek her şeyi söyle ve yap. Bir ikramiye avcısının ne yapabileceğini biliyor musun? Bize yapabileceklerini anlıyor musun?”</p>

  <p class="block26">Isidore iki dişi androidden uzaklaşıp karanlıkta kapının kolunu buldu. Dışardaki holü her zamanki gibi hissetti: Boş ve cansız.</p>

  <p class="block26">“Bir şey duyuyor musun?” Roy Baty yakınına eğildiğinde Isidore onun gerilmiş vücudundan dışarı sızıp, adeta bir sis perdesi oluşturan korkunun kokusunu içine çekti. “Dışarı çıkıp bir bak.”</p>

  <p class="block26">Isidore kapıyı açıp belli belirsiz seçilen hole baktı. Tozun ağırlığına rağmen buradaki havanın yine de bir temizliği vardı. Elinde hâlâ Mercer’in verdiği örümceği tutuyordu. Bu Pris’in bacaklarını kestiği örümcek miydi, bilmiyordu. Büyük bir olasılıkla değildi; Isidore bunu hiçbir zaman öğrenemeyecekti. Ama örümcek canlıydı ve Isidore’un kapalı avucunun içinde çoğu örümceğin ufak çeneleriyle insan derisini delemediği gibi onu ısırmadan dolanıyordu.</p>

  <p class="block26">Isidore holün sonuna ulaşıp merdivenleri indiğinde, bir zamanlar bahçeye uzanan patikaya vardı. Bahçe savaş sırasında yok olmuş, patikaysa binbir parçaya bölünmüştü. Fakat Isidore ona yabancı olmayan bu yolda ilerlerken kendini iyi hissetti. Binanın çevresini dolanarak civardaki tek yeşilliğin bulunduğu bölgeye geldi. Burası üstü tozla kaplanmış, solgun yabani otlarla dolu bir yerdi. Isidore örümceği yere bırakıp uzaklaşmasını seyretti. İşte bu kadar, diye düşündü ve doğruldu.</p>

  <p class="block26">Bir el fenerinin ışığıyla, otların yarı ölü sapları çıplak ve tehditkâr bir havaya büründü. Isidore testere dilli yapraklardan birinin üzerinde duran örümceği gördü. En azından o kendini kurtarmıştı.</p>

  <p class="block26">El fenerini tutan adam Isidore’a sordu. “Ne yaptın?”</p>

  <p class="block26">“Bir örümceği yere bıraktım.” Isidore adamın, sarı ışığın altında iyice büyük gözüken örümceği nasıl göremediğini merak etti. “Böylece buradan kaçabilecek.”</p>

  <p class="block26">“Neden onu dairene götürmedin? Onu bir kavanozun içinde tutmalısın. Sidney’in Ocak kataloğuna göre örümceklerin perakende fiyatı %10 artmış. Onun için 100 dolar kadar bir para alabilirdin.”</p>

  <p class="block26">“Eğer örümceği yukarı götürürsem, o yine bacaklarını kesecek. Ne yaptığını görmek için birer birer keser.”</p>

  <p class="block26">“Bunu androidler yapar.” Adam paltosunu karıştırıp çıkardığı şeyi açtıktan sonra Isidore’a uzattı.</p>

  <p class="block26">Düzensiz ışığın altında ikramiye avcısı orta boyda görünüyordu. Etkileyici bir özelliği yoktu. Yüzü büroda çalışan kâtiplerinki gibi yuvarlak, tüysüz ve pürüzsüzdü. Hiç de Isidore’un beklediği gibi yarı-tanrısal bir görünüm sergilemiyordu.</p>

  <p class="block26">“Ben San Francisco polis teşkilatından Deckard. Rick Deckard.” Adam Isidore’a uzattığı kimliğini tekrar paltosunun cebine soktu. “Üçü de yukarıda mı?”</p>

  <p class="block26">“Şey, aslında ben onları koruyorum. İkisi kadın. O üçü grubun sonuncuları. Diğerleri ölmüş. Arkadaş Canlısı Buster’ı seyredebilmeleri için Pris’in televizyonunu onun dairesinden benim daireme çıkardım. Buster, Mercer’in aslında var olmadığını kanıtladı.” Isidore ikramiye avcısının duymamış gibi göründüğü böylesine önemli bir haberi bilmenin heyecanını hissetti.</p>

  <p class="block26">“Haydi, yukarıya çıkalım,” diyen Rick lazer tabancasını kararsızca Isidore’a doğrulttuktan sonra kararsızca tabancayı indirdi. “Sen bir ‘özel’sin, değil mi? Bir tavukkafalı?”</p>

  <p class="block26">“Fakat benim bir işim var. Ben... ben bir kamyonet kullanıyorum, şey...” Isidore dehşetle hastanenin adını unuttuğunu fark etti. “Bir hayvan hastanesi... Van Ness Hayvan Hastanesi. Sahibinin a-a-adıysa Hannibal Sloat.”</p>

  <p class="block26">“Beni yukarıya çıkarıp hangi dairede olduklarını gösterir misin? Burada binden fazla daire var. Bana zaman kazandırabilirsin.” Rick’in sesi yorgundu.</p>

  <p class="block26">“Onları öldürürsen bir daha Mercer’le birleşemezsin.”</p>

  <p class="block26">“Beni yukarıya götürmeyecek misin? Bana sadece bulundukları katı söyle. Daireyi ben bulurum.”</p>

  <p class="block26">“Hayır.”</p>

  <p class="block26">“Federal yasalara göre...” Deckard başladığı cümleyi bitirmedi. Soruşturmayı bıraktı. “İyi geceler,” diyerek fenerinin aydınlattığı geniş sarı patikadan ilerleyip binaya girdi.</p>

  <p class="block26"><br /></p>

  <p class="block26"><br /></p>

  <p class="block27"></p>

  <p class="block27"></p>

  <p class="block25">Binanın içinde Deckard el fenerini söndürüp koridorda sıralanmış lambaların loş ışığında ilerledi. Tavukkafa, Rick daha hiçbir şey söylemeden onların android olduklarını biliyordu, fakat durumu anlamıyordu. Ama kim tam manasıyla anlıyordu ki zaten? Ben anlıyor muyum, diye düşündü. <i class="calibre3">Anlıyor muydum?</i> İçlerinden biri Rachael’ın ikiziydi ve belki de ‘özel’ onunla yaşamıştı. Rick, bundan hoşlandı mı acaba, diye düşündü. Belki de ‘özel’in örümceği kaçırdığı kız da oydu. Sonra geri dönüp o örümceği alabilirdi. Daha önce hiç yaşayan vahşi bir hayvan bulmamıştı. Yerde seğirten canlı bir yaratığı seyretmek inanılmaz bir tecrübe olmalıydı. Rick belki de bir gün bu, o tavukkafanın başına geldiği gibi benim de başıma gelir, diye düşündü.</p>

  <p class="block26">Rick arabasından getirdiği radar göstergeli dinleme cihazını kurdu. Holün sessizliğinde ekranda bir kıpırdama olmamıştı. Bu katta değiller, dedi kendi kendine. Dikey düzlemi taradığında çok hafif bir sinyal aldı. Yukarıdaydılar. Rick aletlerini toparlayıp merdivenleri tırmandı.</p>

  <p class="block26">Gölgelerin arasında bir şekil duruyordu.</p>

  <p class="block26">“Eğer kımıldarsan seni emekli ederim.” Belli ki erkek olan Rick’i bekliyordu. Kaskatı parmaklarının arasındaki lazer tabancasının sertliğini hissetti, fakat onu kaldırıp nişan alamıyordu. İlk yakalanan o olmuştu. Hem de çok çabuk.</p>

  <p class="block26">“Ben bir android değilim. Adım Mercer.” Işığa çıkmıştı. “Bay Isidore yüzünden buradayım. Elinde örümcek olan ‘özel’ adam, onunla az önce tanıştın.”</p>

  <p class="block26">“Tavukkafanın söylediği gibi birkaç dakika sonra yapacaklarım yüzünden Mercerizm’den dışlanacak mıyım?”</p>

  <p class="block26">“Bay Isidore kendi adına konuşuyordu. Benim adıma değil. Yapılması gereken yapılmalı. Bunu daha önce de söylemiştim.” Kollarını kaldırıp Rick’in arkasında kalan merdivenleri işaret etti. “Androidlerden birinin dairede değil, senin arkanda olduğunu söylemek için geldim. Üçlünün en zorlusu o olacak ve ilk önce onu emekli etmelisin.” Yaşlı adamın hışırtılı sesi birden güç kazandı. “Çabuk olun Bay Deckard. <i class="calibre3">Merdivenlerde.</i>”</p>

  <p class="block26">Rick elinde lazer tabancasıyla aniden dönüp çömeldi ve merdivenlere doğru nişan aldı. Merdivenlerden ona doğru ilerleyen kadını tanıyordu. Lazer tabancasını indirdi. “Rachael,” Rick şaşkındı. Rachael onu kendi hava otosuyla buraya kadar izlemiş miydi? Ama neden? “Seattle’a geri dön ve beni yalnız bırak. Mercer bunu yapmam gerektiğini söylüyor.” Rick birden karşısındakinin gerçekten Rachael’a benzemediğini fark etti.</p>

  <p class="block26">“Birbirimize çok şey ifade ediyoruz.” Android, Rick’i sımsıkı kavramak istermişçesine kollarını uzatmış yaklaşıyordu. Giysiler yanlıştı, fakat gözler... Bunlardan daha yüzlerce, binlerce olabilirdi. Hepsinin adları farklıydı belki ama hepsi Rachael, üreticinin diğerlerini korumak için kullandığı prototip. Android yalvarırcasına Rick’e doğru atıldığında Rick ateş etti, android patladı ve parçaları etrafta uçtu. Rick yüzünü kapattı, sonra tekrar baktı. Androidin taşıdığı lazerin uzağa, merdivenlere yuvarlandığını gördü. Metal lazer aşağıya düştü. Basamak basamak düşerken çıkardığı ses yankılandı, azaldı ve yavaşladı. Mercer bunun en zorlusu olduğunu söylemişti. Rick dönüp Mercer’i aradı ama yaşlı adam ortadan yok olmuştu. Ölene kadar beni Rachael Rosen’larla izleyebilirler, diye düşündü. Ya da tip kullanım dışı olana dek hangisi önce gelirse. Şimdi diğer ikisi. Mercer’in söylediğine göre biri dairenin dışındaydı. Rick yaşlı adamın ona yardım edip, onu koruduğunu fark etti. Eğer Mercer beni uyarmamış olsaydı şu anda ölmüş olurdum, diye düşündü. Geri kalanı ben halledebilirim. En zor olanı buydu ve o android de bunun farkındaydı. Ama her şey bitti. Bir saniye içinde asla yapamayacağımı sandığım bir şeyi yaptım. Batyleri standart işlemleri kullanarak avlayabilirim. Beni zorlayabilirler ama hiçbir şey az önce yaptığımdan daha zor olamaz.</p>

  <p class="block26">Ama binanın başka bir yerinde Batyler onu bekliyor ve olanları biliyorlardı. Burada yaptığını algılıyorlardı. Büyük bir olasılıkla bu noktada korkuyorlardı. Ona yönelttikleri Pris bunun bir kanıtıydı. Eğer Mercer olmasaydı planları işe yarayacaktı. Şimdiyse sonları gelmişti.</p>

  <p class="block26">Bunu çabuk halletmeliyim, diye düşünerek holde ilerledi. O sırada yanında taşıdığı aygıt sinyal vermeye başlamıştı. Rick dairelerini bulmuştu. Artık gerek duymadığı aygıtını bir kenara fırlatıp dairenin kapısına vurdu.</p>

  <p class="block26">İçeriden bir erkek sesi duyuldu. “Kim o?”</p>

  <p class="block26">“Ben Isidore. Beni içeri alın, çünkü sizi koruyorum ve i-i-ikiniz kadınsınız.”</p>

  <p class="block26">“Kapıyı açmıyoruz.” Bu sefer konuşan bir kadındı.</p>

  <p class="block26">“Pris’in televizyonunda Arkadaş Canlısı Buster’ı seyretmek istiyorum. Mercer’in gerçekte var olmadığını kanıtladıktan sonra onu izlemek çok önemli. Ben Van Ness Hastanesi’nin kamyonetini kullanıyorum. Sahibiyse Hannibal S-S-Sloat.” Rick kekelemeye devam etti. “Ka-ka-pıyı açacak mı-mısınız? Burası benim dairem.” Rick bekledi, kapı açıldığında karanlığın içinde belli belirsiz iki şekil duruyordu.</p>

  <p class="block26">Kadın konuştu. “Testleri uygulamanız gerek.”</p>

  <p class="block26">“Artık çok geç,” dedi Rick. Uzun boylu şekil kapıyı kapatıp elektronik bir aleti çalıştırmaya çabaladı. “Hayır, içeri girmek zorundayım.” Rick, Roy Baty’nin bir kez ateş etmesine izin verdi. “Şimdi kanuni olarak suçlusun. Bana ateş etmek yerine size Voigt-Kampff testini uygulamam için beni zorlamalıydın. Ama artık bunun bir önemi yok.” Roy Baty bir kez daha Rick’e ateş edip ıskalayınca silahı atıp dairenin içine doğru kaçtı.</p>

  <p class="block26">Bayan Baty, “Pris seni neden öldüremedi?” diye sordu.</p>

  <p class="block26">“Pris diye biri yok. Yalnızca bir sürü Rachael Rosen var.” Rick, Irmgard Baty’nin elindeki lazer tabancasını fark etti. Roy Baty lazeri Irmgard’a vererek onu tuzağa düşürmeye çalışmıştı. Rick onu izlerken karısı Rick’e arkadan ateş edecekti. Rick, “Üzgünüm, Bayan Baty,” diyerek ateş etti.</p>

  <p class="block26">Diğer odada Roy Baty ıstırap dolu bir çığlık attı.</p>

  <p class="block26">“Pekâlâ, onu sevmiştin. Ben de Rachael’ı sevmiştim. O tavukkafa da diğer Rachael’ı sevmişti.” Rick, Roy Baty’e ateş etti. Ceset çırpındı, sanki fazla doldurulmuş kırılgan varlıklardan oluşmuş bir yığın gibi devrildi. Mutfak masasına çarptı, tabaklar ve kap kacak vücutla birlikte yere düştü. Refleks devreleri vücudu oynatmaya ve titretmeye devam etti ama Baty ölmüştü. Rick her iki cesedi de görmezden geldi. Sonuncusunu da avladım, diye düşündü. Tam altı tane, üstelik bir günde. Bu bir rekor. Şimdi her şey bitti. Iran’a ve keçime geri dönebilirim ve hayatımızda ilk defa yeteri kadar paramız olacak.</p>

  <p class="block26">Rick koltuğa oturdu. Dairenin sessizliğinde, kıpırtısız nesnelerin arasında öylece otururken, Bay Isidore kapıda belirdi.</p>

  <p class="block26">“Bakmasan daha iyi olur.”</p>

  <p class="block26">“Pris’i merdivenlerin orada gördüm.” Isidore ağlıyordu.</p>

  <p class="block26">“Bu kadar üzülme.” Rick bütün gücünü kullanarak ayağa kalktı. “Telefonun nerede?”</p>

  <p class="block26">‘Özel’ cevap vermeyerek orada öylece dikiliyordu. Rick telefonu arayıp buldu ve Harry Bryant’ın ofisinin numarasını çevirdi.</p>

  <p class="block26"><br class="calibre1" /></p>
</body>
</html>
