<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BÖLÜM 17</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18" id="calibre_pb_44"><span class="text7">BÖLÜM 17</span></p>

  <p class="block25" id="calibre_pb_45">SEVİŞTİKTEN sonra otelin sunduğu lükslerin keyfini çıkardılar. Rick yeşil, siyah renklerdeki divana yerleşip oda servisinin getirdiği kahvesini yudumlayarak önündeki saatleri düşünüp durdu. Rachael sıcak bir banyonun içinde suları etrafa sıçratarak mırıldanıyordu.</p>

  <p class="block26">Rachael suyu kapatarak Rick’e seslendi. “O anlaşmayı yapmakla çok şey elde ettin.” Banyonun kapısında belirdiğinde çıplak ve pembeydi. “Biz androidler fiziksel ve tensel tutkularımızı kontrol edemeyiz. Büyük bir olasılıkla bunu biliyordun ve benden yararlandın.” Rachael kızgın gözükmüyordu. Tersine Rick’in tanıdığı herhangi neşeli bir genç kızdan farkı yoktu. “Bu gece o üç andynin peşinden gitmemiz gerekli mi?”</p>

  <p class="block26">Rick, “Evet,” diye karşılık verdi. Emekli etmem gereken iki tane daha, diye düşündü. Rachael’ın söylediği gibi anlaşma yapılmıştı.</p>

  <p class="block26">Rachael beyaz, devasa bir havluya sarınarak, “Hoşuna gitti mi?” diye sordu.</p>

  <p class="block26">“Evet.”</p>

  <p class="block26">“Bir kez daha bir androidle yatar mıydın?”</p>

  <p class="block26">“Eğer bir kızsa ve sana benziyorsa, evet.”</p>

  <p class="block26">“Benim gibi bir androidin yaşam süresini biliyor musun? İki yıldır hayattayım. Sence daha ne kadar yaşarım?”</p>

  <p class="block26">Rick kısa süren bir kararsızlıktan sonra cevap verdi. “İki yıl kadar daha yaşarsın.”</p>

  <p class="block26">“Hücre yenilenmesi sorununu hiç çözemediler. Kalıcı veya herhalde yarı-kalıcı yenilenme. Her neyse.” Rachael ifadesiz bir yüzle hızla kurulanmaya başladı.</p>

  <p class="block26">“Üzgünüm.”</p>

  <p class="block26">“Bundan bahsettiğim için esas ben üzgünüm. Bu durum insanların androidlerle kaçıp, yaşamalarını imkânsızlaştırıyor.”</p>

  <p class="block26">“Bu siz Nexus-6’lar için de geçerli mi?”</p>

  <p class="block26">“Bu metabolizmayla ilgili bir şey, beyin ünitesiyle değil.” Rachael giyinmeye başladı.</p>

  <p class="block26">Rick de giyindikten sonra beraberce konuşmadan Rick’in hava otosunun durduğu çatıya çıktılar.</p>

  <p class="block26">Rachael, San Francisco’nun banliyölerine doğru yol alırlarken, “Çok güzel bir gece,” dedi.</p>

  <p class="block26">“Keçim büyük bir olasılıkla uyuyordur. Belki de keçiler geceleri avlanan hayvanlardır. Bazı hayvanlar hiç uyumazlar. Koyunlar, örneğin. Hiç uyuduklarını görmedim. Onlara ne zaman bakacak olsan onlar da yem beklentisiyle sana bakıyor olurlar.”</p>

  <p class="block26">“Karın nasıl biri?”</p>

  <p class="block26">Rick cevap vermedi.</p>

  <p class="block26">“Sen...”</p>

  <p class="block26">“Eğer bir android olmasaydın ve seninle kanuni olarak evlenebilseydim, bunu yapardım.”</p>

  <p class="block26">“Ya da günah içinde yaşayabilirdik, fakat ben canlı değilim.”</p>

  <p class="block26">“Kanuni olarak olmasa da biyolojik olarak canlısın. Sen sahte hayvanlar gibi transistörle teçhiz edilmiş devrelerden oluşmuyorsun. Sen organik bir canlısın.” Ve iki yıl içinde de yıpranıp öleceksin, diye düşündü Rick. Bunun nedeniyse senin belirttiğin gibi hücre yenilenmesi problemini çözememiş olmamız. Sanırım bu yüzden bir şey fark etmez.</p>

  <p class="block26">Rick, bu benim ikramiye avcısı olarak geçirdiğim son gece, diye düşündü. Batylerden sonra bir yenisi olmayacaktı. Bu gece olanlardan sonra asla.</p>

  <p class="block26">“Çok üzgün görünüyorsun?”</p>

  <p class="block26">Rick uzanıp Rachael’ın yanağına dokundu.</p>

  <p class="block26">“Artık bir daha androidleri avlayamayacaksın. Lütfen o kadar üzgün durma.”</p>

  <p class="block26">Rick, Rachael’a baktı.</p>

  <p class="block26">“Benimle olduktan sonra bir tanesi hariç hiçbir ikramiye avcısı devam edemedi. Phil Resch adında ahlaksız biri. O kaçığın teki kendi başına çalışır.”</p>

  <p class="block26">“Anlıyorum.” Rick’in tüm vücudu hissizleşmişti.</p>

  <p class="block26">“Fakat bu yolculuk boşa gitmeyecek. Mükemmel, ruhani biriyle tanışacaksın.”</p>

  <p class="block26">“Roy Baty. Hepsini tanıyor musun?”</p>

  <p class="block26">“Hepsini tanıyordum. Şimdi geriye sadece üçü kaldı. Seni bu sabah Dave’in listesine başlamadan durdurmaya çalıştık. Polokov sana ulaşmadan, seni bir kez daha durdurmaya çalıştım, fakat sonra beklemek zorunda kaldım.”</p>

  <p class="block26">“Pes edip seni arayana kadar.”</p>

  <p class="block26">“Luba Luft ve ben iki yıldır çok yakın arkadaştık. Onun hakkında ne düşündün? Onu beğendin mi?”</p>

  <p class="block26">“Ondan hoşlanmıştım.”</p>

  <p class="block26">“Fakat onu öldürdün.”</p>

  <p class="block26">“Onu Phil Resch öldürdü.”</p>

  <p class="block26">“Oh, yani Opera Binası’na döndüğünde Phil seninleydi. Biz bunu bilmiyorduk. Sadece Luba’nın öldürüldüğünü biliyorduk ve doğal olarak bunu senin yaptığını düşündük.”</p>

  <p class="block26">“Dave’in notlarına dayanarak Roy Baty’i emekli edebilirim, fakat belki de Irmgard Baty’i emekli etmem.” Pris Stratton’u da, diye düşündü. Şimdi; her şeyi öğrendikten sonra bile. “Yani otelde olanlar sadece...”</p>

  <p class="block26">“Şirket buradaki ve Rusya’daki ikramiye avcılarına ulaşmak istedi. Bu bir şekilde işe yarıyordu. Nedenini bilemiyoruz, sınırımız bu sanırım.”</p>

  <p class="block26">“Söylediğin gibi her zaman işe yarayıp yaramadığından ya da söylediğim kadar iyi işe yaradığından şüpheliyim.”</p>

  <p class="block26">“Fakat sende işe yaradı.”</p>

  <p class="block26">“Bunu göreceğiz.”</p>

  <p class="block26">“Ben yüzünde gördüğüm o acı dolu ifadeden sonra bundan eminim. Özellikle o ifadeyi elde etmeye çalışırım.”</p>

  <p class="block26">“Bunu kaç kez yaptın?”</p>

  <p class="block26">“Hatırlamıyorum. Yedi, sekiz kez. Hayır, sanırım dokuz. Evet, dokuz kez.”</p>

  <p class="block26">“Bu modası geçmiş bir düşünce.”</p>

  <p class="block26">Rachael şaşırmıştı. “Ne-ne?”</p>

  <p class="block26">Rick direksiyonu kendinden uzaklaştırarak inişe geçti. “En azından bana göre modası geçmiş. Seni öldüreceğim, sonra da Roy, Irmgard Baty ve Pris Stratton’un peşlerine tek başıma düşeceğim.”</p>

  <p class="block26">“Bu yüzden mi inişe geçtin?” Rachael endişeli bir ses tonuyla devam etti. “Bunun cezası var. Ben yasal olarak şirketin malıyım, diğerleri gibi Mars’tan kaçıp Dünya’ya gelmiş bir android değilim.”</p>

  <p class="block26">“Fakat eğer seni öldürebilirsem, diğerlerini de öldürebilirim.”</p>

  <p class="block26">Rachael içi tıka basa süprüntü dolu çantasına uzanıp, bir süre deli gibi arandıktan sonra pes etti. “Allah bu çantayı kahretsin. İçinde aradığım hiçbir şeyi bulamıyorum. Beni acı vermeden öldürür müsün? Karşı koymayacağıma söz veriyorum. Anlaştık mı?”</p>

  <p class="block26">“Şimdi Phil Resch’e hak veriyorum. O ahlaksız biri değildi, sadece çok şey öğrenmişti. Onu suçlamıyorum. Başından geçenler onu bu yola itmiş olmalı.”</p>

  <p class="block26">“Fakat bu yanlış yoldu.” Rachael kendini kontrol etmişe benziyordu, fakat yine de gergindi. Rick’in daha önce diğer androidlerde gözlemlediği gibi Rachael’ın içindeki ateş zayıfladı, yaşama gücü akıp gidiyordu. Bu klasik teslimiyetti. İki milyar yıldır yaşama ve gelişme baskısıyla ezilen gerçek bir organizmanın kabullenemeyeceği mekanik ve entelektüel bir teslimiyet.</p>

  <p class="block26">“Siz androidlerin böyle teslim olmasına dayanamıyorum.” Rick arabanın yere çakılmasını önlemek için direksiyonu kendine çekerek frene bastı ve motoru kapatıp lazerini çıkardı.</p>

  <p class="block26">“Kafatasımın arkasına nişan al. Lütfen.” Rachael silahı görmemek için kafasını çevirdi.</p>

  <p class="block26">Rick lazer tabancasını bir kenara bırakarak, “Phil Resch’in söylediğini yapamayacağım,” dedi ve motoru tekrar çalıştırdı. Kısa bir süre sonra yine havadaydılar.</p>

  <p class="block26">“Eğer bunu yapacaksan, şimdi yap. Beni böyle bekletme.”</p>

  <p class="block26">“Seni öldürmeyeceğim.” Rick hava otosunu tekrar San Francisco’nun merkezine doğru yönlendirdi. “Araban St. Fransis’te, öyle değil mi? Seni orada bırakırım. Seattle’a geri dönersin.” Rick sessizce hava otosunu sürmeye devam etti.</p>

  <p class="block26">“Beni öldürmediğin için sağ ol.”</p>

  <p class="block26">“Senin de söylediğin gibi yaşamak için sadece iki yılın kaldı. Benimse elli yılım var. Senden yirmi beş kez daha fazla yaşayacağım.”</p>

  <p class="block26">“Ama yaptıklarımdan dolayı beni gerçekten küçümsüyorsun.” Rachael’ın güveni geri gelmişti. “Diğerleri gibi davranıyorsun, senden önceki ikramiye avcıları gibi. Her seferinde kızıp beni öldüreceklerini söylüyorlar ama zamanı geldiğinde tıpkı senin gibi bunu yapamıyorlar.” Bir sigara yakıp, zevkle dumanı içine çekti. “Bunun anlamını biliyorsun, değil mi? Bu benim tahminimde doğru olduğumu kanıtlar. Bundan böyle hiçbir androidi emekliye ayıramayacaksın. Sadece beni değil, ne Baty’i, ne de Stratton’u. Evine, keçine geri dön.” Rachael aniden paltosunu eliyle silkeledi. “Kahretsin! Sigaranın yanan külü düştü... Tamam, gitti, hallettim.” Rahatlayarak arkasına yaslandı.</p>

  <p class="block26">Rick hiçbir şey söylemedi.</p>

  <p class="block26">“Sen o keçiyi benden, hatta belki karından da çok seviyorsun. İlk keçi geliyor. Sonra karın ve en sonundaysa...” Rachael neşeyle güldü. “Gülmekten başka ne yapabilir ki?”</p>

  <p class="block26">Rick cevap vermedi. Bir süre sessizlik içinde uçtuktan sonra Rachael orayı burayı karıştırıp radyoyu açtı.</p>

  <p class="block26">“Kapa şunu.”</p>

  <p class="block26">“Arkadaş Canlısı Buster’ı ve onun Arkadaş Canlısı Arkadaşları’nı mı kapatayım? Amanda Werner ve Oscar Scruggs’u mu kapatayım? Buster’ın büyük gürültü koparacak açıklamasını dinleme zamanı neredeyse geldi.” Rachael saatini görmek için radyonun ışığına doğru eğildi. “Çok yakında. Bunu daha önceden biliyor muydun? Uzun zamandır bunun hakkında konuşup heyecan dozunu arttırıyor...”</p>

  <p class="block26">Radyo konuşuyordu. “...burada dostum Buster’la oturmuş müthiş vakit geçirip saatin her çalışıyla büyük bir sabırsızlıkla bekliyoruz. Anladığım kadarıyla bu zamanların en önemli açıklaması...”</p>

  <p class="block26">Rick radyoyu kapadı. “Oscar Scruggs. Akıllı adamın sesi.”</p>

  <p class="block26">Rachael uzanarak radyoyu tekrar açtı. “Dinlemek <i class="calibre3">istiyorum.</i> Buster’ın bu gece söyleyecekleri önemli.” Hoparlörden bir kez daha o geri zekâlı ses yükselirken Rachael arkasına yaslanıp rahatladı. Rick’in yanında, karanlıkta Rachael Rosen’ın sigarası bir ateş böceği gibi parıldıyordu. Rick’in yenilgisinin sabit, değişmez bir göstergesiydi.</p>

  <p class="block26"><br class="calibre1" /></p>
</body>
</html>
