<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BÖLÜM 12</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18" id="calibre_pb_33"><span class="text7">BÖLÜM 12</span></p>

  <p class="block23" id="calibre_pb_34">RICK DECKARD ve Phil Resch, Opera Binası’na vardıklarında prova bitmiş, Bayan Luft da çoktan ayrılmıştı.</p>

  <p class="block22">Phil Resch sahne görevlisine kimliğini göstererek sordu. “Nereye gideceğini söyledi mi?”</p>

  <p class="block22">Sahne görevlisi kimliği inceledi. “Müzeye gidecekti. Yarın sona erecek olan Edward Munch sergisini görmek için.”</p>

  <p class="block22">Rick kendi kendine Luba Luft’un da o gün içinde sona ereceğini düşündü.</p>

  <p class="block22">Kaldırımda müzeye doğru yürürlerken Phil Resch, Rick’e döndü. “Şansımız ne sence? Çoktan uçmuş olabilir. Onu müzede bulamayız.”</p>

  <p class="block22">“Belki.”</p>

  <p class="block22">Müzeye girip Munch sergisinin olduğu katı öğrendiler. Kısa bir süre sonra resimlerin ve ağaçtan oymaların arasında dolaşıyorlardı. Sergiyi dolaşan insanların arasında bir de gramer sınıfı vardı. Öğretmenlerinin tiz sesi tüm sergi salonunda yankılanıyordu. Rick, işte bir andy böyle gözüküp, böyle ses çıkarmalı, Luba Luft ve Rachael Rosen gibi, ya da yanımdaki adam, daha doğrusu ‘şey’ gibi değil, diye düşündü.</p>

  <p class="block22">“Hiçbir andynin hayvan sahibi olduğunu duymuş muydun?”</p>

  <p class="block22">Rick bilmediği bir nedenden dolayı dürüst olmak ihtiyacını hissetti. Belki de kendini şimdiden olacaklara hazırlamaya başlamıştı. “Andylerin bir hayvan sahibi olup, onlara baktıklarına iki kez tanık oldum. Bu çok seyrek olur ve gözlemlediğim kadarıyla genellikle başarısızlıkla sonuçlanır. Andy hayvanı yaşatmayı başaramaz. Sürüngenler ve böcekler haricinde tüm hayvanlar yaşamak için ilgiye ve sıcaklığa ihtiyaç duyarlar.”</p>

  <p class="block22">“Bir sincap böyle sevgi dolu bir atmosfere ihtiyaç duyar mı? Çünkü Buffy’nin durumu oldukça iyi. Onu her gün temizleyip, tüylerini tarıyorum.” Phil Resch bir yağlı boya tablosunun önünde durup dikkatle incelemeye başladı. Resim, kafası ters çevrilmiş bir armudu andıran, elleri dehşetle kulaklarını kapamış, ağzı büyük ama sessiz bir çığlıkla açılmış, tüysüz, sıkıntılı bir yaratığı gösteriyordu. Erkek-kadın yaratığın çektiği işkence, çığlığının yankısı etrafındaki havayı kaplamış, yaratık kendi haykırışlarının içinde hapsolmuştu. Kendi sesini duymamak için kulaklarını kapamıştı. Etrafta ondan başka kimsenin olmadığı bir köprüde duruyor ve kendi çığlığının getirdiği yalnızlık içinde ya da o yalnızlığa rağmen haykırıyordu.</p>

  <p class="block22">Rick resme ilişik kartı okuyarak konuştu. “Bunun ahşap oymasını da yapmış.”</p>

  <p class="block22">Phil Resch yaratığın çığlığının resimde somut bir şekilde görünen büklümlerini izliyordu. “Sanırım bir android de böyle hissediyordur. Ben böyle hissedemediğime göre belki de...” Phil birkaç kişinin resmi incelemek için yaklaşmasıyla sustu.</p>

  <p class="block20"><span class="text6">Rick ileriyi işaret etti, “</span><span class="text8">İşte Luba Luft.</span><span class="text6">” Phil Resch kasvetli gözlemlerine ara verdi ve Rick’le beraber Luba Luft’a doğru yavaşça, sanki hiçbir şeyle yüzleşmeyecekmiş gibi yürümeye başladılar. Her zamanki gibi etrafın olağan sakinliğini korumak hayati bir önem taşıyordu. Androidlerin varlığından haberdar olmayan diğer insanlar, avı kaçırma pahasına da olsa korunmalıydı.</span></p>

  <p class="block22">Elinde bir katalog tutan, parlak pantolon üstüne ışık saçan altın sarısı yeleğe benzer bir giysi geçirmiş Luba Luft önündeki resme dalmıştı. Resim, yüzünde mucizevi bir şaşkınlık ve taze, körü körüne bir hayranlık ifadesiyle, bir yatağın kenarında ellerini kavuşturarak oturmuş bir genç kızı gösteriyordu.</p>

  <p class="block22">Rick, Luba Luft’un yanında durdu ve kolundan gevşekçe tutarak kontrolün kendisinde olduğunu, isterse onu kolayca engelleyebileceğini belirtti. “Onu senin için almamı ister misin?” Diğer tarafta Phil Resch elini Luba Luft’un omzuna koymuştu. Rick, Resch’in lazer tabancasının çıkıntısını görebiliyordu. Anlaşılan Phil Resch, Müfettiş Garland’ı neredeyse ıskalamasından sonra işi şansa bırakmak istemiyordu.</p>

  <p class="block22">“Satılık değil.” Luba Luft önce Rick’e boş bakışlarla baktı. Onu tanıdıktan sonra, sanki yaşam içinde derinlerdeki bir noktaya doğru geri çekilip vücudu yok oluşa terk etmişçesine, gözleri renksizleşip yüzü bir kadavranınki kadar beyazlaştı. “Sizi tutukladıklarını sanıyordum. Yani sizi öylece bıraktılar mı?”</p>

  <p class="block22">“Bayan Luft, bu Bay Resch. Phil Resch, bu tanınmış opera sanatçısı Luba Luft.” Rick Luba’ya doğru konuştu. “Beni tutuklayan polis bir androiddi, üstü de öyle. Müfettiş Garland’ı tanıyor musunuz, daha doğrusu tanıyor muydunuz? Bana hepinizin aynı gemiyle buraya geldiğinizi söyledi.”</p>

  <p class="block22">Phil Resch, Luba Luft’a doğru konuştu. “Mission binasında çalıştığını söylediğiniz polis teşkilatı sizin grubunuzun bağlantı kurduğu bir organizasyon. Hatta insan ikramiye avcısı tutacak kadar kendilerine güveniyorlar.”</p>

  <p class="block22">“Sen mi? Sen insan değilsin. Sen de bir androidsin.”</p>

  <p class="block22">Kısa bir sessizlikten sonra Phil Resch alçak ve kontrollü bir sesle devam etti. “Zamanı geldiğinde bununla ilgileneceğiz.” Rick’e döndü. “Onu arabama götürelim.”</p>

  <p class="block22">Luba Luft’u ortalarına alarak asansöre doğru götürdüler. Luba Luft isteyerek gelmiyor ama onlara karşı koymak için bir şey de yapmıyordu. Sanki durumu kabullenmiş gibiydi.</p>

  <p class="block22">Rick ciddi durumlarda androidlerin böyle davrandığını gözlemlemişti. Onlara hayat veren suni yaşam gücü çok zorlandığında, hepsinde olmasa da bazılarında iflas edebiliyordu. Tekrar aynı hiddetle alevlenebiliyordu da.</p>

  <p class="block22">Ama Rick’in de bildiği kadarıyla androidlerde içgüdüsel bir göze çarpmama isteği vardı. Luba Luft müzenin kalabalık ortamında hiçbir şey yapmaya kalkışmazdı. Esas ve büyük bir olasılıkla Luft için son karşılaşma arabada, başka kimsenin göremeyeceği bir yerde gerçekleşecekti. Rick buna kendini hazırlayıp, Phil Resch’i düşünmeyi bıraktı. Resch’in de söylediği gibi onunla uygun bir zamanda ilgilenecekti.</p>

  <p class="block22">Koridorun sonunda, asansörlere yakın sanat kitapları, kartlar satan küçük bir dükkân kurulmuştu. Luba durarak dükkânın önünde oyalandı. Yüzünün rengi az da olsa geri gelmişti. Bir kez daha canlı gözüküyordu. Rick’e döndü. “Bana o beni bulduğunuzda baktığım resmin bir taklidini al. Şu yatakta oturan kızın olduğu resim.”</p>

  <p class="block20"><span class="text6">Rick kısa bir sessizlikten sonra karışık gri saçlı, orta yaşlı kadın satıcıya döndü. “Munch’un</span> <span class="text8">Puberty</span><span class="text6">’sinin taklidi var mı?” Satıcı gösterişli, kalınca bir cildi eline aldı. “Sadece eserlerinin toplandığı bu kitapta. 25 dolar.”</span></p>

  <p class="block22">Rick cüzdanına uzandı. “Alıyorum.”</p>

  <p class="block22">“Benim şubemin bütçesi milyon yıl geçse de bunu karşı-”</p>

  <p class="block22">“Kendi paramla alıyorum.” Rick satıcıya parayı uzatıp Luba’ya kitabı verdi. “Şimdi yolumuza devam edelim.”</p>

  <p class="block22">Luba asansöre binerlerken Rick’e teşekkür etti. “Çok naziksiniz. İnsanlarda etkileyici, garip bir şey var. Bir android bunu asla yapmazdı.” Phil Resch’e doğru soğuk bir sesle konuştu. “Kendi de söylediği gibi milyon yıl geçse de bunu düşünmezdi.” Resch’e nefret ve tiksinti dolu bir ifadeyle bakmaya devam etti. “Androidlerden gerçekten hoşlanmıyorum. Mars’tan geldiğimden beri hayatım insanları taklit etmekle geçti. Bir insanın düşünce ve davranışlarına sahipmişim gibi davrandım. Bana göre daha üstün bir yaşam formunu taklit ettim. Sana da böyle mi oldu Resch? İnsan gibi...”</p>

  <p class="block22">“Buna dayanamıyorum.” Phil Resch elini paltosunun cebine sokup el yordamıyla aranmaya başladı.</p>

  <p class="block22">Rick, Phil’in eline yapıştı. Resch geri çekilip, Rick’ten sıyrıldı. “Hayır. Boneli Testi’ni yapmalıyız.”</p>

  <p class="block22">“Bir android olduğunu itiraf etti. Yeterince açık. Beklememize gerek yok,” dedi Resch.</p>

  <p class="block22">“Sadece sinirine dokunduğu için onu emekliye ayıramazsın. Tabancayı bana ver.” Rick, lazer tabancasını Phil Resch’in elinden almak için uğraştı. Fakat tüm dikkatini Luba Luft’a yönelten Resch, sıkışık asansörde daire çizip Rick’ten kurtuldu. “Tamam öyleyse, onu şimdi öldür. Emekli et onu. Ona haklı olduğunu göster.” Rick sözlerini bitirdikten sonra Resch’in ciddi olduğunu fark etti. “Bekle-”</p>

  <p class="block22">Phil Resch ateş etti ve Luba Luft aynı anda çılgınca, korku dolu bir kas gerilmesiyle büküldü ve öteye dönüp yere yığıldı. Işın Luba’ya isabet etmemişti ama Resch silahını indirip sessizce karnında bir delik açtı. Luba haykırmaya başladı. Asansörün duvarına dayalı çömelmiş haykırıyordu. Tıpkı resimdeki gibi, diye düşündü Rick ve kendi lazer tabancasıyla onu öldürdü. Luba Luft’un cansız vücudu yığın halinde yüzükoyun yere düştüğünde titrememişti bile.</p>

  <p class="block22">Rick birkaç dakika önce Luba’ya satın aldığı kitabı lazeriyle düzenli bir şekilde yakarak bulanık küllere dönüştürdü, işini eksiksiz ve hiç ses çıkarmadan bitirdi. Phil anlam veremeden, yüzünde hayret dolu bir ifadeyle onu izliyordu.</p>

  <p class="block22">“Kitabı saklayabilirdin. Sana pahalıya...”</p>

  <p class="block22">“Sence androidlerin ruhu olabilir mi?”</p>

  <p class="block22">Phil Resch’in aklı daha da karışmıştı.</p>

  <p class="block22">“Kitabın parasını karşılayabilirim. Bugün tam 3000 dolar kazandım ve daha işin yarısı bile bitmedi.”</p>

  <p class="block22">“Garland’ı mı kastediyorsun? Fakat onu ve Luba Luft’u ben öldürdüm, sen değil.”</p>

  <p class="block22">“Sen ne bizim şubeden, ne de kendi şubenden para alabilirsin. Arabaya binince sana ya Boneli ya da Voigt-Kampff testini uygulayacağım ve sonucu beraberce göreceğiz. Listemde olmasan bile.” Rick titreyen elleriyle çantasını açıp buruşmuş karbon kâğıtları karıştırdı. “Evet, adın burada yok, kanunlara göre seni sahiplenemem ama Garland ve Luba Luft benim.”</p>

  <p class="block22">“Benim android olduğumdan emin misin? Garland’ın söylediği gerçekten bu mu?”</p>

  <p class="block22">“Garland öyle söyledi.”</p>

  <p class="block22">“Belki aramızı bozmak için yalan söylemiştir. Aramıza girmelerine izin verdiğimiz için çıldırmış olmalıyız. Luba Luft konusunda haklıydın. Beni sinirlendirmesine izin vermemeliydim. Sanırım gereğinden fazla hassasım ama bu bir ikramiye avcısı için normal bir durum. Sanırım sen de böylesindir. Ama biliyorsun ki Luba Luft’u yarım saat kadar sonra zaten emekli etmek zorunda kalacaktık. Sadece yarım saat sonra. Satın aldığın kitaba bakmak için bile vakti olmayacaktı. Fakat o kitabı neden yok ettiğini anlayamadım. Ne düşündüğünü anlayamıyorum. Bu çok mantıksız.”</p>

  <p class="block22">“Bu işi bırakıyorum.”</p>

  <p class="block22">“Peki, hangi işe gireceksin?”</p>

  <p class="block22">“Herhangi bir şey. Sigortacılık olabilir. Ya da göç edebilirim.” Rick başını onaylamasına salladı. “Evet. Mars’a giderim.”</p>

  <p class="block22">“Fakat birinin bu işi yapması gerekiyor.”</p>

  <p class="block22">“Bu işte androidleri kullanabilirler. Andylerin yapması çok daha iyi olur. Ben daha fazla devam edemem; bu kadar yeter. O çok iyi bir şarkıcıydı ve bu gezegen onu kullanabilirdi. Bu delilik.”</p>

  <p class="block22">“Hayır, bu gerekli. Unutma, kaçmak için insanları öldürdüler ve eğer Mission polis binasından çıkarmasaydım seni de öldüreceklerdi. Garland’ın beni ofisine çağırmasının nedeni de buydu. Polokov ve Luba Luft da az daha seni öldürmüyorlar mıydı? Biz sadece kendimizi koruyoruz, onlar tehlikeli, kanunsuz yabancılar ve ortalıkta sanki...”</p>

  <p class="block22">“Polismiş, ikramiye avcısıymış gibi dolanıyorlar.”</p>

  <p class="block22">“Tamam. Bana Boneli Testi’ni uygula. Belki Garland yalan söylemiştir. Bence o yalan söylüyordu. Çünkü sahte hafızalar bu kadar iyi olamaz. Sincabıma ne diyeceksin peki?”</p>

  <p class="block22">“Evet, sincabın. Onu unutmuştum.”</p>

  <p class="block22">“Eğer ben bir andysem ve sen beni öldürürsen sincabımı alabilirsin. Bunu vasiyetime de yazarım.”</p>

  <p class="block20">“Androidler hiçbir şeyi miras bırakamazlar, çünkü hiçbir şeye sahip olamazlar.”</p>

  <p class="block20">“Öyleyse, sadece al.”</p>

  <p class="block22">“Belki de.” Asansör durmuştu. “Sen Luba’yla kal. Ben onu kemik iliği testi için Adalet Binası’na götürecek bir devriye arabası bulacağım.” Rick bir telefon kulübesi buldu ve titreyen elleriyle parayı atıp, numarayı çevirdi. Bu arada asansörü bekleyen bir grup insan Phil Resch ve Luba Luft’un çevresinde toplanmıştı.</p>

  <p class="block22">Konuşması bittikten sonra telefonu kaparken, o mükemmel bir şarkıcıydı, diye düşündü. Bunu anlayamıyorum. Onun gibi bir yetenek toplumumuza nasıl bir zarar verebilir? Fakat sorun yeteneği değil, kendisiydi. Tıpkı Phil Resch’te olduğu gibi. O da aynı nedenlerden dolayı bir tehlikeydi. Bu işi şimdi bırakamam, diye düşündü. Telefon kulübesinden çıkıp Phil Resch ve android kızın yüzükoyun yatan cesedine geri döndü. Biri kızın üzerini bir paltoyla örtmüştü. Palto, Phil Resch’e ait değildi.</p>

  <p class="block22">Bir kenarda durup hararetle kısa gri bir sigara içen Phil Resch’e doğru yürüdü. “Umarım testin sonunda android çıkarsın.”</p>

  <p class="block22">“Benden gerçekten nefret ediyorsun. Bu çok aniden oldu. Mission Caddesi’nde, senin hayatını kurtardığımda benden nefret etmiyordun.”</p>

  <p class="block22">“Belli bir öldürme şeklin var. Garland’ı, sonra da Luba’yı öldürüş biçimin. Benim öldürdüğüm gibi öldürmüyorsun. Sen, kahretsin, ne olduğunu biliyorum. Sen öldürmekten zevk alıyorsun. İhtiyacın olan tek şey bir neden. Eğer bir nedenin olsaydı beni de öldürürdün. Garland’ın bir android olma olasılığını bu yüzden hemen benimsedin, çünkü bu onu öldürmek için sana bir gerekçe veriyordu. Boneli Testi’ni geçemediğinde ne yapacağını merak ediyorum. Kendini mi öldüreceksin? Bazen androidler bunu yaparlar.”</p>

  <p class="block22">“Doğru, bunu ben halledeceğim. Senin tek yapman gereken şey testi uygulamak.”</p>

  <p class="block22">Bu arada bir devriye arabası gelmiş ve içinden çıkan iki polis kalabalığın arasından kendilerine bir yol açmışlardı bile. Biri Rick’i tanıyıp başıyla selam verdi. Artık gidebiliriz, diye düşündü Rick. Buradaki işimiz bitti. Nihayet.</p>

  <p class="block22">Rick, Resch’le beraber çatısına hava otolarını park ettikleri Opera Binası’na doğru yürürken, Resch ona lazer silahını uzattı. “Şimdi sana lazerimi vereceğim. Teste gösterebileceğim tepki konusunda endişe etmen gerekmeyecek. Bu senin güvenliğin için.”</p>

  <p class="block22">“Eğer testi geçemezsen kendini nasıl öldüreceksin?”</p>

  <p class="block22">“Nefesimi tutarak.”</p>

  <p class="block22">“Tanrı aşkına. Bu yapılamaz.”</p>

  <p class="block22">“Androidlerde insanlarda olduğu gibi otomatik olarak müdahale edecek bir akciğer siniri yoktur. Seni yetiştirirlerken bunu öğretmediler mi? Ben bunu yıllar önce öğrendim.”</p>

  <p class="block22">Rick karşı çıktı. “Ama bu şekilde ölmek...”</p>

  <p class="block22">“Sorun ne? Nesi var? Hiç acı çekilmez.”</p>

  <p class="block22">“Bu...” Rick doğru kelimeleri bulamıyordu.</p>

  <p class="block22">“Gerçekten bunu yapmama gerek kalacağını sanmıyorum.”</p>

  <p class="block22">Beraber Phil Resch’in park edilmiş hava otosunun bulunduğu Opera Binası’nın çatısına çıktılar.</p>

  <p class="block22">Phil Resch direksiyona geçip kapıyı kapadı. “Boneli Testi’ni kullanmanı tercih ederim.”</p>

  <p class="block22">“Kullanamam, çünkü nasıl hesaplanacağını bilmiyorum,” dedi Rick, ve bu yüzden senin sözüne güvenmem gerekir ki bu imkansız, diye düşündü.</p>

  <p class="block22">“Bana doğruyu söylersin, değil mi? Yani eğer ben bir androidsem bunu saklamazsın?”</p>

  <p class="block22">“Elbette.”</p>

  <p class="block20"><span class="text6">“Çünkü bilmek istiyorum. Bilmem</span> <span class="text8">şart.</span><span class="text6">” Sigarasını tekrar yakan Phil Resch koltuğunda kıpırdanmasına rağmen rahat edemedi. “Luba Luft’un baktığı şu Munch’un resmini gerçekten beğendin mi? Benim hiç ilgimi çekmedi. Sanatta gerçekçilik hoşuma gitmiyor. Ben Picasso ve...”</span></p>

  <p class="block20"><span class="text6">“</span><span class="text8">Puberty</span> <span class="text6">1894’ten kalma. O zamanlarda gerçekçilikten başka bir şey yoktu. Bunu da göz önünde bulundurmalısın.”</span></p>

  <p class="block22">“Fakat diğer resim, hani şu adamın kulaklarını kapayıp, haykırdığı belli bir şeyi simgelemiyordu.”</p>

  <p class="block22">Çantasını açan Rick test malzemelerini çıkardı.</p>

  <p class="block22">Phil Resch onu izliyordu. “Çok etkileyici. Bir sonuca varmadan önce kaç soru sorman gerekiyor?”</p>

  <p class="block22">“Altı ya da yedi tane.” Rick, Phil Resch’e yapışkan parçayı uzattı. “Bunu yanağına yapıştır, sıkıca. Bu ışık gözüne dönük olacak. Mümkün olduğunca kıpırdamayıp, göz yuvarlağını sabit tutmaya çalış.”</p>

  <p class="block22">“Refleks değişimleri. Fakat fiziksel bir uyarıcı yok. Yani göz bebeklerinin büyüyüp, küçülmesini ölçmüyorsunuz. Sorulara karşı verilen tepkiyi; ‘korku tepkisi’ dediğimiz şeyi ölçüyorsunuz.”</p>

  <p class="block22">“Bunu kontrol edebileceğine inanıyor musun?”</p>

  <p class="block22">“Hayır. Yani zaman geçince belki ama ilk tepkiyi hayır. Bu bilinçli kontrolün dışındadır. Devam et. Biraz gerginim. Eğer fazla konuşursam özür dilerim.”</p>

  <p class="block22">“İstediğin kadar konuşabilirsin.” Hatta cehenneme kadar, diye düşündü. Bu, Rick’in umurunda bile değildi.</p>

  <p class="block22">Phil Resch lüzumsuz konuşmasına devam etti. “Eğer android olduğum belirlenirse, insan ırkına olan güvenin yenilenir, iki kat artar. Ama böyle olmayacağını bildiğimden dolayı sana yeni bir ideoloji oluşturmanı tavsiye-”</p>

  <p class="block22">“İşte ilk sorun.” Malzemeler hazırlanmıştı ve göstergelerin iğneleri titreşiyordu. “Tepki zamanı önemli bir faktör. Mümkün olduğunca çabuk tepki vermeye çalış.” Rick belleğinden bir soru seçti. Test başlamıştı.</p>

  <p class="block22"><br /></p>

  <p class="block22"><br /></p>

  <p class="block21"></p>

  <p class="block21"></p>

  <p class="block23">Test sona erdikten sonra Rick bir süre sessiz kalıp malzemelerini toplamaya başladı.</p>

  <p class="block22">“Yüzünden sonucu anlayabiliyorum.” Phil Resch sınırsız bir rahatlamayla nefes verdi. “Tamam, bana silahımı geri verebilirsin.” Phil Resch elini uzatarak bekledi.</p>

  <p class="block22">“Garland konusunda haklıydın. Senin dediğin gibi bizi birbirimize düşürmek istiyordu.” Rick kendini hem psikolojik, hem de fiziksel olarak yorgun hissediyordu.</p>

  <p class="block22">“İnsan ırkına ait olduğumu açıklayabilecek bir ideoloji oluşturabildin mi?”</p>

  <p class="block22">“Empatik yeteneğinde bir sorun var. Androidlere karşı duyguların... ama biz bunu ölçmüyoruz.”</p>

  <p class="block22">“Tabii ki bunu ölçmüyoruz.”</p>

  <p class="block20"><span class="text6">“Belki de ölçmeliyiz.” Rick bunu daha önce hiç düşünmemişti. Daha önce öldürdüğü androidlere karşı hiç empati duymamıştı. Androidleri hep zeki makineler olarak görmüştü. Ama Phil Resch’in aksine kendisinde bir değişiklik hissediyor ve içgüdüsel olarak bunun doğru olduğuna inanıyordu. Suni bir yapıma karşı empati mi duyuyorum, diye kendi kendine sordu. Yaşıyormuş gibi davranan bir makineye karşı? Fakat Luba Luft</span> <span class="text8">gerçekten</span> <span class="text6">canlı gibiydi, taklide hiç benzemiyordu.</span></p>

  <p class="block22">“Eğer androidleri de hayvanlar gibi kendi empatik sınıflandırmamıza dâhil edersek bunun sonucunun ne olacağını anlamıyor musun?”</p>

  <p class="block22">“Kendimizi koruyamayız.”</p>

  <p class="block22">“Kesinlikle. Bu Nexus-6 tipleri... bizi ezip geçerdi. Sen, ben ve tüm ikramiye avcıları, Nexus-6 ve insanlığı ayıran bir sınırı oluşturuyoruz. Daha da ötesi...” Phil Resch, Rick’in test materyalini tekrar çıkardığını görünce sustu. “Testin sona erdiğini sanıyordum.”</p>

  <p class="block22">“Kendime bir soru sormak istiyorum. Göstergeleri bana oku. Sadece kalibreyi söyle, hesabı ben yaparım.” Rick diski yanağına yapıştırıp ışığı gözüne göre ayarladı. “Hazır mısın? Göstergeleri kontrol et. Bu seferlik zaman sapmasını önemsemiyorum. Sadece göstergeleri ölçeceğim.”</p>

  <p class="block22">“Tamam, Rick.”</p>

  <p class="block22">Rick yüksek sesle sordu, “Yakaladığım bir androidle asansördeyim ve aniden birisi önceden uyarmadan onu öldürüyor.”</p>

  <p class="block22">“Belirli bir tepki yok.”</p>

  <p class="block22">“İğneler kaça yükseldi?”</p>

  <p class="block22">“Soldaki 2.8’e. Sağdaki 3.3’e.”</p>

  <p class="block22">“Öldürülen dişi bir android.”</p>

  <p class="block22">“Şimdi 4.0 ve 4.6 okunuyor.”</p>

  <p class="block22">“Bu yeterince yüksek,” Rick telli yapışkan diski yanağından çıkardı ve ışın demetini kapadı. “Bir insanın pek çok soruda gösterdiği kadar yüksek bir empatik tepki. Tabii insan derisiyle ilgili aşırı uçtaki soruları ve patolojik olanları saymazsak.”</p>

  <p class="block22">“Peki sonuç ne?”</p>

  <p class="block20"><span class="text6">“En azından belirli androidlere karşı empati duyabiliyorum. Ama hepsine değil, sadece bir iki tanesine.” Mesela, Luba Luft’a, diye düşündü. Demek ki yanılmışım. Phil Resch’in tepkilerinde hiçbir anormallik yok. Sorun</span> <span class="text8">benim</span><span class="text6">.</span></p>

  <p class="block22">Acaba daha önce hiçbir insan bir android hakkında bunları hissetmiş miydi?</p>

  <p class="block22">Fakat işinde belki de bir daha böyle hissetmeyecekti. Belki de fark, ‘Sihirli Flüt’ hakkındaki hisleriyle ilgiliydi. Bir de Luba’nın sesi, hatta tüm kariyeri onu etkilemiş olmalıydı. Böyle bir durumla daha önce hiç karşılaşmamıştı. Polokov veya Garland’la durum aynı değildi. Eğer Phil Resch de bir android olsaydı, Luba’nın ölümünden sonra onu soğukkanlılıkla öldürebilirdi.</p>

  <p class="block20"><span class="text6">Yaşayan gerçek insanlar ve insana benzeyen robotlar arasındaki farklar hakkında bu kadar düşünmek yeterliydi. Müzedeki o asansörde biri insan, biri android olan iki yaratıkla beraberdim... ve hissetmem</span> <span class="text8">gereken</span> <span class="text6">şeylerin tam tersini hissettim, diye düşündü.</span></p>

  <p class="block22">“Utanç verici bir durumdasın, Deckard.” Bu durum Resch’in hoşuna gitmiş gibiydi.</p>

  <p class="block22">“Ne... yapmalıyım?”</p>

  <p class="block22">“Bu seksle ilgili.”</p>

  <p class="block22">“Seks mi?”</p>

  <p class="block22">“Çünkü o fiziksel olarak çok çekiciydi. Bu sana daha önce hiç olmadı mı?” Phil Resch güldü. “Bize bunun ikramiye avcılığındaki en büyük sorun olduğu söylendi. Kolonilerde android metresler olduğunu bilmiyor muydun Deckard?”</p>

  <p class="block22">“Bu kanuna aykırı,” dedi Rick. Bu konudaki kanunu biliyordu.</p>

  <p class="block22">“Tabii ki aykırı, seksin değişik çeşitleri de kanuna aykırı ama insanlar yine de yapıyorlar.”</p>

  <p class="block22">“Seks değil de... ya aşk?”</p>

  <p class="block22">“Aşk sekse verilen bir başka ad.”</p>

  <p class="block22">“Müziğe duyulan aşk ya da ülkene duyduğun tutku gibi.”</p>

  <p class="block22">“Bu eğer bir kadına ya da android imitasyonlara karşı olan aşksa, o sekstir. Uyan ve kendinle yüzleş Deckard. Sen sadece dişi bir androidle yatmak istedin, o kadar. Ne daha fazlası, ne de eksiği. Bir keresinde ben de böyle hissetmiştim. Bunun seni üzmesine izin verme. Zamanla iyileşirsin. Sadece sırayı karıştırma, o kadar. Yani onu öldürdükten ya da öldürüldüğünü gördükten sonra değil, önce fiziksel istek duy.”</p>

  <p class="block22">Rick gözlerini Phil Resch’e dikti. “Önce onunla yatıp...”</p>

  <p class="block22">“...sonra onu öldür.” Phil Resch az ve öz konuşmuştu. Hâlâ gülümsüyordu.</p>

  <p class="block22">Rick onun iyi bir ikramiye avcısı olduğunu fark etti. Düşünme şekli bunu kanıtlıyordu. Ya ben, ben iyi bir avcı mıyım?</p>

  <p class="block22">Hayatında ilk kez bundan emin değildi.</p>

  <p class="block22"><br class="calibre1" /></p>
</body>
</html>
