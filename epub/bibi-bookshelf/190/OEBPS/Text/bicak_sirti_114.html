<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BÖLÜM 14</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18" id="calibre_pb_38"><span class="text7">BÖLÜM 14</span></p>

  <p class="block23" id="calibre_pb_39">ROY, ISIDORE’u işaret ederek Pris’e sordu. “Konuşabilir miyiz?”</p>

  <p class="block22">Pris sevinçten titriyordu. “Belli bir noktaya kadar, evet.” Isidore’a döndü. “Bize izin verebilir misin?” Batyleri bir köşeye çekip konuştu. Daha sonra üçü beraber kendini rahatsız hisseden Isidore’a döndüler. “Bu, Bay Isidore. Benimle ilgileniyor.” Pris’in sözleri adeta muzip bir alaycılık taşıyordu. Isidore’a göz kırptı. “Bakın, bana doğal yemek getirdi.”</p>

  <p class="block22">“Yemek mi?” Irmgard Baty kıvraklıkla mutfağa yöneldi. “Şeftaliler.” Anında bir çatal ve tabak aldı ve John’a gülümseyerek küçük, çabuk hayvani ısırıklarla şeftaliyi yemeye başladı. Pris’in gizli anlamlar saklayan gülüşünün aksine Irmgard’ın gülüşü sıcacıktı.</p>

  <p class="block22">Ondan etkilenen John, Irmgard’ı takip etti. “Mars’tan mısınız?”</p>

  <p class="block22">“Evet.” Konuştuğunda sesi bir kuşun şakıması kadar aniydi ve mavi gözleri ışıldıyordu. “Burası ne kadar korkunç bir bina. Burada başka kimse yaşamıyor, değil mi? Başka bir ışık görmedik.”</p>

  <p class="block22" id="calibre_pb_40">“Ben yukarıda oturuyorum.”</p>

  <p class="block22">“Oh! Ben de senin ve Pris’in beraber yaşadığını sanmıştım.” Sesinde onaylamaz bir ton yoktu. Sadece düşüncelerini belirtmişti.</p>

  <p class="block22">Gülümsemesini hiç kaybetmeyen Roy Baty ters bir sesle konuştu. “Polokov’u öldürmüşler.”</p>

  <p class="block22">Pris’in yüzünde arkadaşlarını görünce beliren sevinç bir anda eriyip gitti. “Başka var mı?”</p>

  <p class="block22">“Garland’ı da öldürdüler. Anders ve Gitchel’ı da. Bugün de Luba’yı avladılar.” Bu haberleri vermek sanki hoşuna gidiyormuş gibi konuşuyordu. Pris’in şoku ona adeta zevk veriyordu. “Luba’yı öldürebileceklerini hiç ummamıştım.”</p>

  <p class="block22">“Ve geriye sadece...”</p>

  <p class="block22">“Üçümüz kaldık.” Irmgard endişeli bir aceleyle konuştu.</p>

  <p class="block22">“Bu yüzden buradayız.” Roy Baty’nin sesi beklenmedik, yepyeni bir sıcaklıkla gürledi. Sanki durum ne kadar kötü olursa, o da o denli zevk duyuyordu. Isidore buna hiçbir anlam veremedi.</p>

  <p class="block22">Pris’in sesi yaralıydı. “Oh! Tanrım.”</p>

  <p class="block22">“Dave Holden adında bir ikramiye avcıları vardı.” Irmgard bu adı söylerken sesi nefret doluydu. “Polokov az kalsın onu öldürüyordu.”</p>

  <p class="block20"><span class="text6">“</span><span class="text8">Az kalsın.</span><span class="text6">” Roy tekrarladı. Gülümseme tüm yüzüne yayılmıştı.</span></p>

  <p class="block22">Irmgard devam etti. “Dave Holden şimdi hastanede ve listeyi bir başka ikramiye avcısına verdiler. Polokov az kalsın onu da haklıyordu. Fakat sonunda o Polokov’u emekliye ayırdı. Sonra Luba’nın peşine düştü. Bunu biliyoruz, çünkü Luba bir şekilde onu yakalayıp Garland’a haber verdi ve onu alıp Mission Caddesi’ndeki binaya götürdüler. Garland’ın gönderdiği adam ikramiye avcısını götürdükten sonra Luba bizi aradı. Luba, Garland’ın onu öldüreceğinden emindi. Fakat Mission’da bir şey ters gitti. Ne olduğunu bilmiyoruz, belki de asla öğrenemeyeceğiz.”</p>

  <p class="block22">Pris sordu. “İkramiye avcısında isimlerimiz var mı?”</p>

  <p class="block22">Irmgard cevap verdi. “Evet tatlım, sanırım var. Fakat nerede olduğumuzu bilmiyor. Roy ve ben dairemize geri dönmeyeceğiz. Alabileceğimiz her şeyi arabaya tıktık ve bu pis, eski binaya taşınıyoruz.”</p>

  <p class="block22">Birden cesaretini toplayan Isidore konuştu. “Bu akıllıca olur mu? He-hepinizin aynı yerde olması?”</p>

  <p class="block20"><span class="text6">“Diğer herkesi avladılar.” Irmgard daha önceki yüzeysel endişesine rağmen garip bir biçimde, kocası gibi uzaktı. Hepsi bir garipti. Tam olarak tanımını yapamasa da Isidore bunu hissedebiliyordu. Sanki onlara özgü bir</span> <span class="text8">soyutluk</span> <span class="text6">tüm zihinsel işlevlerine hükmediyordu. Ama Pris bunun dışındaydı. O gerçekten korkmuştu. Pris hemen hemen doğal görünüyordu, fakat...</span></p>

  <p class="block22">Roy, Isidore’u işaret ederek Pris’e sordu. “Niye ona taşınmıyorsun? O seni koruyabilir.”</p>

  <p class="block22">“Bir tavukkafa mı? Ben bir tavukkafayla yaşayamam.” Sanki kızgınlıktan burnundan ateşler çıkıyor gibiydi.</p>

  <p class="block22">Irmgard hızla devam etti. “Böyle bir zamanda ukalalık etmen saçmalık. İkramiye avcıları hızlı hareket ederler. Hatta işi bu gece bile bitirmeye çalışabilir. Belli bir zaman içinde bitirirse ek bir...”</p>

  <p class="block22">“Tanrım! Hol kapısını kapasanıza.” Roy kapıyı tek bir hareketle çarptı ve kilitledi. “Bence Isidore’un yanına taşınmalısın Pris. Irm ve ben de sizinle aynı binada kalmalıyız. Böylece birbirimize yardım edebiliriz. Uzay gemisinden kaçırdığım birkaç elektronik eşya var. Çift yönlü çalışan bir dinleme cihazı yapabilirim, böylece sen bizi duyabilirsin, biz de seni. Dördümüzün de çalıştırabileceği bir alarm sistemi kurarım. Sentetik kimliklerin, hatta Garland’ınkinin bile bir işe yaramadığı ortada. Garland o ikramiye avcısını Mission’a getirterek kendi ipini kendi eliyle hazırlamış oldu ve Polokov da avcıdan mümkün olduğunca uzakta durmak yerine ona yaklaşmayı tercih etti. Biz bunu yapmayacağız.” Roy en ufak bir endişe duymuyor gibiydi. Aksine bu durum ona delice bir enerji veriyordu. “Bana göre...” Gürültüyle nefes aldı. Odadaki herkesin, Isidore’un bile dikkatini toplamıştı. “Bence üçümüzün birden yaşamasının bir nedeni var. Eğer nerede olduğumuz hakkında en ufak bir fikri olsaydı çoktan burada olurdu. İkramiye avcılığında en önemli şey mümkün olduğunca hızlı çalışmaktır. Kazanç bundan sağlanır.”</p>

  <p class="block22">Irmgard aynı fikirdeydi. “Ve eğer beklerse daha önce de yaptığımız gibi yine kaçarız. Sanırım Roy haklı. Bahse varım adlarımızı biliyor ama nerede olduğumuz hakkında en ufak bir fikri yok. Zavallı Luba. O opera binasında tıkılıp kaldı. Onu bulmak hiç de zor olmamıştır.”</p>

  <p class="block22">Roy büyük bir resmiyetle konuştu. “Bunu kendisi istedi. Herkesin tanıdığı biri olmakla korunacağını sandı.”</p>

  <p class="block22">“Ona tam tersini yapmasını söylemiştin.”</p>

  <p class="block22">“Doğru, Luba’ya söyledim. Polokov’a da kendini WPO’dan biri olarak göstermemesini tembih etmiştim. Garland’a da eninde sonunda kendi avcılarından birinin onu da haklayacağını söylemiştim. Sonunda da büyük bir olasılıkla böyle oldu.” Roy yüzünde bilge bir derinlik ifadesiyle topukları üzerinde ileri geri sallanıyordu.</p>

  <p class="block22">Isidore sesini yükseltti. “An-An-Anladığıma gö-göre Bay Baty si-si-sizin li-lideriniz.”</p>

  <p class="block22">Irmgard cevap verdi. “Oh, evet, Roy bir liderdir.”</p>

  <p class="block22">Pris devam etti. “Mars’tan buraya olan yolculuğumuzu o planladı.”</p>

  <p class="block22">“Öyleyse o-o-onun dediğini yapmalısınız.” Sesi umut ve gerginlik doluydu. “E-Eğer be-benimle yaşarsan Pr-Pris ha-ha-rika olur. Birkaç gün evde kalırım. Zaten tatil yaklaşıyor.” Belki de oldukça yaratıcı olan Milt ona bir silah yapabilirdi, ikramiye avcılarını onlar her neyseler öldürebilecek orijinal bir şey. Isidore’un hayalinde elinde bir liste ve silahla dolaşan acımasız, karanlık bir siluet vardı. Bu yaratık bir makine gibi hareket ediyor ve öldürmeyi işi olarak görüyordu. Duyguları, hatta bir yüzü bile olmayan, öldüğünde ona benzer bir başkası tarafından yeri doldurulan, herkes vurulup öldürülene kadar durmayan bir yaratık.</p>

  <p class="block20"><span class="text6">Polisin bir şey yapamaması inanılmazdı. Buna inanamıyorum, diye düşündü.</span> <span class="text8">Bu insanlar mutlaka bir şey yapmış olmalılar.</span> <span class="text6">Belki de izinsiz olarak dünyaya göç ettiler. Ama televizyon onaylanmamış inişlerin rapor edilmesini söylüyordu. Polislerin inişleri izliyor olmaları gerekiyordu.</span></p>

  <p class="block22">Zaten artık kimse bilerek öldürülmüyordu. Bu Mercerizm’in kurallarına aykırıydı.</p>

  <p class="block22">“Tavukkafa benden hoşlandı.”</p>

  <p class="block22">“Ona böyle hitap etme, Pris.” Irmgard, Isidore’a şefkatle baktı. “Onun sana ne diyebileceğini düşün.”</p>

  <p class="block22">Pris hiçbir şey söylemedi, ifadesi anlaşılmazdı.</p>

  <p class="block22">“Gidip dinleme cihazını yapacağım. Irmgard ve ben bu dairede kalacağız. Pris, sen Bay Isidore’la git.” Roy iri yapısından beklenmeyecek bir hızla kapıya doğru yürüdü. Arkasından çarpılan kapının ardında yok oldu. O sırada Isidore anlık, garip bir halüsinasyon gördü. Kısa bir süre için önünde metalden oluşan bir iskelet, bataryalar, dişliler, elektrik akımlarından oluşan bir platform belirdi. Daha sonraysa Roy Baty’nin vücudunun gerçek görüntüsü geri geldi. Isidore içinde yükselen gülme isteğini bastırdı. Kendini şaşkın hissediyordu.</p>

  <p class="block22">Pris uzaktan gelen bir sesle konuştu. “Tam bir hareket adamı. Yazık ki mekanik şeyleri yapacak el becerisi yok. Acı verici.”</p>

  <p class="block22">“Eğer kurtulursak bunu Roy’a borçlu olacağız.” Irmgard’ın ses tonu Pris’i azarlarcasına sertti.</p>

  <p class="block22">“Buna değer mi?” Pris daha çok kendi kendine konuşup omuz silkti. Daha sonra Isidore’a dönüp başını salladı. “Peki J.R., sana taşınacağım, böylece beni koruyabileceksin.”</p>

  <p class="block22">“He-he-pinizi koruyacağım.”</p>

  <p class="block22">Irmgard Baty ciddi ve resmi bir ses tonuyla John’a doğru konuştu. “Hepimizin bunu takdir ettiğini bilmenizi istiyorum, Bay Isidore. Siz burada, Dünya’da bulduğumuz tek arkadaşsınız, çok iyisiniz ve umuyorum ki günün birinde bu iyiliğinizin karşılığını verebiliriz.” Irmgard, John’un koluna hafifçe vurdu.</p>

  <p class="block22">“Okuyabileceğim kolonileşme öncesi yazılar var mı?”</p>

  <p class="block22">“Anlamadım?” Irmgard Baty soru dolu gözlerle Pris’e bakıyordu.</p>

  <p class="block22">Pris cevap verdi. “Sadece bu eski dergiler.” Pris yanına almak için bir şeyler toparlamıştı. Isidore, paketi onun elinden aldığında hedefine ulaşmanın hoşnutluğuyla gelen sıcaklığın tüm vücuduna yayıldığını hissetti. “J.R. gelirken o yazılardan getirmedik, sana nedenini açıklamıştım.”</p>

  <p class="block22">J.R. hole çıkarken konuştu. “Ya-Yarın bi-bir kütüphaneye gi-gi-gideceğim. Ve hem sana, hem bana oku-okuyacak bir şeyler alacağım, böylece vakit de geçirmiş olursun.”</p>

  <p class="block22"><br /></p>

  <p class="block22"><br /></p>

  <p class="block21"></p>

  <p class="block21"></p>

  <p class="block23">John, Pris’i yukarı, kendi dairesine götürdü. Daire karanlık, boş, havasız ve soğuktu. Ama John, Pris’in eşyalarını yatak odasına taşırken ısıtıcıyı ve ışıkları açıp, televizyonu tek kanalına göre ayarladı.</p>

  <p class="block22">“Bunu sevdim.” Pris aynı eskisi gibi uzak ve dalgın bir ses tonuyla konuşuyordu. Elleri ceplerinde odada dolaşırken yüzünde, söylediklerinin aksine, hoşnutsuzluğunu yansıtan ekşi bir ifade vardı.</p>

  <p class="block22">John eşyalarını koltuğa koyarken sordu. “Sorun ne?”</p>

  <p class="block22">“Hiçbir şey.” Pris pencerenin önünde durup perdeleri açtı ve somurtkan bir yüzle dışarıya baktı.</p>

  <p class="block22">“Eğer seni aradıklarını düşünüyorsan...”</p>

  <p class="block22">“Bu, Roy’un bana verdiği ilaçların neden olduğu bir rüya.”</p>

  <p class="block22">“An-anlayamadım?”</p>

  <p class="block22">“İkramiye avcılarının gerçekten var olduğuna inanıyor musun?”</p>

  <p class="block22">“Bay Baty arkadaşlarınızı öldürdüğünü söyledi.”</p>

  <p class="block22">“Roy Baty en az benim kadar delidir. Bizim yolculuğumuz Doğu yakasındaki akıl hastanesiyle burası arasındaydı. Biz, hepimiz kusurlu duygusal yaşamları olan şizofrenleriz ve ayrıca grupça halüsinasyonlar görüyoruz.”</p>

  <p class="block22">John rahatladığını hissetti. “Doğru olduğunu sanmıyordum zaten.”</p>

  <p class="block22">“Neden?” Pris dönüp büyük bir dikkatle gözlerini ona dikti. Gözlerindeki inceleyen ifade John’u kızarttı.</p>

  <p class="block22">“Çü-Çünkü böyle şeyler olmaz. Hü-Hü-hükümet suçu ne olursa olsun, kimseyi öldürmez ve Mercerizm...”</p>

  <p class="block22">“Fakat eğer insan değilsen durum çok farklı.”</p>

  <p class="block22">“Bu doğru değil. Hayvanlar, hatta yılan balıkları, sincaplar, yılanlar ve örümcekler bile kutsaldır.”</p>

  <p class="block22">Pris ona hâlâ dikkatle bakıyordu. “Yani bu olamaz. Değil mi? Söylediğin gibi hayvanlar bile kanunla korunuyor. Tüm hayat korunuyor. Kıvranan, kıpırdanan, yer altında yaşayan, uçan, yumurtlayan, sürü halinde dolaşan her organik canlı...” Roy Baty bir sürü telle odanın kapısını açıp içeri girdiğinde Pris sustu.</p>

  <p class="block22">“Böcekler çok kutsaldır.” Roy onları dinlediğinden dolayı en ufak bir utanç duymuyordu. Oturma odasının duvarındaki bir resmi kaldırıp, çivisine ufak bir elektronik alet taktı ve resmi geri asıp incelemeye başladı. “Şimdi de alarm.” Karmaşık bir mekanizmaya bağlı telleri toparlayıp ahenksiz gülüşüyle elindekileri Pris ve John’a gösterdi. “Alarm. Bu teller anten vazifesi görecekler. Onları halının altına yerleştiriyorum. Bu...” Roy duraksayıp anlaşılması güç bir şeyler geveledi. “Bu zihinsel bir yaratığı saptamaya yarayacak.”</p>

  <p class="block22">“Tamam, bizi uyaracak, ya sonra? Onun bir silahı olacak. Herhalde ona saldırıp ölene kadar ısıramayız.”</p>

  <p class="block22">“Bu alette bir Penfield ünitesi de var, böylece alarm çaldığında davetsiz misafirimiz bunun sayesinde paniğe kapılacak. Tabii eğer çok hızlı hareket etmezse, ki edebilir, panik korkunç boyutlarda olacak. Hiçbir insan uzun süre dayanamaz. Panik, ani hareketlere, kaçmaya ve kas spazmlarına neden olur. Bu da bize onu haklamamız için fırsat verecek.”</p>

  <p class="block22">Isidore sordu. “Alarm bizi de etkilemeyecek mi?”</p>

  <p class="block22">“Evet, bu doğru, Isidore’u etkileyecek.”</p>

  <p class="block22">Roy işine devam etti. “Ne olmuş yani? Her ikisi de panik içinde buradan kaçacaklar, bu yine de bize hareket etmemiz için zaman verecek. Nasılsa Isidore’u öldürmezler, onun adı listelerinde yok. Bu yüzden saklanmak için onu kullanıyoruz ya.”</p>

  <p class="block22">Pris sert bir sesle konuştu: “Daha iyisini yapamaz mısın Roy?”</p>

  <p class="block22">“Hayır, yapamam.”</p>

  <p class="block22">Isidore, Roy’a döndü. “Yarın bir silah ala-alabilirim.”</p>

  <p class="block20">“Isidore’un varlığının alarmı çalıştırmayacağından emin misin? Netice de o bir... biliyorsun.”</p>

  <p class="block22">“Onun beyin dalgaları yetersiz. Alarmın çalışması için bir insan daha gerekli.” Roy söylediklerinin ne anlama geldiğini biliyordu. Isidore’a dik bakış fırlattı.</p>

  <p class="block22">“Siz androidsiniz.” Ama Isidore için bu önemli değildi. “Sizi neden öldürmek istediklerini anlıyorum. Tam olarak canlı değilsiniz.” Her şey; ikramiye avcısı, arkadaşlarının öldürülmesi, Dünya’ya olan yolculuk ve bütün bu önlemler şimdi Isidore’a bir anlam ifade ediyordu.</p>

  <p class="block22">Roy Baty, Pris’e döndü. “İnsan dediğimde yanlış kelime kullanmış oldum.”</p>

  <p class="block22">“Evet, bu doğru Bay Baty, fakat bundan bana ne? Demek istediğim ben bir ‘özel’im ve bana da pek iyi davrandıkları söylenemez. Mesela göç edemiyorum.” Isidore neredeyse anlaşılamayacak kadar hızlı konuştuğunu fark etti. “Siz buraya gelemezsiniz. Ben...” Kendini sakinleştirdi.</p>

  <p class="block22">Roy Baty kısa bir sessizlikten sonra imalı bir biçimde konuştu. “Mars’tan hoşlanmazdın. Hiçbir şey kaçırmıyorsun.”</p>

  <p class="block22">“Bizim farklı olduğumuzu anlaman ne kadar sürecek diye merak ediyordum. Biz farklıyız, öyle değil mi?” dedi Pris ve Isidore’a baktı.</p>

  <p class="block22">Roy Baty devam etti. “Garland ve Max Polokov’u tuzağa düşüren de bu olmalı. Luba da testi geçebileceğinden çok emindi. Hepsi emindi.”</p>

  <p class="block22">Isidore anlaşıldığı için gurur ve heyecan duyuyordu. “Sen çok akıllısın. Soyut düşünebiliyorsun ve...” Isidore her zamanki gibi tüm söyleyeceklerini birbirine karıştırmıştı. “Keşke ben de senin gibi, senin sahip olduğun... o zaman testi geçebilirdim. Bir tavukkafa olmazdım. Bence sen çok üstünsün ve senden çok şey öğrenebilirim.”</p>

  <p class="block22">Roy Baty kısa bir aradan sonra işine geri döndü. “Alarmı tamamlayacağım.”</p>

  <p class="block22">Pris gür ve keskin bir sesle konuştu. “Bizim Mars’tan nasıl kaçtığımızı ve orada yaptıklarımızı henüz anlamıyor.”</p>

  <p class="block22">Roy Baty homurdandı. “Yani yapmak zorunda olduğumuz şeyleri demek istiyorsun.”</p>

  <p class="block22">Hole açılan kapının önünde Irmgard Baty duruyordu. “Sanırım Bay Isidore için endişelenmemiz yersiz,” Isidore’a doğru hızla yürüyüp gözlerinin içine baktı. “Söylediği gibi, ona da pek iyi davranmıyorlar ve bizim Mars’ta yaptıklarımız onu ilgilendirmiyor. O bizi tanıdığı kadarıyla seviyor ve bu duygusal kabulleniş onun için çok önemli. Bizim bunu anlamamız çok zor ama bu bir gerçek.” Isidore’un yanında durup yüzüne bakmaya devam etti. “Bizi yakalatarak çok para kazanabilirsin, bunu biliyor muydun?” Irmgard kocasına döndü. “O bunun farkında ama yine de hiçbir şey söylemeyecek.”</p>

  <p class="block22">Pris, Isidore’a yaklaştı: “Sen harika bir adamsın Isidore. Irkının gurur kaynağısın.”</p>

  <p class="block22">Roy da onlara katıldı. “Eğer bir android olsaydı yarın, saat ona kadar bizi yakalatıp işine devam ederdi. Gerçekten etkilendim.” Sesinin tonu anlaşılmıyordu. En azından Isidore için ne düşündüğünü anlamıyordu. “Ve biz bu dünyanın bize karşı olan düşmanca yüzlerle dolu olduğunu sanmıştık.” Roy bir kahkaha patlattı.</p>

  <p class="block22">Irmgard devam etti. “Ben hiç endişelenmiyorum.”</p>

  <p class="block22">Roy ona döndü. “Her hücren korku dolu olmalı.”</p>

  <p class="block22">Pris, “Gemide anlaşmazlık çıktığında yaptığımız gibi oylayalım,” diyerek araya girdi.</p>

  <p class="block22">“Ben daha fazla konuşmayacağım. Fakat onun gibi bizi içeri alıp yardım edecek ikinci bir insan bulabileceğimizi sanmıyorum. Bay Isidore gerçekten...” Irmgard doğru kelimeyi arıyordu.</p>

  <p class="block20"><span class="text6">Pris cümleyi tamamladı. “</span><span class="text8">Özel</span> <span class="text6">biri.”</span></p>

  <p class="block20"><span class="text6"><br class="calibre1" /></span></p>
</body>
</html>
