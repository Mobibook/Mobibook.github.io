<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BÖLÜM 8</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block18" id="calibre_pb_21"><span class="text7">BÖLÜM 8</span></p>

  <p class="block19">İKRAMİYE AVCISI Rick Deckard hızlı hava otosunu Lombard Caddesi’ndeki San Francisco Adalet Binası’nın çatısına park ettikten sonra, elinde evrak çantasıyla Harry Bryant’ın ofisine gitti.</p>

  <p class="block20">Harry Bryant sandalyesine kurulmuş birinci kalite enfiyeyi çekiyordu. “Erkencisin.”</p>

  <p class="block20">“İşimi hallettim.” Rick masaya dönük sandalyelerden bi<span id="id_DdeLink__19854_1682020517">rine oturdu. Çok yorgunum, diye düşündü. Ne kadar yorulduğunu ancak hissediyordu. Onu bekleyen işe gücünün yetip yetmeyeceğini bilmiyordu. “Dave nasıl? Onunla konuşabilir miyim? İlk andyle uğraşmadan önce onunla konuşmak istiyorum.”</span></p>

  <p class="block20">“İlk önce Polokov’u haklamanı istiyorum. Şu Dave’i lazerleyen andy. Listemizde olduğunu biliyor, bu yüzden en iyisi ilk önce onu halletmek.”</p>

  <p class="block20">“Dave’le konuşmadan mı?”</p>

  <p class="block20" id="calibre_pb_22">Bryant ince karbon kâğıdına uzandı. “Polokov şehirde çöpçü olarak çalışmaya başlamış.”</p>

  <p class="block20">“Bu tür işleri sadece özeller yapmaz mı?”</p>

  <p class="block20">“Polokov ‘özel’i, bir tavukkafayı oynuyor. Kendini çok zavallıymış gibi gösteriyor. Dave’i de yanıltan bu oldu zaten. Voigt-Kampff testinden gerçekten emin misin? Seattle’da olanlardan sonra güveniyor musun?”</p>

  <p class="block20">“Evet,” dedi Rick kısaca.</p>

  <p class="block20">“Sözüne güveniyorum ama en küçük yanılgı bile olmamalı.”</p>

  <p class="block20">“Android avında asla olmaz. Bu da bir andy avı.”</p>

  <p class="block20">“Nexus-6 farklı.”</p>

  <p class="block20">“Ben birini buldum bile, Dave de iki tane, hatta Polokov’u sayarsak üç tane buldu. Pekâlâ, ben Polokov’u bugün emekli ederim, bu gece ya da öbür gün Dave’le konuşurum.” Rick android Polokov hakkında bilgi taşıyan karbon kâğıda uzandı.</p>

  <p class="block20">“Bir şey daha var. WPO’dan bir Sovyet Polisi yakında burada olacak. Sen Seattle’dayken ondan bir telefon aldım. Bir saat kadar sonra burada olacak. Adı, Sandor Kadalyi.”</p>

  <p class="block20">WPO polisleri San Francisco’ya çok seyrek gelirdi. “Ne istiyormuş?”</p>

  <p class="block20">“WPO bu yeni Nexus-6’yla öylesine ilgili ki, adamlarından birinin senin yanında olmasını istiyorlar. Bir gözlemci olarak ve eğer gerekirse sana yardımcı olacak. Tabii buna sen karar vereceksin. Fakat benden iznini aldı.”</p>

  <p class="block20">“Ya ikramiye ne olacak?”</p>

  <p class="block20">Bryant gülümsedi. “İkramiyeyi bölüşmek zorunda kalmayacaksın.”</p>

  <p class="block20">“Bu maddi olarak haksızlık olurdu.” Parasını WPO’dan gelen bir eşkıyayla paylaşmaya hiç mi hiç niyeti yoktu. Polokov hakkındaki kâğıdı inceledi. Kâğıtta adamın, yani andynin fiziksel tanımı ve adresiyle, çalıştığı yerin adı vardı: Geary’de de ofisleri olan Liman Bölgesi Çöpçülük Şirketi.</p>

  <p class="block20">“Şu Sovyet polisi gelene kadar beklemek ister misin?”</p>

  <p class="block20">Rick öfkelendi. “Ben her zaman yalnız çalışırım. Ama tabii ki bu senin kararın. Ne söylersen onu yaparım. Fakat Kadalyi’yi beklemeden Polokov’la hemen ilgilenmeyi tercih ederim.”</p>

  <p class="block20">“Sen işe başla. Bir dahaki avında, ki bu Bayan Luba Luft olacak, Kadalyi de sana katılır. Luba Luft hakkındaki bilgiyi de kâğıtlarda bulabilirsin.”</p>

  <p class="block20">Karbon kâğıtları evrak çantasına tıkan Rick ofisten çıkıp hava otosunu park ettiği çatıya geri döndü. Lazer tabancasına yavaşça dokunarak geri döndü. Şimdi Bay Polokov’u ziyaret edelim, diye düşündü.</p>

  <p class="block20"><br /></p>

  <p class="block20"><br /></p>

  <p class="block21"></p>

  <p class="block21"></p>

  <p class="block19">Rick, Liman Bölgesi Çöpçülük Şirketi’ne uğradı. Onu santraldeki sert görünüşlü, gri saçlı kadın karşıladı. “Sizde çalışan birini arıyorum.” Çöpçülerin binası Rick’i etkilemişti. Bina oldukça modern ve genişti. Ayrıca çok sayıda üst düzey ofis elemanı vardı. Bir servet değerindeki halılar ve orijinal ağaçtan yapılmış masalar Rick’e bir kez daha çöp toplama ve yok etme işinin savaştan sonra dünyadaki en önemli sanayilerden biri haline geldiğini hatırlattı. Tüm gezegen çöpleşmeye başlamıştı ve dünyayı geride kalan insanlara yaşanabilir kılmak için oluşan çöplerin belli aralıklarla toplanması gerekiyordu. Eğer bu yapılmazsa... Arkadaş Canlısı Buster’ın da söylediği gibi Dünya, radyoaktif toz tabakasının altında değil de kipple’ın altında kalıp ölecekti.</p>

  <p class="block20">Santraldeki kadın oldukça gösterişli, fakat taklit olan ağaç masanın arkasında, önündeki kâğıt yığınına gömülmüş oldukça feminen görünüşlü, ufak tefek, gözlüklü adamı işaret etti. “Bay Ackers. Personelle o ilgilenir.”</p>

  <p class="block20">Rick polis kimliğini çıkarttı. “Şirketinizde çalışan Polokov şu anda nerede acaba? İşte mi, yoksa evinde mi?”</p>

  <p class="block20">Bay Ackers isteksiz isteksiz kayıtlarını kontrol ederek cevap verdi. “Polokov’un işte olması lâzım. Daly’deki fabrikamızda terkedilmiş hava otolarını ezip limana yığıyor olmalı. Ama...” Personel şefi başka bir dokümana bakıp binadaki diğer bir bölüme telefon etti. “Demek orada değil.” Telefonu kapatıp Rick’e döndü. “Polokov bugün işe gitmemiş ve hiçbir neden bildirmemiş. Ne yaptı memur bey?”‘</p>

  <p class="block20">“Eğer buraya gelecek olursa benim onu aradığımı söylemeyin. Tamam mı?”</p>

  <p class="block20">“Evet, anlıyorum.” Ackers’ın suratı sanki Rick onun polisiye işlerdeki derin tecrübesiyle alay etmiş gibi asılmıştı.</p>

  <p class="block20">Rick tekrar şubenin hava otosuna binip Polokov’un apartmanının bulunduğu Tenderloin’e uçtu. Onu asla yakalayamayacağız, diye kendi kendine mırıldandı. Bryant ve Holden gereğinden fazla beklemişlerdi. Bryant beni Seattle’a göndermek yerine Polokov’u izlettirmeliydi.</p>

  <p class="block20">Çatıyı geçip asansöre doğru ilerlerken etrafın ne kadar çirkin olduğunu fark etti. Terkedilmiş hayvan kafesleri tozun altına gömülmüştü ve bir kafeste, artık çalışmayan sahte bir tavuk yatıyordu. Asansörle Polokov’un dairesinin bulunduğu kata indi. Hol bir yeraltı mağarası kadar karanlıktı. Polis fenerini yakıp holü aydınlattı ve bir kez daha karbon kâğıtları gözden geçirdi. Voigt-Kampff testi Polokov’a uygulanmıştı. Bir kez de onun uygulanmasına gerek yoktu. Doğrudan androidi yok etme işine girişebilirdi.</p>

  <p class="block20">En iyisinin onu buradan çıkarmak olduğuna karar verdi. Çantasını yere koyup beceriksizce açtı ve içinden bulunduğu yere etki eden bir Penfield dalga vericisini çıkardı ve katalepsi düğmesine bastı. Penfield’ın metal, çanak anteninin yaydığı sadece ona yönelik ters dalgalar sayesinde katalepsiden korunabilirdi.</p>

  <p class="block20">Vericiyi kapatırken kendi kendine mırıldandı. Şimdi herkes donup kalmıştır, çevredeki tüm insanlar ve andyler. Benim için hiçbir risk yok. Tek yapmam gereken şey içeri girip onu lazerlemek. Tabii Polokov’un dairesinde olduğunu varsayarsak, ki büyük bir olasılıkla çoktan kaçmıştır.</p>

  <p class="block20">Bilinen bütün kilitleri açabilen anahtarıyla Polokov’un dairesinin kapısını açıp içeri girdi. Lazer tabancası hazırdı.</p>

  <p class="block20">Polokov yoktu. Onun yerine yarı harap olmuş mobilyalar, kipple ve çürüme vardı. İçeride hiçbir kişisel eşya da yoktu. Rick’i, Polokov’un daireye taşındığında sahiplenip, giderken ondan sonraki kiracıya terk ettiği döküntüler karşıladı.</p>

  <p class="block20">Bunu biliyordum, diye düşündü. İlk 1000 dolarlık ikramiye parasının uçup gittiğini hissetti. Bir başka polis şubesinden, bir başka avcı Polokov’u emekli edip parayı sahiplenecekti. Sıra Polokov gibi önceden uyarılmamış andylerdeydi. Luba Luft’un sırası gelmişti.</p>

  <p class="block20">Tekrar çatıya çıkıp hava otosuna vardığında Harry Bryant’a rapor vermek için telefon etti. “Polokov’da şansım yaver gitmedi. Büyük bir olasılıkla Dave’i lazerledikten sonra burayı terk etmiştir.” Rick saatine baktı. “Kadalyi’yi karşılamamı ister misin? Zaman kazanmış olurum, ayrıca bir an önce Bayan Luft’un peşine düşmek istiyorum.” Kâğıtları çıkarmış, Luft hakkındaki bilgileri inceliyordu.</p>

  <p class="block20">“Bu iyi fikir,” dedi Bryant. “Ama Bay Kadalyi zaten burada, uçağı erken iniş yapmış. Bir saniye...” Bryant görünmeyen birileriyle konuştu. “Senin bulunduğun yere geliyor, orada seninle buluşacak. Bu arada Bayan Luft hakkındaki bilgileri oku.”</p>

  <p class="block20">“Almanya’da bir opera şarkıcısıymış. Halen San Francisco operasına bağlı.” Rick yavaşça başını salladı. Aklı hâlâ kâğıtlardaydı. “İyi bir sesi olmalı. Tamam, Kadalyi’yi burada bekleyeceğim.” Bryant’a yerini bildirip, telefonu kapadı.</p>

  <p class="block20">Rick okumaya devam ederken bir opera fanatiği gibi görünmeye karar verdi. Onu <span class="text8">Don Giovanni</span><span class="text6">’deki</span> Donna Anna olarak görmeyi çok isterdim, diye düşündü. Kişisel koleksiyonumda Elisabeth Schwarzkopf, Lotte Lehmann ve Lisa Della Casa gibi ünlülerin kayıtları var. Bu Voigt-Kampff testini hazırlarken karşılıklı konuşacak bir konu sağlar.</p>

  <p class="block20">Araba telefonu çaldı. Rick cevap verdi.</p>

  <p class="block20">Konuşan polis santraliydi. “Bay Deckard, size Seattle’dan bir telefon var. Bay Bryant bağlamamızı istedi. Telefon Rosen Şirketi’nden.”</p>

  <p class="block20">Rick, “Tamam, bağlayın,” diyerek beklemeye başladı. Ne istiyor olabilirlerdi? Rosenlar kötü haber demekti.</p>

  <p class="block20">Küçük monitörde Rachael Rosen’ın yüzü gözüktü. “Merhaba, Memur Deckard.” Sesi son derece sakindi ve bu Rick’in dikkatini çekti. “Şu anda meşgul müsünüz? Konuşabilir miyiz?”</p>

  <p class="block20">“Devam edin.”</p>

  <p class="block20">“Şirkette sizin ve kaçak Nexus-6’ların durumunu konuştuğumuzda içimizden birinin sizinle çalışmasının iyi olacağına karar verdik.”</p>

  <p class="block20">“Nasıl yani?”</p>

  <p class="block20">“Siz onları aramaya çıktığınızda bizden biri de yanınızda olacak.”</p>

  <p class="block20">“Niye? Bunun ne yararı olur ki?”</p>

  <p class="block20">“Nexus-6 bir insanın ona yakınlaşmaya çalışmasından rahatsız olabilir, oysa başka bir Nexus-6 kontak kurmaya...”</p>

  <p class="block20">“Sanırım kendinizi kastediyorsunuz.”</p>

  <p class="block20">“Evet,” Bunu söylerken temkinliydi.</p>

  <p class="block20">“Şimdiden yeterince yardım alıyorum zaten.”</p>

  <p class="block20">“Fakat gerçekten bana ihtiyacınız olduğunu düşünüyorum.”</p>

  <p class="block20">“Bundan şüpheliyim. Söylediklerinizi düşünüp sizi sonra ararım.” Uzak, belirsiz bir zamanda, ya da hiçbir zaman, diye düşündü. İhtiyacı olan en son şey Rachael Rosen’ın attığı her adımda toz bulutunun içinden belirivermesiydi.</p>

  <p class="block20">“Bunu içtenlikle söylemiyorsunuz. Beni asla aramayacaksınız. Kaçak bir Nexus-6’nın ne kadar çevik olduğunu ve işinizin zorluğunu anlamıyorsunuz. Daha önce yaptıklarımız yüzünden size borçlu olduğumuzu düşünüyoruz.”</p>

  <p class="block20">“Bunu düşünürüm.” Rick telefonu kapamak için uzandı.</p>

  <p class="block20">“Ben olmazsam siz onları avlamadan, içlerinden biri sizi öldürür.”</p>

  <p class="block20">“Güle güle,” Rick telefonu kapattı. Dünya tersine dönüyordu. Bir android ikramiye avcısını arayıp ona yardım etmek istediğini söylemişti. Rick polis santralini aradı. “Eğer Seattle’dan bir kez daha ararlarsa bağlama.”</p>

  <p class="block20">“Olur, Bay Deckard. Bay Kadalyi geldi mi?”</p>

  <p class="block20">“Hâlâ bekliyorum. Ve bir an önce gelse iyi olur, çünkü uzun süre beklemeyeceğim.”</p>

  <p class="block20">Telefonu kapatıp Luba Luft hakkındaki kâğıtları okumaya başladığında bir hava taksisi onun birkaç metre ilerisine indi. İçinden ağır, gösterişli Rus stilinde bir palto giymiş, kırmızı yüzlü, meleğe benzeyen ve ellilerinde gözüken bir adam çıkıp Rick’in arabasına yaklaştı ve gülümseyerek elini uzattı.</p>

  <p class="block20">“Bay Deckard?” Adam Slav aksanıyla konuşuyordu. “Siz San Francisco Polis Teşkilatı’nın avcısı mısınız?” Boş taksi havalandı ve Rus ilgisizce gidişini seyretti. “Adım Sandor Kadalyi.” Adam kapıyı açıp Rick’in yanına oturdu.</p>

  <p class="block20">Rick, Kadalyi’yle el sıkışırken WPO temsilcisinin daha önce hiç görmediği türde bir lazer silahı taşıdığını fark etti.</p>

  <p class="block20">Kadalyi tabancayı kılıfından çıkardı. “Bu mu? İlginç, değil mi? Onu Mars’tan almıştım.”</p>

  <p class="block20">“Her çeşit silahı tanıdığımı sanırdım, hatta kolonilerde yapılıp orada kullanılanları bile.”</p>

  <p class="block20">Kadalyi konuştuğunda yüzü Slav bir Noel baba gibi gururla parıldıyordu. “Bunu kendimiz yaptık. Beğendiniz mi? Bu silahta farklı olan... haydi alıp siz de bakın.” Tabancayı Rick’e uzattı ve Rick yılların verdiği tecrübeyle silahı incelemeye koyuldu.</p>

  <p class="block20">“Peki pratik olarak farkı ne?” Rick bir fark göremiyordu.</p>

  <p class="block20">“Tetiği çekin.”</p>

  <p class="block20">Rick tabancayı arabanın camından dışarı uzatıp havaya nişan aldı. Hiçbir şey olmamış, ışın gözükmemişti. Rick şaşkınlıkla Kadalyi’ye döndü.</p>

  <p class="block20">Kadalyi neşeli bir şekilde açıkladı. “Ateşleme mekanizması tabancaya bağlı değil. Benim elimde. Görüyor musun?” Avucunu açıp ufak üniteyi gösterdi. “Ve ayrıca onu bazı limitler içinde olsa da yönlendirebiliyorum, nereye nişan alındığı önemli değil.”</p>

  <p class="block20">“Sen Polokov değil, Kadalyi’sin.”</p>

  <p class="block20">“Söylediğinin tersini kastetmiyor musun? Sanırım biraz aklın karıştı.”</p>

  <p class="block20">“Demek istediğim sen android Polokov’sun. Sovyet polisiyle bir ilgin yok.” Rick ayağıyla arabanın tabanındaki acil durum düğmesine bastı.</p>

  <p class="block20">“Tabancam neden ateş etmiyor?” Kadalyi-Polokov bunu söylerken elindeki ateşleme ve nişan alma mekanizmasını açıp kapıyordu.</p>

  <p class="block20">“Şu anda bir dalga, lazer ışınını bildiğimiz ışığa dönüştürüyor,” dedi Rick.</p>

  <p class="block20">“Öyleyse, ince boynunu kırmak zorundayım.” Android cihazı yere attı. Hırıltıyla, iki eli birden Rick’in boğazına uzandı.</p>

  <p class="block20">Androidin elleri boğazını sıkmaya başladığında Rick omuz kılıfından eski model tabancasını çıkarıp ateşledi. 38’lik magnumdan çıkan kurşun androidin başına isabet etti ve beyin kutusunu parçaladı. Nexus-6’yı kontrol eden beyin ünitesi çılgın bir fırtınaya tutulmuşçasına ufak parçalara ayrıldı ve bazıları radyoaktif toz gibi Rick’in üstüne yağdı. Androidin geriye kalan parçaları arkaya savrulup araba kapısına çarptı ve fırlayıp büyük bir güçle Rick’in üzerine yığıldı. Rick androidin hâlâ oynayan kalıntılarını üzerinden atmak için silkelendi.</p>

  <p class="block20">Titreyerek telefona uzandı. “Rapor vermek istiyorum. Harry Bryant’a Polokov’u yakaladığımı söyleyin.”</p>

  <p class="block20">“Polokov’u yakaladın. Bunu anlayacaktır, değil mi?”</p>

  <p class="block20">“Evet,” Rick telefonu kapadı. Bu çok yakındı, diye düşündü.</p>

  <p class="block20">Rachael Rosen’ın uyarısına aşırı tepki gösterdim. Az kalsın beni haklıyordu. Fakat Polokov’u hallettim, diye düşündü. Adrenalin oranı, kalp atışları ve nefesi normale döndü. Fakat hâlâ titriyordu. Her neyse, şu anda 1000 dolar kazandım ve bunu hak ettim. Dave Holden’dan daha hızlıydım. Fakat Dave’in başına gelenlerin beni buna hazırladığını unutmamak gerek. Dave benim gibi önceden uyarılmamıştı.</p>

  <p class="block20">Tekrar telefonu alıp evi, Iran’ı aradı. Bu arada bir sigara yakmayı başardı. Titremesi azalmıştı. Karısının altı saat boyunca içinde bulunduğu depresyon yüzünden anlamsızlaşmış yüzü görüntü ekranında belirdi. “Oh! Merhaba Rick.”</p>

  <p class="block20">“Gitmeden aradığım 594’e ne oldu?”</p>

  <p class="block20">“Sen gider gitmez yeniden aradım. Ne istiyorsun?” Sesi kasvetli bir ümitsizliğe büründü. “Öyle yorgunum ki... ve hiçbir şeyde ümidim kalmadı. Evliliğimizde dahi. Sen büyük bir olasılıkla o andylerin biri tarafından öldürüleceksin. Bunun için mi beni aradın Rick? Yoksa bir andy seni yakaladı mı?” Arka planda Arkadaş Canlısı Buster’ın sesi gürlüyor, Iran’ın söylediklerini bastırıyordu.</p>

  <p class="block20">“Beni dinle! Duyabiliyor musun? Yeni bir işin içindeyim. Benden başka kimsenin öldüremeyeceği bir çeşit andy. Şimdiden birini emekli ettim bile ve bu çok iyi bir başlangıç. Bunun sonunda ne elde edeceğiz, biliyor musun?”</p>

  <p class="block20">Iran boş gözlerle ekrana bakıp kafasını sallıyordu. “Oh!”</p>

  <p class="block20">“Daha ne olduğunu söylemedim.” Iran’ın depresyonu öylesine büyüktü ki, Rick’i duyamıyordu bile. “Bu gece görüşürüz.” Rick kızgınlıkla telefonu çarparak kapadı. Kahrolasıca, diye düşündü. Hayatımı niye tehlikeye atıyorum ki? Bunun ne yararı var? Bir devekuşuna sahip olup olmamak onun umurunda bile değil. Keşke iki yıl önce boşanmayı düşündüğümüzde ondan kurtulsaydım. Gerçi hâlâ bunu yapabilirim.</p>

  <p class="block20">Düşünceli bir şekilde, içinde Luba Luft hakkında bilgilerin de bulunduğu arabaya dağılmış kâğıtları topladı. Tanıdığı pek çok android, karısından daha canlı ve hayat doluydu. Iran’ın ona verebileceği hiçbir şey olamazdı.</p>

  <p class="block20">Bu aklına tekrar Rachael Rosen’ı getirdi. Onun Nexus-6 için yaptığı uyarı doğru çıkmıştı. Eğer ikramiye parasından pay istemezse belki onu kullanabilirdi.</p>

  <p class="block20">Kadalyi-Polokov’la olan karşılaşma düşüncelerini büyük ölçüde değiştirmişti.</p>

  <p class="block20">Hava otosunun motorunu çalıştırıp Dave Holden’ın notlarına göre Luba Luft’u bu saatlerde bulabileceği eski Savaş Anıtı Opera Binası’na doğru hızla havalandı.</p>

  <p class="block20">Luba Luft’u da merak ediyordu. Bazı dişi androidler ona çekici geliyordu, hatta pek çoğuna karşı fiziksel bir çekim hissetmişti. Mantıken onların makine olduklarını bilip, duygusal olarak tepki göstermesi garip bir durumdu.</p>

  <p class="block20">Rachael Rosen’ı örnek gösterebilirdi. Ama hayır, o çok zayıftı. Gerçek bir gelişim göstermemişti. Özellikle de göğüs kısmında. Vücudunun şekli bir çocuğunki gibi dümdüzdü ve gelişmemişti. Daha iyisi olabilirdi. Kâğıtlar Luba Luft’un kaç yaşında olduğunu yazıyordu? Arabayı kullanırken kırışmış kâğıtları karıştırıp ‘yaşını’ buldu: 28.</p>

  <p class="block20">Opera hakkında bilgim olması iyi bir şey, diye düşündü. Dave’e karşı bir üstünlüğüm de bu. Ben daha kültürlüyüm.</p>

  <p class="block20">Rachael’dan yardım istemeden önce bir andyi daha kendi başına öldürmeye karar verdi. Bayan Luft’un sorun çıkaracağını sanmıyordu. Zorlu olan Polokov’du. Avlanıldıklarından haberdar olmayan diğerleri bir ördek sürüsü gibi teker teker vurulabilirdi.</p>

  <p class="block20">Rick, Opera Binası’nın süslü ve geniş çatısına inerken uydurduğu İtalyanca kelimelerle aryalar söylüyordu. Penfield duyarıcısı olmadan da kendini iyimser hissetti ve olacakları aç, coşkulu bir neşeyle beklemeye başladı.</p>

  <p class="block20"><br class="calibre1" /></p>
</body>
</html>
