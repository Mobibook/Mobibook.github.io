<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Michelangelonun Defteri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre5">Çavuş makinelilerin kollarını çekerek ateşe ara verip, dumanın dağılmasını bekledi. Yeni açılan gedikten çiftliğin içini çok rahat görebiliyordu. Kamyonlar, hasar görmemiş büyük ahırın gölgesi görüş alanının içindeydi. Ahırın yanında hayvanların kışın barınması için yapılmış dört tekerlekli bir yük arabası görüyorlardı. Yangının dumanları arabanın arkasında, karanlıkta kalmış kapıdan dışarı süzülüyordu. Üniformalı üç ya da dört adam avlunun taş yolunda koşarak daha arkadaki, güvenli eve ulaşmaya çalışıyorlardı. Ama havanın, Rus 71'in ve Patterson'un silahının menzilindeydiler, birer birer vurularak buğday tarlasında biçilen başaklar gibi yere devrildiler. Yakınlarda bir yerden Terhune'nin bazukasının sesi geliyordu. İki inçlik havan da önce hayvan ve at arabalarının konduğu barınakları paramparça etti. Kırılarak parçalanan kalas sesleri, yangın ve kırılan camların sesleri diğer gürültülere eşlik ediyordu. Çavuş yanaklarında gerginlik yüzünden oluşan seğirmeyi hissederek, vahşice gülümsedi. Makinelileri bir süre dinlendirmek için durdurduğunda CourseullessurMer'in bir kasabasında Normandiya'ya çıkartma yapıldığı gün öldürdüğü bir Almanın kolundan aldığı askeri saat Grana Dienstuhr'un radyum kadranına baktı. Daha beş dakika bile geçmemişti. Tüm olup bitenler dört dakika kadar bir süre içinde gerçekleşmişti. Ateş sesleri giderek azalırken çavuş solundaki çalıların ilerisindeki ağaçlardan gelen inlemeleri duyabiliyordu. Havanın sesi de sustuğunda tanka kadar ulaşan inlemeler artmıştı. Bu işi başarmışlardı. Çavuş tanktan çıktı ve taretin üstüne oturarak bir sigara yaktı. Herkesin bir araya gelmesi için biraz süre geçecekti. O sırada SS üniformalı bir adamın duvarın yanındaki bir boşluktan elinde bir sopaya sardığı beyaz bayrağı sallayarak kendisine yaklaştığını gördü. Adam bir süre durakladı, sonra yürümeye devam etti. Cornwall ve Cornwalldan&nbsp;&nbsp;&nbsp;&nbsp; sonra ikinci komutan olan Taggart duvarda açılan gedikten geçerek Almana doğru yaklaşıyorlardı.</p>

  <p class="calibre5">Çavuş bir süre düşündükten sonra, hızla tanktan atlayarak SS subayına doğru yürümeye başladı. Adamla Comwall'dan önce karşılaşmak istiyordu. Otomatik Colt tabancasını tutarak adamın yanında durdu. Metal çerçeveli gözlüklü, kısa boylu, solgun Alman da durdu. Çenesinde sigara külü kalmıştı. Belindeki tabanca kılıfı boştu.</p>

  <p class="calibre5">Üniformasında tek meşe yaprağı ve üç şeridi görünce, adamın albay olduğunu anladı. Aslında daha ziyade bir banka memurunu andırıyordu.</p>

  <p class="calibre5">"İngilizce biliyor musun?"</p>

  <p class="calibre5">"Evet."</p>

  <p class="calibre5">"Kamyonlarda ne var?"</p>

  <p class="calibre5">"Tablolar. Değerli sanat eserleri."</p>

  <p class="calibre5">"Sen kimsin?"</p>

  <p class="calibre5">"Adım Dr. Eduard Ploetzsch. Sanat galerisi müdürüyüm."</p>

  <p class="calibre5">"Hayır."</p>

  <p class="calibre5">"Anlayamadım ?"</p>

  <p class="calibre5">"Sen hiçbir şey değilsin. Sen bir ölüsün." Çavuş otomatik tabancasını kaldırarak ortada herhangi bir sebep yokken adamı tam alnının ortasından vurdu.</p>

  <p class="calibre5">Sahte rahip Greenvvich Kasabası St. Joseph kilisesinin tozlu bodrumunda yüzünü sanki tüm dünyanın yükünü sırtında taşıyormuşçasına bir acıyla buruşturan, insanı rahatsız edici bir görünüme sahip gönüllü bir çalışan tarafından getirilen evrak üzerinde çalışıyordu. Bu orta yaşlı kadın saatlerden beri oldukça eski belgeler arasında gidip geliyordu. Kadın rengi sararmış kâğıtla kaplı her dosyayı getirdiğinde nefes nefese kalıyordu.</p>

  <p class="calibre5">Bu yüzlerce arama motoru yardımıyla, bilgisayarda yapılan, doğruluğu onaylanmamış sayısız bilgi arasında dolaşmaya benzemiyordu. Yaptığı, gerçek tarihi yansıtan gerçek evrakın o solmuş mürekkebi ve ellerinin arasında her an un ufak olacak kadar eski kâğıtlar arasında işine yarayacak bilgiyi aramaktı. Dosyalarla boğuşurken rahip neredeyse bu evrak üzerinde çalışan binlerce görevlinin hayaletinin etrafında dolaştığını hissedebiliyor, yazı makinelerinin tıkırtılarını, yorgun kalemlerin iştahla kâğıt üzerinde dolaşırken çıkardıkları gıcırtıyı duyabiliyordu. Belki sıkıcıydı ama sonunda Frederico Bonenin ilk yıllarına ait bilgilerin bulunduğu belgelerin izini bulması çok zor olmamıştı.</p>

  <p class="calibre5">Kim olduğu ve Kutsal Kentteki kırmızı şapkalılara(Katolik Kardinal şapkası ) ilgisinin sebebinin ne olduğu önemli olmayan çocuk 11 Haziran 1946 yılında bir Polonya kenti olan Gdansk'tan GgdanskAmerika hattında çalışan Batory adlı bir gemiyle New York'a geldi. Ellis Island göçmen bürosu yetkililerinden alınan bir belgede Frederico'nun yedi yaşında olduğu, yanında vasisi Fraulein ilse Kurosvsky adlı bir Alman bayanla yolculuk ettiği yazılıydı. Frederico'nun doğum yeri olarak belirtilen İtalya, La Grazie'de çocuk San Giovanni All'Orfenio manastırında rahibelerce büyütülmüştü. Kayıt formunda anne adı yazılı yer boş bırakılmış, ama kenarına soluk renkli bir kalemle Katerina Annunzio adı yazılmıştı.</p>

  <p class="calibre5">Her ne kadar durum çok net bir şekilde ifade edilmese de rahip satır aralarını da okuyabiliyordu. Frederico'nun babası belli değildi ve manastır rahibeleri tarafından büyütüldükten sonra onlar tarafından Leh ismi taşıyan bu Alman kadının gözetimine devredilmişti.</p>

  <p class="calibre5">Amerika'ya vardıktan sonra Frederico'nun St. Luke Yetimler Yurdu'na nakledildiği, burada iki yıl kaldıktan sonra Greemvich kasabasındaki Joseph School'a 'burslu' öğrenci olarak gönderildiği anlaşılıyordu. Okulunda hep aynı düzeyde üstün başarı gösterdi. Özellikle güzel sanatlar ve dil alanında çok başarılıydı. St. Joseph'i bitirince bölgedeki ilahiyat fakültelerinden birine kayıt olacağı ve orada rahiplik eğitimi alacağı öngörülüyordu. Lakin onun rahipliği ile ilgili kayıtlar 1952 yılında New Jersey, Hoboken Barrow caddesinden Çavuş ve Bayan Brian Thorpe tarafından evlat edinilmesiyle sona eriyordu. İşin ilginç tarafı evlat edinilme olayının yasal belgelerini Topping, Hallivvell &amp; Whiting firması tarafından görevlendirilen avukatlar düzenlediler. Yani şu gizemli Grange Vakfı'nı da kuran, gerçekte kim oldukları bilinmeyen kişiler tarafından kurulan hayali şirket. Yine aynı şekilde ilginç olan başka bir şey de, bir ihtimal tesadüf olma olasılığı da var, Grange Vakfı'nın şu anda St. Luke'un eski yerinde, diğer bir deyişle Frederico Botte'nin bir zamanlar yaşadığı yetimler yurdunda, aynı isimle varlığını sürdürmesiydi. Yetimler yurdu da büyük bir ihtimalle Fred Thorpe tarafından satın alınmış olmalıydı.</p>

  <p class="calibre5">Sahte rahip göğsünde bir sıkışma hissetti. Daire giderek kapanıyordu. Neredeyse her şey sona ermek üzereydi. Görevli elinde yeni dosyalarla geri döndü. Romalı adam kadına en iyi gülümsemesini sunarak bir yerlerde New York telefon rehberi bulup bulamayacağını sordu.</p>

  <p class="calibre5">Nefes nefese "Hangi bölge?" diye sordu kadın.</p>

  <p class="calibre5">Barrie Kornitzer'in Columbia Üniversitesi'ndeki Ofisi Low Memorial Kütüphanesi'nin arkasına sıkışmış 1880'lerde inşa edilmiş bir binadaydı. Ofis, Columbia standartlarında, yani oldukça lüks döşenmişti. Ofis duvara gömme meşe kaplamalı kütüphane, İran halıları ve çeşitli erken dönem Amerikan ressamlarının çalışmaları bunlar arasında Ralph Earl'ün erken dönem eseri Looking East from Denny Hill (Denny Hill'den Doğuya Bakış), Charles V. Bond'dan bir natürmort ve Edward Hicks'ten bir çiftlik manzarası da bulunuyordu ile dekore edilmişti. Büyük ofiste gömme deri kaplı yüzeyli, simsiyah bir William IV Rosevvood yazı masası vardı. Bu masanın bir zamanlar üniversitenin beşinci başkanı Benjamin Moore'a ait olduğuna dair bir söylenti vardı. Ayrıca bu masanın Korriitzer'e üniversite kendisinden korktuğu için verildiğine dair başka bir söylenti daha vardı. Kornitzer büyük bir ihtimalle bilgisayar korsanlığı konusunda dünyada en önde gelen otoriteydi. Onaylanmış buluşları, gezegenin en iyi şifre programı yazarı olarak sertifikası vardı ve Amerika Birleşik Devletleri'nin eski birkaç başkanıyla, Bili Gates'in gizli danışmanıydı.</p>

  <p class="calibre5">Michael Valentine'le dostlukları lise yıllarında başlamıştı.</p>

  <p class="calibre5">Liseden mezun olduktan sonra iki genç farklı yolları tercih etmişlerdi. Kornitzer Birleşik Devletler ve Avrupa'da otostop yaparak dolaşmış, İran Hava Kuvvetleri'nde İngilizce dersleri vermiş, İskoçya'da koyun gütmüş, sonra Seattle'a gidip bir süreliğine çizgi roman satan bir kitapçı açmıştı. Ardından Stanford'a gidip aralarında Süpermen'in bir numaralı sayısının da olduğu tüm koleksiyonunu satmıştı.</p>

  <p class="calibre5">Orada geçirdiği tüm süre boyunca bir okulun park alanındaki bir otomobilde yaşadı. Eski yunan ve Latin dilleri edebiyatı bölümünden mezun olduktan sonra aralarında Oxford'da öğretim üyesi olarak çalışması yönünde gelen teklif de dahil olmak üzere birçok işi geri çevirdi. Sonra okula döndü. Hukuk diploması aldı ardından hiç deneyimi olmamasına rağmen Kaliforniya'dan barmenlik sertifikası aldı. Yetmişlerin ortalarında Bili Gates'in Lakeside Program Grubunda çalışmak üzere Seattle'a dönüp Microsoft'un ilk günlerinde onlara yardımcı oldu. Sonunda ayrılıp aralarında dünyanın en büyük bilgisayarlarını çökertmenin de eklenebileceği kendi ilgi alanlarına yöneldi.</p>

  <p class="calibre5">Ömür boyu federal hapishanede kalma yolunda hızla ilerlerken yardımına eski dostu Michael yetişti ve sonunda Columbia'da en azından görünüşte yasal bir iş buldu.</p>

  <p class="calibre5">İlk bilgisayar korsanlarının hemen hemen tümü gibi yasal dünyaya dönerken oldukça önemli kuruluşlar için danışmanlık görevi üstlendi. Bunlar arasında AT&amp;A, FBI, CIA, Chase Bank, Bank of America ve çalışmaktan en çok keyif aldığı WalMart sayılabilir. Kornitzer'e göre WalMart kurucusu Sam Walton'un tüm dünyayı perakende satış zincirleriyle ele geçirmek felsefesine adanmış dünyanın en tehlikeli şirketiydi.</p>

  <p class="calibre5">1983 yılında WalMart özel kamyonlarla taşınabilecek kişisel uydu sistemleri, kredi kartlarının daha verimli ve hızlı kullanılması, veri transferi kadar ses ve görüntü iletişimleri alanında büyük yatırım yaptı. 1990 yılında Amerika'da imal edilen mamullerin en büyük alıcısı konumuna ulaştı. 2002 yılında Çin Amerika'ya doğru genişlemeye başlamadan o Çin'e şube açtı. Kornitzer Steven Spielberg'in Pinky and the Brain adlı çizgi filminin Sam Walton'dan esinlenerek yapıldığını söylüyordu. Çok sayıda insan Barrie Kornitzer'in pek normal biri olmadığını söylerdi. Diğer yandan çok sayıda insan da bunun tam aksini iddia ederdi. Onlara göre tamamen aklı başında sosyoekonomi ve teknoloji konusunda önemli önsezileri olan biriydi.</p>

  <p class="calibre5">Kornitzer zengin, kel, şişmandan çok şişmanlığa doğru geçiş yapmakta olan, daima kahverengi fitilli kadifeden yapılmış takım elbise giyip, renkli kravatlar takan biriydi. Ofisindeki tek bilgisayar oldukça düşük model bir Dell'di ama bilgisayarı Low Memorial Kütüphanesi'nden birkaç blok ilerideki Columbia Bilgisayar Sistemleri Laboratuvarı'nda kullanılan bir Bull NovaScale 9000'e bağlıydı. Konitzer'e göre Bull dünyanın en güçlü bilgisayarlardan biriydi.</p>

  <p class="calibre5">Barrie Kornitzer hiç evlenmemiş ve Michael Valentine'in bildiği kadarıyla şimdiye dek gezegendeki hiç kimseyle erkek, dişi, hayvan, bitki, mineral fark etmez seks yapmamıştı. Valentine dostunun son on yıldır fırınlanmış fasulye konservesinden başka bir şey yemediğini biliyordu. Kendisine nadiren de olsa önerilen diğer tüm yiyecekleri geri çevirirdi. Aklı başında olabilirdi bu doğru ama oldukça da tuhaf biriydi.</p>

  <p class="calibre5">"Tam olarak sorununuz nedir?" diye sordu Kornitzer.</p>

  <p class="calibre5">Masasında arkaya yaslanarak oturuyor, bir elini önündeki klavyede gezdiriyor, diğeriyle de kaşını düzeltiyordu.</p>

  <p class="calibre5">"Birbirine bağlanmayan bir sürü olay."</p>

  <p class="calibre5">"Aralarında hiç bağ yok mu?"</p>

  <p class="calibre5">"Birkaç şey var ama çok özel bir şey yok."</p>

  <p class="calibre5">"Ne gibi?" Önündeki sarı deftere notlar almaya başladı.</p>

  <p class="calibre5">Finn adamın not alırken bile diğer elini klavyeden çekmediğini görmüştü. Sanki elleri farklı yerlerden kontrol ediliyormuş, biri adamın beynini kılıçla orta yerinden bölmüş, ellerine aynı anda farklı komutlar vermesini bu yolla sağlamış gibiydi. Annesinin Columbus'taki ofisinde gördüğü The Origin of Consciousness in the Breakdown of the Bicameral Mind (İki Parçalı Zihinlerdeki Bilinçsel Çöküşün Kökenleri) adlı Julian Jaynes adlı adam tarafından yazılmış bir kitap gördüğünü hatırladı. Kitabın ilginç başlığı ilgisini çekmiş, ama kitabı okumamıştı. Belki Kornitzer iki parçalı bir beyin örgüsüne sahipti. Neanderthal (Taş devri insanı) insanı tipine rağmen garip bir biçimde çekici biriydi.</p>

  <p class="calibre5">"Sanat."</p>

  <p class="calibre5">"Özel bir sanat dalı mı?"</p>

  <p class="calibre5">"İkinci dünya savaşı yıllarından çalıntı ve yağma edilmiş sanat eserleri."</p>

  <p class="calibre5">"Başka?"</p>

  <p class="calibre5">"İsimler. İnsanlar. Öldürülen insanlar."</p>

  <p class="calibre5">Valentine isimleri verdi. Finn onun unuttuğu birkaç kişiyi ekledi. Kornitzer defterine baktı, sonra defterin kenarına bir işaret koydu. Diğer eli hâlâ klavye üzerindeydi.</p>

  <p class="calibre5">"Hah," eledi Kornitzer. Pahalı, deri sandalyesinde eğilerek Finn'in arkasındaki duvarda asılı peyzaja bakarak gülümsedi. "Güzelsin," decli.</p>

  <p class="calibre5">"Pardon?" dedi Finn.</p>

  <p class="calibre5">"Güzelsin," diye tekrar etti Kornitzer. Finn biraz heyecanlanmış gibi gözüküyordu. Valentine baktı ama onun kendisine yardım etmek gibi bir niyeti yoktu. Sadece gülümsüyordu. Finn tek başınaydı. "Bu bir iltifat değil. Sadece bir gerçeği dile getirdim. Sakıncası yok, değil mi?</p>

  <p class="calibre5">Bir şeyle uğraşırken, aynı anda başka şeyle ilgilenmek işimi kolaylaştırıyor."</p>

  <p class="calibre5">"Ah!"</p>

  <p class="calibre5">"Güzel kadınlarla çok sık karşılaşmıyorum. Bu tür işlerle pek ilgilenmiyorlar." Bir süre duraksadı. "Ancak ilginç olan şu ki tarihte en iyi şifreciler kadınlar olmuştur.''</p>

  <p class="calibre5">"Bunu bilmiyordum," dedi Finn.</p>

  <p class="calibre5">"Bu doğru," diye başını salladı Kornitzer. Valentine'e bakarak gülümsedi. Bir çocuğa benziyordu." Ben yalan söylemem, değil mi Michael?"</p>

  <p class="calibre5">"Hiç yakaladığım bir yalanın olmadı."</p>

  <p class="calibre5">Tıknaz adam sanki transa geçiyormuş gibi gözlerini kırpıştırdı. Tavana bakarak "Bana söyleyebileceğin başka bir şey var mı?" diye sordu.</p>

  <p class="calibre5">"Pek yok," diyerek yanıt verdi Valentine. "Olayın en az iki farklı yönü olduğu, ama bunların birbirleriyle pek ilgili gözükmedikleri dışında bir şey yok. Elimizde Carduss Kulübü veya topluluğu veya her ne haltsa bire kurumla Gri keşişler Akademisi var. Diğer yanda da çalıntı sanat eserleri.</p>

  <p class="calibre5">Sadece James Cornwall'ın olaylarla bir bağlantısı olduğu gözüküyor. Onun hakkında edindiğimiz tüm bilgilerde adamın doğal nedenlerden dolayı öldüğü görülüyor."</p>

  <p class="calibre5">Kornitzer omuzlarını silkti. "MAGIC'le çalışalım baka lım, neler bulacağız?"</p>

  <p class="calibre5">"MAGİC?"</p>

  <p class="calibre5">"Multiple ArcGenerated Intelligence Comparison ( Bilgisayar Destekli Çok Yönlü Zeka Kıyaslamaları)" diye açıkladı Kornitzer. "Bu risk analizlerine ve eksperlere yardımcı olması için sigorta şirketleri tarafından geliştiril miş bir yazılım. Bilgileri, benzerliklerine, farklılıklarına göre kategorize eder, sonra bunları birleştirerek neler olup bittiği konusunda daha net bir cevap bulmanızı sağ layacak bir sonuca ulaşır. Google gibi bir arama motoru nun yaptığı biçimde milyarlarca bilgiyi inceler ve analiz sonuçlarını birkaç saniye içinde sunar. Tüm arama motor larını incelemesi, çevrimdışı olan kişisel bilgilerle, devle te ait bilgilere ulaşması ise beş dakikasını alır."</p>

  <p class="calibre5">"Anlıyorum," dedi Finn hiçbir şey anlamadan.</p>

  <p class="calibre5">"Ben programı Fort Meade'ye uyarladım. Telefon görüşmelerini dinleyerek belirli süre içinde kullanılan kelimelerin analizini yaparak, terör eylemlerinin önceden bilinmesini sağlayan bir programa dönüştürdüm."</p>

  <p class="calibre5">"Bir tür akıllı süzgeç," dedi Valentine.</p>

  <p class="calibre5">"Onun gibi bir şey," dedi Kornitzer sevgi dolu bir gülümsemeyle. Ellerini göğsünde kavuşturdu. Bu hareketi Finn'e komik gelmiş, bu nedenle de hafifçe gülümsemişti. Adam Walt Disney'in Alice Harikalar Dünyası adlı filmindeki tırtıla benziyordu.</p>

  <p class="calibre5">"İnsana pek sihirli bir şeymiş gibi gelmiyor," dedi.</p>

  <p class="calibre5">Kornitzer'in gülümsemesi biraz daha artmıştı. "Keşke çevremde senin gibi insanlar olsa," dedi düşünceli bir sesle. "Herkes bilgisayarların düz mantıkla çalışan itici aletler olduğunu düşünür. Bilgisayarlar için siyah ve beyaz vardır, aradaki tonlar yoktur diye düşünürler. Ama seninde bildiğin gibi bu doğru değil. Belki bilgisayarın donanımı için bu söylenebilir ama yazılımda onu meydana getiren insanın dokunuşları hemen hissedilir. Bu programların bazen kapris bile yaptıkları görülmüştür." Finn emin değildi ama adamın belli belirsiz bir İngiliz aksanıyla konuştuğunu düşünüyordu.</p>

  <p class="calibre5">"Deux ex machina," dedi Valentine kahkahayla.</p>

  <p class="calibre5">"Tanrı makinedir." Kornitzer de gülüyordu.</p>

  <p class="calibre5">"İkiniz de delisiniz," dedi Finn.</p>

  <p class="calibre5">"Teşekkürler," diye yanıt verdi Kornitzer. "Çılgınlığımın takdir edilmesi zaman zaman hoşuma gider." Bir an için Valentine'e baktı. "İnsanların çoğu yüzüme karşı benim akli dengesi yerinde olmayan biri olduğumu söylemekten korkar." Kalın gözlük camları arkasındaki gözlerini kırpıştırıyordu. "Banka hesaplarındaki tüm paralarını alacağımı ya da eşlerine kocalarının kendilerini aldattığını bildireceğimi sanırlar."</p>

  <p class="calibre5">"Zamanında bunu da yapmıştın," dedi Valentine.</p>

  <p class="calibre5">"Doğru," diye yanıt verdi Kornitzer. "Ama bunu hainlik olsun diye yapmadım. Süper kahramanların dediği gibi sadece günlük, sıradan işlerdi." Başını üzüntüyle sallayarak bakışlarını pencereye çevirdi. Pencereden bir dizi üniversite binası gözüküyordu. "Bazen eski günlere dönmeyi o kadar çok istiyorum ki. Şu Süpermen, Lois Lane, Batman ve Robin'li yıllara." İçini çekti. "Yeşil Ok aralarında en sevdiğimdi. Bir zamanlar bütün kötü adamları alt etmemi sağlayacak kendi, özel oklarım olduğunu düşlerdim. Keşke gerçek adını hatırlayabilsem."</p>

  <p class="calibre5">"Oliver Queen," diye mırıldandı Valentine. "Yardımcının adı da Speedy'di."</p>

  <p class="calibre5">"Senin çizgi roman hayranı olduğunu bilmiyordum."</p>

  <p class="calibre5">"Değilim zaten. Ama benim bir kitapevim olduğunu unutuyorsun."</p>

  <p class="calibre5">"Oraya kitapevi demekte zorluk çekiyorum," dedi Kornitzer kahkaha atarak.</p>

  <p class="calibre5">Finn araya girdi. "İki eski dostun hatıralarını tazelemesi gerçekten çok hoş. Bir dahaki sefere de Woodstock'tan konuşursunuz artık. Ama araştırmamız gereken cinayetler ... "</p>

  <p class="calibre5">"Neden çıkıp kampüste biraz dolaşmıyorsunuz?" diye önerdi Kornitzer. "Yüz on dörtle Broadvvay'in köşesinde güzel bir kafeterya var. Gelirken bana da diyet kahve getirin.</p>

  <p class="calibre5">Koyu ve yapay tatlanclırıcılı olsun. Yarım saat kadar müsaade edin. Bu kadar uzun sürmesinin nedeni şu: Bilgisayara bilgileri girmem bu kadar süre alacak."</p>

  <p class="calibre5">"Pekâlâ," dedi Valentine başını sallayarak ayağa kalktı.</p>

  <p class="calibre5">"Bir diyet kahve. Yapay tatlanclırıcılı. Yarım saat."</p>

  <p class="calibre5">"Koyu."</p>

  <p class="calibre5">"Koyu."</p>

  <p class="calibre5">"Benim işimde kesinlikle şart." Kornitzer dostlarına gülümsedi, sonra tüm dikkatini önündeki bilgisayarın ekranı ve klavyesine çevirdi.</p>

  <p class="calibre5">Çavuş çiftlik evinin mutfağındaki büyük masanın başında oturmuş, büyük şöminede yaktıkları ateşin soğuğu biraz kırmasını bekliyordu. Saldırıdan ikisi kadın, biri küçük bir çocuk, dokuz sivil olmak üzere on yedi kişi canlı olarak kurtulmuştu. Amerikalıların çoğu dışarıda esir aldıkları birkaç Alman askerinin başında nöbet tutuyor, diğer binaların arasında dolaşarak çevrenin güvenliğini sağlıyorlardı. Çavuş, Cornwalll, Taggart ve McPhail dışında tüm ekip avludaydı. Aralarındaki tek silahlı manastır kulesinin yıkıntıları arasında ölü bulduğu bir Almandan aldığı otomatik tabancayla içerideki güvenliği sağlayan çavuştu.</p>

  <p class="calibre5">Cornwall eline kâğıt kalem aldı.</p>

  <p class="calibre5">"Adlarınızı ve görevlerinizi söyleyin."</p>

  <p class="calibre5">"Franz Ebert, Linz Müzesi Müdürü," dedi asker postallı, siyah paltolu, ufak tefek adam.</p>

  <p class="calibre5">"Wolfgang Kress, Einzatstab Rosenberg müzesi Paris şubesinden," dedi otuzlu yaşlarının başında gösteren sert ifadeli, kırmızı yüzlü adam. Bu bir bürokrattı.</p>

  <p class="calibre5">"Kurt Behr ben de ERR'denim."</p>

  <p class="calibre5">"Anna Tomford, ben Linz Müzesi'ndenim," dedi siyah saçlı, genç kadın, korku dolu ses tonuyla.</p>

  <p class="calibre5">"Hans Wirth, ERR Amsterdam şubesinden."</p>

  <p class="calibre5">"Dr. Martin Zeiss, Dresden Müzesi'nden," dedi iriyarı, sakallı bir adam. Altmış yaş civarında soluk tenli, hasta bakışlı, yüzü bozuk peynirleri andıran lekelerle doluydu. Yürü yen bir kalp krizi adayı, diye düşündü Çavuş.</p>

  <p class="calibre5">"Çocuk kim?" diye sordu Cornwall. Yedi veya sekizinde gösteren çocuk şimdiye kadar ağzını açmamıştı. Yaşma göre uzun boylu, simsiyah saçlı, iri bademe benzer gözlü, koyu tenli uzun ve hoş burunlu çocuk Alman'dan çok İtalyan'ı andırıyordu. Çocuğun yanındaki kadın bir şeyler söylemek üzereyken Linz Müzesi Müdürü müdahale etti.</p>

  <p class="calibre5">"Hakkında en ufak bir kayıt olmayan bir yetim o. Bayan Kurovsky ona bakıyor:"</p>

  <p class="calibre5">"Kurovsky, Polonyalı mı?"</p>

  <p class="calibre5">Kadın başını sallayarak "Nein. Sudetenland, Bohemya'danım. Polonya sınırına yakın bir bölgedir. Ailem Almandır."</p>

  <p class="calibre5">"Çocuk nereli?"</p>

  <p class="calibre5">"Onu Münih'in kuzeyinde bulduk," diye söze girdi Ebert.</p>

  <p class="calibre5">"Yanımıza almaya karar verdik."</p>

  <p class="calibre5">"Magnanimous(Asilce.) " dedi Cornwall.</p>

  <p class="calibre5">"Anlayamadım?" diye sordu Ebert.</p>

  <p class="calibre5">"Edelmutig ... bocberzig," diye açıkladı çavuş.</p>

  <p class="calibre5">"Ah" diyerek başını salladı Ebert.</p>

  <p class="calibre5">Cornwall çavuşa bakarak "Çok etkilendim," dedi.</p>

  <p class="calibre5">Çavuş omuzlarını silkerek "Büyükannem Alınandı. Evde almanca konuşurdu," dedi.</p>

  <p class="calibre5">"Söylediğim kelimenin İngilizce'sini biliyor olmandan etkilendim," dedi Cornwall kuru bir sesle.</p>

  <p class="calibre5">"Daha cahil sanıyordunuz beni herhalde," dedi Çavuş.</p>

  <p class="calibre5">"Kesinlikle," diye yanıtladı Cornwall.</p>

  <p class="calibre5">"Bu sizin söylediğiniz, neydi o, magnanimous değil," dedi Ebert. "Yapmak zorunda olduğumuz bir şeydi. Aksi takdirde orada açlıktan ölebilirdi, değil mi?" diyerek kadın ve çocuğa baktı.</p>

  <p class="calibre5">"Sanırım İngilizce bilmiyor."</p>

  <p class="calibre5">"Hiç konuşmuyor," dedi kadın.</p>

  <p class="calibre5">Cornwall kayın ağacından yapılmış büyük masanın üzerindeki evraka baktı." Bu evrakın hepsinin üzerinde Vatikan'ın mührü var. Berlin'deki papalık ofisinin sekreterliğinden verilmiş tümü."</p>

  <p class="calibre5">"Bu doğru," diye onayladı Ebert.</p>

  <p class="calibre5">"Biraz garip gözüküyor."</p>

  <p class="calibre5">"Belki sizin için," dedi Ebert omuzlarını silkerek. "Benim politikayla en ufak bir ilgim yok. Ben sadece gözetimim altındaki eserlerin güvende olmasıyla ilgileniyorum."</p>

  <p class="calibre5">"Bu sözünü ettiğiniz eserler Alman hükümetine mi ait?"</p>

  <p class="calibre5">"Hayır. Bunlar çeşitli Alman müzelerine, ait. Yani kısacası Alman halkına."</p>

  <p class="calibre5">"Altı kamyon."</p>

  <p class="calibre5">"Evet."</p>

  <p class="calibre5">"İsviçre sınırına gidiyordunuz."</p>

  <p class="calibre5">"Evet."</p>

  <p class="calibre5">"Vatikan onaylı evrakla."</p>

  <p class="calibre5">"Evet."</p>

  <p class="calibre5">"Neden sana inanamıyorum?" diye sordu Cornwall.</p>

  <p class="calibre5">"Bana inanıp inanmamanız beni ilgilendirmez," dedi Ebert serçe. "Ben gerçekleri söylüyorum."</p>

  <p class="calibre5">"Neden SS askerleri size eşlik ediyor?" diye sordu ilk kez konuşan McPhail. McPhail, Bowdoin'den mezun olduktan sonra OSS ve güzel sanat eserleri takip ekibine katılmadan önce Boston Fogg Müzesi müdür yardımcılığı görevi yapmıştı. Kendisini bir şey sandığı ve işinde Cornwall'dan daha iyi olduğunu düşündüğü gözlerinden okunuyordu. Çavuş ise adamın çok zayıf bir karaktere sahip, bunun yanında da homoseksüel eğilimli biri olduğu kanaatindeydi.</p>

  <p class="calibre5">Adam pipo içip bağıra bağıra Broadway şarkıları söylerdi.</p>

  <p class="calibre5">Adamın en ufak bir magnanimous yanının olmadığı ortadaydı. McPhail burnunu çekip "SS askerlerinin Alman kültür eserlerini korumak dışında çok daha önemli işleri vardır diye düşünürdüm," dedi alaycı ses tonuyla.</p>

  <p class="calibre5">İri yapılı adam, Kress neredeyse aynı alaycı tonla "Belki farkında değilsiniz ama Einzatstab Rosenberg SS'in bir parçası olarak tanımlanmaktadır. Bu nedenle sadece eşlik etmesi için de olsa SS askerlerinin görevlendirilmesi son derece normaldir," dedi.</p>

  <p class="calibre5">"Feldgendarmerie(Askerî polis) armalı araçlarla mı?" diye sordu çavuş.</p>

  <p class="calibre5">"Sizin bu sorgulamada görevli olduğunuzu sanmıyorum, Çavuş" dedi McPhail buz gibi bir ses tonuyla.</p>

  <p class="calibre5">"Sadece ona lanet olası bir soru sordum... Teğmen."</p>

  <p class="calibre5">McPhail ters ters bakmayı sürdürdü.</p>

  <p class="calibre5">"Evet?" dedi Cornwall Kress'e bakarak. Adam sessizdi.</p>

  <p class="calibre5">"Ne demeye çalışıyorsun?" diye sordu McPhail.</p>

  <p class="calibre5">"Bütün bunların pek anlamlı olmadığını söylemeye çalışıyorum. Bunlar SS'in tarzı değil. Dışarıdaki adamlar SS üniforması giyiyorlar ama birkaç askeri kontrol ettim, omuzlarında olması gereken SS dövmesi yok. Ayrıca SS'in askerî polisle yani Feldgendarmerie'yle en ufak bir ilişkisi olamaz.</p>

  <p class="calibre5">Ayrıca kamyonlarda da sorun var. Bunlar benzini hangi cehennemden buluyorlar? Büyük saldırıdan beri Almanlar benzin bulamıyorlar. Sadece mazotları var ve o da çok fazla miktarda değil. Sanatsal ıvır zıvırdan değil ama Almanlardan anlarım. Kesinlikle söylenenler doğru değil."</p>

  <p class="calibre5">"Silahını teğmen McPhail'e ver Çavuş," dedi Cornwall aniden, ayağa kalkarak. "Benimle dışarı gel, birer sigara içelim."</p>

  <p class="calibre5">"Elbette." Çavuş otomatik tabancayı McPhail'e uzatarak Cornwall'ın peşi sıra sabah güneşinin aydınlattığı avluya çıktı. Teğmen gözlüklerinin ardında gözlerini kısarak cebinden bir paket Alman Jasmatsis sigarası çıkartıp çavuşa tuttu. Çavuş öneriyi geri çevirip, kendi Luckies'lerinden birini yaktı.</p>

  <p class="calibre5">"Burada neler oluyor, Çavuş?"</p>

  <p class="calibre5">"Elimde hiç ipucu yok, efendim."</p>

  <p class="calibre5">"Ben olduğuna eminim."</p>

  <p class="calibre5">"Doğru söylemiyorlar."</p>

  <p class="calibre5">"Bu ne demek şimdi?"</p>

  <p class="calibre5">"Biraz önce dediğim gibi, anlatılanlar mantıklı gelmiyor."</p>

  <p class="calibre5">"O zaman doğru hikâye ne?"</p>

  <p class="calibre5">"Benim fikrimi mi soruyorsunuz?"</p>

  <p class="calibre5">"Evet."</p>

  <p class="calibre5">"Bunlar hırsız."</p>

  <p class="calibre5">"Hırsız mı?"</p>

  <p class="calibre5">"Elbette. Kamyonlar yağma edilmiş şeylerle dolu.</p>

  <p class="calibre5">Adamlar bunların çalıntı olduklarını biliyorlar. Ne bir kayıt var ne de herhangi bir evrak. Bu nedenle onlar da bu çalıntı şeyleri zimmetlerine geçirmişler Yani sonuçta onları kim ihbar edecek ki?"</p>

  <p class="calibre5">"İlginç."</p>

  <p class="calibre5">"Kamyonlardaki işaretler aldatmak için. Bizleri değil, kendi vatandaşlarını. Aksi takdirde barikatları nasıl aşacaklardı? Birçok Alman, hâlâ Askeri polis ve SS'ten Tanrıdan korktuğu kadar korkar. Yani gelip soru falan sormazlar.</p>

  <p class="calibre5">Anlatabiliyor muyum?"</p>

  <p class="calibre5">"Peki ya ufaklık?"</p>

  <p class="calibre5">"Onun hakkında da yalan söylediklerine eminim."</p>

  <p class="calibre5">"Neden?"</p>

  <p class="calibre5">Belki de o önemli biri."</p>

  <p class="calibre5">"Vatikan mühürlü belgeler?"</p>

  <p class="calibre5">"Belki sahte. Belki de Roma'dan birileri olayın içindedir. Bu büyük balığı yakalama şansını kaçırmak istemiyor olamaz mı?"</p>

  <p class="calibre5">"Çavuş, sen herkesten mi nefret ediyorsun?</p>

  <p class="calibre5">"Bunun nefret edip etmemekle bir ilgisi yok efendim. Sadece düşündüklerimi ifade ediyorum. Hemen şurada içi çalıntı sanat eserleri dolu kamyonlar var. Ve Almanların bundan haberi yok. Sizinkilerin de haberi yok. Ve benimkiler de bilseler bile aldırmazlar."</p>

  <p class="calibre5">"Ne demek istiyorsun, Çavuş?"</p>

  <p class="calibre5">"Sizin çoktan düşündüğünüz şeyi söylüyorum."</p>

  <p class="calibre5">"Sen düşünce okuyabiliyor musun?"</p>

  <p class="calibre5">"Savaş uzun sürdü. Zamanla insanların yüzlerini okumayı öğreniyorsun."</p>

  <p class="calibre5">"Ve şimdi okuduğun nedir Çavuş?"</p>

  <p class="calibre5">"Hayatta bir kez karşılaşılabilecek büyük bir şans...</p>

  <p class="calibre5">Efendim."</p>

  <p class="calibre5">Süre dolduğunda yanıt hazırdı. Barrie Kornitzer başparmağını dudağını tamamen kaplayan bıyığının üstündeki kremayı silmek için kullanarak, önündeki bilgisayar ekranına eğildi.</p>

  <p class="calibre5">"İlginç şeyler," dedi gözlerini kırpıştırarak.</p>

  <p class="calibre5">"Bizi meraktan kıvrandırma," dedi Valentine.</p>

  <p class="calibre5">"Nereden başlamak istersin?"</p>

  <p class="calibre5">"En başından başlarsak iyi olur."</p>

  <p class="calibre5">"O zaman şu Grikeşişler Akademisi'ndeki Carduss Kulübü'nden başlamalıyız."</p>

  <p class="calibre5">"Tamam."</p>

  <p class="calibre5">"Okul 1895 yılında faaliyete geçmiş. O günlerde okullarda gizli dernekler teşvik ediliyordu. Kulübün adı okulun armasındaki devedikeni motiflerinden geliyor. Okulun arması ise okulun Kalvinist kökende olması nedeniyle bu şekilde belirlenmiş." Valentine'e bakarak sırıttı. "Michael, bizim okula benziyor. Hatırlıyor musun?"</p>

  <p class="calibre5">"Tüm canlılığıyla."</p>

  <p class="calibre5">"Carduss İskoçya'da ela devedikeni anlamına geliyor,"</p>

  <p class="calibre5">dedi Finn.</p>

  <p class="calibre5">"Evet. Büyük bir ihtimalle Cardııss üyeleri kulüplerine İngiltere'de verilen bir nişandan esinlenerek bu adı koydular. Onların ambleminde de aynı işaret var. On iki şövalye de on iki farklı anlayışı niteler. Bu nedenle kulüpleri on iki kişiden oluşuyordu."</p>

  <p class="calibre5">"Ama sonra kulüp başka bir şeye dönüştü."</p>

  <p class="calibre5">"Evet, bin dokuz yüzlü yılların başlarında ilk mezunlarla birlikte kulüp bir dayanışma derneğine dönüştü. Aynı Yale'deki Kurukafa ve Kemikler gibi. Eğer bankacıysan dernek üyesi arkadaşına borç para veriyordun. Eğer hükümet görevlisi isen dernek üyesi bir arkadaşının işini büyütmesini sağlayacak yasaların kabul edilmesi için çaba harcıyordun."</p>

  <p class="calibre5">"Yani eski arkadaşlar arası dayanışma ağı," dedi Finn.</p>

  <p class="calibre5">"Onun gibi bir şey," dedi Kornitzer duraksayarak. "Sonunda kulübün ilk on iki üyesi ekonomik kriz dönemi sırasında iflasın eşiğine gelen okulu satın aldılar. Bilemediğimiz çeşitli nedenlerden dolayı İkinci Dünya Savaşı sonrasında gizlenmeyi tercih ettiler. Bu nokta sizin Delaware bağlantınız. O şirketin avukatlarını kullanarak paravan bir firma kurdular.</p>

  <p class="calibre5">Aynı zamanda Chicago'da McSkimming Sanat Tröstü adlı bir firmayı da satın aldılar. Daha sonra firmanın ismini Grange Vakfı olarak değiştirdiler. Vakfın merkezi burada New York Greenwich kasabasındaki St. Luke'un yerinde bulunuyor."</p>

  <p class="calibre5">"Ne yapıyorlar?"</p>

  <p class="calibre5">"Görünüşte hiçbir şey. Yasal hiçbir zonınlulukları yok.</p>

  <p class="calibre5">Özel bir vakıf. İRS dışında hiçbir kurum tarafından teftiş edilemiyorlar. Vergi kayıtlarına göre kâr amacı gütmeyen kurum müze ve galerilerdeki belirli sanat eserlerinin araştırılmasıyla uğraşıyor. Aslında kurum bir sanat eserleri ajansı.</p>

  <p class="calibre5">MAGIC'in söylediğine göre kurumun birkaç belli başlı müşterisi var. Bunlardan biri New York başpiskoposu diğeri ise ParkerHale Sanat Müzesi. MAGIC'ten aldığım bilgilere göre tüm ticari alım satım işlerini İsviçre, Bern merkezli Hoffman Galerisi tarafından yürütüyorlar."</p>

  <p class="calibre5">"Giderek yaklaşıyoruz."</p>

  <p class="calibre5">"Daha da yaklaşacağız. Sizin şu James Cornwall savaştan önce Carduss'ta önemli bir konumdaymış. Gatty de öyle.</p>

  <p class="calibre5">McPhail adlı bir adam daha var. Cornwall ve McPhail G5'te subaymışlar. Daha sonra bu bölüm OSS'ye yani Office of Strategic Services'e (Stratejik Hizmetler Bürosu) dönüştü.</p>

  <p class="calibre5">Onlar savaşın sonuna doğru Almanya'da OSS'nin anıtlar, güzel sanatlar ve arşivlerden sorumlu bölümüne bağlı bir ekibe katılmışlar."</p>

  <p class="calibre5">"Gatty de OSS irtibat subayı olarak İsviçredeydi. Dulles için çalışıyordu"</p>

  <p class="calibre5">"Giderek anlaşılıyor. MAGIC sayesinde OSS belgelerini incelediğimde Gatty'nin Cornwall ve adamları için Vatikan'la bağlantı kurduğunu öğrendim. Ayrıca onların İtalya dışına yapacaklar nakliyeleri Genova'nın hemen dışındaki Sestri Ponente'den yapabilmelerini de sağlıyordu.</p>

  <p class="calibre5">Buna da Bacinin Padre adını verdiler daha sonra bu isim USS Sıvivete dönüştü. Bu izleri takip ederek Hudson Caddesine ve American Mercantile adını verdikleri firmaya ulaştım."</p>

  <p class="calibre5">"Giderek ilginçleşiyor," dedi Finn.</p>

  <p class="calibre5">"American Mercantile 1934 yılında iflas etmiş. Tekstil işi yapıyorlarmış. Bina o tarihten itibaren boşmuş. Bir komisyoncu firma tarafından depo olarak kiraya verilmiş." Sırıtarak "Bir de Hudson Caddesindeki adresi sorun," dedi.</p>

  <p class="calibre5">"Şimdi bayılacağım. Adres neymiş?"</p>

  <p class="calibre5">"Yirmi bir numara. Şimdi artık meskene dönüşmüş ama binanın hemen karşısında James J. Walker Parkı var. Burası İtalyan stilinde inşa edilmiş büyük bir park. Oldukça gösterişli bir yer. 1800'lerde inşa edilmiş."</p>

  <p class="calibre5">"Anlamadım," dedi Finn. "Buranın önemi ne?"</p>

  <p class="calibre5">"Parkın güney çıkışı St. Luke'un yerine çıkıyor. Yani Grange Vakfı'nın bulunduğu yere. Bu tesadüf olamaz," dedi Valentine.</p>

  <p class="calibre5">"Değil," diye yanıtladı Kornitzer. "Bir tuşa basarak önündeki ekrana bakıp Birleşik Devletler Deniz Yollan Arşiv Dairesi, Gatty adına bir takım nakliyenin yapıldığını, nakledilen kolilerin mühürlü olduğunu ve hepsinin bu binanın giriş katında 27 Temmuz27 Ağustos 1945 tarihleri arasında, muhafız gözetiminde korunduğu bildiriyor. 16 Ağustos 1945'te muhafızlar ayrılmış. Korumaların ayrılışından sonra mallara ne olduğu konusunda hiçbir kayıt yok." Bir süre duraksadı. "Gatty Cornwall için her ne getirdiyse, birden ortadan kaybolmuşlar."</p>

  <p class="calibre5">"Nakledilen mal ne kadarmış?"</p>

  <p class="calibre5">"İki yüz yirmi yedi ton. Çeşitli sandık ve kutular."</p>

  <p class="calibre5">"Bu iki yüz yirmi yedi ton neymiş?" diye sordu Finn.</p>

  <p class="calibre5">"Bu konuda bir bilgi yok," diye yanıt verdi tıknaz hacker omuzlarını silkerek.</p>

  <p class="calibre5">"Sadece Vatikan bağlantılı grubun altı kamyonla İsviçre'den İtalya'ya oradan da Genova sahiline bir nakliyat yaptıkları konusunda kayıtlar var. Hepsi bu."</p>

  <p class="calibre5">"Bu Altın Tren," diye mırıldandı Valentine.</p>

  <p class="calibre5">"O da ne?" diye sordu Finn.</p>

  <p class="calibre5">"Hiç kimsenin inanmadığı İkinci Dünya Savaşı hikâyelerinden biri," diye açıkladı. "Bu konuda birkaç sene önce bir kitap ortaya çıktı. Kitaba göre savaşın sonlarına doğru yağmalanmış mallar, Macaristan'daki Yahudi Yerleşimcilerden Sorumlu SS görevlisi Arpad Toldi tarafından, Budapeşte'den hareket edecek bir trene yüklenmiş.</p>

  <p class="calibre5">Adam trendeki hiçbir sanat eserinin sahibinin belli olmadığına emin olduktan sonra, üç veya dört milyar dolar değerinde altın yüklü trenleri Almanya'ya göndermiş. Ancak tren Almanya'ya hiçbir zaman ulaşamamış. Bir yerlerde Birleşik Devletler Ordusunun eline geçmiş."</p>

  <p class="calibre5">"Sonra ne olmuş?" diye sordu Finn.</p>

  <p class="calibre5">"Ortadan kaybolmuş," dedi Valentine. "Tıpkı Cornwall'ın altı kamyonu gibi. Tüm bunlar İkinci Dünya Savaşında anlatılan nazi öykülerinin parçaları. Hiçbiri kesin olarak ispat edilememiştir."</p>

  <p class="calibre5">"Dahası da var," dedi Kornitzer.</p>

  <p class="calibre5">"Anlat."</p>

  <p class="calibre5">"Licio Gelli adını hatırlıyor musunuz?"</p>

  <p class="calibre5">"Vatikan Bankası skandalına karışan adam. İşlerin perde arkasındaki adam."</p>

  <p class="calibre5">Kornitzer ekranı kontrol etti. Şimdi elindeki kurşun kalemin ucunu kemiriyordu. "Adı tüm Vakikan belgelerinde geçiyor. Dulles'le de doğrudan bağlantısı var. 'Geride Kalanlar' adlı bir operasyon başlatmışlar. Diğer şeylerin yanında 1945 yılında Gelli nazilerin ülkeden kaçabilmesine de yardımda bulunmuş. Daha sonra Vatikan'da Propaganda Due, P2, adı verilen bir neofaşist bir örgüt kurulmuş.</p>

  <p class="calibre5">Bu da onun işi gibi gözüküyor."</p>

  <p class="calibre5">İkinci Dünya Savaşı sonrasında Sovyetlerle endişe içindeki nazi savaş suçluları, yeni kurulan haberalma teşkilatları ve savaş sonrası zenginleri arasında büyük bir kovalamaca başladı. Vatikan, pasaport tedarik ederek, parasal destek sağlayarak ve kiliselerin gizli geçitlerini kullandırarak eski nazi ve destekçilerinin bir şekilde Avrupa'dan kaçarak daha güvenli konumda olan Orta Doğu, İngiltere, Kanada, Avustralya, Yeni Zellanda ve Amerika Birleşik Devletleri'yle Güney Amerika'ya ulaşmalarına büyük yardımlarda bulundu. ODESSA (Organization of Former Officers of the SS&nbsp; Eski SS Subayları Teşkilatı) ve Der Spinne, "Örümcek" gibi teşkilatlar bu destekten oldukça yararlandılar. Bazı kayıtlarda Vatikan'ın desteklediği bu kaçış harekatlarından 30.000 civarında nazinin yararlandığı gözükmektedir. Papalık makamının büyük katkıları ve cömertçe yardımlarından Gestapo yöneticisi Klaus Barbie, Adolph Eichmann, Dr. Joseph Mengele ve Auschvvitz ölüm kampının "Beyaz Meleği" ya da diğer adıyla "Ölüm Meleği" Gustav Wagner, Sobibor kampının&nbsp;&nbsp;&nbsp;&nbsp; komutan yardımcısı ve Treblinka soykırım timinden Frank Stangl da faydalandılar. Waffen SS subayları soykırım bölümü elemanları da aynı şekilde başka bir ülkeye yerleştirildiler.</p>

  <p class="calibre5">"Gelli şimdi nerede?"</p>

  <p class="calibre5">"Hücrede ölmüş. Kalp krizinden. Birçok insan adamın tıpkı Papa John gibi yüksek dozda ilaç içmesi sebebiyle öldüğünü söylüyor."</p>

  <p class="calibre5">"Bütün bu anlatılanlar bana bir yandan garip mezheplerden, katolik komplolarından, Leonardo da Vinci'nin tablolarındaki şifrelerden bahseden Dan Brown'un sularında gezindiğimizi hissettiriyor. Diğer taraftan da beyazların üstünlüğünü savunan David Duke'ün saçmalıklarını da hatırlatıyor."</p>

  <p class="calibre5">"Nasıl istersen öyle adlandır ama tüm bunların ardında ne olduğunu tam olarak anlayamadığım, MAGIC'in dahi üstesinden gelemediği, belli bir hedefi olan bir şey var."</p>

  <p class="calibre5">"En iyi tahminini söyle."</p>

  <p class="calibre5">"Yok ki. Sadece tuhaf bir kuşkudan başka elimizde bir kanıt yok. Sanki bir şey tüm bu olanların gerisinde kalarak kendi planını uyguluyor."</p>

  <p class="calibre5">"Bu katil," dedi aniden Finn herşeyi anladığını düşünerek. Nedenler, nasıllar daha sonra konuşulabilirdi ama Kornitzer'in kafasını kurcalayan, gölgeler arasına saklanmış, herşeyin arkasındaki şey katil olmalıydı.</p>

  <p class="calibre5">"Bunu açıklar mısın?" diye sordu Valentine.</p>

  <p class="calibre5">"Aslında yapamam. Ama biraz daha derinlemesine incelersek çok daha fazla sayıda ölüm ve cinayet olayıyla karşılaşacağımıza bahse girerim. Katil bir şekilde Michelangelo'yu, Crawley'in beni işten çıkarttığını ve tüm bunların birbirini izleyen bir çeşit zincirleme reaksiyona neden olacağını biliyordu. Peter bu nedenle öldü. Benim de ölmem gerekiyordu."</p>

  <p class="calibre5">"Bunların pek anlamı yok," dedi Kornitzer. "Senin erkek arkadaşını öldürüyor, ama seni öldürmek için şu senin bahsettiğin Asyalıyı kiralıyor. Çok mantıklı değil."</p>

  <p class="calibre5">"Eğer ortada birden fazla katil varsa bir anlamı var," dedi Valentine sakince.</p>

  <p class="calibre5">"Yüksek matematikle uğraşıyorum ama bu onu bile aştı."</p>

  <p class="calibre5">"Elbette matematiksel olarak bunun anlaşılabilmesi mümkün değil fakat böyle tuhaf cinayetlerin iç içe geçtiği çok olaya tanık oldum," dedi Valentine. "Ya Finn haklıysa? Ya bir numaralı katil Crawley'den önce de cinayet işlemişse? Şimdiye dek gerçekleşen dört cinayetten haberimiz var. Crawley, Finn'in erkek arkadaşı Peter, Gatty ve Alabama'daki Kressman. Tüm bu cinayetler çalıntı sanat eserleriyle bağlantılı. Finn'in erkek arkadaşının ölümü yolunda gitmeyen bir şeyler olduğunun ortaya çıkmasına neden oldu. Bu şekilde katil kendisini ortaya çıkarmış oldu. Bu arada olayın üstünü örtmeye çalışan iki numaralı katil, Gatty ve Kressman'ı büyük bir ihtimalle susturmak amacıyla ortadan kaldırdı. Eğer tüm bunların başlangıç noktası şu nakliye olayına kadar ulaşıyorsa, hatta belki de bundan bile eskilere, o zaman ortada çok değerli şeyler var demektir. Uğruna cinayetler işleyecek kadar değerli."</p>

  <p class="calibre5">"Hoş varsayımlar bunlar ama ben katılamayacağım,"</p>

  <p class="calibre5">dedi Kornitzer baş sallayarak. "Aşırı sayıda rastlantı var söylediklerinizde."</p>

  <p class="calibre5">"Eğer listedeki diğer insanların da doğal olmayan yollardan öldüğünü bulursak, bu durumda inanabilir misin söylediklerimize?" diye sordu Finn.</p>

  <p class="calibre5">Kornitzer omuzlarını silkerek "Bu durumda biraz daha çalışmam gerekecek. Bana bir yarım saat daha verin."</p>

  <p class="calibre5">"Çalışmaya başla hadi," dedi Valentine. "Zamanımız azalıyor."</p>

  <p class="calibre5">Woodside tren yollarının çokluğu ve hızlı banliyöleri sebebiyle genelde Suicide's Paradise (İntihar Edenlerin Cenneti) olarak adlandırılırdı. Bu bölge Nevv York yakınlarında kuzey Queen bölgesinin iki mezarlığı arasında kalmıştı. Bunlardan biri kuzeydeki St. Michael's diğeri de güneydeki Calvary mezarlığıydı. Bölgenin kuzey çıkışından sadece bir mil uzaklıkta ise La Guardia Havaalanı yer alıyordu. Tüm bölge üstünden geçen demiryolu köprüleri ve metro geçitleriyle doluydu. Bir zamanlar İrlandalı katoliklerin yaşadığı bölge şimdi inanılmaz biçimde Koreliler, güney Asyalılar, Meksikalılar, Dominikliler ve Ekvatorlularla dolmuştu. Ama neredeyse her sokak başında bir bar vardı ve hâlâ sokaklarda Derry, Dublin ve Donegal aksanı konuşan insanlar Cork Dry Gin, Jameson's, Guinness and Harp marka içkiler satıyorlardı.</p>

  <p class="calibre5">Rahip kiralık otomobiliyle Queens'e ulaşıp, sonunda aradığı St. Sebastian'ı yani son derece büyük, penceresiz, sararmakta olan tuğla yapısıyla oldukça ürkütücü, bazilika tarzı mimarisiyle Country Cork kilisesini buldu. Kilisenin rahibi Wibberly adlı, bu bölgeye gönüllü olarak gelen ve çok&nbsp;&nbsp;&nbsp;&nbsp; uzun bir süredir görev yaptığı için artık kendini kilisenin sahibi olarak hisseden adam Roma'dan gelen adamı kilisenin kayıtları nın tutulduğu bölüme götürdü. Ne kilisedeki diğerleri ne de ra hip Frederico Botte ve onu evlat edinen Çavuş ve Bayan Thorpe hakkında hiçbir şey bilmiyordu. Genç Freddie ne rahip yar dımcısı olarak çalışmış, ne de harhangi bir kominyon ayinine katılmıştı. Hatta kilesenin meşhur basketbol takımında bile adına rastlanmıyordu. Wibberly çocuk hakkında bir şeyler bilinme olasılığının olduğu tek yer olarak güneyde, birkaç blok ilerideki 58. cadde üzerinde yer alan Woodside Derneğini görüyordu.</p>

  <p class="calibre5">Burası 1900'lü yılların başında açılmış ve o günlerden beri pek büyük değişiklik yaşamadan günümüze dek ulaşmıştı.</p>

  <p class="calibre5">Kentteki cenaze evi 18 Mart 1963'te Bay Brian Thorpe'un cenaze töreninin gerçekleştiği yerdi. Birkaç som sorup, Stop Inn Diner adlı Long Island Rail Road'taki İrlanda lokantasında yenen öğle yemeği sonrasında, Roosevelt Meydanı'ndaki trenlerden biriyle Sunnyside'a ulaştı. Burada Woodside Heraldm yani İkinci Dünya Savaşından beri yayınlanmakta olan Queens yerel gazetesinin arşivine gitti. Gazetenin 20 Mart 1963 tarihli sayısının mikrofilme alınmış arşiv kayıtlarına göre Amerikan Lejyonunun bir üyesi, seçkin bir emekli asker ve D ve D adlı bilgisayar donanımları satan bir dükkânın sahibi Brian Thorpe gece geç saatlerde Roosevelt Meydanı'ndaki Donovan'da evine dönerken saldırıya uğrayarak öldürülmüştü. Polis kayıtlarına göre adam defalarca bıçaklanmıştı. Olay yerinde herhangi bir silah ya da bıçağa ise rastlanmamıştı. Ceset karısı Annalise ve oğlu Frederick tarafından teslim alınmıştı. Karısının ikamet adresi ise Woodside Meydanı olarak belirtilmişti.</p>

  <p class="calibre5">Queens telefon defterinde yaptığı incelemeye rağmen ne Anna ne de Annalise Thorpe adlarının listede kayıtlı olduğunu gördü. Başka çaresi kalmayınca yeniden etrafta dolaşmaya başladı ve Woodside Herald gazetesinin Chez Diamond Kuaför Salonu'nun hemen yanında olduğunu fark etti. Eski ve kirli kapının üzerinde A. Kurovsky yazıyordu. Sonunda çember kapanmıştı: Annalise Kurovsky'nin yani Frederico Botte'yi Almanya'dan çıkartıp Birleşik Devletler'e Batory adlı gemiyle getiren kadının evlendiği adam öldüıiilmüştü, hem de diğerleri gibi bıçaklanarak. Kapı zilini çaldı. Neredeyse çalar çalmaz, sanki kendisini bekliyorlarmış gibi, kapı otomatiğine basıldı ve kapı açıldı. Kapıyı iterek karanlık ve uzun koridorda ilerleyip, merdivenleri çıkmaya başladı.</p>

  <p class="calibre5">Annalise Kurovsky daha önce nasıl olursa olsun, şimdi artık bir deri bir kemiğe dönmüştü. Kadının cildi o kadar fazla kırışıklıkla kaplıydı ki yaşlı kemiklerinin üstünde deriden çok bir parça buruşuk parşömeni andırıyordu. Yüzü çöküp, sarkmış lekelerle dolmuştu. Kadının derin bir öfke ve acıyı yansıtan, zeka dolu gözleri çökük yüzünün ifadesini daha da pekiştiriyordu. Kadının burada, Çjueens'te bir kuaför salonunun üst katında başını sokabileceği bir yer bulabilmesi için çok büyük çabalar harcaması gerekmiş bunun için son derece uzun ve tehlikeli yollardan geçmişti.</p>

  <p class="calibre5">Kadının iyi aydınlatılmamış oturma odası tıka basa eşya doluydu. Duvarın yanında fazla yüksek olmayan, üstüne kitapların rasgele yerleştirildiği bir kitaplığın üst rafı çeşitli biblolar ve fotoğraflarla tıkış tıkış doldurulmuştu. Duvarda da çeşitli dekorasyon amaçlı tabaklar ve resmî görünüşlü plaketler ve kitaplığın üstündekinden de fazla sayıda fotoğraf asılıydı. Tüm bunların ortasında, şömine rafının hemen üstünde bir yağlı boya tablo asılıydı. Geniş resim oldukça şatafatlı bir çerçeveyle duvarı süslemekteydi. Tabloda genç Meryem elinde tuttuğu beşikte bebek İsa'yı taşırken sol köşeden birkaç melek kendisini izliyordu. Bu tablo ve ressamını görür görmez hatırlamamak imkansızdı.</p>

  <p class="calibre5">"Bunun ne olduğunu biliyor musun?" diye sordu rahip.</p>

  <p class="calibre5">"Elbette," diye derhal yanıt verdi kadın, en az cildi kadar kuru bir ses tonuyla. "O bir Rembrant. Kutsal Aile ile ilgili bir çalışma. 1645 yılında bitirilmiştir. Diğer tablolar ise St.</p>

  <p class="calibre5">Petersburg'daki Hermitage Müzesi'nde asılıdır."</p>

  <p class="calibre5">"Tabloyu nereden buldun?"</p>

  <p class="calibre5">"Kocam verdi."</p>

  <p class="calibre5">"O nereden almış?"</p>

  <p class="calibre5">"Bunun sizi ilgilendirdiğini hiç sanmıyorum."</p>

  <p class="calibre5">"Doğru, ilgilendirmiyor."</p>

  <p class="calibre5">"Bu arada buraya tablom hakkında konuşmaya gelmediniz herhalde. Buraya oğlum Frederico hakkında bilgi edinmek için geldiniz, değil mi?"</p>

  <p class="calibre5">"Belki."</p>

  <p class="calibre5">"Çekinmeyin, canım." Yaşlı kadın gülümsedi. Pencerenin yanındaki eski kanepeye oturdu. Rahip ise Rembrant'ı görebileceği bir yere oturmayı tercih etti.</p>

  <p class="calibre5">"Evet, çocuk için geldim."</p>

  <p class="calibre5">"Seni uzun zamandır bekliyordum."</p>

  <p class="calibre5">"Bekliyor muydun?"</p>

  <p class="calibre5">"Elbette. Pacelli'yi bir aziz haline getiren tüm bu olaylardan sonra."</p>

  <p class="calibre5">"Çok şey biliyorsun."</p>

  <p class="calibre5">"Her şeyi biliyorum," dedi kadın. "Tüm hikâyeyi. Mutlaka anlatılması gereken bir hikâye bu ve ben de bunu yapacak kişiyim."</p>

  <p class="calibre5">Rahip gülümsedi. "Hayır, değilsin. Artık değil."</p>

  <p class="calibre5">"Beni kim durduracak?" Ses tonu ince ağaç dallarının birbirine sürtünürken çıkardığı sesleri andırıyordu.</p>

  <p class="calibre5">"Seni ben durduracağım," decli rahip sessizce. "Böylece görevin tamamlanmış olacak."</p>

  <p class="calibre5">Roma'dan gelen adam tabancasını kullanmayı düşünmüştü ama bunun yerine ayağa kalkarak aralarındaki sehpaya doğru ilerleyip öne doğru ilerlemeyi, kadının çenesini sağ eliyle yakalamayı ve kafasını hızla çevirerek boynunu kırmayı tercih etti. Ardından elini çektiğinde kadının serbest kalan kafası hızla önündeki sehpaya çarptı ve burnu kırıldı.</p>

  <p class="calibre5">Rahip, kadının nabzını kontrol ederek öldüğünden emin olduktan sonra evi incelemeye koyuldu.</p>

  <p class="calibre5">Finn Ryan, Greenvvich'te 11 Numaradaki St. Luke'un Yerinin tam karşısındaki bankta otumyordu. Michael'in haklı olduğunu Grange Vakfımın ne tür bir işle uğraştığını anlayabilmek için gidip, kapılarını çalmanın son derece aptalca bir fikir sayılacağını kabul ediyordu. Diğer yandan bu oldukça tehlikeli hatta ölümcül bir girişim olabilirdi. Diğer yandan Barrie Kornitzer'in MAGICinin de sonuçta kütüphaneler gibi bir sınırı vardı. Sonuçta internet çeşit çeşit zırvalığın, yalan olduğu apaçık belli olan çeşitli bilgilerin, kişisel görüşlerin, kısmen doğru olan haberlerin birlikte kaynadığı bir kazandan başka bir şey değildi. Vahşi Batı'daki gibi bilgilerin toplandığı ve bunların kesinlikle doğru olduğuna inanıldığı bir zamanda yaşamıyorduk. Şimdi her şeyden şüphelenilen bir çağdaydık. Bazen, aslında bazen değil sık sık, doğru bilgiye erişmek için olayın kaynağına inmek gerekiyordu.</p>

  <p class="calibre5">Ve işte Cosby Ailesindeki Fîuxtable'ların evine benzer üç katlı, kırmızı tuğlalı evlerin, yol kenarında büyük bir düzenle ekilmiş sık ağaçların yer aldığı, Hudson Parkına bakan caddeye gelmişti. Doğuya doğru ilerlediğinizde Hudson Caddesi 421 numaraya bir zamanlar depo olarak kullanılan, şimdi ise restore edilip, meskene dönüştürülen apartmana ulaşıyordunuz. Apartmanın arkasında başka kırmızı tuğlalı bir atölye benzeri bina vardı ve çatısı adeta çanak anten tarlasına benziyordu. Hudson Caddesi'nin köşesiyle St. Luke arasında kalan yerde bir lokanta vardı ama bunun dışında tüm bölge yerleşim yerlerinden oluşuyordu. İki blok ilerideki Hudson Caddesi'nin yoğun trafiğinin sesi buraya kadar ulaşmaktaydı. Etrafında en az elli tane kahve içilebilecek yer olduğuna bahse girebilirdi.</p>

  <p class="calibre5">On bir numaralı St. Luke'un Yerinin de diğerlerinden bir farkı yoktu. Siyah pervazlı pencereler, bodrum kat pencerelerini kuşatan siyah, desenli parmaklılıklar, dışarıda merkezî havalandırma sisteminin yerleştirildiği bir alan ve kapının üstündeki klasik üçgen süslemenin ortasında pirinç bir tokmak. Ancak on bir numaranın kapı tokmağının hemen üstünde iyice parlatılmış bir de levha olduğunu gördü. Şu anda durduğu mesafeden bodrum katın pencerelerini rahatlıkla seçebiliyordu.</p>

  <p class="calibre5">Binanın önünde koyu yeşil bir Lexus, gümüş renkli bir Mercedes ve siyah bir Jag Coupe marka otomobiller park etmişti.</p>

  <p class="calibre5">Yarım saattir burada oturup, binayı inceliyor, karar vermeye çalışıyordu. Ancak artık pencereden bakan birinin dikkatini çekecek kadar fazla bir süre oturmuştu. Derin bir nefes aldı ve ayağa kalktı. Kısa siyah eteğini, beyaz bluzunu iyice düzeltti, sırt çantasını omzuna yerleştirdi. Sanki üstünde bölgedeki bir okulun üniforması varmış gibi hissetmişti bir an için. Birkaç saniyesini de saçlarını lastik bir tokayla toplayıp, uçlarına uzun, suni bir atkuyruğu ekleyip, üstüne LA Dodgers yazılı kepi geçirdi. Karşıya St.Luke'nin Yerine geçti. Basamakları çıkarken yutkundu, boğazını temizledi. Kapıdaki pirinç levhada şunlar yazıyordu:</p>

  <p class="calibre5">Grange Vakfı McSkimming Sanat Tröstü ÖZEL</p>

  <p class="calibre5">Kesinlikle doğru yerde olduğunu bildiğinden tokmağı kullanmak yerine, kapının kolunu kavrayarak hafifçe itti.</p>

  <p class="calibre5">Ancak hiçbir şey olmadı. Kapıdaki büyük levhanın, monte edildikten sonra kapıyla renginin tutması için boyandığını fark etti. Kapının hemen üst köşesinde küçük bir kamera olduğunu gördü. Yani kapıyı çalmadan içeri girmenin imkanı yoktu. Aslan ağzı biçimindeki pirinç tokmağı üç kez vurdu.</p>

  <p class="calibre5">On saniye sonra çatlak bir ses ne istediğini sordu.</p>

  <p class="calibre5">"On Time."</p>

  <p class="calibre5">"Anlamadım?"</p>

  <p class="calibre5">"On Time. Kurye şirketi. Bana gönderilecek bir koliniz olduğu söylendi." Bu Valentine'le birlikte hazırladıkları plandı. Uzun bir sessizlikten sonra ses yeniden yanıt verdi.</p>

  <p class="calibre5">"Böyle bir şey yok."</p>

  <p class="calibre5">İşte burası düğüm noktasıydı. "Topping, Hallivvell &amp; Whiting." Bu Chicago'da Grange Vakfı için paravan olarak avukatlarca kurulan firmaydı.</p>

  <p class="calibre5">"Pardon?"</p>

  <p class="calibre5">"Bana verdikleri isim buydu."</p>

  <p class="calibre5">"Kim bu ismi verdi size?"</p>

  <p class="calibre5">"Mal sevk bürosu." Sonra sıkılmış olduğunu göstermek için oflayıp puflayarak, "Bakın, bana nereye gitmemi söylerlerse oraya giderim. Eğer bir gönderiniz yoksa bu benim sorunum değil. Kendinize iyi bakın." Dönüp kameraya doğru bakarak "Hoşça kalın," dedi. Dönmüş merdivenlerden aşağı iniyordu. Heyecandan nefesini de tutuyordu. Tam bir kaç adım atmıştı ki aynı elektronik sesi yeniden işitti.</p>

  <p class="calibre5">"Bekle."</p>

  <p class="calibre5">Bingo.</p>

  <p class="calibre5">"Kontrol edeceğim. Bekle."</p>

  <p class="calibre5">"Kapının önünde durup beklemeyeceğim."</p>

  <p class="calibre5">Kısa bir duraklamadan sonra sert bir klik sesiyle kapı açıldı.</p>

  <p class="calibre5">"İçeri gir."</p>

  <p class="calibre5">"Çok teşekkürler." Finn kapının kolunu çevirdi, ağır kapıyı ağır ağır iterek, yüzündeki sıkılmış ifadeyi korumaya çalışarak içeri girdi.</p>

  <p class="calibre5">İçeri girdiğinde oldukça küçük bir holde buldu kendini. Önünde bir başka kapı daha vardı. Birinci kapı arkasından kapanırken aynı anda bu kapının da benzer bir klik sesiyle açıldı. Bu kapının da üstüne dışarıdakiyle aynı, küçük bir kamera yerleştirilmişti. Sanki hol içeri girip risk almak üzere olanlara son bir kez daha düşünme fırsatı vermek amacıyla inşa edilmişti.</p>

  <p class="calibre5">Finn ikinci kapıyı itince kendini oldukça geniş bir kabul salonunda buldu. Salon oldukça değerli antika eşyalarla döşenmiş, köşeye gerçek Stickley olduğu şüphe götürmez bir yazı masası yerleştirilmişti. Etrafına ise aynı tarzda büro sandalyeleri, iki koltuk ve üzeri deri yastıklarla döşeli uzun bir kanepe yerleştirilmişti. Zemin koyu kırmızıydı.</p>

  <p class="calibre5">Krem renkli duvarda orta yaşlı kabul resepsiyon görevlisinin hemen başının üstünde Monet'nin "Giverny Bahçeleri" adlı bir dizi tablosundan biri asılıydı. Bu tablonun değeri aşağı yukarı yirmi milyon dolar civarında olmalıydı.</p>

  <p class="calibre5">Güzel bir oda.</p>

  <p class="calibre5">Resepsiyonistin siyah, seyrek saçları, geniş omuzları, beyaz gömleği, masmavi kravatı ve kendisine oldukça otoriter bir ifade katan takım elbisesi ilk dikkati çeken şeyler olmasına rağmen bu gösterişli takım elbisenin adamın koltuk altlarındaki şişkinliği gizleyememesi de hemen göze çarpıyordu. Tabanca mı? Eğer şu Monet gerçekse bu mantıklıydı. Finn artık dışarı çıkamayacak noktaya gelmişti, blöfü devam ettirmeliydi.</p>

  <p class="calibre5">Ciddi görünüşlü, omuzlarında tabanca kılıfı asılı adam "Burada bekle" dedi.</p>

  <p class="calibre5">Finn kendisine söyleneni yaparak beklerken odayı iyice incelemeye koyuldu. Bu pahalı eşyalar ve Monet tablosu dışında, oda herhangi bir zevk sahibi Manhattanlı işadamının ofisini andırıyordu. Bir avukatın, bir muhasebecinin veya danışmanın odası buradan çok farklı olmazdı. Odanın iki kapısından biri Finn'in girdiği çıkışa giden, diğeri ise binanın diğer odalarına geçmeyi sağlayan kapıydı. Finn bir yerlerden bir fotokopi makinesinin ve bürolarda kullanılan cinsten büyük bir bilgisayar yazıcısının seslerini duyuyordu. Etrafını dikkatlice incelemeyi sürdürdü. Resepsiyonistin masasındaki telefona altı hat bağlıydı ve şu an bunlardan dördünün ışığı yanıyordu. Bir kez daha her şey son derece normal gözüktü gözüne.</p>

  <p class="calibre5">Ciddi görünüşlü adam geri döndü. "Sana teslim edilecek bir şey yok. Bu arada On Time adlı bir kurye firmasıyla da çalışmıyormuşuz. Kuıye lazım olduğunda Citywide firmasını kullanıyoruz."</p>

  <p class="calibre5">"Kesinlikle doğru," dedi Finn yalanını sürdürmeye çalışarak.</p>

  <p class="calibre5">"Cityvvide bugün çok yoğun olduğu için artıkları bize devrettiler."</p>

  <p class="calibre5">"Artıklar mı?"</p>

  <p class="calibre5">"Yani kendi kapasiteleri dolduktan sonra geri kalanlar.</p>

  <p class="calibre5">Ve az önce de söylediğim gibi burada olma sebebim bana verilecek koliyi alıp, gideceği yere ulaştırmak. Eğer siz koliniz olmadığını söylüyorsanız sorun yok," dedikten sonra başındaki kepi sertçe düzelterek gitmek için döndü. Tam çıkmak üzereyken durakladı en şirin ifadesini takınarak 'Ben büyük şehirde yaşamaya çalışan utangaç bir kasaba kızıyım' tarzı bir bakış attıktan sonra "Eee, acaba sizden bir şey rica edebilir miyim?" diye sordu.</p>

  <p class="calibre5">"Ne?"</p>

  <p class="calibre5">"Tuvalete gitmem gerek." Bu gerçekten de doğruydu ve adamın silahı da kız için yeterince korkutucuydu.</p>

  <p class="calibre5">"Burada umumi tuvaletimiz yok."</p>

  <p class="calibre5">"Sadece birkaç saniye için, söz veriyorum. Bu arada siz de şu koliyi bir kez daha kontrol edersiniz."</p>

  <p class="calibre5">Ciddi ifadeli adam bir süre kaşlarını çatarak düşündü.</p>

  <p class="calibre5">Finn adama lise yıllarında ev ödevini yapmadığında yüzüne yerleştirdiği sevimli ifadeyle gülümsüyordu.</p>

  <p class="calibre5">"Pekâlâ," dedi adam. "Tuvalet ilende. Sağdaki ilk kapı,"</p>

  <p class="calibre5">diye işaret etti. Finn odanın diğer kapısına doğru ilerlerken yan gözle de masasındaki telefonu açan ciddi görünüşlü resepsiyonisti inceliyordu. Odadan çıkıp, kapıyı arkasından kapattı. Evin önüyle arkasını birbirinden ayıran geniş bir koridordaydı şimdi. Sol tarafa fotokopi makinesinin sesinin geldiği odayı gördü. Sağ tarafında ise üstünde soluk bir tuvalet yazılı bir kapı vardı. Tam önündeyse koridor, ofisin iç kısımlarına doğru devam ediyordu. Büronun açık kapısından penceresiz bir odada iki kadın ve bir erkeğin oldukça iyi aydınlatılmış bir odada bilgisayarların başında çalıştıklarını gördü. Koridorun sonunda üst kata uzanan merdivenler de dikkatini çekmişti. Koridorun köşesinde bir zamanlar mutfak olduğunu tahmin ettiği başka bir oda daha vardı.</p>

  <p class="calibre5">Kimse kendisine dikkat etmiyordu, bu nedenle Finn tuvalete girmek yerine fotokopi makinesinin olduğu odaya daldı.</p>

  <p class="calibre5">Canon marka büyük dijital fotokopi makinesi, büyük boy bir faks makinesi ve iş yerleri için kullanılan bir tarayıcı ile bir raf dolusu kahve fincanı, süt tozu ve duvar boyunca uzanan askılık ofisin içinde gözüne ilk çarpan eşyalardı. Birinin fotokopi makinesinin yanına bir deste anahtar bırakmış olduğunu fark etti. Bir an için düşünmeden anahtarları aldığı gibi sırt çantasına tıkıştırdı. Odayı terk ederek tuvalete daldı, oturdu bir yandan da hızlı hızlı soluyordu. Sakinleşebilmek için ihtiyacı olan birkaç saniyeden sonra sifonu çekip, aceleyle çıkıp, yeniden ön büroya döndü.</p>

  <p class="calibre5">"Bir şey var mıymış?" diye sordu silahlı adama yanıtın ne olacağını bilerek.</p>

  <p class="calibre5">Resepsiyondaki adam telefon görüşmesi yapıyordu. Başıyla hayır işareti yaptı.</p>

  <p class="calibre5">"Tuvalet için teşekkürler," diye fısıldadı Finn adama gülümseyerek. Tam çıkarken de el salladı ve kaçarcasına odayı terk etti. Birkaç dakika sonra Finn, Hudson Caddesinde anahtar yaptırabileceği bir yer arıyordu.</p>

  <p class="calibre5">Michael Valentine, kütüphanesinde Dewey Sisteminden oldukça farklı, gizli bir dosyalama sistemi oluşturmuştu. Bir zamanlar sabahlarının çoğunu ve öğleden sonralarının bir kısmını burada geçirerek, New York hakkındaki farklı ansiklopedilerden, eski sigorta belgelerinden, şehrin eski metro planlarından, kilise kayıtlarındaki mahalleler hakkındaki bilgilerden ve Greemvich'te yayınlanan çeşitli karmaşık araştırma tezlerinden, 1930'lardan beri bu tezlerde adı geçen neredeyse her cadde ve sokağı kapsayan tüm işyerleri ve kurumlardan bilgiler derlemişti. Valentine bu bilgileri bir araya getirirken, bu arada da tüm sokakları ve caddeleri olduğu gibi 421 Hudson Caddesinin eski haline ilişkin fotoğrafları da elde ederek, arşivine katmıştı.</p>

  <p class="calibre5">İlk zamanlar bölge New York'un bu kıyıda köşede kalmış bölümü Greemvich'in Hudson Irmağı yanında inşa edilen daha çok kırsal bir alana kurulmuş kasaba havasındaymış. 1800'lü yılların başlarında Voorhis ailesine ait topraklar Trinity kilisesi tarafından satın alınmış. Kilise de araziyi Magdalalı Meryem Vakfı'na kiralamış. O zamanlar oldukça az nüfusa sahip bölge yalnızca Hudson Caddesi, Clarkson,&nbsp;&nbsp;&nbsp;&nbsp; Morton ve Varick'ten oluşuyor ve genellikle Piskoposlar tarafından idare edilen biraz kuzeydeki St. Luke kilisesinin cenaze törenlerinin gerçekleştiği yer olarak biliniyordu.</p>

  <p class="calibre5">1820'lerde Roma Katolik kilisesi, Holy Redeemer, Hudson Caddesinin karşısına denk gelen arazide bir bina inşa etti ve bu ürkütücü, kırmızı tuğla duvarlı binayı engelli kızlar için bakımevi olarak kullanmaya başladı. O zamanlar Edgar Allan Poe da bu bölgede ikamet ediyor, hafif kambur, aksi bu adam mezarlıkta, mezar taşları arasında ağır ağır dolaşırken sıkça görülüyordu. Ölülerin gömüldüğü arazi giderek genişliyordu ama ilk yerleşim birimleri oluşmaya başlayınca St.</p>

  <p class="calibre5">Luke'un Yerine ait topraklar giderek küçülmeye başladı. Batıdaki Le Roy Caddesi ve Varick bağlantılı yollar inşa edildi, var olanlar da genişletildi. Holy Redeemer 1865 yılında yanınca bölgedeki cenaze işlerinin sorumluluğu güneyde St.</p>

  <p class="calibre5">Paul'e, kuzeyde de St. Luke'a geçti. 1870'lerde 421 numaralı manastıra ait topraklan istimlak ederek yapılan ilk trenler çalışmaya başlamıştı. 1877 yılında meydana gelen yangın binanın kapanmasına neden oldu ve yerine halen varlığını sürdüren sekiz katlı bir depo yapılması amacıyla, 1881 yılında yanmış binanın yıkıntıları ortadan kaldırıldı. 1900 yılında bölgede ne bir manastır ne bir kilise ne de mezarlık kalmıştı. Mezarlık parka dönüşmüş, St. Luke'un Yeri New York Belediye Başkanının ikametgahı olmuş, Hudson Caddesi at arabalarıyla, atlar tarafından çekilen tramvaylarla dolmuştu.</p>

  <p class="calibre5">American Mercantile adlı firma tarafından kullanılan depo ile ilgili en ufak bir tuhaflık gözükmüyordu. Ama mutlaka Comwall'la Grange Vakfı'ndaki ortaklarının depo olarak bu binayı kullanmalarının bir sebebi olmalıydı. Aslında vakfın merkez olarak da bir yer seçmesi gerekiyordu ama Valentine'in tozlu kitaplarındaki bilgilerde de, Manhattan kayıtlarında da vakfın depodaki malların ortadan kayboluşunun üstünden çok uzun süre geçmesine rağmen eski St. Luke'un Yerine dönmediğini gördü.</p>

  <p class="calibre5">Bir düzine kaynak kitap daha bularak masasına taşıdı, sandalyesine oturdu, gözlerini kapatarak tüm bunlara bir anlam vermeye çalıştı. Cornwall bu yer hakkında yüzlerce tarih kitabı karıştırmış, etrafını binlerce cilt kitabın kuşattığı bir adamın bir türlü göremediği farklı ne tür bir bilgiye sahipti? Kendi yeteneksizliğine sinirlenerek bilgisayarını açtı ve Barrie'nin kendisi için özel olarak geliştirdiği ISPY programını açtı. Cornwall'ın adını tuşladı. Bir saniye içinde adamın kısa özgeçmişi ekranda belirdi.</p>

  <p class="calibre5">İsim: Cornwall, James Cosburn Doğum Tarihi: 1904</p>

  <p class="calibre5">Doğum Yeri: Baltimore, Maryland Ölüm Tarihi: 2001</p>

  <p class="calibre5">Ölüm Yeri: Neıv York, NT Özgeçmiş: Cornwall Martin ve Lois Cornwallın çocukları olarak dünyaya geldi. Annesi Lois Cornwall Baltimore Sanat Okulunda öğretmenlik ve iç tasarımcı olarak çalışmaktaydı.</p>

  <p class="calibre5">Genç Cornwall özel okullarda eğitim görürken tüm ilgisini de manastır yaşamı ve kilise mimarisi üzerinde yoğunlaştırdı.</p>

  <p class="calibre5">Üniversiteden önce Avrupa'ya giderek iki yıl boyunca Paris cole Sebastien'de eğitim gördü. 1922yılında Birleşik Devletlere döndü ve ertesi yıl Yale Üniversitesi 'ne kayıt oldu. Üniversiteden 1927yılında iftihar derecesiyle mezun oldu ve aynı yıl ParkerHale Müzesi 'nde dekoratif sanatlar bölümünde asistan olarak çalışmaya başladı. 192932 yılları arasında müdürlüğe terfi edinceye kadar idari işlerde çalıştı. 1930 yılında ParkerHale'de foseph Teague (18851933) yönetiminde müzede ortaçağ bölümünün büyütülmesi faaliyetlerinde görev aldı. Cornwall 1934yılında Teague'nin ölümünün ardından ortaçağ sanatları bölümü müdür yardımcılığı görevini üstlendi. Aynı yılın ilerleyen aylarında bu bölümün müdürlüğüne yükseldi. Katherine Metcalfe'yle 1942 yılında evlendi. 1943 yılında orduya katıldı ve kısa sürede Birleşik Devletler Ordusu Yedinci Batı Askeri Birliği, Anıtlar, Güzel Sanatlar ve Arşiv dairesinde teğmenliğe yükseldi. Bu bölümde kendisine verilen görev Naziler tarafından ele geçirilen sanat eserlerinin bulunarak, koruma altına alınmasını sağlamaktı. Comıvall Goering, Goebbels, Alfred Rosenberg ve diğerleri tarafından gasp edilen sanat eserlerine el koyma yetkisiyle donatılmıştı. ParkerHale'e döndü ve 1955yılında müdürlüğe yükseldi. Haziran 2001 yılında oldukça tartışmalı geçen bir yönetim kurulu toplantısı sonrasında geçirdiği ağır bir kalp krizi sonrasında vefat etti. Yerine kendisi tarafından da tercih edilen Alexander Cramley getirildi.</p>

  <p class="calibre5">Özgeçmişte bilmediği pek fazla şey yoktu ama yine de özgeçmişin Cornwall'ın yayınlanmış eserlerinden bahsettiği bölüm ilgisini çekti. Yale'de doktora tezinin sonunda referans olarak "Giovanni Battista de Rossi ve San Callisto Dehlizleri: Biyografik ve Mimari Bir Değerlendirme" verilmişti.</p>

  <p class="calibre5">Bunu başlangıç noktası olarak alan Valentine internet aracılığıyla eksik bilgileri bir araya getirme çalışmasına başladı. Cornwall'ın yeraltı dehlizlerine ve mahzenlere olan ilgisi doktorasını tamamlamasıyla sona ermemişti.</p>

  <p class="calibre5">Yıllar boyunca bu konuda bir düzine makale yayınlamış, bu konuda düzeltmenlik yapmış, bilimsel makaleleri incelemişti. Hatta History Channel'de mahzenler, büyük anıt mezarlar, mezarlıklar ve dehlizler konusundaki bir programın da danışmanlığını üstlenmişti. Bu programın son bölümü "New York Ölüleri" adını taşıyordu.</p>

  <p class="calibre5">Bir saat içinde parçalar bir araya gelmiş, anlamlı bir bütün halini almıştı. Kuramını doğrulamak için Greenwich kasabasının sosyolojik tarihçesine bir bakmak istedi.</p>

  <p class="calibre5">"Aman Tanrım," diye fısıldadı. Comvall'm Hudson Caddesindeki depoyu seçme sebebini anlamamak için kör olmak lazımmış.</p>

  <p class="calibre5">Şimdi üzerinde küçük çocukların oynadığı parkta bir za manlar Holy Redeemer kilisesinin gizli mahzeni bulunuyordu. Bu mahzen de yolun diğer tarafındaki manastıra 'rahipler yolu' dedikleri bir tünelle açılıyordu. Böylece rahibeler ve "engelli" kızlar diğer insanlara görünmeden manastıra ulaşıp, dua edebiliyorlardı. Cornwall ve fırsatçı dostları iki yüz yirmi yedi ton sandık ve kutudan yani altı kamyon dolusu savaş ganimetini New York sokakları altında ortadan kaldırmışlardı.</p>

  <p class="calibre5">Ve sandıklar hâlâ oradaydı.</p>

  <p class="calibre5">Sahte rahip Lucilovv Caddesindeki dağınık, küf kokulu, türlü böceklerin cirit attığı evin odalarında dolaşıyordu. Dışarıdaki cadde Delancey'e kadar uzanan son moda kafeler ve butiklerle doluydu. Acınacak durumdaki odalarda dolaşırken, belinden de Beretta'smı eksik etmemişti. Queens'te yaşlı kadının dairesinde buldukları buraya gelmesini sağlamıştı ama burada hiçbir şey yoktu. Burada sadece kötü anıların hayaletleri ve acıları dolaşıyordu. Zemin bir zamanlar mavi olduğu sanısı uyandıran lekeli, çatlak ve rengi uçmuş muşambayla kaplıydı. Tavan iyice eğilmiş, kirişler ve kolonlar üzerinde büyük baskı oluşturuyordu. Dalından kopartılmayan, olmuş bir meyvenin sonunda ortasından çatlaması gibi bu tavan da sanki her an parçalara ayrılarak aşağıya inecekmiş gibi bir izlenim uyandırıyordu. Her adımda yerdeki hamamböceklerinin kutuların, orya buraya serilmiş eski halıların altına kaçıştıklarını görüyordu.</p>

  <p class="calibre5">Burası, en ufak bir tereddüde yer bırakmayacak şekilde deli bir adamın iniydi. Her yanı yırtılmış, son derece eski duvar kâğıtlarının üzeri çeşitli gazete kupürleriyle, çizimlerle, dergilerden kesilen fotoğraflarla, kenarları ayrıntılı bilgilerle dolu haritalarla, çok küçük harflerle yazıldığından okunması imkansız derecedeki not kâğıtlarıyla, değerli resimlerin kopyalarıyla doluydu. Hemen hemen her tarafta kırılmış küçük melek ve aziz bibloları, küçük heykelcikler göze çarpıyordu. Bir kısmı tamir edilmiş, yapıştırılmış, ataçla tutturulmuş ya da kırık halde bırakılarak oraya buraya dağıtılmıştı. Burası zihnini sürekli meşgul eden acıyla kıvranan bir delinin karmakarışık müzesiydi. Bu acı kesinlikle bastınlamıyor, hatta anlaşılamıyordu. Ancak İkinci Dünya Savaşı yıllarını ve savaştaki insanları, sanatçıları, sanatı ve sayısız ülkeden isimsiz binlerce ölüyü ve hepsinden öte yaşamı ve şahine benzer burunlu metal çerçeveli gözlük takan, başına papanın piskoposluk tacını takıp, cüppesini giyen adamı hatırlayıp, o yıllara döndükçe acısı biraz olsun hafifliyordu. Roma'dan gelen adam inancını uzun zaman önce yitirmişti ve bazen toplumsal kurallarla alay edenlerle aynı fikirde olduğunu fark ediyor, insanın bu dünyadaki amacının yemek yemek, sevişmek ve dışkılamaktan başka bir şey olmadığını düşünüyordu. Ancak burada olduğu için başka bir şeyin daha farkındaydı: Bu adam cehennemin varlığına delil olarak yaratılmıştı. Burası lanetlenmişliğe örnek olarak varlığını sürdürüyordu.</p>

  <p class="calibre5">Apartman dairesinde umduğundan çok daha fazla oda vardı. İki hatta belki de üç apartman dairesi duvarları yıkılarak birleştirilmişti. Evdeki tek yeni şey olan metal kaplama kapı ve kilidi kolayca açılmıştı. Eski stil bir mutfak dairelerin tam ortasındaydı. İçinden geçilince küçük, karanlık bir oturma odasına ulaşılıyordu. Mutfağı ovularak parlatılmış lavabo ağzına kadar kirli plastik tabak, çanak ve fincanla, yerler yarısı yenmiş bir kavanoz üzüm reçeli, bir kutu mısır gevreği, bozulmuş bir karton süt ve masayı yarısı boş bir fincan kahve ile bulmak oldukça korkutucuydu. Eski moda bir sinek kâğıdı kapının yanında sarkmaktaydı. Sahte rahip uzanıp sinek kâğıdını çekti ama yerinden koparamadı.</p>

  <p class="calibre5">Oturma odasına geçti. Kaba bir kilim odanın ortasına atılmıştı. Sol duvarda mürekkeple hazırlanmış bir çizim vardı. Bulutların üstünde İsa ve aşağıda grotesk üç küçük çarmıhın yer aldığı çizimin altına şunlar yazılmıştı:</p>

  <p class="calibre5">YAŞAM YOLUNU ÇİZENSİN VARLIĞIN HUZUR YOLUN SONSUZ MUTLULUĞUN YOLU</p>

  <p class="calibre5">Daha yakından baktığında çarmıhtakilerin göğüslerinden ve gözlerinden kanlar akan kadınlar olduğunu İsa'nın başının üstünde de okunamayan, silik ve tuhaf harflerle bir şeyler yazıldığını gördü.</p>

  <p class="calibre5">Kısa bir koridordan sonra başka bir oda daha vardı. Eski, döküntü duvarlar yine de parlak bir maviyle, hem de yeni boyanmıştı. Duvarda sadece tek bir kelime yazılıydı.</p>

  <p class="calibre5">TSIDKEFNU</p>

  <p class="calibre5">Bu eski ahitte Tanrının bin isminden biri olan 'Doğruyu Bilen' anlamındaki kelimeydi.</p>

  <p class="calibre5">Roma'dan gelen adam dikkatlice Baretta'yı eline alıp, derin bir nefes aldı ve tuttu. Yolculuğunu sona erdirecek arka odaya geçmek için kapıyı itti. Uzun süredir loş evde dolaştığından açtığı kapının ardındaki ışıktan korunmak için gözlerini bir eliyle kapatmaya çalışırken, şiddetli ışık yüzünden neredeyse kör olduğunu hissetti.</p>

  <p class="calibre5">Arkalarındaki James J. Walker Park'ta ip adayan çocukların giderek hızlanan tekerlemeleri Finn'le Valentine'in kulağına kadar ulaşıyordu.</p>

  <p class="calibre5">"Ben bebek isa'yım.</p>

  <p class="calibre5">Çarmıha yürüyorum.</p>

  <p class="calibre5">Ben bebek İsa'yım.</p>

  <p class="calibre5">Babam her şeyin sahibi. "</p>

  <p class="calibre5">Bankta Valentine'in yanında oturan Finn "Bunun doğru bir şey olduğuna emin misin?" diye sordu. Valentine'in ayakları arasında lazım olacak araç gereçleri doldurdukları bir çanta vardı. Her ikisi de rahat hareket etmelerini sağlayacak koşu takımlarını giymişlerdi. Saat yediyi geçmişti ve hava kararıyor, Hudson Caddesinin akşam saatlerine has yoğun trafiği seyrekleşiyordu.</p>

  <p class="calibre5">"Oraya girip, anahtarları aşıran sensin," diye gülümsedi Valentine. "Bunun yanında eğer tüm bu olanları otoriteleri ikna edecek bir sonuca ulaştırmak niyetindeysek kanıta ihtiyacımız var. Şimdiye dek elde ettiklerimiz sadece tesadüflere, internette bulduğumuz ıvır zıvırlara ve komplo teorilerine dayanıyor."</p>

  <p class="calibre5">"Ben sadece Peter'ı kimin öldürdüğünü bulmak istiyorum."</p>

  <p class="calibre5">"Bulacağız," dedi Valentine. "Sana söz veriyorum." Gözlerini caddenin sonundaki St. Luke'ten ayırmıyordu. Son ışıklar da söndü ve kısa bir süre sonra ciddi görünüşlü görevli binayı terk edip, kapıyı kilitledi. Finn'in bu sabah sırt çantasında taşıdığı Panasonic D ani kayıt özellikli kamerasındaki görüntülerden Valentine binanın içiyle ve kapıdaki güvenlik alarmının markası ve özellikleri ile ilgili tüm bilgiyi edinmişti. Güvenlik sisteminin basit bir ADT sistemi olduğu ve bir telefon hattı aracılığıyla güvenlik merkezine bağlı olduğunu anlamıştı. Bu sistem en az on yıllıktı ve Barrie Kornitzer'le yapılan bir tek telefon görüşmesi yetmiş, Kornitzer beş dakika içinde geçiş kodunu vermişti. Finn'in çaldığı anahtarlar işleri biraz daha kolaylaştırmıştı. Anahtarların Camiine Caddesindeki anahtarcıda eşlerini yaptırdıktan sonra orijinal anahtarların arasındaki otomobil anahtarının alarmını kullanarak otomobilin Varick Caddesindeki Toyota Camry olduğunu keşfetti. Gidip anahtarları ön koltuğun altına, görülebilecek bir yere bıraktı, sonra kapıyı manuel olarak kilitledi. Aracın sahibi geldiğinde anahtarları bir gün önce burada unuttuğunu düşünecekti.</p>

  <p class="calibre5">"Ben bebek İsa'yım.</p>

  <p class="calibre5">En küçük günahı görürüm.</p>

  <p class="calibre5">Ben bebek İsa'yım.</p>

  <p class="calibre5">Ve her zaman kazanırım."</p>

  <p class="calibre5">Valentine saatini kontrol etti ardından giderek kararan caddeyi inceledi. Artık ağaç dalları dışında hiçbir şey hareket etmiyordu. Trafik ele iyiden iyiye yavaşlamıştı. Finn Edgar Allan Poe'nun bir sonesinden bir ölünün aşkını anlattığı mısraları hatırlamıştı aniden. Ayaklarının altındaki park toprağında nelerin gömülü olduğunu düşünmemeye çalışıyordu. Eski gizemler. Daha da eski kemikler.</p>

  <p class="calibre5">"Gitme zamanı."</p>

  <p class="calibre5">"Pekâlâ."</p>

  <p class="calibre5">"Barrie'ye bildiklerimizin çoğunu anlattım. Eğer onu bu gece aramazsam polisteki bir dostuna bizim neler bulduğumuzu bildirecek."</p>

  <p class="calibre5">"Ne kadar rahatlatıcı," dedi Finn kahkahayla. Birlikte kalkıp caddeyi geçtiler. Arkalarındaki kasvetli parkta çocuklar ip atlamayı sürdürüyorlardı.</p>

  <p class="calibre5">Karanlık binaya girdiler. İleride sağ tarafta ADT güvenlik sisteminin paneli vardı. Küçük bir kırmızı ışık yanıp sönmekteydi. Valentine bir dizi rakamdan oluşan giriş kodunu tuşladı. Kırmızı ışık yeşile döndü.</p>

  <p class="calibre5">"Ne kadar kolaymış," diye fısıldadı Finn.</p>

  <p class="calibre5">"İleri düzey teknoloji şovu yapılan bir filmde değiliz,"</p>

  <p class="calibre5">diye yanıt verdi Valentine. "İnsanlar bir süre sonra dikkatsizleşmeye başlar, çok basit şeylere bile dikkat etmez olurlar." Omuzlarını silkti. "Diğer yandan neden biri bu tür bir binaya girmek istesin ki? Herkes burada evraktan başka bir şey olmadığını düşünüyor."</p>

  <p class="calibre5">"Belki her şey buradadır," dedi Finn. "Belki herkes yanılıyordur."</p>

  <p class="calibre5">"Resepsiyonistin pahalı takım elbisesinin altında silah olduğunu fark ettiğini söyledin."</p>

  <p class="calibre5">"Bundan eminim."</p>

  <p class="calibre5">"O zaman biz doğru yoldayız. Evrak korumak için silah taşımaya gerek yoktur."</p>

  <p class="calibre5">Valentine bir süre masanın arkasındaki duvarda asılı tabloyu incelemek için durakladı. "Öte yandan böyle bir şeye sahipsen silaha kesinlikle ihtiyacın vardır."</p>

  <p class="calibre5">Giriş holünü hızla geçtiler, evin tüm odalarına ulaşan ana koridora ulaştılar. Finn araç gereç çantasını masalardan birinin üzerine bırakarak fermuarı açtı. Valentine çantadan bir el feneri alıp etrafı incelemeye koyuldu. Fakat kamerada incelediklerinden farklı hiçbir şey göremedi. Geniş, dikdörtgen şeklinde penceresiz bir oda ve sağ tarafta üst kata çıkmayı sağlayan merdivenler el feneri ışığında aydınlanıyordu. Odada ayrıca üç yazı masası ile çeşitli evrak dolapları göze çarpıyordu. Odanın diğer kapısı oldukça geniş bir toplantı salonuna açılıyordu. Salonun ortasında oldukça büyük bir masa ve etrafında sandalyeler vardı. Sol taraftaki eski tip şöminenin üstünde bir tablo asılıydı. Yetersiz ışık nedeniyle tam olarak göremiyorlardı ama bir doğa resmi olduğu belli oluyordu. Koridordaki diğer kapıdan evin arka bölümüne geçiliyordu. Ancak kapı kilitliydi. Finn anahtarları çıkartarak, doğru anahtarı bulmak için tek tek denemeye koyuldu. Sonunda doğru anahtarı bulup, kapıyı açmayı başardı. Birlikte içeri girdiler.</p>

  <p class="calibre5">"İşte bu ilginç," diye mırıldandı Valentine.</p>

  <p class="calibre5">Oda tamamen boştu. Köşedeki pencere kapatılarak, önüne tuğla bir duvar örülmüştü. Odanın kapısı yerinden çıkartılmış, garaj kapıları gibi yanlara kayarak açılan başka bir kapı yerleştirilmişti. Diğer odalarda ağırlıklı olan vişne çürüğü rengine karşın bu oda geniş, eskilikten kararmış, meşe kaplama parke döşeliydi. Yıllar boyu zeminde hiçbir değişiklik yapılmadığı göze çarpıyordu.</p>

  <p class="calibre5">"Mal yükleme, boşaltma yeri," dedi Valentine. "Eski sigorta belgelerinde buradan Varick Caddesine çıkılan bir pasaj olduğu yazıyor. Bu oda kesinlikle o noktada olmalı."</p>

  <p class="calibre5">"Eğer yükleyecek bir şeyleri yoksa bu odanın böyle bırakılması çok anlamsız," dedi Finn.</p>

  <p class="calibre5">"Bak," diye işaret etti Valentine. Odanın tam ortasında kare şeklinde bir bölüm diğerlerinden belli belirsiz, bir çizgiyle ayrılıyordu. El fenerini duvarlarda dolaştırdı. Arka kapının mekanizmasının büyük koluna rağmen duvarda, Valentine'in kütüphanesindeki asansörün çağırma düğmesini andıran, ufak bir düğme vardı. "Düğmeye bas."</p>

  <p class="calibre5">Finn işaret edilen yere ulaşıp, düğmeye bastı. Hafif bir uğultuyla, odanın ortasındaki 2 metrelik kapak ağır ağır açılmaya başladı. Ve alt kattan açık bir asansör yukarı çıkıp yanlarında durdu.</p>

  <p class="calibre5">"Bu da ne şimdi?" diye sordu Finn.</p>

  <p class="calibre5">Valentine elindeki feneri asansörün üzerinde gezdirince üst köşede metal bir levha gördü. Levhada OTIS KARDEŞLER NY 1867 yazılıydı.</p>

  <p class="calibre5">"Bu binanın eski sahipleri hakkında bir şey bulamadım ama burasının bir zamanlar bir tür gece kulübü ya da küçük bir otel olduğu anlaşılıyor. Bu da yiyecek ve içkileri üst kata ta şımak için kullandıkları servis asansörü olmalı." Valentine asansörün kabinine girip, fenerle içeriyi inceledi.</p>

  <p class="calibre5">Sonra köşede asansörü hareket ettiren düğmeleri gördü ve "Oldukça güvenli gözüküyor," dedi.</p>

  <p class="calibre5">Finn korkuyla bakıyordu. "Şimdi buna binip aşağı mı ineceğiz?"</p>

  <p class="calibre5">"Başka bir çaremiz olduğunu sanmıyorum," dedi ve eliyle gelmesini işaret etti. Tedirgin hareketlerle Finn de asansöre binip, eski çelik kapıyı ardından kapatınca Valentine düğmeye dokundu. Asansör oldukça yavaş bir şeklide harekete geçti. Alt kata ulaştıklarında kendilerini zifiri karanlığın içinde bulmuşlardı. Asansörden çıktılar, Valentine fenerini gezdirerek etrafı incelemeye koyuldu. Beton duvarlı, modern bir bodrumda olduklarını fark etmişlerdi. Bodrum çeşitli kutular ve sandıklarla doluydu. Valentine elektrik düğmesini bularak çevirdi. Tepedeki lambalar sayesinde bir anda bodrum ışığa kavuştu.</p>

  <p class="calibre5">Bodrum tüm ev gibi, oldukça genişti ve kereste doğrama tezgahı, testereler, kerestelerin kesilip biçildikten sonra düzenli biçimde yerleştirildiği raflar, odanın diğer tarafında büyük bir bölümü kaplayan metal kesme ve biçimlendirme araç gereçleriyle doluydu. Hepsi de oldukça kullanışlı araçlardı. Duvardaki nem giderici aygıt sayesinde tüm oda hem serin hem de rutubetsizdi. Altı adet orta boy sandık, yük asansörünün hemen yanında üst üste istiflenmişti. Hepsinin üzerine oldukça düzenli biçimde etiketler ve barkodlar yapıştırılmıştı. Tüm sandıkların üzerine ayrıca Hoffman Galerisi'ne ait parçaların dünyanın hangi yerlerinden toplandıkları ve diğer yanlarında da müşteriyi aydınlatıcı diğer bilgilerin yazılı olduğu küçük etiketler yapıştırılmıştı. Odanın bir köşesindeki metal bir masanın üzerinde bir bilgisayar ve yazıcı olduğunu gördüler. Valentine çantasından bir maket bıçağı çıkartarak sandıkların kenarında evrak konulan plastik cebi kesti.</p>

  <p class="calibre5">"4457 numaralı form yalnızca Mal Beyannamesidir. Bu kadar büyük miktarda güzel sanat eseri ve antikayı böyle bir belgeyle nakliye etmek yasal sorumlulukları azaltır. Bu milyonlarca doları bir ülkeden bir ülkeye en küçük bir şüphe uyandırmadan nakletmenin en iyi yolu."</p>

  <p class="calibre5">Valentine tezgahlardan binin üzerinde bulduğu irice bir demir çubuğu sandıklardan birinin içine sokarak çekmeye başladı. Sonunda kapak açıldı ve içindekilerin ne olduğu gözler önüne serildi.</p>

  <p class="calibre5">"Rembrandt. Lazarus'un Yükselişi. 1942'den beri kayıptı. Amsterdam'daki Yahudi bir sanat eserleri simsarından çalınmıştı."</p>

  <p class="calibre5">"Bu yeterli bir delil mi?"</p>

  <p class="calibre5">"Hayır. Diğerlerini de bulmalıyız."</p>

  <p class="calibre5">"Burada değiller."</p>

  <p class="calibre5">Valentine etrafına baktı. "Her şeyden önce bu ocladakilerin tam olarak neler olduğunu anlamamız gerekiyor.</p>

  <p class="calibre5">Bodrumun diğer duvarına doğru yürüdü ve duvarı incelemeye koyuldu. Bu da odanın geneli gibi betondandı.</p>

  <p class="calibre5">Ancak duvara hiçbir şey dayamayıp, önünü de tamamen boş bırakmaları, şüphe uyandırıyor, burada bir gizli geçit olabileceğini düşündürüyordu.</p>

  <p class="calibre5">"Burası olmalı. Şimdi tam park istikametindeyiz." Sağına soluna baktı. "Bunlar binanın taşıyıcı duvarları. Şunlar da odaları diğerlerinden ayırmak amacıyla inşa edilmiş duvarlar. Ama bu duvarın yönü yanlış." Zemini dikkatlice inceledi. Duvarda düşüncesini doğrulayacak bir iz bulmaya çalışıyordu ama böyle bir şey yoktu.</p>

  <p class="calibre5">Valentine dizleri üstüne çökerek duvarın odanın zeminiyle kesiştiği noktayı incelemeye koyuldu. Finn geldikleri yöne dönüp, kütüphanede Sherlock Holmes hakkında düşündüklerini hatırlamaya çalışıyordu. İmkansızı elediğinizde...</p>

  <p class="calibre5">Arka duvarı boydan boya kaplayan metal rafların üzerleri çeşitli araç gereçlerle doluydu. Valentine'i araştırmasıyla baş başa bırakarak kuzeye doğru dönerek etrafı incelemeye koyuldu. Duvara monte edilmiş altı rafın uzunluğu tavana kadar ulaşıyordu. Rafların yerden bir iki santim yüksekten başlamasını sağlamak için altlarına demir ayaklıklar monte edilmişti. Ayaklıklar resmî dairelerde rastlanan yeşil tonda boyanmıştı ve oldukça eski gözüküyorlardı. Finn yeniden döndü. Eski moda asansör şimdi dört, dört buçuk metre arkasındaydı. Sol taraftaki duvarın üstünde de aynı raflardan vardı ama sağ tarafta herhangi bir raf yerine tüm duvarı kaplayacak genişlikte üstü çivilerle kaplı bir pano vardı. Bakmaya devam ediyor, kaşlarını çatarak, düşünüyordu. Burada bir şeyler tersti.</p>

  <p class="calibre5">"Michael" diye seslendi. Valentine dönüp kıza doğru baktı.</p>

  <p class="calibre5">"Ne?"</p>

  <p class="calibre5">"Sanırım bir şey buldum."</p>

  <p class="calibre5">"Nerede?" Alçak tavanlı bodrumda ayağa kalkarak kızın yanına geldi.</p>

  <p class="calibre5">"Bak" dedi adam yanına geldiğinde.</p>

  <p class="calibre5">"Pano."</p>

  <p class="calibre5">"Ne olmuş? Bu diğer odayı buradan ayıran bir duvar."</p>

  <p class="calibre5">"Pano boş."</p>

  <p class="calibre5">"Anlamadım."</p>

  <p class="calibre5">"Bütün aletler şuradaki raflarda. Bu durumda pano yapmanın ne gereği var?"</p>

  <p class="calibre5">Valentine bir süre sessiz kaldı. Panoya doğru yürüdü, iyice inceledi, parmağıyla kontrol etti. Sonra ara duvarla taşıyıcı duvarın kesiştiği yeri kontrol etti. Sonra en yakın duvardaki orta rafı tuttu ve biraz sertçe asıldı. İlk anda hiçbir şey olmadı ama sonra çok düzgün biçimde ve neredeyse oldukça sessizce, dolabın iki kanadı yerlerinden çıkarak duvardan bir metre kadar öne çıktılar ve şişenin ağzına tam olarak oturan bir mantar misali, bir klik sesi çıkartarak durdular. Valentine bu kez dolabın bir kapağını tutarak yavaşça kenara çekmeye başladı. Sonunda duvardan iyice ayrılan dolabın arkasında karanlık, gizli bir geçit belirmişti.</p>

  <p class="calibre5">El fenerini alıp, eğimli, geniş, beton yolda küçük odaya doğru ilerlemeye başladı. Odanın mat renkli taş duvarları daha sonra üzerinde gökdelenler yükselecek New York'un ilk halini gözler önüne seriyordu. Valentine elini duvarda gezdirerek bu yontulmuş kaya parçalarına iyice dokunmak istedi. Serin ve kuruydu duvarlar. Yani burası şehrin tarihini gömmek için, daha sonra da sırları dua eden gözlerden gizlemeyi sürdürmek için mükemmel bir yerdi. Edgar Allan Poe ne diyordu?</p>

  <p class="calibre5">"Bir taht inşa etmiş kendine Ölüm Uzak batıda tuhaf bir şehirde, İyi ve kötü ile en iyi ve en kötünün Sonsuza dek dinlenmeye çekildiği.( Şair ve yazar Edgar Allan Poe'nun "Denizin Ortasındaki Şehir" adlı şiirinden bir alıntı.)</p>

  <p class="calibre5">"Bazen çok korkutucu oluyorsun, Michael," diye söylendi Finn. Bir yandan da sessizce el fenerinin ışığını takip ediyordu. Yerdeki iki metal ray sol taraflarındaki zifiri karanlık bir tünelin içine ilerleyerek gözden kayboluyor, insanda küçük bir demiryolu hattına bakıyormuş gibi bir izlenim yara tıyordu. Duvara monte edilmiş bir elektrik panosu olduğunu gördüler. Panonun arkasından uzanan yalıtılmış bir elektrik kablosu dikkatlerini çekti. Valentine şalteri indirince bir sıra ampul önlerindeki tüneli zifiri karanlıktan kurtararak loş da olsa bir ışığa kavuşmasını sağladı. El fenerini kapattı. Tünelin girişi yaklaşık iki, iki buçuk metre yüksekliğindeydi eni ise bundan biraz daha fazlaydı. Duvarlar bir önceki odadaki taşlardan oluşuyor, tünelin zeminini ise kalın, su geçirgen çakıl taşları oluşturuyordu.</p>

  <p class="calibre5">"Burasının nereye açıldığını merak ediyorum?" diye sordu Valentine sessizce. Sonra tünele doğru girdi.</p>

  <p class="calibre5">"Ben içeride neler olduğunu öğrenmek istediğime emin değilim," dedi Finn ama Valentine'i takip ederek o da içeri girdi. Biraz ilerlediklerinde önlerindeki tünelin oldukça dönemeçli olduğunu fark ettiler. Sağda ve solda dar hücreler olduğunu, bu hücrelerin duvarla birbirlerinden ayrıldığını gördüler, daha sonra bu hücrelerin aslında mezarlar olduğunu ve zamanla mezarları arayan taşların parçalanarak döküldüğünü ve mezarların bu şekilde birleştiğini anladılar. Eski lahitlerin içi artık boştu. Ayakları altındaki raylar daha da ötesi yukarılarındaki ampullerle metal kaplamalı içleri emniyeti sağlamak için gerekli araç gereçle dolu kutular bu ölüm kokan yere ait değillermiş gibiydi. Finn başının üstündeki tonlarca toprağın ağırlığını clüşünmemeye çalışıyor, bu kasvetli ve bunaltıcı yerde zorlukla nefes alıyordu. Kapalı yerlerde kalma korkusu şimdiye dek yaşamadığı bir korkuydu ama şu anda içinde bulundukları tünelde bu korkuyu fazlasıyla tadıyordu. Cehennem aslında sıcak olmamalıydı, burası gibi bomboş bir yerde, yerin altına diri diri gömülmek, işte cehennem buydu.</p>

  <p class="calibre5">Kendilerine bir ömür gibi gelen yürüyüşten sonra tünelin ucundaki genişçe bir odaya ulaştılar. Raylar biraz ilerideki demir menteşeleri sıkıca duvara perçinlenmiş, bir kapıya kadar devam ediyordu. Kararmış tahta kapıyı duvara bağlayan menteşeler, en az duvarlar kadar eski görünüyordu. Kapının iki yanında bir zamanlar yer alan iki küçük taş sütun, yerlerinden bir miktar çıkmış, arkalarında kendi boyutlarında izler bırakmışlardı. Yukarıda kapının hemen üstüne taş sütunların rengi gibi beyaz harflerle bir şey yazılı olduğunu gördüler.</p>

  <p class="calibre5">"Sessizlik, Ölümlüler, Ölüler İmparatorluğuna girmek üzeresiniz" diye yazanları yüksek sesle okudu Finn. Ne hoş." Kapıya bakıp, Valentine'e döndü. "Giriyor muyuz?"</p>

  <p class="calibre5">"Sanırım bu kadar uzun yoldan, buradan geri dönmek için gelmedik," diye yanıt verdi. Rayları ayakkabısının ucuyla şöyle bir kontrol etti. "Bu raylar ceset taşımak için kullanılmamış. Ve burası da bir mezarlık değil, depo," dedi. İlerleyerek kapının kolunu tuttu, çekti ve açılan kapıdan içeri gireli.</p>

  <p class="calibre5">Tam o anda yaralı bir hayvandan çıktığını düşündürten acı dolu bir inilti duyuldu. Ardından tüm ışıklar aynı anda söndü. Finn çığlık attı, burnuna bir anda kan kokusu gelmişti. Yeniden çığlık attı. Ayaklarının altındaki tünelin taş zeminin ve havadaki kan kokusunun tüm ağırlığını hissediyordu şimdi. Uzaklardan bir tabanca sesinin yankısı kulaklarına ulaştı.</p>

  <p class="calibre5">Finn bilincini yitirdiği kısa süre içinde Peter'ı son kez gördüğü ana döndü ve yüzü bir anda gözünün önüne geldi. Kalbi göğüs kafesinden fırlayacak gibi çarparken, dizlerinin üzerine yığıldı. Zorlukla çabalayarak ayağa kalkıp, Valentine'e seslenmeye çalışırken ayağı bir şeye takıldı, dengesini koruyabilmek için ellerini boşlukta amaçsızca sallamaya başladı. Yana doğru sendelediğinde bir şey kalçasına çarpınca, inleyerek düştü. Bu sırada çenesini oldukça sert biçimde taş zemine çarpmıştı. Tüm kontrolü kaybederek bir kez yuvarlandı. Bu sırada havadaki kan kokusuna ucuz bir erkek parfümü veya tıraş losyonunun katıldığını fark etti. Bu koku beyninin bilincini koruyan köşelerine kadar ulaştıktan sonra yok oldu.</p>

  <p class="calibre5">Çok yakınlardan kulağına düzensiz solumalar ve atılan yumruk sesleri geliyordu. Yeniden ayağa kalkmak için toparlanırken düştüğü pürüzsüz zeminde çakıl olmadığını gördü. Son derece garip bir biçimde, yukarıda, tam başının üstündeki parka oynayan çocukların sesleri kulağına kadar geliyordu.</p>

  <p class="calibre5">"Ben Bebek İsa'yım.</p>

  <p class="calibre5">Asla yalan söylemeyen.</p>

  <p class="calibre5">Ben Bebek İsa yım, Ve bana inanmazsanız, Yanacaksınız mütemadiyen."</p>

  <p class="calibre5">Çocukların sesleri mahzene taze hava girmesini sağlayan ve diğer ucu hâlâ bir şekilde açık kalmış havalandırma pen ceresinden geliyordu. Tüm ağırlığını ayaklarına vererek, arkasındaki duvardan da destek alan Finn sonunda karanlık mahzende ayağa kalkmayı başarıp, ellerini duvarın yüzeyinde dolaştırarak elektrik düğmesi aramaya koyuldu. Kan kokusunun yerini yoğun bir benzin kokusu almıştı. Korkunç inleme sesini ağır bir cismin yere çarpma sesi izledi. Bu sırada, duvardaki şalterin plastik ucuna dokunduğunu fark etti. Uzanıp, şalteri yukarı kaldırdı. Işıklar geri dönerken Finn nerede olduğunu görebiliyordu.</p>

  <p class="calibre5">Kubbe tavanlı oldukça büyük sığınağın otuz metrelik bir uzunluğa sahip olduğu görülüyordu. Oldukça fazla sayıda tahta kutu, sandık ve koli, üst üste dizilerek, uzun bir sıra oluşturuyor, yükseklikleri neredeyse tavana dek ulaşıyordu.</p>

  <p class="calibre5">Eski duvarların çökmesini engellemek amacıyla tavana yaklaşık altı metre uzunluğunda metal kirişler yerleştirilmişti.</p>

  <p class="calibre5">Hemen kapının yanındaki büyük sandığın ağzı açıktı ve içinde Hollandalı ünlü ressam Franz Hals'ın bir tablosu görünüyordu. Sandığın kenarına yapıştırılmış olan etiket eğer zaman içerisinde solmamışsa boş gözüküyor, üzerinde ise Nazi SS kelimelerinin başka hiçbir şeyle karıştırılması mümkün olmayan harfleri okunuyordu. Bunun yanında yerde askerlikte ranza altlarına konan sandıklardan biri duruyordu. İçindeki binlerce eski moda gözlük çerçevesi, som altın ve gözlük camı yerlere dağılmıştı. Neredeyse her şeyin üstüne benzin dökülmüştü ve Finn duvarın yanına yirmi litrelik kınnızı bir plastik bidon gördü. Tüm tüneli geçerek odaya ulaşan dar raylar burada tahta bir kütüğe kadar ulaşarak sona eriyordu. İki tekerlekli, düz bir yük taşıyıcı tahta kütüğün hemen yanında göze çarpıyordu. Gasp edilerek St. Luke'un Yerine getirilen sanat eserlerini oradan nakletmek için kullanılan oldukça basit bir ulaşım ağı kurulmuştu.</p>

  <p class="calibre5">"Michael!"</p>

  <p class="calibre5">"Burçlayım."</p>

  <p class="calibre5">Ses bir sandığın arkasından gelmişti. Görmek için o tarafa doğru ilerlediğinde Finn ince bir şerit halinde süzülen kanı gördü. Koşarak, sandığı kenara çekti. Valentine etrafındaki sandıklardan destek alarak ayağa kalkmaya çalışıyordu.</p>

  <p class="calibre5">Finn, Valentine'nin ayaklarının dibinde bir adamın boylu boyunca uzandığını gördü. Adam henüz hayattaydı ve elleriyle beline saplı uzun kabzalı avcı bıçağını sıkı sıkı kavramıştı. Kır saçlı, altmışlarındaki adam, haki renkli bir üniforma giyiyordu. Bu İkinci Dünya Savaşında piyade çavuşlarının giydiği bir üniformaydı ama ufak tefek yapılı adama oldukça bol geliyordu. Birden, Finn adamı tanıdı.</p>

  <p class="calibre5">"Bu Fred !"</p>

  <p class="calibre5">Valentine acıyla inleyerek, sonunda ayağa kalkmayı başardı. Üstündeki eşofmanın omuz kısmı oldukça büyük bir kan lekesiyle kaplıydı." Kim?"</p>

  <p class="calibre5">"Müzeden. Güvenlik görevlisiydi," diye yanıt verdi Finn düşünce dolu bir sesle." Ona hep selam verirdim. Sadece yaşlı, utangaç bir adamdı." Valentine omzuna bakarak "Sen iyi misin?" diye sordu.</p>

  <p class="calibre5">"Sadece bir sıyrık. Yaşıyorum." Yerdeki adama doğru eğildi. "Ama onun için emin değilim."</p>

  <p class="calibre5">"Burada ne yapıyormuş? Burayı nereden biliyormuş?"</p>

  <p class="calibre5">"Büyük bir ihtimalle burayı bizim bulduğumuz yollara benzer yollardan keşfetti. Taşıdığı malzemeye bakılırsa burayı ateşe vermek niyetindeymiş," diye yanıt verdi Valentine. "Neden böyle bir şey yapmak istediğini, ne tür bir görevi olduğuna inandığını ancak Tanrı bilebilir." Üniformaya&nbsp;&nbsp;&nbsp;&nbsp; baktı. Omzunda solmuş bir arma vardı. Arma altın sarısıyla, kırmızı karışımı bir piramit motifinin mavi bir zeminin üzerine işlenmesiyle oluşmuştu. Yani Yedinci Ordu. Cornwall'ın görev bölgesi. İçinde bulundukları devasa büyüklükteki odayı başını hayretle sallayarak inceleyen Valentine ardından eğilerek adamın boynuna dokundu. "Bayılmış," dedi. "Eğer adamı konuşturmak istiyorsak ecilen yardım çağırmamız lazım." Valentine yanındaki sandıklara yaslanarak, yeniden ayağa kalktı. "Git 9.11'i ara. Polis ve ambulans çağır." Yeniden odaya bakıp devam etti. "Artık elimizde ihtiyacımız olan kanıt var. Artık tüm parçalar birleşti. Vakıf, Cornwall, Crawley, Gatty ve diğer tüm isimler. Tüm olanlar büyük bir sırrı koruyabilmek içinmiş. Burayı ne kadar çok sayıda insan görürse o kadar iyi."</p>

  <p class="calibre5">"İyi olduğuna emin misin."</p>

  <p class="calibre5">"İyileşeceğim. Git."</p>

  <p class="calibre5">Finn dönüp koşmaya başladı.</p>

  <p class="calibre5">Finn koşarak dolambaçlı tünelde ilerlerken heyecan içinde, zorlukla nefes alabiliyor, zihnine üşüşen binlerce farklı düşünceyi kafasından uzaklaştırarak şu anda yapması gerekenlere konsantre olmaya çalışıyordu. Ancak Grange Vakfı'nın bodrumuna yaklaşırken bunu bir türlü başaramıyordu. Aklına sürekli sığınakta ölmekte olan solgun görünüşlü adamın bağırsakları arasına saplanmış kanlı bıçağın sapını kavradığı piyano çalmaya uygun ince, uzun, bembeyaz parmakları gelip duruyordu.</p>

  <p class="calibre5">Tünelin sonuna erişti, St. Luke'un Yerinin bodrumundaki gizli geçite ulaştı. Tam çıkıyordu ki aniden sıçrayarak irkildi. Odada New York Polis Teşkilatından Teğmen Vincent Delaney yere yığılmış bir adamın başına eğilmiş, incelemesini sürdürüyordu. Yüzünün yarısı kanla kaplı, adamın kim olduğunu anlamak güçtü. Tek ipucu boynundaki kanlı dik yakalıktı. Bir rahip. Yerde yatan rahibin elinde bir adet otomatik tabanca olduğunu gördü. Kendine gelmek için durmuş olan biteni anlamaya çalışırken polis elinde rahibin ölümüne sebep olan Glock'u tutarak Finn'e doğru döndü.</p>

  <p class="calibre5">Tünelin sonuna ulaştıkları anda yani bir ömür boyu kadar&nbsp;&nbsp;&nbsp;&nbsp; uzun bir süre önce kulağına ulaşan silah sesinin kaynağının bu silah olduğunu anlamıştı.</p>

  <p class="calibre5">"Bayan Ryan," dedi nazikçe, "Sonunda ortaya çıkacağınızı biliyordum. Hâlâ yeni arkadaşınız Valentine'le mi birliktesiniz?"</p>

  <p class="calibre5">"Bunu nereden biliyorsunuz?"</p>

  <p class="calibre5">"Sizin sandığınızdan fazla şey biliyorum."</p>

  <p class="calibre5">"Neden buradasınız?" O sırada rahibin kaskatı bedenine gözü takılarak "Neler oluyor?" diye sordu.</p>

  <p class="calibre5">"Valentine sizinle mi?"</p>

  <p class="calibre5">"Rahibin burada ne işi var?"</p>

  <p class="calibre5">"O rahip değil. Bir kiralık katil. Suikastçı."</p>

  <p class="calibre5">"Peter'ın katili mi?" Başı hızla dönmeye başlamış, tüm bu olanlar başının içinde vızıldayan anlara dönüşmüştü. Hislerinin ve mantıklı düşünebilme gücünün gitgide zayıfladığını fark ediyordu.</p>

  <p class="calibre5">"Hayır. Peter'ınki bir kaza. Sizi öldürmek istiyormuş."</p>

  <p class="calibre5">"Neden?"</p>

  <p class="calibre5">"Çünkü çizimi görmüştün. Eğer üzerine düşüp araştırma yaparsan buraya kadar gelebileceğinden korktular. Durdurulman gerekiyordu." Duraksadı. "Size bir soru sormuştum.</p>

  <p class="calibre5">Valentine sizinle mi?"</p>

  <p class="calibre5">"Evet."</p>

  <p class="calibre5">"Çocuk?"</p>

  <p class="calibre5">"Hangi çocuk?" Bu da neyin nesiydi?</p>

  <p class="calibre5">"Botte. Frederico. Elbette çocuk artık yaşlı bir adam."</p>

  <p class="calibre5">"Fred mi? Güvenlik görevlisi?"</p>

  <p class="calibre5">"Ondan sürekli çocuk olarak bahsedildi. Çünkü herkes bir zamanlar çocuktu. Bu çocuk ise annesi kendisine hami le kaldığı andan itibaren oldukça tehlikeli biriydi."</p>

  <p class="calibre5">"Siz aklınızı kaçırmışsınız," diye fısıldadı Finn. "Neden bahsediyorsunuz? Burada içi gasp edilmiş ve çalınmış büyük miktarda sanat eserinin bulunduğu bir mahzendeyiz.</p>

  <p class="calibre5">Milyarlarca dolardan bahsediyoruz. İnsanlar bu olayın üstünün örtülü kalabilmesi amacıyla öldürüldüler. Bunlarla yaşlı bir adamın ne ilgisi var? Onunla ne işiniz olabilir ki?" Sonra bakışları yerdeki cesede kaydı. "Ya da onunla?"</p>

  <p class="calibre5">"Ben yalnızca bir polis memuru değilim Bayan Ryan," dedi Delaney ağır ağır konuşarak. "Kendileri için çalıştığım kişilerin korumaları gereken sırları var. Çok eski sırları. Ve bunların sanatla bir ilgisi yok. Tüm bunlar çocukla ilgili. Katili ele geçirdiğimizi sanıyorduk ama birden kaybettik. Bu nedenle de yeniden öldürmeye başladı. Eğer yanlış insanların eline geçseydi her şey ortaya çıkacaktı. İşte bunun olmasına izin verilemez. Kilise bu sorun nedeniyle yeteri kadar sıkıntıya girdi. Bunun artık sona ermesi gerekiyor." Başıyla yerde yatan adamı işaret ederek "O ise sizin ölümünüzün yeterli olacağına inanan, koruma amacından çok, güç peşinde koşan başka bir gaip için çalışıyordu. Sizin sayenizde gasp edilmiş bu eserlere ulaşarak onları yeniden çalabilmek için her şeyi riske atmaktan çekinmediler."</p>

  <p class="calibre5">"O burayı yakmayı amaçlamıştı," diye fısıldadı Finn. "Burada bin yıllık paha biçilmez değerde sanat eserleri var ve o her şeyi yakarak ortadan kaldırmaya çalışıyordu." Duraksadı, şaşkınlık içinde, polise bakarak sordu. "Kim o?"</p>

  <p class="calibre5">"Eugenio Pacelli'nin oğlu. Papanın gayri resmi oğlu. Nazilere fidye ödenerek ele geçirilmek üzereydi ancak tam şu sizin bulduğunuz sanat eserlerini vererek ödemenin yapılıp çocuğun ele geçirileceği sıralarda James Cornwall ve hırsızlardan oluşan ekibi ile karşılaştılar. Yani bir başka tür Nazi grubuyla. Nazilerin Amerikan versiyonuyla."</p>

  <p class="calibre5">"Carduss. Grikeşişler. Grange Vakfı."</p>

  <p class="calibre5">"Nasıl adlandırırsanız. Şimdi bu kurumlar gibi başkaları da var."</p>

  <p class="calibre5">"Burayı nasıl buldunuz?"</p>

  <p class="calibre5">"Rahibi takip ettim. Eninde sonunda beni çocuğa götüreceğini biliyordum. Rahip aslında yaşadığı yeri buldu ama oraya ulaştığında garip yaratık ortadan kaybolmuştu."</p>

  <p class="calibre5">"Sizin tabirinizle, garip yaratık öldü," dedi Valentine tünelin dışına doğru ilerlerken. Şaşkınlık içindeki Delaney elindeki Glock'u kaldırararak Valentine'e doğru çevirdi.</p>

  <p class="calibre5">"Her şey sona erdi."</p>

  <p class="calibre5">"Tam olarak değil," dedi Delaney. "Biraz daha temizlik yapmak lazım."</p>

  <p class="calibre5">"Ne temizliği?" diye sordu Finn.</p>

  <p class="calibre5">"Cinayet demek istiyor," diye açıkladı Valentine. "Bizim yaşamamıza izin veremez. Burada öğrendiğimiz hiçbir bilginin gün ışığına çıkmasına izin vermemesi gerekiyor. Söyledikleri doğru. Fugenio Pacelli kısa bir süre sonra Aziz mertebesine yükselmiş olacak. Zaten Hitler'in Papası olarak bilinirken bir de üstüne çocuğu olduğu ortaya çıkarsa? Vatikan'ın casusları ve suikastçıları yani gerçek olanları, Hollwood'un paranoyak senaryolarında yazılan uydurma ajanlar değil tüm bu olanları New York Times'm birinci sayfasından okumaktan hiç memnun olmayacaklar." Valentine öne doğru bir adım atarak, vücudunu hafifçe çevirdi. Böylece Delaney'e daha küçük bir hedef olmaya çalışıyordu.</p>

  <p class="calibre5">"Aşağı yukarı doğru."</p>

  <p class="calibre5">O anda Finn kısa bir süre sonra olacakları tahmin edebiliyordu. Her geçen saniye Valentine büyük bir cesaretle ilerlemesini sürdürerek, polisin tüm dikkatini üzerine çekiyor, böylece Finn'in kaçmasını sağlamaya çalışıyordu. Annesinin bir zamanlar söylediği şu aptalca şey neydi? Kendini feda etmeyi göze almayan bir kalp asla güzel kızı kapamaz. Bazen dünyanın bu kadar iğrenç düşüncelerle nasıl var olmaya devam ettiğine şaşıyordu. Truvalı Helen bu konuda verilecek en güzel örnekti.</p>

  <p class="calibre5">Ama bugün değil diye düşündü. Bugün değil, en azından benim açımdan. Cebinde bir demet anahtarlık olduğunu hatırladı, elini yavaş hareketlerle cebine sokarak Toyota'nın sivri anahtarını yumruğunun tam içine gelecek şekilde yerleştirdi. Birkaç saniye duraksadı. yutkundu, gözleri Valentine’in üzerinde, titriyordu. Yapacağı şeyin aslında tam olarak büyük bir cesaret gösterisi mi, yoksa kocaman bir aptallık mı olduğunu bilmiyor, bunun sebebinin içindeki öfke veya belki de son derece basit bir kendini koruma içgüdüsü olduğunu düşünüyordu. Tanrı aşkına! O Ohio'luydu.</p>

  <p class="calibre5">Orada bu tür şeyler olmazdı! O bir kızdı!</p>

  <p class="calibre5">"Saçmalık," diye fısıldadı. Delaney dönüp baktığında kızın kendisine doğru hızla yaklaştığım gördü. Kızın aklında o anda yalnızca Michelangelo'nun kadın bedenini parçalara ayırarak incelediği çizimler vardı. Finn'in harekete geçmesiyle Valentine de polise doğru ilerlemeye başladı.</p>

  <p class="calibre5">O kısacık kader anında polis donup kalmış, ne yapması gerektiğine karar veremiyordu.</p>

  <p class="calibre5">Finn'in anahtarla desteklenen yumruğunun adamın boğazında patladığı anda silah ateş aldı. Finn ikinci kez karanlığa gömülürlerken üstlerine kırılan ampulün parçaları yağıyordu. Yeni yaptırdığı otomobil anahtarının Delaney'in boynuna saplanışını, sivri metalin dayanılmaz bir ses çıkartarak adamın şah damarını parçalayışını ve kanların büyük bir tazyikle fışkırarak çenesine kadar geldiğini hissetti. Glock ikinci kez ateşlendi ve kurşun Finn'in kulağının yanından geçerken, silahtan çıkan kıvılcım anahtarın adamın boynunda açılan yaranın derinliğinin görünmesini sağladı. Delaney sersemleyerek geriye doğru sendelerken diğer eliyle yarasının üstünü kapatmaya çalışıyordu. Dizleri üzerine çökerek Roma'dan gelen adamın önüne yuvarlandı. Her nabız atışında hayattan biraz daha uzaklaştığını ve giderek dışarıdaki karanlığın, içini de kapladığını ve bilincini kaybetmekte olduğunu fark etti.</p>

  <p class="calibre5">Zarif olduğu kadar da eski St Luke's Yerinin merdivenlerine oturan Finn önündeki parkı ve parktaki ağaçları izliyordu. Karanlığa rağmen çocuklar hâlâ parktaki oyunlarını sürdürüyorlar. Valentine'in girişteki odada yaptığı telefon görüşmesinin sesi kapıya dek ulaşıyordu. Buraya basından aklına gelebilecek herkesi çağırıyordu. Bu arada polis ve FBI da yoldaydı. Ayrıca şu anda tüm hikâyeyi internet aracılığıyla dünyaya yaymaya çalışan Barrie Kornitzer'i de çağırmıştı. Hikâyenin bu kadar yayılması güvende olmalarını sağlamak için yeterli sayılırdı. En azından şimdilik.</p>

  <p class="calibre5">Daha sonraki saatler ve günler kâbus dolu olacaktı ama en azından cinayetler sona ermiş, öldürülme tehlikesinin yarattığı çıldırtıcı korkunun etkisi azalmaya başlamıştı. Bir süre sonra annesine bir şekilde ulaşıp, başından geçenlerin hiç olmazsa bir kısmını anlatmalıydı. Belki biraz da Michael Valentine'den ve bulduğu ne ait sayfadan bahsedecekti. Ama henüz değil. Şimdi tek istediği biraz dinlenebilmekti. Karanlıkta göremediği çocukların söylediği tekerlemeye kulak kabarttı:</p>

  <p class="calibre5">"Mattheıu, Mark, Luke ve John, Bir zamanlar buradayken şimdi giden.</p>

  <p class="calibre5">Yahuda, Andretv ölürken, Sıra geldi Paulee başını kaybeden"</p>

  <p class="calibre5">Sonra başını ellerinin arasına alarak beklemeye koyuldu. Uzaklardan siren sesleri gelmeye başlamıştı. Bitmiş gibi gözükmesine rağmen Finn aslında her şeyin daha henüz başladığını biliyordu. Arkasından telefondaki Valentine'in sesini hâlâ duyabiliyordu. Parkta, ağaçların arkasındaki çocuk sesleri bir rüyanın giderek etkisini kaybetmesi gibi azalıyordu.</p>

  <p class="calibre5">"Simon basit biriydi.</p>

  <p class="calibre5">Andrew kederli Thomas ise kuşkucu.</p>

  <p class="calibre5">Yahuda hırsızdı."</p>

  <p class="calibre5">Finn kendi kendine gülümsedi, gözlerini kapattı, belki kısa bir an için bile olsa uykuya daldı.</p>

  <p class="calibre2" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_5"></div>
</body>
</html>
