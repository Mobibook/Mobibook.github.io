<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Michelangelonun Defteri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre5">Bu kez olayın ortasına düşen kendisiydi. Ama bunun nedenini anlayamıyordu. Üstelik bu seferki bir roman da değildi. Eğer Delaney'e gider teslim olursa açıklaması gereken ilk şey neden kaçtığı olacaktı. Televizyondaki polisiyelerdeki soruşturma odalarına benzer bir odaya tıkılacak, Lenny Briscoe'ya benzer birileri tarafından sorgulanacaktı. Sonra da doğruca kadınlar koğuşuna gönderilecekti. Şu anda aklına gelen tek çözüm burayı terk edip Columbus'a dönmekti. Oradaki evlerinin anahtarı vardı. Dostları ve bankadaki parası da oradaydı. Orada sonsuza dek saklanabilirdi. Ya da en azından annesi Yucatan veya her neredeyse oradan dönünceye dek.</p>

  <p class="calibre5">Hiç değilse orada güvende olabilirdi. Yoksa olamaz mıydı?</p>

  <p class="calibre5">Biri evine girip Peter'ın boğazını kesmişti. Aynı kişi büyük bir ihtimalle Crawley'i de öldürmüş, bu sabah da kendisini öldürmeye çalışmıştı. Kendini kandırmaması gerekiyordu. Sabahki Asyalı genç kiralık katile benziyordu. Çok çılgınca geliyordu ama birisi onun ölmesini istiyordu çünkü nden bir sayfayı görmüştü. New York Stüdyo atölyesinde nü model olarak çalışan kızıl saçlı birini bulmak ne kadar zor olabilirdi ki? Üniversiteden de kendisi hakkında kolaylıkla bilgi edinilebilirdi. Sonuçta Columbus'a kadar takip edilmesi hiç de zor olmayacaktı.</p>

  <p class="calibre5">Aniden aklına bir şey geldi. Boğuluyor olsanız ve üçün cü kez suyun dibine doğru gidiyor olsanız ne yapardınız?</p>

  <p class="calibre5">Yardım için çığlık atardınız. Finn'in yardım bulmak için atacağı bir çığlık yoktu ama elinde bir telefon numarası vardı.</p>

  <p class="calibre5">"Eğer ölüm kalım meselesiyle ve bana bir türlü ulaşamıyorsan bu numarayı ara." Bu sözlerden sonra annesi yaşamında gördüğü en sert bakışlarını üzerine dikerek devam etmişti. "Ama eğer gerçekten çok önemli bir durum değilse ve sen bu numarayı ararsan buraya gelir okulunu bitirir bitirmez de David Weiner'le evlenirsin."</p>

  <p class="calibre5">Bu yeteri kadar büyük bir tehditti. Weenie lakaplı David Weiner altı yaşından beri Finn'i seviyordu ve taşıdığı umut bulutsuz günlerde Manhattan'dan bile görünüyordu! Colombus'ta Musevi eğitim sistemine göre eğitilmeyi reddeden, Tevrat okumayan tek gençti. Weenie şimdi kulağa geldiğinin yarısı kadar bile ilginç olmayan bir mesleğe sahipti.</p>

  <p class="calibre5">Alan mimarı. Bu onun gerçekte hiçbir şeyi tasarımlamadığı anlamına geliyordu. Ona bir binaya kaç kişi sığdırabileceğinizi sorabilirdiniz. O size binada kaç tuvalete ihtiyaç duyacağınızı, insanların solumak için ne kadar havaya ihtiyaç duyacaklarını falan anlatabilirdi. Elbette oldukça zengin olmuştu. Ama hâlâ bir kütük kadar duygusuz bir insandı. Temizlik fırçalarına benzer saçları ve Erie Gölü'nü bilekleri ıslanmadan geçebilmesini sağlayacak dev ayaklan vardı.</p>

  <p class="calibre5">Annesine göre telefonu açacak kişi babasıyla birlikte çalışan bir adamdı. Annesi bunu öylesine tuhaf bir ses tonuyla söylemişti ki sanki babası Ohio Eyalet Üniversitesi'nde antropoloji profesörü değilmiş de başka bir görevi varmış gibi söylemişti. Finn bunu ona sormuştu ama annesi yanıt vermemişti. Yüzündeki ifade bu konuyu daha fazla sorgulamasının iyi olmayacağı şeklindeydi.</p>

  <p class="calibre5">Çıkmaz mürekkeple telefon numaralarının bir kısmını sırt çantasının iç yüzüne yazmıştı sonra üç rakamı sol ceplerden birinin içine kalan iki rakamı da sağ ceplerden birinin içine ilave etmişti. Bu işi bitirdikten sonra Finn'den numarayı ezberlemesini istemişti. Bunlar kızını üniversiteye gönderen normal bir anneden beklenmeyecek bir davranıştı. Ama Amelia McKenzie Ryan'ın çok normal bir anne olduğu söylenemezdi. Ne olursa olsun şu an içinde bulunduğu durum annesinin söylediği ölüm kalım meselesine uyuyordu. Finn çantasını aldı, parkın çıkışındaki telefon kulübesine gitti. Kotunun cebinden bir çeyreklik çıkarttı, makineye atıp numaraları çevirdi. Üç kez çaldıktan sonra telefon bir telesekreter tarafından açıldı.</p>

  <p class="calibre5">"Burası Michael Valentine özel kütüphanesi. 32 Lispenard Caddesi, New York. Sadece randevuyla çalışıyoruz. Lütfen adınızı, telefon numaranızı ve ilgilendiğiniz şeyi bildiriniz.</p>

  <p class="calibre5">Umarım yakın bir gelecekte sizinle temasa geçebilirim. Hoşça kalın." Arkasından gelen bip sesiyle mesaj sona erdi.</p>

  <p class="calibre5">"Allah belanı versin," dedi Finn ahizeyi yerine yerleştirirken. Sadece randevuyla. Umarım. Yakın bir gelecekte. Belki. Tek ortaya çıkan şu Michael Valentine'nin işadamı olmadığıydı. Bu muydu onu bataklıktan kurtaracağı düşünülen adam? Diğer yandan adamın hoş, mizah anlayışı gelişmiş bir insandan çıktığı anlaşılan bir sesi vardı. Bu tür sesi olan birini Al Pacino gibi düşünebilirdiniz. Ama daha genci ve uzun boylusu olarak. Ama gerçekte asla öyle olmazdı.</p>

  <p class="calibre5">Lispenard Caddesinin nerede olduğuna dair en ufak bir fikri olmadığından hemen bir taksi çevirdi ve şoföre adresi verdi. Gerçi şoförde adresi bilmiyordu ama en azından&nbsp;&nbsp;&nbsp;&nbsp; onun bir haritası vardı. Haritada caddenin yakında olduğu, Beaver Caddesinden yukarı dönüp, Broadway'e doğru çıkan caddeden beş blok ötede olduğu görülüyordu. Lispenard eski binalarla dolu dar bir sokaktı. Altıncı Caddeyle Broadvvay'in arasında bulunuyordu. Yarı yolda Michel Angelo's Pizza'yı görmesinin neye alamet olduğunu da düşünmedi değil. Binaların alt katlarındaki, galeri ve kafeteryalardan oluşan dükkanların hepsi açıktı. 32 numaranın çatıya kadar uzanan kepenkli pencereleri sıkı sıkı kapalıydı. Giri renkli ön kapının üzerinde de bir kilit asılıydı. Ancak kapıya iliştirilmiş solmuş bir tabela vardı. Üstünde:</p>

  <p class="calibre5">Özel Kitaplık Antikacılık. Araştırma Kaynakları.</p>

  <p class="calibre5">Yalnızca Randevuyla Lütfen kameraya bakın ve gülümseyin.</p>

  <p class="calibre5">Küçük siyah bir kutu büyüklüğündeki kamera kapının sol köşesindeydi. Başını kaldırıp kameraya baktı, kaşlarını çatarak "Bay Kibirli ukala bugün nasıllar?" diye söylendi.</p>

  <p class="calibre5">"İyiler. Tatlım. Ama gülümsemeni gerçekten çok ister dim." Bu sesi duyar duymaz Finn geriye doğru sıçradı. Yüzü kıpkırmızı olmuştu.</p>

  <p class="calibre5">"Yakın dur. Kameranın görüş alanından çıktın," dedi ses.</p>

  <p class="calibre5">Finn yeniden yaklaştı. "Size telefon ettim ama telesekreter yanıt verdi."</p>

  <p class="calibre5">"Benim numaram için bu her zaman böyledir. Numara rehberde kayıtlı değil. Nereden buldun?"</p>

  <p class="calibre5">"Ah! Annem verdi."</p>

  <p class="calibre5">"Annenin adı 'Ah' mı?"</p>

  <p class="calibre5">"Annemin adı Amelia McKenzie Ryan."</p>

  <p class="calibre5">Kısa bir süre sessizlik oldu. "Baban Lyman Andrew Ryan mı?"</p>

  <p class="calibre5">"Evet. Doğru."</p>

  <p class="calibre5">"Onun bir lakabı vardı."</p>

  <p class="calibre5">"Doğru vardı."</p>

  <p class="calibre5">"Söyle bana."</p>

  <p class="calibre5">"Neden söyleyeyim ki?"</p>

  <p class="calibre5">"Çünkü eğer söylemezsen sana kapıyı açmam ve sorununun çözümü için yardım etmem."</p>

  <p class="calibre5">"Neden benim bir sorunum olduğunu düşünüyorsunuz?"</p>

  <p class="calibre5">"Saçma sapan konuşma. Annen bu numarayı herhalde sana sokaklarda gezerken canının sıkıldığı bir gün gelip benimle kahve içebilesin diye vermedi. Bu numarayı sana olağanüstü acil bir durumda kullanman için verdi."</p>

  <p class="calibre5">"Buck."</p>

  <p class="calibre5">"Aferin cici kız. Bu durumda sen de Fiona'sın."</p>

  <p class="calibre5">"Finn. Ve ben cici kız değilim"</p>

  <p class="calibre5">"Erkek olmadığın da kesin." Otomatiğe basma sesiyle birlikte kapı hafifçe aralandı. "Koridorun sonunda bir nakliye asansörü göreceksin. Bin ve beşinci kat düğmesine bas.</p>

  <p class="calibre5">Lütfen kapıyı da iyice kapat."</p>

  <p class="calibre5">Finn kendisine söylendiği şekilde arkasındaki kapıyı iyice kapatıp, kilitlenip kilitlenmediğini kontrol etti. Sol tarafı tuğla, sağ tarafı kâğıtları dökülmüş boyasız duvarlı dite holde ilerledi. Büyük yük asansörüne ulaştı. İçine girdi ve kapının kapanmasını sağlayan kolu çekip beşinci kat düğmesine bastı. Asansör gürültüyle çıkmaya koyuldu.</p>

  <p class="calibre5">Asansör yükselirken Finn gördükleriyle şaşkınlığa kapılıyordu. Her kat Ray Bradbury'nin yazdıklarından Collyer kardeşlerin televizyona uyarladıkları dizideki kütüphaneye benziyordu. Metal ızgaralı zeminin üstünde yükselen neredeyse sonsuz sayıda gri kitap rafı vardı. Raflar ağzına kadar doluydu. Asansörden görünmeyen köşelere kadar uzanan bu raflar daha da ilenlere uzanıyor gibiydi. Tüm bunları karanlığın ortasına asılmış küçücük bir ampul aydınlatıyordu. Bir iki kez bu devasa kitap rafları arasında iri fareler görür gibi oldu. Ama fareleri gerçekten mi görüyordu yoksa bu stresli haliyle onları kafasında mı kuruyordu&nbsp;&nbsp;&nbsp;&nbsp; emin değildi. Beşinci katın diğerlerinden bir farkı yoktu.</p>

  <p class="calibre5">Asansör yavaşça durdu. Finn kapının kolunu çekerek açtı ve dışarı çıktı ve kapıyı arkasından kapattı. Kapı kapatılır kapatılmaz asansör aşağıya hareket etti. Uzun bir süre önce bina baştan aşağı restore edilmiş, iç duvarlar sökülerek yerine devasa raflar monte edilmişti.</p>

  <p class="calibre5">Sola doğaı döndü ve yanındaki kitaplığa baktı. İlk rafta Konstructive theoritsche und experimentelle Beitrag zu dem Probleme der Flussigkeitstrakete: W. Von Broun&nbsp; 1934 yazılı bir kitap vardı. Bu isim bir etikete elle yazılmış daha sonra kitabın sırtına yapıştırılmıştı. Belki de bir mezuniyet teziydi. Tam uzanıp kitabı almaya yeltenmişti ki bir ses onu durdurdu.</p>

  <p class="calibre5">"Lütfen kitaplara dokunmayın. Enkel'i rahatsız etmek is temiyoruz. Kitapları konusunda çok hassastır."</p>

  <p class="calibre5">"Enkel mi?" diye sordu boşluğa doğru bakarak.</p>

  <p class="calibre5">"Enkel Schmolkin. Arşivcim. Şu an için nerede olduğunu bilemiyorum. Kitap yığınlarının arasında bir yerlerde olmalı. Belki birazdan onunla karşılaşırsın."</p>

  <p class="calibre5">Finn etrafta başka bir kamera aradı ama göremedi. "Neredesin?"</p>

  <p class="calibre5">"Koridorun sonuna kadar yürü. Sonra sola dön. Bir kapı göreceksin."</p>

  <p class="calibre5">Kendini biraz Oz Büyücüsü'ndeki Dorothy gibi hissederek ilerledi. Ayakları metal zeminde oldukça büyük gürültü çıkartıyordu. Sağında ve solundaki dolaplar da aynı kütüphanedeki raflar kadar uzun ve genişti. Her bir çekmecenin üstünde çelik görünümlü Yale marka kilit asılıydı. Masallardaki kütüphanelere benziyordu burası.</p>

  <p class="calibre5">Yolun sonuna varıp sola döndü, yürümesini sürdürdü.</p>

  <p class="calibre5">Nihayet üstünde ne bir kol ne de bir kilit olan bir kapıya ulaştı. Elini uzatıp kapıyı çalacaktı ki kapı klik sesiyle yavaşça açıldı. Burası bankaların kasa dairesine benzer şekilde on santim genişliğinde metal duvarlarla kaplı, bir köşede boydan boya uzanan bir piyanonun bulunduğu odaydı.</p>

  <p class="calibre5">Oda adeta Dickens'ın romanlarından fırlayıp çıkmış gibiydi. İçeride birkaç rahat görünümlü kulüp koltuğu, üzerinde çeşitli gazetelerin konulmuş olduğu bir masa ve kömür yakan bir şömine vardı. Şöminenin kenarına oldukça eski moda lületaşı bir pipo konmuştu. Rafın üst kısmında kalan soluk suvar kâğıtlarının üstüneyse V.R. harfleri yazılmıştı. Finn gülümsedi. Dickens'ın değil Arthur Conan Doyle'un romanlarından çıkmıştı burası. Bu odanın yapısına köşedeki kahve makinesi, fincanlar, krema, şeker ve masanın ucundaki, taze gözüken ev yapımı kurabiyeler dışında ters düşen hiçbir şey yoktu. "Enkel yaptı," dedi Finn'in kurabiyelere baktığını görünce. "Yulaf ezmesi ve fıstık ezmesini de o yaptı. İkimiz de tatlıya biraz aşırı düşkünüzdür."</p>

  <p class="calibre5">Masanın başındaki adam gülümsedi. Adam John Malkovich'le Willem Dafoe arasında bir görünüme sahipti.</p>

  <p class="calibre5">Geniş alınlı, keskin yüz hatlı, geniş çeneli ve büyük seksi ağızlı biriydi. Simsiyah gözleri etkileyiciydi. Kırklarının ortasındaymış gibi gözüküyordu. Saçlarına kısmen düşmüş aklar aynı adamın gençken göründüğünden daha az tehlikeli görünmesine yol açıyordu.</p>

  <p class="calibre5">"Finn Ryan" dedi. "Saçların dışında babana hiç benzemiyorsun."</p>

  <p class="calibre5">Finn nasıl cevap vereceğini bilemeden sağına soluna bakındı ve aniden "Sherlock Holmes'ün çalışma odası," dedi.</p>

  <p class="calibre5">"Çok iyi," dedi Valentine.</p>

  <p class="calibre5">"Bu bir sınav mıydı?"</p>

  <p class="calibre5">"Kesinlikle hayır," dedi. "Sadece gördüklerinin ne olduğunu anlayabilecek kadar kitap okumuş insanlarla karşılaşmaktan çok hoşlanıyorum. Sadece eğlence olsun diye böyle dizayn ettim. Bir daha ki sefere Nero Wolfe'u deneyeceğim."</p>

  <p class="calibre5">"Şişman değilsin ki."</p>

  <p class="calibre5">"O zaman Archie Goodwin olurum"</p>

  <p class="calibre5">"Hah. O olabilir."</p>

  <p class="calibre5">"Evet, sorunun ne?"</p>

  <p class="calibre5">"Cinayet. Hepsi bu."</p>

  <p class="calibre5">"Sen mi yaptın?" diye sordu Valentine eliyle koltuklardan birini işaret edip oturmasını isterken.</p>

  <p class="calibre5">"Hayır," dedi Finn.</p>

  <p class="calibre5">"O zaman sorun yok," dedi Valentine. "Sadece çözülmesi gereken küçük bir sorun demek ki."</p>

  <p class="calibre5">"Sanırım pek o kadar basit değil," dedi Finn "Açıkla o zaman."</p>

  <p class="calibre5">Böylece Finn her şeyi anlattı.</p>

  <p class="calibre5">Yarım saattir Finn ayaklarından birini altına almış, kurabiyesini yiyor, kahvesini içiyordu. Anlattıkları Valentine'in ilgisini çekmişti.</p>

  <p class="calibre5">"Sen ne düşünüyorsun?"</p>

  <p class="calibre5">"Sanırım Peter'ı sadece yollarına çıktığı için öldürdüler.</p>

  <p class="calibre5">Crawley ise ben Michelangelo çizimini gördüğüm için öldü.</p>

  <p class="calibre5">Ve sanırım sıradaki de benim."</p>

  <p class="calibre5">"İlginç."</p>

  <p class="calibre5">"Bence ilginçten öte bir şey bu. Ortada olan benim yaşamım Valentine."</p>

  <p class="calibre5">"Micheal, lütfen. Hikâyenin o bölümü için ilginç demek istemedim. Sadece biri bir sanat eserini gördüğü için ölüyor.</p>

  <p class="calibre5">İlginç olan bu. Bunda hiç mantıklı bir yan göremiyorum. En azından henüz.</p>

  <p class="calibre5">"Anlattıkça mantıklı gelecek bir şeyler bulabileceğini hiç sanmıyorum. Çünkü başıma gelenlerin mantıklı bir yanı kesinlikle yok."</p>

  <p class="calibre5">"Ama arkadaşını ve ParkerHale'in müdürünü öldüren için var demek ki."</p>

  <p class="calibre5">"Neden çemberin etrafında dönüp duruyormuşuz gibi hissediyorum."</p>

  <p class="calibre5">"Çünkü aynen öyle yapıyoruz," dedi Valentine. "Çemberler küçüldükçe küçülürler ve sonunda merkezdeki gerçeğe ulaşırsın."</p>

  <p class="calibre5">"Aşırı bir Zen bakış açısı benim için," diye konuştu Finn.</p>

  <p class="calibre5">"Annem senin numaranı başım gerçekten belada olduğunda kullanmam için verdi ve ben şimdi başımın gerçekten çok büyük bir belada olduğunu biliyorum. Senin bir şeyler yapman gerekmiyor mu? Oysa biz burada oturmuş kurabiye yiyip, kahve içip hiçbir ilerleme kaydetmeden boş boş konuşuyoruz."</p>

  <p class="calibre5">"Bakış açına göre değişir," dedi Valentine. "Ben daha önceden bilmediğim birçok şey öğrendim. Artık senin nasıl biri olduğunu, nerede oturduğunu, diğer birçok şeyi yanında bir nü model olduğunu, göçmenlere İngilizce öğrettiğini, saygın bir müzeden çok kısa bir süre önce kovulan bir stajyer olduğunu ve iki korkunç ölüme bir şekilde bulaştığını biliyorum. Bunlardan herhangi biri ileride son derece önemli olabilir."</p>

  <p class="calibre5">"Neden herkes nü modelliğimle ilgili bölümü bu kadar önemsiyor?"</p>

  <p class="calibre5">"Çünkü insanları çıplak olduğunu hayal etmeye zorluyor. Bazıları için bu son derece zor bir durumdur. Bazıları ise bundan keyif alırlar. Bir lokantada garson olarak çalıştığını söylemekten çok farklı bir şey bu. Kabul et," dedi Valentine sonra içini çekti. "Sevgili Finn benim işim detayları, ufacık detayları incelemektir. Birisi için nadir bulunan bir kitabı ararken rastladığım bir küçücük harf elimdekinin aradığım şey mi yoksa sahte bir ürün mü olduğunu anlamamı sağlar. Eğer birisi bana son derece önemli bilgiler veriyorsa onları büyük bir dikkatle dinler, en küçük detayları dahi anlamak isterim. Eğer detayları iyice incelersen bir noktada eksikliklerden de bütünlükten de kesin olarak emin olabilirsin. Ve bu iki durum da eşit derecede önemli olabilir."</p>

  <p class="calibre5">"Yani Michelangelo'yu mu kast ediyorsunuz?"</p>

  <p class="calibre5">"Örnek olarak, evet. Belki de sorun budur. Eser Michelangelo'ya ait değildir. Sahte bir eser için ilk kez birileri ölmüyor."</p>

  <p class="calibre5">"O kesinlikle gerçekti. Bundan eminim."</p>

  <p class="calibre5">Valentine gülümsedi. "Bunu bir hakaret olarak alma tatlım ama uzman sayılmazsın."</p>

  <p class="calibre5">"Peki ya siz?"</p>

  <p class="calibre5">"Bana resmin fotoğrafını çektiğini söyledin."</p>

  <p class="calibre5">Finn başıyla onayladı. Sandalyenin üstünde duran çantasına uzanıp içinden fotoğraf makinesini çıkartıp Valentine'e uzattı. Makinenin bağlantı noktasını açarak masanın üstündeki düz ekranlı bilgisayarının girişine taktı. Finn ayağa kalkıp Valentine arkasına geçip klavyede yaptıklarını incelemeye koyuldu. Bir yandan da bilgisayarın kasasının nerede olduğunu görmek için sağına soluna bakmıyordu.</p>

  <p class="calibre5">"Sunucu aşağıda, bodrumda," dedi Valentine başını klavyeden kaldırmadan, adeta Finn'in düşüncelerini okumuşçasına. "Aşağısı daha serin oluyor."</p>

  <p class="calibre5">"Nasıl bir şeyin var orada?" diye sordu Finn. "Süper bilgisayar gibi bir şey mi?"</p>

  <p class="calibre5">"Tam değil," diye yanıtladı. "Ama yakın. Kaliforniya'daki birçok insan için araştırmalar yapıyorum. Bilgisayar teknolojisiyle ilgili masraflarımı onlar karşılıyorlar." Ekranda Michelangelo'nun çalışması gerçek boyutlarıyla belirmişti. Detayları da kusursuz biçimde belli oluyordu.</p>

  <p class="calibre5">"Evet?" diye sordu Finn.</p>

  <p class="calibre5">"Oldukça iyi gözüktüğünü kabul etmem lazım. İlk bakışta gerçekmiş gibi duruyor." Birkaç tuşa daha bastı ve ekrandaki görüntü kayboldu.</p>

  <p class="calibre5">"Ne yapıyorsun?"</p>

  <p class="calibre5">"Karşılaştırma testi. Dosyalarım arasında bir şeyler olmalı. Eğer daha fazlası gerekirse kütüphanede bulabiliriz."</p>

  <p class="calibre5">"Neyi karşılaştırıyoruz?"</p>

  <p class="calibre5">"Köşedeki yazılan. Bakalım el yazılan aynı mıymış?"</p>

  <p class="calibre5">Ekran bir süre boş kaldı, ardından dört farklı bölüme ayrıldı. Her birinde el yazısının küçük bir bölümü belirmişti. Ardından başka bir tuşa bastı ve hepsinin üstünde beşinci bir pencere açıldı. Bunda Michelangelo'nun çizimi vardı. Yeniden bir tuşa basınca resimdeki her şey kayboldu, sadece yazılar kaldı.</p>

  <p class="calibre5">"Şimdi göreceğiz," dedi Valentine ve uzun, biçimli parmağıyla bir kez daha tuşlara dokundu. Bu sırada Finn o parmakların kendisine dokunmasının çok etkileyici olacağını düşündüğünü fark etti. Ekrandaki görüntü kaybolurken o da bu fikri hızla kafasından uzaklaştırmıştı. Şimdi ekranda sadece iki görüntü kalmıştı. Birinde oldukça eski İtalyanca bir el yazısı ve diğer ekranda da çizimden alınan yazılar vardı.</p>

  <p class="calibre5">Finn iyice eğildi. Saçları adamın çenesine cleğiyordu. Yazıları kolaylıkla okudu:</p>

  <p class="calibre5">"Ne büyük bir zevk sizinki Saçlarına büyük bir beceriyle dolanmış çiçekler çelenklerce, Her bir tomurcuğunuz açıp büyüdükçe, Onu ilk öpen siz oluyorsunuzyanağındakigamzesinden"</p>

  <p class="calibre5">Valentine ekranı biraz kaydırınca ortaya bir sonraki bölüm çıktı.</p>

  <p class="calibre5">"Giysisi tüm yaşamı boyunca kusursuz mutluluğa ev sahibi Şimdi sıkıntı içindeki kalbini sarıyor Ve oradan altın yapraklar çıkıyor Geriye kalansa yanaklanndaki ve boğazındaki mutluluk hissi."</p>

  <p class="calibre5">Finn okurken Valentine'e çok fazla yaklaştığını fark ederek, utandı ve biraz geri çekildi. "Bu, sevgilisi Clarissa Saffi'ye yazdığı sonelerden biri. Aslında kadın bir fahişeydi."</p>

  <p class="calibre5">"Eğer yanılmıyorsam bunlar onun hakkında yazdığı ilk şeyler," diye onayladı Valentine. "Oldukça iyisin."</p>

  <p class="calibre5">"Sen de fena sayılmazsın," dedi bir adım daha gerileyip saçlarını eliyle arkaya doğru atarken. "Çoğu insan onun şiir yazmış olduğunu bile bilmez."</p>

  <p class="calibre5">"Herkes şiir yazmıştır aslına bakarsan," dedi Valentine geniş, biçimli dişlerini göstererek gülümserken.</p>

  <p class="calibre5">Yeniden ekrana döndü. "Sanırım şiir oyundaki yerini alabilir," dedi. Yeniden tuşlara dokundu. "Şimdi bakalım harfler birbirini tutacak mı?" Yavaşça fare yardımıyla birkaç harfi şiirden, birkaç harfi de eskizden alıp yan yana yerleştirdi.</p>

  <p class="calibre5">Ekran bir süre için yeniden boşaldı, ardından iki farklı sütunda harfler belirdi.</p>

  <p class="calibre5">A A E E I I O O U U</p>

  <p class="calibre5">Valentine soldaki harfleri alıp sağdakilerin üstüne getirdi. Sağ taraftaki harfler tam olarak kapanmıştı:</p>

  <p class="calibre5">A E I O U</p>

  <p class="calibre5">"Bana aynılarmış gibi geldi," dedi Finn.</p>

  <p class="calibre5">"Bana da," dedi Valentine. "Senin eskizin kesinlikle Michelangelo'ya ait olduğunu söyleyebilirim." Yeniden ekrana baktı. "El yazıları kesinlikle aynı." Sonra biraz duraksadı.</p>

  <p class="calibre5">"Delaney sana Crawley'in nasıl öldürüldüğünü söyledi mi?"</p>

  <p class="calibre5">"Boğularak öldüğünü ama birisinin boğazına bir tür tören hançeri de sapladığını söyledi," dedi yüzünü buruşturarak. "Bay Crawley'i sevmezdim ama buna rağmen kulağa korkunç geliyor."</p>

  <p class="calibre5">"Şu hançer, nasıl bir şeymiş hatırlayabiliyor musun?"</p>

  <p class="calibre5">"Bana koummya gibi bir şey olduğunu söyledi."</p>

  <p class="calibre5">"İspanyolca. Endülüsler kullanmışlar. Güney Fas'ta da kullanılır."</p>

  <p class="calibre5">"Her şeyi biliyorsun."</p>

  <p class="calibre5">"Her şey hakkında az çok bilgim var," dedi. "Beni tehlikeli yapan da bu."</p>

  <p class="calibre5">"Sen tehlikeli misin?"</p>

  <p class="calibre5">"Olabilirim."</p>

  <p class="calibre5">Finn yeniden koltuğa dönüp oturdu. "Şimdi ne yapacağız?"</p>

  <p class="calibre5">"Tam olarak bilmiyorum," diye mırıldandı, bir yandan hâlâ ekrana bakıyordu. "Bu ilginç ama..."</p>

  <p class="calibre5">"Polise götürüp teslim edebileceğimiz türden bir kanıt değil."</p>

  <p class="calibre5">"Her şeyden önce elektronik bir belge. Gerçek çizim değil. Delaney, Crawley'in ofisinde bu eskizi bulduklarına dair bir şey söyledi mi?"</p>

  <p class="calibre5">"Hayır. Ama bana sürekli onu en son ne zaman gördüğümü sordu. Ben de ona Crawley'in elinde gördüğümü söyleyip durdum." Kaşlarını çattı. "Sanırım benim çaldığımı düşünüyor."</p>

  <p class="calibre5">"Mutlaka güvenlik kameraları olmalı."</p>

  <p class="calibre5">"Var. Ama beni kaydedip etmediklerini bilmiyorum. Eğer etmişlerse çalmadığımı kanıtlayabilirim."</p>

  <p class="calibre5">"Ama kayıtlar aynı zamanda fotoğrafını çektiğini de onaya çıkartır," dedi Valentine. "Bu da peşinden evine gelinmesi için yeterli sebep sayılır."</p>

  <p class="calibre5">"Bunu ben de düşündüm ama hâlâ bir anlamı yok. Bu eser başka önemli bir gerçeğin parçası olmalıkça gerçek olmuş sahte olmuş ne önemi var ki. Sonuçta uğruna adam öldürmeye değecek kadar önemli bir şey değil ki."</p>

  <p class="calibre5">"İşte çemberde dönmek derken kastettiğim buydu," diye gülümsedi Valentine. "Sonunda merkezdeki gerçeğe ulaşırsın demiştim. Belki de bunu basardın."</p>

  <p class="calibre5">"Hangi gerçeğe?"</p>

  <p class="calibre5">"Eskizin varlığının öldürmeye neden olduğu gerçeğine?"</p>

  <p class="calibre5">"Bu nasıl bir şey ki?"</p>

  <p class="calibre5">"Tehlikeli bir gerçek?"</p>

  <p class="calibre5">Rahip giysili adam Roma'dan gelen Delta Havayollarına ait uçaktan saat üç on beşte indi. Siyah, fiber bavulunu güvenlik cihazından geçirdikten sonra, Vatikan pasaportunu sert bakışlı gümrük görevlisine uzattı. Pasaporta göre adı Rahip Ricardo Gentile'ydi ve rahip olarak görev yapıyordu. Üstündeki kıyafetle birlikte tam bir uyum içindeki kimliğine rağmen pasaporttaki bilgilerden hiçbiri gerçek değildi. Pasaportun kâğıdı gerçek olsa da Roma'daki Vatikan pasaport ofisinde böyle bir kayıt yoktu. Gümrük görevlisi pasaportu inceleyip geri verdi. "Ben teröre karşı savunma sisteminin ilk halkasıyım." diyerek ve başını sallayarak onun Birleşik Devletlere girmesine izin verdi.</p>

  <p class="calibre5">Rahip Gentile öğleden sonra güneşi altında havaalanını terk eden kalabalığa takıldı. Kapıda bir taksiye binerek Nijeryalı şoföre JFK Holiday Inn oteline çekmesini söyledi.</p>

  <p class="calibre5">Adamın anadili olan Anaang'ı mükemmel derecede konuşmasına rağmen şoförle bu dilde konuşmaktan kaçındı zira kimsenin sonradan kendisini hatırlamasını istemiyordu. Zaten rahip kıyafeti işini yeterince zora sokuyordu.</p>

  <p class="calibre5">Yolculuk sadece birkaç dakika sürdü ve saat üç otuz beşte Rahip Gentile Van Wyck ekspres otoyoluyla Belt&nbsp;&nbsp;&nbsp;&nbsp; ekspres otoyolunun kesişme noktasındaki büyük otele giriş yapmıştı. Odası dar, küçük, eşyalar da son derece basitti. Odaya genel olarak koyu menekşe rengi hâkimdi.</p>

  <p class="calibre5">Odanın penceresi hiç ilgilenemeyeceği, bir çeşit Japon bahçesine bakıyordu. Perdeleri çekti ve masa lambasını yaktı. Tavanda bir aydınlatma yoktu. Seyahatlerinde farkına vardığı şeylerden biri de son zamanlarda odaların tavandan aydınlatılması konusundaki eksiklikti. Gardırobu açtı ve kendisi için bırakılmış, oldukça dayanıklı gözüken bavulu buldu. Bavul dün öğlen saatlerinde kendisi için bırakılmıştı. Kilidi önceki gün kendisine posta yoluyla gönderilen anahtarla açtı. İçindekileri, yani iki takım elbiseyi, henüz ambalajlarmdaki farklı renklerde birkaç gömleği, bir çift asansör model ayakkabıyı, bu ayakkabı boyunu iki santim uzatıyordu bir adet Glock 21 10 milimetrelik otomatik tabancayı, ona uygun beş yuvarlak şarjörü ve tabanca omuz askılığını aldı. Üstündeki rahip giysisini çıkardı, yeniden giyindi, kıyafetini tabanca askılarıyla tamamladı.</p>

  <p class="calibre5">Sonra tüm eşyaları yeniden bavula yerleştirip kilitledi.</p>

  <p class="calibre5">Elini takım elbisesinin cebine attı ve iki cüzdan buldu.</p>

  <p class="calibre5">Bunlardan biri büyükçe Avrupa model bir cüzdandı, diğeriyse Amerikalıların alışıldık küçük cüzdanıydı. Geniş cüzdandaki kimliğe göre adı Peter Ruffino'ydu. Art Recovery Tactical Squad'ın (Sanat Eserlerini Kurtarma Ekibi) yani ARTSın İtalyan görevlisiydi. Bu kurum aslında Milletler Arası Polis teşkilatlarına ait çalışan bir bölümdü.</p>

  <p class="calibre5">Burası Lloyds'den British Museum'a kadar tüm dünyadaki kurumlarla, çeşitli kraliyet aileleriyle, kimi önemli kurum ve kuruluşlarla ve birkaç hükümetle birlikte çalışarak kaybolan sanat eserlerinin yeniden elde edilmesini sağlayan bir kuruluştu.</p>

  <p class="calibre5">Diğer cüzdanda ise sıradan kullanımlar için taşıdığı Laurence Gaynor Maclean adlı kimlik vardı. Her iki cüzdandaki belgeler tam anlamıyla gerçeğin bire bir kopyasıydılar ve ne tür bir araştırma yapılırsa yapılsın gerçekliklerinden şüphe ettirmeyecek biçimde planlanarak hazırlanmışlardı. Rahip Gentile'nin de bildiği gibi, her defasında reddetmesine rağmen, Vatikan dünyadaki en eski ve en geniş haber alma ağına sahip ülkeydi. Bu teşkilatın geçmişi St. Peter'ın Roma'ya gelişine, gizli Hıristiyanların yeraltı dehlizlerinden balıklar tarafından geçirilip kurtarıldığı zamanlara dek dayanıyordu. Belgeler ve efsanelerin iç içe geçtiği ve bunun sorun yaratmadığı bir sistem kurulmuştu. Gentile yerel kimliği olacak olan Lary Maclean'a uyum sağlamak için aynanın karşısına geçti, İtalyan aksanını terk edip onun yerine belli belirsiz bir orta batı aksanı konuşmaya başladı ve bunu ayna karşısında bir dakika için prova etti. Sonra da odayı terk etti.</p>

  <p class="calibre5">Doğruca aşağıya lobiye indi ve kendisini şehir merkezine götürecek bir taksi çağırmalarını istedi. Bir saat sonra Manhattan'daydı ve Gramercy Park Oteli'ne giriş yapıyordu. Resepsiyon görevlisine Delta Havayollarının bir kez daha çantasını kaybettiğinden yakındı. Kayıt formunu Laurence G. Maclean adıyla imzaladı. Kendisine sonsuz harcama imkanı sağlayan bir Bank of America kredi kartıyla ödemeyi yaptı. Bu odada da bir on dakika kadar Kansaslılar gibi kelimeleri uzatarak konuşma pratiği yaptıktan sonra oteli terk etti ve işe koyuldu.</p>

  <p class="calibre5">Lafayette Sokağının Grand Caddesine çıkan köşesinden yaklaşık üç blok öndeki küçük boş alandaki dükkanın adı Fas'tı. Finn ve Valentine içeri girdiklerinde küçük bir çıngırak sesi duydular. Sanki bu kapıdan içeri geçtiklerinde bulundukları dünyadan alınıp, bambaşka bir dünyaya gönderilmişlerdi. Dükkan yoğun miktarda kimyon, tarçın ve benzeri baharat kokuyordu. Duvarlarda çeşitli boy ve renklerde kilimler asılmış, masalar başka masaların üstüne atılmıştı. Dükkan sepetlerden antika tüfeklere kadar birçok şeyle doluydu. Burası elindeki sarma sigarayı sakince tüttüren, fesli, şişmanca bir adam tarafından yönetiliyordu. Beyaz keten takım elbiseli adam sanki Casablanca filminden çıkıp gelmişti. Finn neredeyse Humphrey Bogart'la Ingrid Bergman'ı beklemeye başlamıştı. Valentine adama kısa bir İslami selam verdi. Adam da nezaketle selamını aldı sonra merakla gözlerini Finn'e çevirince Valentine onu da tanıştırdı.</p>

  <p class="calibre5">'Finn Ryan, bu dostum Hassan Lasri."</p>

  <p class="calibre5">"Salacım," dedi Finn elinden gelenin en iyisini yaparak.</p>

  <p class="calibre5">Lasri gülümseyerek;&nbsp;&nbsp;&nbsp;&nbsp; "Aslında doğrusu Şalom, çünkü ülkemdeki diğer dili konuşanların dediği gibi ben bir Juif Maroc'um. Ama gene de iyiydi," dedi. Yeniden gülümsedi. "Sizin kadar güzel bir Cbecroun tarafından yapılacak her türlü selamlamayı kabul edecek eğitimli bir köpeğe benziyorum karşınızda."</p>

  <p class="calibre5">" Cbecroun?"</p>

  <p class="calibre5">"Kızıl saç. Bunun insana diğer birçok iyi şey dışında şans da getirdiğini söylerler. Oysa benim adım bana talihsizlikten başka bir şey getirmedi," dedi omuzlarını silkerek.</p>

  <p class="calibre5">"Lasri Arapça'da solak demektir," diye açıkladı Valentine.</p>

  <p class="calibre5">"Benim gibi bir Afrikalının başına gelebilecek en büyük talihsizlik diyebilirim. Belki sen benim bu kötü talihimi değiştirebilirsin." Sonra oymalarla süslü, oldukça şatafatlı sandalyeleri işaret ederek oturmalarını istedi. Parmaklarını inanılmaz derecede gürültüyle şaklatınca içeriden beyaz cüppe giyip, başına da nakışlı bir fes yerleştirmiş, genç bir adam çıkıp geldi. Finn'e gözlerini kocaman açarak hayranlık dolu bir bakış attıktan sonra Lasri'ye döndü. Lasri bir süre onunla kulağa hızlı gelen bir Arapça'yla konuştu. Genç adam başını salladı, Finn'e yeniden bir bakış atıp, gözden kayboldu.</p>

  <p class="calibre5">"Bu yeğenim Majoub. Size deliler gibi âşık oldu."</p>

  <p class="calibre5">Finn yanaklarının kızarmasına engel olamıyordu.</p>

  <p class="calibre5">"Utanmak için hiçbir neden yok. Siz oldukça güzelsiniz bu doğru. Yüzünüzdeki şirin çillerle, süt gibi beyaz bir ciltle Checrounıı harikulade bir örneksiniz. Ama korkarım kapıdan dişi bir şempanze girmiş olsa Majoub ona da âşık olurdu. Bu yaşıyla ilgili bir durum. Zararsızdır, bana inanın," dedi. Birkaç dakika sonra genç adam elinde çeşitli renklerle süslü, mine kaplı bir tepsiyle geri geldi. Tepside üç küçük fincan, bir Fas cezvesi ve bir tabak dolusu kahverengi, sıcak, yapışkan ve yağlı bir şeyler vardı. Majoub son bir kez Finn'e baktı, içini çekti ve arkasından odayı terk etti. Has san kahveleri koydu, içine dişleri kamaştıracak kadar fazla şeker ilave etti, ardından o yapışkan, kahverengi şeyleri almaları için uzattı. "Bunlara Majoub'un ne isim verdiğini bilmiyorum ama içinde bonbon şekeri ve akaju cevizi olduğunu biliyorum. Bunların da prostata iyi geldiği düşünülür. Senin bu tür şeylere kafanı yormana gerek yok Finn ama biz erkekler sağlığımıza dikkat etmek zorundayız." Sırıtarak tabaktakilerden iki tanesini birden ağzına tıkıp, büyük bir yudum da kahve içti. Finn uzanıp tabağın köşesindekilerden küçük bir parça kopartıp ağzına attı. Bir yandan da yirmi yıldır büyük bir özen gösterdiği dişlerine zarar verme tehlikesine atıldığını düşünüyordu. Ama çok lezzetliydiler.</p>

  <p class="calibre5">"Artık," diye konuşmaya başladı Hassan "Sizin için ne yapabileceğimi konuşabiliriz."</p>

  <p class="calibre5">"Dün bir adam öldürüldü. Geleneksel bir hançer kullanıldı. Bir koummya."</p>

  <p class="calibre5">"Ah! Evet," dedi Hassan başını sallayarak. "Müze müdürü."</p>

  <p class="calibre5">"Yani olayı duydunuz mu?" diye sordu Finn şaşkınlıkla.</p>

  <p class="calibre5">"Amerikalılar Amerikalıdır, Araplar da Arap. Yahudi Araplar bile beni severler. Siz dünyanın hep bir yöne gittiğini düşünürsünüz biz ise diğer tarafa doğru da gittiğini biliriz. Birisini susturmak için koummya kullanılırsa bu bir Faslı için önemli bir iş, önemli bir haberdir. Bu nedenle olayı çabucak duyarız," diyerek acı bir gülümsemeyle devam etti. "Bu günlerde uzun burunlu, esmer tenli insanların çok dikkat etmeleri gerekiyor. Yoksa Ulusal Güvenlik Görevlileri kapında belirip, Guantanamo Oteline gidiş biletini verebilirler."</p>

  <p class="calibre5">"Bize koummyadan(Hançer) bahset," dedi Valentine.</p>

  <p class="calibre5">"Koummya ya da bazen dendiği gibi khanjar ülkenin kuzey bölümünde imal edilir. Genelde bir gencin erkekliğe geçme işareti olarak kullanılır. Bunu biliyor muydunuz?"</p>

  <p class="calibre5">Valentine başını sallarken Finn bekliyordu. Bir yandan da şu bonbon şekeri ve akaju cevizli tatlıdan bir tane daha alıp almamayı düşünüyordu, sonra vazgeçti. Diğer taraftan Hassan Lasri küçük bir gümüş kutuyu çıkartıp, içinden yeni bir sigara çıkardığında sigara içiyor olmayı diledi. Sigara yok, içki yok, bonbon şekeri ve akaju cevizli şey yok, seks yok. Rahibe olmak için bir eksiği olmadığını düşündü.</p>

  <p class="calibre5">Lasri sigarasından derin bir nefes alıp, dumanı geniş, kıllı burun deliklerinden dışarı verdi. Aynı anda ağzından da bir miktar duman çıkmıştı. Bir yandan ağzındakileri çiğniyor, diğer yandan da düşünceli gözlerle Finn'e bakıyordu.</p>

  <p class="calibre5">Elbette" diye devam etmeye başladı ağzı yarı yarıya doluyken. "Koummya başka bir amaç için de kullanılır."</p>

  <p class="calibre5">"O da nedir?" diye sordu Finn.</p>

  <p class="calibre5">"Sünnet dışında — Araplar ve Yahudiler bildiğin gibi çocuklarını sünnet ettirirler. Aslında Hıristiyan ve Asyalı inançsızlar dışında herkes bunu yapar. Bu hançer hainlerin dilini kesmek için de kullanılır. Bu geleneksel bir kullanımdır.</p>

  <p class="calibre5">Onun yakın zamanlarda bu amaç için kullanıldığını duymadım. 'Hainin dilini hareketsiz kılmak' deyimi artık sadece kâğıt üstünde kalmıştır."</p>

  <p class="calibre5">"Bunu Crawley'e uygulamış olabilirler mi?" diye sordu Finn.</p>

  <p class="calibre5">"Bunu nasıl bilebilirim, tatlım? O adamla hiç karşılaşmadım. Ama diğer yandan olayda kullanılan koummyanın nereden geldiğini biliyorum."</p>

  <p class="calibre5">"Nasıl?"</p>

  <p class="calibre5">"Delaney adlı bir polis bana bu sabah bir fotoğraf gösterdi. Benim Faslılar Birliği adlı derneğin başkanı olduğumu biliyordu. Zaten ben de ona hançerin ne olduğunu, hangi amaçlar için kullanıldığını anlattım."</p>

  <p class="calibre5">"Ve kime ait olduğunu?" diye sordu Valentine.</p>

  <p class="calibre5">"Bana bunu sormadı."</p>

  <p class="calibre5">"Ama sen biliyorsun."</p>

  <p class="calibre5">"Elbette. Marakeş, Fas ve Casablanka'daki çarşılarda turistler için yapılmış bıçaklar hariç tüm koummyalar, özellikle de Mağribililer tarafından imal edilmiş olanları oldukça tarihidir ve üzerinde imza taşırlar." Yüzünde kocaman bir sırıtışla, ağzından yeni bir duman çıkardı. Finn biraz daha kahve içti. "Bu imza hançerin kabzasındaki gümüş bölüme veya hançerin kınına kabartma harflerle yazılır." Gülümsedi. "Bay Delaney tabi ki Arapça bilmiyor."</p>

  <p class="calibre5">Adamın sigarasının dumanının oluşturduğu bulut nedeniyle Finn'in başı dönmeye başlamıştı. Adam yutkundu, kahvesindeki son yudumu aldı ardından ağzına kahvenin telvesinden de bir miktar attı. "Kahve telvesi kalınbağırsaklar için çok faydalıdır biliyor musunuz?" dedi.</p>

  <p class="calibre5">"Faslı erkekler bağırsak kanserine çok nadir yakalanırlar."</p>

  <p class="calibre5">Yeniden gümüş kutusunu açıp, bir başka sigara çıkardı ve yaktı. Aslında şu anda psikoloji kitaplarına girebilecek kadar güzel bir örnek olduğunun farkında bile değildi.</p>

  <p class="calibre5">"Diğer yandan," diye devam etti. "Akciğer kanseri oranı oldukça yüksektir." Lasri sanki bu söylediğini ispatlamak istercesine gürültüyle öksürdü.</p>

  <p class="calibre5">"Hançer," diye mırıldandı Valentine.</p>

  <p class="calibre5">"Connecticut'taki genç bir adamın sahip olduğu özel bir okula ait," dedi adam.</p>

  <p class="calibre5">"Okulun adı?" diye sordu Valentine.</p>

  <p class="calibre5">"Gri keşişler," dedi Lasri bir yandan da tabakta kalan son tatlıya bakıyordu. "Gri keşişler Akademisi."</p>

  <p class="calibre5">Odaya girip, üniformasını çıkartıp, geleneksel kıyafetine büründü. Çıplak olarak odada ilerleyip, oturdu. Buraya her gelişinde yaptığı gibi masadaki kitabın deri kapağını iyice inceledi, ardından sayfaları dikkatlice çevirdi. Her sayfada duruyor, yazılanları büyük bir dikkatle, dua edercesine huşuyla mırıldanarak okuyordu: "genus humanum quod constat stirpibus tantopere inter se diferentibus non est origine unum descendus aprotoparentibus numero iisdem."</p>

  <p class="calibre5">Şu anlama geliyordu yazılanlar: Tüm insanlar farklıdır.</p>

  <p class="calibre5">Hepsinin kökeni farklıdır. Bazıları değersizdir, bazıları kutsanmıştır, bazılarıysa doğuştan lanetlidir. Bazıları şeytan olarak bazılarıysa aziz olarak dünyaya gelmişlerdir.</p>

  <p class="calibre5">Bunlar ilahi ve değişmez sözcükler olduğundan kesinlikle tartışılamazlardı. Bu sözlere uygun davranmak ise bir ibadet sayılırdı. Emir bu derece net şekilde görülebildiği için aslında her şey çok basitti.</p>

  <p class="calibre5">Sayfayı çevirdi. Bu sayfanın arasında bir çiftlik arazisine ait fotoğraflar vardı. Fotoğraflar soluyordu, yüzler giderek belirsizleşiyordu ama her şey hafızasındaydı. Her birini kardeşi kadar iyi tanıyordu. Patterson gözlükleriyle şu vurularak öldürülen Beatles üyesine benziyordu. Fare lakabı taktıkları Dorm, Winetka, Bosnic, Teitelbaum ve Reid. Pixie Mortimer, Hayes, Terhune, Dickie Biearsto. Hepsini o soğuk kış rüzgârında ormanda koşuştururken, bazılarını da oturup saatlerce sanattan konuşurken hayal edebiliyordu.</p>

  <p class="calibre5">Ama ne olursa olsun hepsi de oldukça zeki insanlardı, değil mi? Hepsi de çok iyi gözlemciydi ve ikinci olarak da sanat aşığıydılar. Hepsi bir an evvel sıvışılması gereken, hayatta kalabilmekten başka bir amacın olmadığını anlayacak kadar bir süre boyunca savaşa katılmışlardı. Savaş kiralık katiller, alçaklar içindi, kahramanlar için değil.</p>

  <p class="calibre5">İşte tam önündeki fotoğrafta Althof adı verilen harabe haldeki Benedictine manastırı. Uzun süre önce keşiş ve rahibelerin arzusuyla Tanrının varlığını unutmuş dünyaya terk edilmişti. Dışarıda yağmur yağıyordu, üşümüş ve titriyordu.</p>

  <p class="calibre5">Ceketini giyip, boynunu iyice ceketine gömdü ama pek işe yaramamıştı. Sırılsıklam olmuştu, burnu akıyordu, titremesi o derece artmıştı ki bir sigarayı düşürmeden ağzında en fazla birkaç saniye tutabilirdi.</p>

  <p class="calibre5">Sonunda dağlardan, ağaçların arasından bulabildikleri her keçi yolunu izleyerek inmişlerdi. Birlikte kalmalarının imkanı yoktu, bu nedenle de ekip parçalanan eski taşlar gibi dağılmıştı. On askerin her birinde ağır makineliler ve kırk beşlikler vardı. Jersy City'li sıska Pbrie ağır mühimmatı İsa gibi sırtında taşıyordu. Kel çocuk Dick Hayes havan topunu taşıyor ve bir yandan da şu anda ne yapsa daha mutlu olacağını anlatıyordu. Yapmaktan mutlu olacağı şey şuydu:</p>

  <p class="calibre5">Greer Garson adlı bebekle bir kez beraber olmak. Bu isteği onu Bayan Minivefde izlediğinden beri taşıyordu. Pixie ona kadının filmde oğlunu oynayan adamla evli olduğunu söylediğinde Dick ona şu lanet savaş sona erdikten sonra gidip o adamın canına okuyacağını söyledi. On iyi adam ve ALIU'dan herkesin OSS (Office of Strategic Services: Stratejik Hizmetler Servisi)'nin bir bölümü olarak bildiği An Looting Investigation Unit'ten (Yağmalanmış Sanat Eserlerini Araştırma Bölümü) üç ajanın tüm isteği Nazileri ellerini tam bal kavanozuna sokmuşken yakalamaktı. Bu üç ajan McPhail, Taggart ve Cornwall'dı. McPhail sahip olduğu Boston aksanıyla ve üstünde kafatası mühürlü yüzüğüyle kendini bir şey sanıyordu. Taggart kendi kendine konuşur, Cornwall ise kimseyle konuşmaz, boş zamanlarında defterini çıkartır, yazardı. Üçü birlikte oldukça tuhaf bir ekipti.</p>

  <p class="calibre5">Havan topunu taşıyan kel adam Dick Hayes ilk vurulan oldu. Almanların çok sevdiği Rus yapısı bir SVT40'la vurulmuştu. Patlama yüze çarpan bir tokat gibi ses çıkartmış ve ardında bu bomboş arazide bile en ufak bir yankı bırakmamıştı. Hayes düşen bombanın tam ortasındaydı ve çavuş onun sağ kolunun koparak gövdesinden ayrıldığını, omzundan kan, kemik parçaları ve damarların sarktığını gördü.</p>

  <p class="calibre5">Sonra Hayes ağır ağır yere düşmüştü. Orada öylece yatarken gelip göğüs kafesine bakanlar onun ciğerlerini ve kan gölünün ortasında yüzen kalbini görebilirdi. Bir atışta gitmişti. Sanki bu atış onun için yapılmış, Greer Garson'la ilgili planlarının gerçekleşme şansı artık kalmamıştı.</p>

  <p class="calibre5">Herkes toz toprak içindeydi. Sanki Hayes çayırların ortasında kocaman bir çukur açmıştı. Bu daha ziyade yüzlerce yıl önceki başka bir aptal savaşta açılmış ama zamanla kapanmış bir siperin yeniden ortaya çıkmasına da benziyordu. Ne olursa olsun, sonuçta hepsi sipere girdiler. ALIU'dan gelen adamlardan üsteğmen olan Cornwall dışındakiler teğmendi. Ama bu üçü de lanet olası şu savaşta nasıl dövüşecekleri konusunda en ufak bir fikre bile sahip değillerdi. Sonuçta kumandayı çavuşa bırakmaya karar verdiler. Çünkü adam burada son birkaç yıldır hayatta kalabilmeyi başarmış ve ekibin hiçbir üyesinin geçen Noel'den önce burada olmadığını biliyordu.</p>

  <p class="calibre5">Çavuş bir süre SVT'nin bir başka bombasının düştüğü yere baktı. Bu bombanın etkisiyle gene etraf toz ve çamur bulutu içinde kaldı. Etrafına iyice bakındı. Sonunda kararını vermişti.</p>

  <p class="calibre5">İlerideki çiftlik Alman'dan ziyade Fransız yapısına benziyordu. Büyük bir ihtimalle sığırlar için kullanılan altı baraka, iki katlı, üstüne bir şapka gibi oturtulmuş çatısıyla büyük bir ev göze çarpıyordu. Evin pencereleri çok uzun zamandır kapalıymış gibi duruyordu. Camdaki ufak delikler bu mesafeden adeta ölü gözleri gibi gözüküyordu. Tüm bunlar yaklaşık bir buçuk metre yüksekliğindeki bir duvarla çevreleniyordu. Duvarın kalınlığı yaklaşık bir metreydi ve üstündeki böğürtlenlerin çalıları ayrıca bir dikenli, tel çekilmesine gerek bırakmıyordu. Duvar sola doğru uzanıp çiftlik evine benzer şekilde iki katlı, ahşap manastıra kadar uzanıyordu. Manastır bu yağmurda oldukça karanlıkta kalmıştı. Manastırın dar ikinci kat pencerelerinin çoğu tahta panjurlarla kapatılmıştı. Bazılarıysa içerideki karanlığının dışarıdan da görülmesini sağlayacak şekilde kısmen açıktı. Ateşin nereden açıldığı neredeyse kesindi.</p>

  <p class="calibre5">Çavuş bir Kanadalıdan satın aldığı karamel renkli dürbününü alıp, etrafa daha yakından baktı. Arazide tepenin üstünde bulunduklarından, aşağılarında kalan çiftliği hatta çatıların üstünü bile rahatça görebiliyorlardı. Tam bu sırada Çavuş buraya ait olmayan garip bir şeyler fark etti. Barakaların arkasında, büyük ambarın yanında Almanların neredeyse her iş için kullandıkları altı adet üç tonluk Opel kamyonları gördü. Kamyonların kasalarının üstü örtülüydü ve en ufak bir işaret taşımıyorlardı. Çavuş yalnızca binaya en yakın olanın çamurluğunun üstünde bir ibarenin yazılı olduğunu fark etti. Plakadaki rakamlar SS tarzıydı ama yolcu kapısının üstündeki levha turuncuydu. Bu da onların feldjager yani askeri polis olduklarını gösteriyordu. Altı adet üç tonluk kamyonlar bu bomboş arazide belki de yüz adam taşıyor olabilirdi. Fakat bu hiç de mantıklı değildi.</p>

  <p class="calibre5">"Elimizde nasıl bir bilgi var, Çavuş." Bunu soran fareydi. Burnu küçük bir çocuğunki gibi sürekli akar, iki yandan dudaklarına kadar uzanırdı. Adam konuşurken sürekli gözlerini kırpıştırıyordu.</p>

  <p class="calibre5">"Şu lanet olası burnunu sil. Fare."</p>

  <p class="calibre5">"Elbette. Çavuş." Burnunu sildi ama burnu akmaya devam ediyordu. "Hayes'i kimin vurduğunu anladın mı?"</p>

  <p class="calibre5">"Evet. Şu eski kilisedeki nişancı. Yani senin tabirinle manastır."</p>

  <p class="calibre5">"Şu lanet olası harabeyi savunmanın ne manası var ki?</p>

  <p class="calibre5">Üstelik bu kadar çok Alman burada bulunuyorsa nişancıya ne gerek var ki?"</p>

  <p class="calibre5">"Çok fazla soru soruyorsun Fare. Bu aralar bu nedenle kendini belanın ortasında bulacaksın. Bu arada burnunu tekrar sil. İğrenç gözüküyorsun."</p>

  <p class="calibre5">Çavuş yeniden dürbünle etrafı incelemeye koyuldu. Bir yandan da şu kamyonların ne tür bir pislik taşıdıklarını merak ediyordu. Savaş artık komik bir hal alıyordu. Bir zamanlar eline bir silah alır Almanlara ateş ederdin, onlar da sana aynı şekilde cevap verirlerdi. Oysa şimdi çok gizli bir şeyle karşı karşıyaydı. Daha önce hiçbir yerde görmediği ilginç ve gizemli bir şeye baktığını fark etmişti. Yeniden gözlerini çiftliğe dikti. Askeri polis mi?</p>

  <p class="calibre5">Grikeşişler Akademisi Greenwich, Connecticut'un on iki mil kuzeyinde, Sark Nehri'nin yanındaki, ağaçlı bir tepenin üzerine inşa edilmişti. En yakın yerleşim yeri Riverview ve Toll Gate Gölü arasındaki kalan Friardale kasabasıydı. Bu kasabayı geçince Michael Valentine Oaklane yönüne doğru tabelaları izledi. Bahçe duvarı boyunca ilerleyerek okulun ana girişini oluşturan demir kapıya ulaştı. İçeri girip dümdüz ilerlediklerinde çakıl taşlı, sağı ve solu oldukça iyi yetiştirilmiş meşe ağaçlarıyla dolu bir yola girdiler. Burası adeta bir ortaçağ kilisesiyle sarmaşıklarla kaplı bir İngiliz köy evi arasında bir yerdi. Okul binası oldukça büyük ve eski görünüyordu.</p>

  <p class="calibre5">"Sanki Harry Potter hikâyelerinden fırlamış gibi," dedi Finn bir yandan da kiraladıkları aracın ön camından binayı incelemeye devam ediyordu.</p>

  <p class="calibre5">"Daha ziyade Frank Richards'ınkilere benziyor," diye mırıldandı Valentine.</p>

  <p class="calibre5">"Kim?"</p>

  <p class="calibre5">"Boş ver."</p>

  <p class="calibre5">İlerlemeye devam ettiler. Sol taraflarında birçok farklı aktivite için yapılmış binayı görüyorlardı. Bir bekçi kulübesi,&nbsp;&nbsp;&nbsp;&nbsp; içinde bir yüzme havuzu veya spor salonu olan bir tesis, tepesindeki minicik canıyla bir kilise görmüşlerdi. Sağ taraflarında ise beysbol sahası, tenis kortları ve ahır olduğunu tahmin ettikleri yapılar vardı. Ana binanın arkasından okul duvarına kadar olan bölge içinde çeşitli ağaçların olduğu bir meyve bahçesi olarak inşa edilmişti. Tüm bahçede küçük patika yollar, çiçek bahçeleri, son derece düzenli kesilmiş çimenler göze çarpıyordu. Burası tam anlamıyla bir zenginler okuluydu.</p>

  <p class="calibre5">Ana avlunun girişindeki küçük park alanında durdular.</p>

  <p class="calibre5">Otopark şarap renkli doksan beş model Taurus steyşın tip bir otomobille, ön cam sileceklerinden biri eksik, eski model tombul, yeşil bir Jaguar Mark II dışında boştu. Taurus'un arka koltuğuna bir çocuk koltuğunun monte edilmiş olduğunu gördüler.</p>

  <p class="calibre5">Kiralık araçlarından indiklerinde sıcak sabah güneşini tüm bedenlerinde hissettiler. Güneş artık neredeyse tam tepedeydi ve adeta çölde olduklarını düşündürtecek biçimde yakıyor, kavuruyordu. Okul bomboş gözüküyordu, zaten okullar Eylül ayına dek terk edilmiş tarlalara benzerler. Ana girişten içeri girdiler. Tam karşılarında bir havuz vardı. Ortasında elinde bir testi tutan klasik bir kadın heykelciği görmüşlerdi. Bu testiden havuza su akıyordu. Sanki havuza yüzyıllardır elindeki testiden su dolduruyordu ama testisindeki su bir türlü bitmiyordu. Suyun sesi dışında binada başka bir ses duyulmuyordu. Sola dönüp, geniş merdivenlerden yukarı çıktılar. Valentine siyah meşe kapıları açınca kendilerini okulun serin koridorlarında buldular.</p>

  <p class="calibre5">Ardından biraz daha ilerleyip ana kapıya benzer bir kapıdan geçip resepsiyon holüne ulaştılar. Mermer kaplı zemindeki kareler karanlık tonlardan aydınlık tonlara doğru döşenmişti. Finn adeta zırhlı, mızraklı muhafızlarla karşılaşmayı beklemeye başlamıştı. Ama tek gördükleri duvarlardaki eski, soluk fotoğraflardı. Kapının hemen yanında mezar taşma benzer bir anıt gördüler. Üstünde altın bir levha göze çarpıyordu. Bu taş 19161918 ile 19411945 dönemlerinin anısına dikilmişti. Bu tarihlerin altında çeşitli isimlerin yazılı olduğunu gördüler. Grikeşişler'de tarih İkinci Dünya savaşıyla birlikte sona eriyor, okul bu tarihten sonra olanlarla ilgilenmiyor gibi bir izlenime kapılmışlardı. Sanki mezunlar ortadan kaybolmuş, ne Kore'de, ne Vietnam'da ve ne de Irak'taki savaşlara katılmıştılar.</p>

  <p class="calibre5">Finn ve Valentine giriş holünü geçerek uzaktan bir bilgisayar yazıcısının sesinin ve tuş seslerinin geldiği bir odaya doğru ilerliyorlardı. Ana girişten biraz daha uzaklaştıklarında dar uzun bir koridora ulaştılar. Koridorun sağında ve solunda birçok oda görmüşlerdi. Aynı şekilde meşe ağacından imal edilmiş kapıların biri dışında tümü kapalıydı. Valentine yaklaşıp açık kapıyı hafifçe tıklattı. Bilgisayarın başında çalışan soluk yüzlü, ufak tefek bir kadın başını kaldırarak onlara baktı. Saçlarını tepesinde topuz yapacak şekilde toplamış gözlüklü kadın Valentine'nin kapıyı çalışı üzerine işine ara vermişti. Gözlüğünün arkasından gözleri oldukça büyük gözüküyordu. Valentine gülümsedi.</p>

  <p class="calibre5">"Ben New York'tan Doktor Michael Valentine. Bu da asistanım Bayan Ryan."</p>

  <p class="calibre5">"Doktor Valentine mi?" diye sorarken kadının gözleri şimdi daha da büyümüştü. "Burada bildiğim kadarıyla hasta yok. Zaten burada idareden birkaç kişi dışında kimse yok."</p>

  <p class="calibre5">"Siz kimsiniz?" diye sordu Valentine.</p>

  <p class="calibre5">"Bayan Mimble. Jessie Mimble. Kayıt memuruyum."</p>

  <p class="calibre5">"Eğer bir sakıncası yoksa Doktor Wharton'la görüşmek istiyoruz."</p>

  <p class="calibre5">"Randevunuz var mı?"</p>

  <p class="calibre5">"Hayır. Bu çalınan bıçakla ilgili."</p>

  <p class="calibre5">" Ah! Tanrım."</p>

  <p class="calibre5">"Evet. Bu konuyla ilgili olarak buradayız." Tavşan bakışlı Bayan Mimble başka açıklamalar da beklermiş gibi&nbsp;&nbsp;&nbsp;&nbsp; gözlerini onlara dikmişti. Gözlerini özellikle de Valentine'den alamıyordu.</p>

  <p class="calibre5">"Doktor Wharton?" diye hatırlattı Finn.</p>

  <p class="calibre5">"Ah evet," dedi kadın. Masasından kalkıp hemen arkasındaki odanın kapısını adeta bir fare gibi tıkırdatıp, içeri girdi. Finn kadının kalçalarının büyüklüğüne bakarak şaşkınlığa kapıldı. Bu ufak tefek görünüşlü kadın çiçekli eteğiyle koca bir tankı kamufle ediyordu galiba. Kadın birkaç dakika içinde geri döndü, kapıyı açarak kenara çekildi.</p>

  <p class="calibre5">"Dr. Wharton sizi kabul edecek," dedi ve içeri girmelerini işaret ettikten sonra kapıyı arkalarından kapattı.</p>

  <p class="calibre5">Dr. Harry Wharton elli beş yaş civarında, kel bir adamdı. Yüzünde sakaldan eser bırakmayacak kadar iyi tıraş olmuştu. Finn ve Valentine içeri girdiklerinde kırmızı okuma gözlüklerini çıkartarak önündeki bir yığın kâğıdın üzerine bıraktı. Oda oldukça aydınlıktı ve hoş gözüküyordu. Wharton'un arkasındaki parlak kırmızı perdeler ışığın içeri girmesini sağlamak amacıyla iyice açılmıştı. Meşe kaplamalı masası büyük ve moderndi. Odadaki halı perdelerle çok iyi uyum sağlar tonda seçilmişti. Masanın önüne geniş, deri koltuklar yerleştirilmişti. Müdürün arkasında okulun havadan çekilmiş çerçeveli bir fotoğrafı vardı. Odanın geri kalan duvarları zeminden tavana kadar uzanan kitaplıkla kaplıydı.</p>

  <p class="calibre5">Müdürün odası son derece profesyonel bir tarzda, adeta dekorasyon dergilerine kapak olacak mükemmellikte dekore edilmişti. Finn gülümseyerek odanın tamamen zengin anne babaların kendilerini rahat hissetmelerini sağlayacak şekilde dekore edildiğini düşündü. Oda elma esanslı pipo tütünü kokuyordu. Ama etrafta kül tablası yoktu.</p>

  <p class="calibre5">Wharton dikkatinin çoğunu Finn'e yönelterek ayağa kalktı. Finn adamın armalı bir kravat taktığını fark etti. Ayrıca koyu renk çizgili bir takım elbiseyle kafası gibi parlayan siyah bir çift ayakkabı giymişti. Elini masanın üzerinden uzatarak gülümsedi. Bu gülümseme oldukça hoş ve içtendi.</p>

  <p class="calibre5">Finn adamın elini sıktı. Adamın avucu kuruydu ve diğer birçok kişinin aksine Finn'in elini gereğinden fazla tutmadan bıraktı. Yeniden oturdu.</p>

  <p class="calibre5">"Dr. Valentine, Bayan Ryan. Sizler için ne yapabilirim?"</p>

  <p class="calibre5">"Buraya koummya hakkında konuşmak için geldik."</p>

  <p class="calibre5">"Şu bıçak," diye ekledi Wharton. "Birkaç hafta önce çalındı."</p>

  <p class="calibre5">"Evet," dedi Valentine.</p>

  <p class="calibre5">"Neden bu konuyla ilgilendiğinizi bilmek isterdim," diye sordu Wharton. Sesi hâlâ yeterince hoştu ama bu durum uzun sürmeyecek gibiydi.</p>

  <p class="calibre5">"Genellikle antikalarla ilgilenirim ama bununla, özellikle de ne amaçla kullanıldığını gördükten sonra daha büyük bir istekle ilgilenmeye başladım."</p>

  <p class="calibre5">"Yani cinayet."</p>

  <p class="calibre5">"Evet."</p>

  <p class="calibre5">"O zaman polisle birlikte çalışıyorsunuz."</p>

  <p class="calibre5">"Bazen polis için danışmanlık yapıyorum."</p>

  <p class="calibre5">Son derece hoş bir biçimde sorunun geçiştirildiğini düşündü Finn. Gerçek değildi ama tam olarak yalan da sayılmazdı hani. Sorulması beklenen, bu nedenle de önceden cevabı hazırlanan bu soruya bir an için bile duraksamadan yanıt vermişti. Annesinin her zaman kullandığı tedbirli olma ifadesi Michael Valentine'e kesinlikle çok yakışırdı.</p>

  <p class="calibre5">"Talihsizlik," dedi Wharton. "Elbette konunun Grikeşişler'le bir ilgisi yok. Sadece bizden çalınan bir silahı kullanmışlar hepsi bu. Bununla beraber okulun adının da olumsuz bir etkisi oldu. Tek sevineceğimiz şey olayın yaz tatili sırasında gerçekleşmiş olmasıdır."</p>

  <p class="calibre5">Elbette ki bu olay zengin ve ünlü müşterilerin hoşuna gitmeyecektir diye düşündü Finn.</p>

  <p class="calibre5">"Alexander Crawley bu okulun mezunlarından mıdır?"</p>

  <p class="calibre5">"Hayır."</p>

  <p class="calibre5">"Emin misiniz?"</p>

  <p class="calibre5">Wharton'un yüzündeki hoş, doğal ifade aniden kayboldu. "Kesinlikle. Her şeyden önce New York polisindeki kayıtları kontrol ettim. Bay Crawley hakkında bana verilen bilgilere göre eğer bu okula gelmiş olsaydı benimle aynı zamanda burada bulunması gerekirdi. Ben 1955'ten 1967'ye kadar buradaydım. Yatılı veya gündüzcü olması fark etmez onu mutlaka tanırdım."</p>

  <p class="calibre5">"Anlıyorum."</p>

  <p class="calibre5">"Binaya hırsız girdi. O sırada bıçak hırsızın gözüne çarptı. Ne yazık ki Bay Crawley de onun kurbanı oldu."</p>

  <p class="calibre5">"Tesadüften de fazla bir şey gibi durmuyor mu sizce de?"</p>

  <p class="calibre5">"Olayların tuhaf biçimde birbirleriyle bağlanmasından başka bir şey değil. Olanlar çok üzücü ama sizi temin ederim tüm hikâye bundan ibaret."</p>

  <p class="calibre5">"Bu arada neden okulda böyle bir bıçak var?" diye sordu Finn.</p>

  <p class="calibre5">"Burada küçük bir müzemiz var. Eskiden oraya görülmeye değer şeyler odası derlermiş. Bıçak eski bir mezun tarafından müzeye bağışlanmış," dedi.</p>

  <p class="calibre5">Valentine kendisine doğru bakınca Finn işareti aldı.</p>

  <p class="calibre5">"Görebilir miyiz?" diye sordu Wharton'a en güzel gülümseyişlerinden birini göndererek. "Müzeyi yani."</p>

  <p class="calibre5">"Bunda bir fayda görmüyorum," diye yanıt verdi müdür.</p>

  <p class="calibre5">"Her şeyden önce bıçak artık orada değil."</p>

  <p class="calibre5">"Lütfen," diyerek ayağa kalktı Finn. Kotunun pirinç düğmeleri tam Wharton'un göz hizasına gelmişti. Bir süre sustu.</p>

  <p class="calibre5">Sonunda müdür "Sanırım olabilir," diye cevap verdi soğuk bir sesle. Ayağa kalktığında otomatikleşmiş bir şekilde ceketinin düğmelerini ilikledi. Kravatını düzeltti. "Okulun içinden geçerek de gidebiliriz ama avludan geçerek gidersek daha çabuk gitmiş oluruz." dedi.</p>

  <p class="calibre5">Müdür patlak gözlü Bayan Mimble'a gittikleri yeri söyledikten sonra öne düşüp onları bahçeye çıkardı. Ne Finn'le ne de Valentine'le konuşmak için bir çaba harcıyordu. Düzenli çimlerin arasında hızla ilerliyor, arada sanki yanında olup olmadıklarını kontrol ederek müzeye doğru ilerliyordu.</p>

  <p class="calibre5">Bahçenin diğer ucundaki birkaç basamaklı bir binaya ulaştılar. Basamakları çıkıp küçük cam kapıdan geçerek pirinç elbise askılarıyla dolu vestiyere ulaştılar. Sağ köşeden döndüklerinde sağa ve sola doğru uzanan iki koridorla karşılaştılar. Tek kelime etmeden Wharton sağa döndü, kapıyı açarak, hızla fen laboratuvarı olarak kullanılan bölümün önünden geçerek ilerlemeye devam etti. Bu sırada laboratuvarın içinden girilen ve kapısının üstünde KARANLIK ODA yazılı bir başka oda daha gözlerine çarptı. Wharton dönüp soldaki bir kapının önünde durdu. Elini pantolonunun cebine atarak çok sayıda anahtar çıkardı ve içlerinden birini kapının kilidine soktu.</p>

  <p class="calibre5">"Müzenin kapısını kilitliyor musunuz?" diye sordu Valentine.</p>

  <p class="calibre5">"Artık, kilitliyoruz," diye yanıt verdi Wharton acı dolu bir sesle. Anahtarı çevirip, kapıyı açtı. Duvardaki düğmeye bastı ve tavandaki ışıklar odayı bir anda aydınlattılar.</p>

  <p class="calibre5">Müze ortalama bir oturma odası büyüklüğündeydi.</p>

  <p class="calibre5">Duvarlarda haritalar ve çeşitli resimler vardı. Odada ayrıca içinde çeşitli şeylerin sergilendiği cam dolaplar da yer alıyordu. Finn odanın son derece eski moda bir tarzda olduğunu, ilk müze örneklerinin gösterildiği fotoğraflardakine benzediğini düşünüyordu. Cam dolaplar içinde pamuk içine yerleştirilmiş küçük bir kuş yumurtasından tutun da 1924 olimpiyat oyunlarında atletizmde kazanılan bir altın madalyaya, hatta ikinci dünya savaşında gösterdiği yararlılıklardan ötürü birine verilmiş kongre madalyasına kadar birçok şey sergileniyordu.</p>

  <p class="calibre5">Köşedeki dolabın içinde 1812 savaşından kalmış bir piyade tüfeği iç savaş hatırası olarak sergilenmekteydi. Onların hemen yanındaki dolaptaysa eski bir Colt tabanca yer alıyordu. Tabancanın yanındaki rafta kenarları pirinç kaplı, sol camı kırık, gözün üstüne yerleştirilen haznesi kopuk bir dürbün sergileniyordu. Finn yüzünü buruşturdu. Bu dürbün 'Düşmanın gözlerinin akını görünceye kadar ateş etmeyin' şeklinde verilen komuta yeni bir anlam kazandırıyordu.</p>

  <p class="calibre5">Odanın köşesinde neredeyse görünmeyecek kadar karanlık bir bölgede kalmış amatör bir ressam tarafından çizilmiş imajı uyandıran bir maymun resmi vardı. Tablo uzun zamandır kimsenin el sürmediğini düşündürtecek kadar toz içindeydi. Bunun biraz yan tarafındaki dolabın cam kapağı elmas bir cam kesicisiyle dikkatli bir biçimde kesilmiş, üçgen şeklindeki bir parça cam oradan çıkartılarak alınmıştı.</p>

  <p class="calibre5">Çıkartılan parça hâlâ yerde duruyor, dolabın cam kapağı ise parmak izleri nedeniyle oldukça pis görünüyordu. Finn dolabı iyice incelediğinde bu eğri bıçağın yeşil çuha üzerine nasıl yerleştirildiğini bile hayal edebiliyordu. Sanki arkasında hayaletini bırakmışçasına, varlığıyla çuhanın üzerindeymiş gibi duruyordu. Küçük bir kart dolabın önüne iliştirilmişti: GELENEKSEL FAS HANÇERİ. ALB. GEORGE GATTY TARAFINDAN BAĞIŞLANMIŞTIR.</p>

  <p class="calibre5">"George Gatty kim?" diye sordu Finn.</p>

  <p class="calibre5">"Kayıtlara göre otuzlu yıllarda burada okumuş. Daha sonra West Point askeri okuluna devam etmiş."</p>

  <p class="calibre5">"İnsan onun bu tür bir hançeri nereden bulduğunu merak ediyor," diye mırıldandı Valentine.</p>

  <p class="calibre5">"Büyük bir ihtimalle savaş sırasında İspanya'daki Faslılardan aldı ya da Casablanca gibi bir yere gitmişti."</p>

  <p class="calibre5">"Okulunuzun yirminci yüzyıl tarihini iyi biliyorsunuz,"dedi Valentine.</p>

  <p class="calibre5">"Bu okulun müdürü olmam dışında yolcularımıza da tarih öğretiyorum."</p>

  <p class="calibre5">"Yolcular mı?" diye sordu Finn.</p>

  <p class="calibre5">"Son sınıfları kast ediyor," diye açıkladı Valentine.</p>

  <p class="calibre5">"Bu Gatty hakkında başka bir şey biliyor musunuz?"</p>

  <p class="calibre5">"Hayır. Sadece otuzlarda burada okuduğunu daha sonra West Point'e gittiğini biliyorum. Size verebileceğim tüm bilgi bu. Polise de aynı şeyleri anlattım zaten."</p>

  <p class="calibre5">"Onu nerede bulabileceğimizi de bilmiyorsunuz değil mi?"</p>

  <p class="calibre5">"Eski öğrencilerin nerede olduğunu araştırmak benim işim değil Bay Valentine. Bunu mezunlar derneği yapar."</p>

  <p class="calibre5">"Doktor Valentine."</p>

  <p class="calibre5">"Her neyse." Wharton topukları üstünde dönüp müzenin çıkışına doğru yürümeye başladı.</p>

  <p class="calibre5">"Dostumuz çabuk öfkeleniyor," dedi Valentine.</p>

  <p class="calibre5">"Aynı fikirdeyim," diye yanıt verdi Finn. "Sence Albay Gatty'e ulaşma şansımız var mı?"</p>

  <p class="calibre5">"Bu isimdeki birini bulmanın zor olmayacağı kanaatindeyim."</p>

  <p class="calibre5">Valentine son bir kez daha odanın köşesindeki küçük resme baktı, ardından küçük müzeyi terk etmekte olan Wharton'u izledi. Adam dışarı çıkmış, kapının önünde bekliyordu. Finn ve Valentine çıkar çıkmaz kapıyı kapatıp kilitledi.</p>

  <p class="calibre5">"Yardım edebileceğim başka bir konu var mı?" diye sordu müdür.</p>

  <p class="calibre5">"Hayır," dedi Valentine başını sallayarak. "Yeterince dolaştık."</p>

  <p class="calibre5">Wharton ona sert bir bakış fırlattıktan sonra "Bu durumda size güle güle diyebilirim."</p>

  <p class="calibre5">"Yardımlarınız için teşekkürler," diyerek adamı başıyla selamladı Valentine.</p>

  <p class="calibre5">"Önemli değil," diye yanıt verdi Wharton. Dönüp vestiyer bölümünden geçip, avluya çıktılar. Finn ve Valentine onu gözden kaybolduğu ana dek izledi. Ana binaya girip, ofisine ilerleyen adamın ayak sesleri okulun koridorlarında yankılanarak, kulaklarına kadar geliyordu.</p>

  <p class="calibre5">Onlarda sıcak gün ışığı altında küçük otoparka doğru ilerlemeye başladılar.</p>

  <p class="calibre5">"Tüm bunlardan ne çıkardın?" diye sordu Valentine otomobillerine doğru ilerlerlerken.</p>

  <p class="calibre5">"Bu bir sınav mı?"</p>

  <p class="calibre5">"İstiyorsan olabilir."</p>

  <p class="calibre5">"Nereden başlayayım."</p>

  <p class="calibre5">"En başından, tabi ki."</p>

  <p class="calibre5">"Ofis pipo tütünü kokuyordu ama etrafta pipo görmedim."</p>

  <p class="calibre5">"Evet, bunu ben de fark ettim."</p>

  <p class="calibre5">"Eee... Müzeye giderken bizi okulun içinden geçirmek istemedi. Belki de okulda görmemizi istemediği biri vardı.</p>

  <p class="calibre5">Pipo içen adam mesela."</p>

  <p class="calibre5">"Başka?"</p>

  <p class="calibre5">"Sanırım Crawley hakkında da yalan söylüyor. Bahse girerim araştırırsak Crawle /'in bir zamanlar Grikeşişler'de öğrenci olduğunu buluruz."</p>

  <p class="calibre5">"Devam et."</p>

  <p class="calibre5">"Sanırım Albay Gatty hakkında da yalan söylüyordu.</p>

  <p class="calibre5">Bahse girerim anlattıklarından çok daha fazlasını biliyor."</p>

  <p class="calibre5">"Böyle bir şeyi neden yaptığını düşünüyorsun?"</p>

  <p class="calibre5">"Emin değilim. Sanırım bir sebepten dolayı onu koruyor."</p>

  <p class="calibre5">"Başka bir şey?"</p>

  <p class="calibre5">"Başka bir şey yok. Yani senin müzedeki bir resimle oldukça fazla ilgilenmen dışında. Oysa Picasso taklidi, çirkin bir resimdi o."</p>

  <p class="calibre5">"Onun ressamı Juan Gris'tir."</p>

  <p class="calibre5">"Kübist ressam?" Picasso gibi İspanyol olan Gris Paris'te onun komşusuydu ve bu tarzın George Bracjue ile birlikte ilk uygulayıcılarındandı. Picasso ile birlikte bir süre çalışmıştı. Eğer Valentine haklıysa bu tablo çok para ederdi.</p>

  <p class="calibre5">"Bu tablo 1927 yılında yapılmıştır. Tabi eğer gerçekse.</p>

  <p class="calibre5">Bu durumda da resmin orada olmaması gerekir."</p>

  <p class="calibre5">Neden?" diye sordu Finn. "Belki başka bir eski, cömert • ini ı.ıı.ılmdan bağışlanmıştır."</p>

  <p class="calibre5">"Kuşkuluyum," dedi Valentine. "1941 yılında Paris'teki Wildenstein Galerisi Naziler tarafından yağmalandı. O tarihten beri de kimse bu eseri görmedi."</p>

  <p class="calibre5">"Peki, nasıl oluyor da burada ortaya çıkıyor?"</p>

  <p class="calibre5">"İşte bu önemli bir soru. Değil mi?"</p>

  <p class="calibre5">Kiralık otoya ulaştılar. Taurus hâlâ oradaydı. Ama Jaguar gitmişti. "Taurus'un Bayan Mimble'm aracı olduğunu tahmin edebiliriz."</p>

  <p class="calibre5">"Jaguar'ın Whaıton'a ait olduğunu sanmıştım."</p>

  <p class="calibre5">"Ben de masasının arkasındaki fotoğrafı görünceye dek öyle sanıyordum. Fotoğrafta ana binanın arkasında büyük bir malikane gördüm. Yani müdürün ikametgahı."</p>

  <p class="calibre5">"Peki, o zaman Jaguar kimin?"</p>

  <p class="calibre5">"Biz girmeden önce Wharton'un odasında pipo içen kişinin."</p>

  <p class="calibre5">"Allah kahretsin," diye bağırdı Finn. "Plakasını almalıydık."</p>

  <p class="calibre5">"New York'lu İkinci Dünya savaşı gazilerine verilen plakalardandı. 1LGS2699."</p>

  <p class="calibre5">Nedense Finn adamın numarayı ezberlemiş olmasına şaşırmadı. "Albay Gatty?"</p>

  <p class="calibre5">"Büyük bir ihtimalle. Öğrenmesi çok kolay." Anahtarları Finn'e uzattı. "Sen kullan." Finn kapıyı açtı, direksiyona geçti. Valentine de diğer tarafa geçip oturdu. Koltuğun altından diz üstü bilgisayarını çıkarttı, kablosunu otomobilin çakmak soketine taktı. Bilgisayarı çalıştırıp, GPRS kablosuz modemi açtı ve hiçbir çaba harcamadan New York Motorlu Taşıtlar Dairesi veri bankasına ulaştı. Finn çakıllı yoldan geçip, kendilerini otoyola çıkartacak caddeye doğru saparken Valentine istediği bilgiye ulaşmıştı.</p>

  <p class="calibre5">"Evet. Gatty. Ulusal tarih müzesinin yakınlarında yaşıyor."</p>

  <p class="calibre5">"Bulman uzun sürmedi."</p>

  <p class="calibre5">"Afgan teröristlerin yaptığı her şeyi ben de yapabilirim," diyerek sırıttı. Diz üstü bilgisayarının bir tuşuna dokunarak kapattı. New York'a doğru yola koyuldular.</p>

  <p class="calibre5">Gece oluyordu. Gece kuşları korkunç çığlıklar atarak, giderek kararan gökyüzünden avlarının üstüne atlama hazırlıkları yapıyorlardı. Karanlığa gömülmek yerine çiftlik evi ve etrafındaki binalar yüksek direklerin tepesine asılmış bir düzine güvenlik am pulüyle aydınlanıyordu. Bu ışığın kaynağı bir yerlere gizlenmiş küçük, portatif bir jeneratör olmalıydı. Kim şu savaş günlerinde salaş bir çiftlik evini aydınlatmak için gaz yağı harcardı ki? Üstelik bu şekilde müttefik uçaklarına ya da dolaşan devriyelere güzel bir hedef oluyorlardı. Ama müttefik uçakları İsviçre sınırına bu kadar yakın bir bölgeden hiç geçmezlerdi, bu bölgede devriye gezen birlikler de yoktu. Yani kendileri dışında. Burası ölü bir bölgeydi ve burada olacak savaş özel bir savaş olacaktı.</p>

  <p class="calibre5">Üstü çalılarla kaplı eski duvarın biraz yukarısına yerleşmişlerdi. Ajanlardan biri, Taggart defterini görebilmek için çakmağını kullanan Comvvall'a seslenerek, çakmağını söndürmesini istedi. Herkeste M—3 paketinde et ve türlü veya MTde et ve fasulye vardı. Bu yiyecekler en az göründükleri kadar kötüydüler. Üç yıldan beri Avrupa'nın her yanında bunlardan yiyen Çavuş içinse çok önemli değildi. Artık o kadar alışmıştı ki, ağız tadı denilen şeyi tamamen unutmuştu. Sonunda ne&nbsp;&nbsp;&nbsp;&nbsp; yersen ye hepsini C3 teki tuvalet kağıdıyla temizleyerek siliyordun. Herkesin söylediği gibi boktan bir savaştı bu.</p>

  <p class="calibre5">Merak içindeki Cornwall seslendi.</p>

  <p class="calibre5">"Çavuş."</p>

  <p class="calibre5">"Komutanım?"</p>

  <p class="calibre5">"Bizim çiftliğe biraz yaklaşmamız gerekecek."</p>

  <p class="calibre5">"Bizim mi, efendim?"</p>

  <p class="calibre5">"Yani sen ve birkaç adamın. Kaç tanesine ihtiyaç duyacağına sen karar ver." Ne kadar aptalca bir soru. Eğer istediğim kadar adam vereceksen tüm Amerikan ordusunu isterim. Alman ışıkları adamın gözlük camlarını parlatıyor, sanki adamın gözleri yokmuş gibi duruyordu. Dünyadaki her şeyi bildiğini iddia eden bir tarih öğretmenine benzer bir ses tonuyla konuşuyordu. Asalak herif. "Ne öğrenmek istiyorsunuz efendim?"</p>

  <p class="calibre5">"Durumumu daha iyi anlamak istiyorum, Çavuş. Orada kaç adam var, ne tür silaha sahipler falan. Bunları öğrenmek istiyorum."</p>

  <p class="calibre5">"Anladım." Biz işin zor tarafını yaparken Cornwall, McPhail ve Taggart burada otunıp sanattan bahsedecekler. Tanrım!</p>

  <p class="calibre5">Teitelbaum ve Reid'i seçti çünkü onlar ağızlannı sıkı tutabiliyorlardı. Önlerindeki çalılığı aşarak ağaçların yanından ilerleyip, ay ışığının aydınlattığı boş araziye eriştiler. Çiftliğin ön kapısına ulaşmalarını sağlayacak güvenli güzergahı tespit etmek yaklaşık bir saatlerini aldı. Sonunda o rotada ilerleyerek çiftliğin ön kapısına eriştiler. Burası güvenlik ışıklarıyla aydınlatılmış bölgenin hemen dışındaydı. Böylece içeriden görülmelerini engelleyecek şekilde aydınlatılmamış bir bölge bulmayı başardılar.</p>

  <p class="calibre5">Çavuş, dürbünüyle etrafı kolaçan etmeye koyuldu. Her şey daha önce gördükleriyle aynıydı, sadece bu kez daha yakından bakıyorlardı. Üstü çalıların dikenleriyle kaplı duvarda bir zamanlar bir kapı olduğunu düşündüğü açıklıktan içeriyi rahatça inceleyebiliyordu. Sol tarafta yağmurun saatler önce dinmesine rağmen yağmurluğu sırılsıklam bir nöbetçinin var olduğunu belli belirsiz de olsa seçebilmişti. Çavuş nöbetçinin eliyle ağzı&nbsp;&nbsp;&nbsp;&nbsp; arasında gidip gelen sigarasını da görebiliyordu. Aslında Hayes'in öcünü almak çok kolaydı. İyi de Hayes'i takan mı var?</p>

  <p class="calibre5">Ve eğer nişancı hâlâ manastırın penceresindeyse, bu kez kendileri çok kolay bir hedef olacaktı. Nişancı üç atışta üçünü de temizleyebilirdi. İzlemekten daha fazlasını yapmayacaklardı.</p>

  <p class="calibre5">Çavuş taş duvarı aşmanın da oldukça zor olacağını görmüştü. Duvar fazla yüksek ve dikenli bitkilerle doluydu. Duvarın üstünde belirdikleri anda içeridekiler tarafından kuş gibi avlanmaları işten değildi. Gördüğü kadarıyla eğer içeri girme kararı verirlerse bunu ancak ön kapıdan geçerek gerçekleştirebileceklerdi. Diğer yandan eğer bu fikrini Cornwall ya da diğer iki çokbilmiş subaydan birine söylerse, onlar büyük bir ihtimalle bunu denemek isteyecekler ve hepsinin ölümüne sebep olacaklardı. Fransa'ya dönmeden önce birinin ona dediği gibi, fazla şey bilmek, insanın başını belaya sokardı.</p>

  <p class="calibre5">Teitelbaum'la Reid'e bu gece kullanacakları parolayı söyleyip, burada beklemeleri talimatını vererek, birkaç dakika içinde döneceğini söyledi. Eğer sigara falan yakıp manastırdaki nişancıya yem olurlarsa bu kendi sorunları olacaktı.</p>

  <p class="calibre5">Ağaçların arasından sürünerek, kuzeye doğru ilerledi.</p>

  <p class="calibre5">Cornwall'ın taşıdığı büyük yer haritasında bölgeyi iyice incelemişti. Öte yandan, yolun diğer ucundan gelebilecek 88 milimetrelik silahlarıyla Kral Kaplanlar'ın kendilerini birkaç saniye içinde silindir gibi ezme ihtimalinin de bulunduğunu göz ardı etmiyordu. Henüz etrafta böyle bir şey görmemiş olmasına rağmen, bu tür bir risk vardı. İyice baktı ve içerideki en tehlikeli şeyin İspanya iç savaşından kalmış gibi gözüken, eski bir panzer olduğunu tespit etti. Şu lanet subaylar eğer onu ateşin ortasına atmazlarsa bu panzerin çok büyük bir tehlike oluşturacağını da sanmıyordu doğrusu. Kesinlikle bir kahraman değildi. Şu anda tek isteği hayatta kalabilmeyi başarmak ve sonunda da Canarsie'ye dönmekti.</p>

  <p class="calibre5">Ağaçların arasından ilerlerken gözleriyle etrafı tarıyor, kulaklarını büyük bir dikkatle araziden gelen seslere açıyordu.</p>

  <p class="calibre5">Beynini öylesine şartlamıştı ki doğal olmayan en ufak bir ses duyduğunda bunu hemen fark edebilecekti. Sonunda başka bir drenaj çukuruna ulaştı. Buradan da arazinin diğer taraflarını inceleyebiliyordu. Eğer herhangi bir hareket, saldırı ya da buna benzer bir şey olacaksa bu yönden görebileceğine emindi.</p>

  <p class="calibre5">Ama hiçbir hareket yoktu. Üstünde SS işareti olan kamyonlar göze çarpıyordu ama herhangi bir saldırı silahı göremiyordu.</p>

  <p class="calibre5">Askeri kurallar savunma tedbiri alınmasını gerekli kılarken bu adamların bunu göz ardı etmesi şaşılacak şeydi. Bulunduğu bölgeyi iyice kolaçan etti. Görüş alanı içindeki bölgede ne bir sigara izmariti, ne bir kibrit çöpü, ne herhangi bir yiyecek artığı veya dışkı göremedi. Hiçbir şey yoktu. Gülümsedi. Diğerlerini orada bıraktığına sevindi. Burada bir şey oluyordu. Üstelik bu en az Cornwall ve onun iki sözde subayı kadar da iğrençti.</p>

  <p class="calibre5">Çavuş kanalda sürünerek incelemesini sürdürdü. Altı aydan beri küçük bir birlikteydi. Hollanda'nın kurtuluşundan hemen sonra Antwerp'ten alınıp Tanrı bilir kimin emriyle bu G'2'lere katılmışlardı. O tarihten beri Avrupa'da ilerliyor, sadece sohbet ediyor, en ufak bir savaş belirtisine dahi rastlamıyorlardı. İki hafta önce Koblenz'in elli mil dışında oturmuş subayların bundan sonra nereye gidileceği konusundaki kararlarını bekliyorlardı. Cornwall bir karar verdi ve kızışmış bir dişinin peşindeki köpekler gibi onları önce güney yönüne ardından da doğuya doğru dolaştırmaya başladı.</p>

  <p class="calibre5">Belki de Bavyera'nın bu bomboş bölümündeki Opel kamyonların kokusunu almış, o nedenle bu noktaya gelmişti.</p>

  <p class="calibre5">Savaşın bu aşamasında korkunç benzin tüketen, saatte otuz mil hatta iyi bir yolda biraz daha hızlı gidebilen bu araçlar aslında savaş için oldukça lükstüler. Bu özel dizayn edilmiş kamyonların güneyden bu kadar uzaklaşması, İsviçre, İtalya veya Avusturya'ya doğru gönderileceklerini gösteriyordu. Ama Ruslar doğuda, müttefiklerse batıdaydı ve tüm bölgeyi bir sivilceyi sıkarcasına tahrip ederek ilerliyorlardı. Avusturya bu kadar yakın ve İtalya da kuşatılmışken İsviçre'ye doğru gidiyor olmaları gerekirdi. Bu da altmış milden fazla uzak olmayan Constance Gölü'ne gittikleri anlamına geliyordu.</p>

  <p class="calibre5">Kanaldan etrafı inceleyen Çavuş bir yandan da şu merakının başına daha ne belalar açacağını da düşünmeden edemiyordu. Bu altı Opel kamyonun çok değerli olduğunu düşünelim. Cornwall'ın amacının da bu kamyonları ele geçirmek olduğunu farz edelim. O zaman asıl som şu oluyor. Bu kamyonları ele geçirdikten sonraki niyeti ne? Onun işi, çalınmış değerli sanat eserlerini yeniden ele geçirip sahiplerine ulaştırmak.</p>

  <p class="calibre5">Ama merakını yenemiyordu. Belki de artık savaş sona ermişti.</p>

  <p class="calibre5">Belki de 'sahibi bulandır' oyunu oynuyorlardı. Belki artık herkes kendisi için çalışıyordu. Belki de artık Canarsie'li çocuk için pastadan büyük bir dilim kesme zamanı gelmişti.</p>

  <p class="calibre5">Çavuş kemerindeki tabancasını kontrol etti. Ukala subayların silahlı olmadıklarını, onların sadece nazik işler için çalıştıklarını biliyordu. Aslında çok kolay olacaktı. Ama sonra bu altı kamyonla ne yapması gerekiyordu?</p>

  <p class="calibre5">Ayağa kalktı. Güneş son derece hızlı biçimde doğuyor, sisler ağaçların arasında kaybolarak dağılıyordu. Altı kamyonu İsviçre'ye geçirmek bir ya da iki gününü alırdı. Üstünde düşünülmeye değer bir konuydu bu. Biraz daha sürünüp çiftliğin uzakta kalan girişinden içerisini gözetlemeye devam etti.</p>

  <p class="calibre5">Bir an için içeride birisinin yürüdüğünü fark eder gibi oldu.</p>

  <p class="calibre5">Dürbünüyle baktığında bunun nöbetçi olmadığını anladı. Üniformalı bu adam bir generaldi. O lanet kırmızı, çizgili diz altı dar pantolonunu giymiş çiftlikte dolaşıyordu. General sahtekar tipli, en fazla kırk yaşında gösteren genç biriydi. Belki de üniforması sahteydi. Kapıya doğru bakarken başka birinin daha avluda dolaşmakta okluğunu fark etti. Gördüğü bu ikinci kişi süveterli, eşarplı bir kadındı. Üniformalı adam onun sigarasını yaktı. Birlikte bir şeye gülüyorlardı. Genç bir kadın. Durum giderek ilginçieşiyordu. Belki de çiftçinin karısı veya kızıydı. Ya da bu kadar yolu gelmiş bir yolcu! Altı kamyon, sahte bir general ve bir kadın. Tüm bunlar da ne demekti?</p>

  <p class="calibre5">Gatty'nin Yetmiş İkinci Batı caddesinde yer alan altı katlı malikanesi sanki birkaç yüz yıl önce Amsterdam'daki bir kanaldan alınıp, buraya konulmuş gibi bir izlenim uyandırıyordu. Sol tarafa doğru evi caddeden ayıran kırmızı tuğla duvar uzanıyordu. Uzaktan bakınca oldukça geniş bir ev izlenimi veriyordu. Giriş kapısı bodrumdaydı, bu nedenle de demir parmaklıklı merdivenlerden aşağı indiler. Kapının tokmağı adeta bir gülle gibi kocamandı. Valentine ağır görünüşlü meşe kapının tokmağını iki kez vurdu. İçeriden taş zemin üstünde yaklaşan ayak sesleri duyuluyordu.</p>

  <p class="calibre5">"Ürkütücü," dedi Finn.</p>

  <p class="calibre5">Valentine gülümseyerek "Batı yakasında böyle bir evi satın alabilecek kadar para genellikle ürkütücüdür," dedi. Başlarının tam üstündeki ampul yandı. Kısa bir sessizlikten sonra koyu siyah giysili bir adam kapıyı açtı. Başında gümüş kadar beyaz saçlarıyla adamın yetmişli yaşlarında olduğu anlaşılıyordu. Çok şey görüp geçirmişe benzeyen simsiyah gözlü, küçük ağızlı adamın üst dudağının kenarında bir yarık vardı. Buradan ağzındaki sapsarı dişler gözüküyordu. Adam dudaklardaki bu kusurların giderildiği ameliyatların icadından önce doğmuştu.</p>

  <p class="calibre5">"Eğer sakıncası yoksa Albayla görüşmek istiyoruz," dedi Valentine. "Biraz önce ziyaret ettiğini düşündüğümüz Grikeşişler Akademisi'yle ilgili görüşecektik."</p>

  <p class="calibre5">"Bekleyin," dedi adam. Biraz genizden konuşuyordu ama gene de ne dediği rahatlıkla anlaşılabiliyordu. Kapıyı yüzlerine kapattı, ışığı da söndürerek ikisini de karanlıkta bıraktı.</p>

  <p class="calibre5">"Işığı uşak söndürdü," dedi Finn. "Adam gerçekten çok ürkütücü"</p>

  <p class="calibre5">"Sadece uşak değil," dedi Valentine. "Bodyguard aynı zamanda. Dönerken omuz askılığındaki silahı fark ettim."</p>

  <p class="calibre5">Uşakbodyguard birkaç dakika içinde dönüp, onları içeri aldı. Loş, tahta döşemeli, duvarlarında eski tip şamdanların asılı olduğu girişten geçip, yıpranmış meşe merdivenlerden çıkıp, birinci kattaki devasa büyüklükteki odaya ulaştılar. İki kat yüksekliğindeki tavanıyla bir kiliseyi veya şatolardaki dev odaları andıran bir salondaydılar. Salonun tavanı tahta oymalıydı, duvarları koyu renk meşe kaplamalarla üç bölüme ayrılmıştı. Üstlerinde durdukları zemin ise parke kaplıydı. Odanın bir köşesinde yetmiş ikinci caddeye bakan kavisli, oldukça ayrıntılı biçimde tasarlanmış oymalı pencereler, diğer köşesindeyse yerden tavana kadar uzanan bir düzine küçük pencere göze çarpıyordu. Bu pencereler de dışarıdaki küçük, duvarla çevrili bir bahçeye bakıyordu. Oda köşelerdeki birkaç ışık tarafından yetersiz şekilde aydınlatılmıştı.</p>

  <p class="calibre5">Duvarlardaki tabloların çoğu Hollandalı ressamlara aitti.</p>

  <p class="calibre5">Ayrıntılara önem veren DeWitte'nin mimari çizimleri, DeHooch'un iç dünyalar üzerine eserleri, Cuyp'un deniz manzaraları, Hobbema'nın loş şatoları duvarları süsleyen eser lerdi. Bunlar arasında sadece bir istisna vardı. O da genç bir kadın portresiydi. Renoir'e ait bu tablo şöminenin hemen üstüne asılarak onurlandırılmıştı.</p>

  <p class="calibre5">Odanın duvarlarında çok çeşitli armaların asılı olduğunu, her bir köşede de siyah zırhların bulunduğunu gördüler.</p>

  <p class="calibre5">Parlak kırmızı bir kilim tüm salonu kaplıyordu. Kahverengi deri iki geniş kanepe ve aralarında antika bir sehpa bu kilim üstündeki eşyaları oluşturuyor, sehpanın Hint meşesinden yapılmış ayakları ve kare şeklindeki pirinç yüzeyi oldukça eski duruyordu. Gene pencere kenarlarına kadar birçok irili ufaklı sehpa gözlerine çarptı. Bunların üstünde çeşitli fotoğraflarla oldukça değerli oldukları anlaşılan el oymalı altın kaplamalı sigara kutuları yerleştirilmişti. Bu arada sehpaların üstünde Finn'in görebildiği kadarıyla en az üç tane de gümüş koummya vardı.</p>

  <p class="calibre5">"Antikalarım arasında iyi vakit geçirdiğinizi görüyorum," diyen bir ses duydular. Ses yukarıdan geliyordu ama tam yönünü anlayamamışlardı. "Lütfen keyfinize bakın." Finn başını kaldırınca iri gerdanlı bir adamın kendilerine baktığını gördü.</p>

  <p class="calibre5">Adam gözden kayboldu, sadece belli belirsiz ayak sesleri duyuluyordu. Birkaç saniye içinde adam üst kattan inip, odanın diğer ucunda belirmişti. Otuz seneden fazla bir süre önce moda olan oldukça resmi bir takım elbise giymişti. Kafasındaki tüm saçları da, Ronald Reagan sitilindeki bu rengi alması için bir kutu ayakkabı boyasının harcandığı ayakkabıları da simsiyahtı. İri mavi gözleri, artık yaşlı ve solgun bakışlar taşıyordu.</p>

  <p class="calibre5">Ellerinde karaciğer bozukluğundan dolayı siyah benekleri görmüşler, adamın ilerlerken bastonuna iyice dayanarak ağır ağır yürüdüğünü fark etmişlerdi. Adam yürüdükçe sağ ayağının üstünde biraz sektiğini, sol omzunun da sağa omzundan bir mik tar daha yukarda olduğunu fark ettiler. Adam siyah saçlarına rağmen sekseninden az göstermiyordu. Sol elini kullanarak; "Oturun," dedi rahat görünümlü deri kanepeleri işaret ederek. Finn ve Valentine söylenildiği gibi oturdular. Adam oturmak için tam karşılarına denk gelen sert görünüşlü, arkası dik bir sandalyeyi tercih etti. Uşakbodyguard elinde antika bir gümüş tepside taşıdığı kahveleri getirdi, tepsiyi sehpaya koyar koymaz da odayı terk etti. "Edward Winslow" dedi yaşlı adam. "İnsanlar genelde Paul Revere'yle kaaştırıyorlar." Cebinden bir pipo çıkartarak İkinci Dünya Savaşında kullanılanlara benzer, üstten basmalı bir çakmakla yaktı. Bir nefes alıp dışarı üflediğinde odaya elma kokusu yayılmıştı. Birinci gizem çözüldü, diye düşündü Finn.</p>

  <p class="calibre5">"Oysa Winslow, Revere'den çok daha önce yaşamıştır," dedi Valentine. "Bana kalırsa da daha iyidir. Özellikle de küçük parçalarda. Revere ise politik görüşleri gibi biraz fazla duygusaldır."</p>

  <p class="calibre5">"Gümüş konusunda bir hayli bilginiz var"</p>

  <p class="calibre5">"Ve politika konusunda," diye gülümsedi Valentine.</p>

  <p class="calibre5">"Özellikle de duygusal olanları konusunda."</p>

  <p class="calibre5">"Güzel ve genç arkadaşınız kim?"</p>

  <p class="calibre5">"Adım Finn Ryan, Albay. Grikeşişler'e bağışladığınız koummya hakkında konuşmak için geldik."</p>

  <p class="calibre5">"Zavallı Alex Crawley'in boğazına saplanmış olarak bu lunanı kast ediyorsunuz yani." Yaşlı adam bir kahkaha attıktan sonra, "Aslında bunu ben yapmak isterdim. Ama ne yazık ki romatizmalarım buna izin vermiyor. Tabi yıllar önce geçirdiğim felç, durumu daha da imkansızlaştırıyor. Bu nedenle de artık eskisi gibi rahatça dolaşamıyorum"</p>

  <p class="calibre5">"Crawley'i tanıyor muydunuz?" diye sordu Valentine.</p>

  <p class="calibre5">"Kendisinden nefret edecek kadar tanıyordum. Aklı fikri para kazanmak olan sergilediği sanat eserlerine karşı en ufak bir duygu beslemeyen bir insandı."</p>

  <p class="calibre5">"Onu nereden tanıyordunuz?" diye sordu Finn. "Müzeden mi yoksa Grikeşişler'den mi?" Adam ona uzun ve tüylerini ürpertecek bakışlarla baktıktan sonra; "İki yerden de değil. Bu sizi hiç ilgilendirmez. Etrafınıza bir bakın Bayan Ryan. İsminizi doğru mu hatırladım?</p>

  <p class="calibre5">Sanat için yaşarım. Sanata büyük yatırım yaparım. Bunu yapan insanların hepsi gibi elde edemediğim eserleri almak için zaman zaman ParkerHale gibi müzelere başvururum. Onlar benim de topladığım Hollanda sanat eserle rinden önemli bir koleksiyona sahipler."</p>

  <p class="calibre5">"Renoir dışında," dedi Valentine, şöminenin üstündeki tabloyu göstererek.</p>

  <p class="calibre5">"Evet," dedi. "Onu savaşın sonuna doğru almıştım."</p>

  <p class="calibre5">"Oh!" dedi Valentine ve bu konuyu kapatmaya karar verdi. Gatty ukala bir koleksiyoncuydu ama eğer oturma odasının dekoru böyleyse tüm koleksiyoncuların kıskanacağı biriydi.</p>

  <p class="calibre5">"İsviçre'den aldım aslına bakarsanız."</p>

  <p class="calibre5">"El altından?"</p>

  <p class="calibre5">"Pek sayılmaz. Berne'de Ailen Dulles'un lejyonundaydım."</p>

  <p class="calibre5">"Sahi mi?"</p>

  <p class="calibre5">"Evet. Üstü örtülmüş bir konu. Bugün bile birçok şey konusunda konuşulamaz."</p>

  <p class="calibre5">"Dulles OSS'nin dinleme bölümündeydi. Renoir oraya nasıl gelmiş ki?"</p>

  <p class="calibre5">Albay, Valentine'in bu bilgisine şaşırmış göründü. Bir kaşını kaldırarak gülümsedi. "Avrupa'da sanat eserleri çok sık el değiştiriyordu. Savaştan önce, savaş sırasında ve savaştan sonra ben de son derece yasal yollarla bu satışlardan birine katılıp bu eseri ele geçirelim"</p>

  <p class="calibre5">"Ben aksini iddia etmedim," diye kibar bir tonla yanıt verdi Valentine.</p>

  <p class="calibre5">"Hâlâ aynı kaynaklardan alışveriş yaparım."</p>

  <p class="calibre5">"Bunlar kimler?"</p>

  <p class="calibre5">"Hoffman Galerisi" diye yanıt verdi Gatty. Finn kısa bir an şaşkınlık içinde kalmıştı. Valentine yavaşça elini indirip kızın dizine dokundu ve elini çekmedi. Finn az önce duyduğu şeyden mi yoksa Valentine'in temasından mı bilemiyordu ama başı fena halde dönmeye başlamıştı. Hoffman adını müzedeki bilgisayar kayıtlarında Michalengelo'nun çiziminin kaynağını araştırırken görmüştü. Bu herhangi bir soruya yanıt değildi ama en azından bilmecenin parçalarından biri olarak ortaya çıkmıştı. Hançer, Grikeşişler, Gatty'nin Crawley'le ilişkisi tüm bunlar bir İsviçre Galerisinin adı altında toplanıyorlardı. Aralarında bir bağlantı vardı ama henüz bir anlamları yoktu tüm bunların.</p>

  <p class="calibre5">"Size de Connecticut'taki bir okula girip çaldıkları hançeri gidip New York'ta kullanmaları tuhaf gelmiyor mu?"</p>

  <p class="calibre5">"Benim bildiğim kadarıyla bir tesadüf bu. Hırsızlık başka bir olay, hançerin karıştığı cinayet başka. Bence katil bıçağı çalıntı eşyalar satan bir dükkandan alıp kullanmış. Hırsızla katilin aynı kişi olduğunu hiç sanmıyorum."</p>

  <p class="calibre5">"Sanırım kendinizi mahkemede savunuyor olsaydınız bu ifadeniz doğru kabul edilecekti."</p>

  <p class="calibre5">"Ama mahkemede değilim, değil mi?" diye sordu Gatty.</p>

  <p class="calibre5">"Benimle hiç ilgisi yok."</p>

  <p class="calibre5">"Sanırım yok," diye yanıt verdi Valentine. Bir parmağıy la hafifçe Finn'in dizinde tempo tutuyordu. Valentine ayağa kalkınca Finn de kalktı. Yaşlı adam ise kıpırdamamıştı bile.</p>

  <p class="calibre5">Gatty bir yerlerdeki gizli bir zile basar basmaz ak saçlı bodyguard odaya girdi.</p>

  <p class="calibre5">"Bert bu iki misafire kapıyı gösterir misin?" Yaşlı adam onlara soğuk bir bakışla selam verdikten sonra bodyguardın Finn ve Valentine'i kapıya kadar götürmesini izledi.</p>

  <p class="calibre5">"Tüm bunlar da neydi?" diye sordu Finn. Bir yandan da bir blok ileriye park ettikleri kiralık otomobillerine yürüyorlardı. "Ona Renoir dışında hiçbir şey sormadın. Ve bu arada o tablonun bizim konumuzla bir ilişkisi olduğunu nasıl anladın?"</p>

  <p class="calibre5">"Anlamadım ki!" dedi Valentine. "Sadece Renoir'i daha önce başka bir yerde gördüğümü düşünüyordum."</p>

  <p class="calibre5">"Nerede?"</p>

  <p class="calibre5">"Juan Gris'in okula döndüğü yerde Uluslararası Güzel Sanatlar Kayıt Bülteninde gördüm. Renoir. Pissaro ile birlikte 1938 yılında Amsterdam'dan İsviçre'ye gönderilirken aniden ortadan kaybolmuş. Ve asla İsviçre'ye ulaşmamış. Bir günde iki çalıntı sanat eseri." Biraz duraksadı. "Ve bu konu için iki sayısı oldukça fazla," dedi.</p>

  <p class="calibre5">Özel kütüphanenin en üst katı da diğer katlar kadar sade bir görünüme sahipti. Gatty'den döndükten sonra Valentine'le birlikte büyük bir sessizlik içinde asansöre binerek buraya ulaşmışlardı. Finn kendini Fellini filmlerinden çıkmış gibi hissetmesine neden olan bin beş yüz metrekarelik karelik alanın ortasında durmuş, sağma soluna bakıyordu.</p>

  <p class="calibre5">Yan taraftaki büyük kapılı bir odadan buradakine benzer başka bölümlere geçiliyordu. Tuğla duvarların yarısından sonrası kırmızı çiniyle kaplıydı. Odanın ortasında Gürcistan mermerinden imal edilmiş kocaman bir masa göze çarpıyordu. Buradan geniş koridora doğru başınızı uzattığınızda yerdeki Çin işi halıların siyah fayans döşeli koridorda John Kulik imzalı neon ışıkları altında parıldadığını görebiliyordunuz. Üçüncü odanın kesinlikle oturma odası olduğu söylenebilirdi. Burada daha fazla miktarda Çin halısı ve sürrealist ressam Sidney Goldman'ın nü çalışmalarıyla, rahibe tabloları iç içe bir şekilde duvarlarda asılıydı. Finn odadaki üç kanepeden birine oturarak etrafına baktı. Valentine bir köşeden kaybolmuş, üstünde iki koca dilim sandviç ve iki şişe bira taşıdığı tepsiyle geri dönmüştü.</p>

  <p class="calibre5">"Blatz mı?"</p>

  <p class="calibre5">"Wisconsin'den," diye gülümsedi Valentine. "Madison'da okudum. Bu nedenle bu biraya alışığım."</p>

  <p class="calibre5">"Babam da Wisconsin Üniversitesi'nde ders vermişti," dedi Finn, birasını yudumlarken. Sandviçinden bir ısırık alıp çiğnerken bir yandan da gözlerini Valentine'e dikmiş bakıyordu.</p>

  <p class="calibre5">"Evet, doğru," diye onayladı Valentine. O da şişesini dikip birasını içiyor, tepsideki sandviçiyleyse de hiç ilgilenmiyordu. Onunla orada tanıştık."</p>

  <p class="calibre5">"Nasıl?"</p>

  <p class="calibre5">"O benim antropoloji profesörümdü."</p>

  <p class="calibre5">"Hangi tarihte?"</p>

  <p class="calibre5">"Altmışların sonu, yetmişlerin başı."</p>

  <p class="calibre5">"O zamanlar genç olmalıydı."</p>

  <p class="calibre5">"Öyleydi. Bense ondan bile gençtim," gülümsedi.</p>

  <p class="calibre5">Finn sandviçinden bir ısırık daha aldı ve bir yudum daha oira içti. Etrafındaki eşyalara, sanat eserlerine yeniden baktı. New York'ta bulundukları şu apartmanda oturdukları eşyaların değerini ve Valentine'i düşünüyordu.</p>

  <p class="calibre5">Tüm bunlar çok yorucuydu. Aşırı yorgunluktan başı dönmeye başlamıştı.</p>

  <p class="calibre5">"Tüm bunları eski kitapları satarak elde etmediniz değil mi Bay Valentine?"</p>

  <p class="calibre5">"Adım Michael ve bu birazcık saldırganca bir soru gibi geldi bana Bayan Ryan."</p>

  <p class="calibre5">"Psikolog tarzı konuşmaları hiç sevmem. Kitap satmak ve araştırma yapmaktan çok farklı şeyler yapıyorsun değil mi?"</p>

  <p class="calibre5">"Evet."</p>

  <p class="calibre5">"Sen bir tür hortlaksın değil mi?</p>

  <p class="calibre5">"Hortlak mı?"</p>

  <p class="calibre5">"Yani casus."</p>

  <p class="calibre5">"Hayır, pek sayılmaz."</p>

  <p class="calibre5">"Peki ya babam. O gerçekte neydi?"</p>

  <p class="calibre5">"Antropoloji profesörü."</p>

  <p class="calibre5">"Öldüğünde cenazesini Columbus'a, cenaze töreni için gönderdiler."</p>

  <p class="calibre5">"Evet?"</p>

  <p class="calibre5">"Ancak tabutun kapağı açılmadı. O zaman bunu fazla düşünmemiştim. Sadece onu bir daha göremeyeceğimi düşünmekten çılgına dönmüştüm."</p>

  <p class="calibre5">Valentine hiçbir şey söylemedi.</p>

  <p class="calibre5">"Ama uzun zaman sonra onun gittiği yerlerin hepsinin politik açıdan sorunlu, tehlikeli bölgeler olduğunu fark ettim. Sonra ani bir kalp krizinden öldüğü söylenen birinin tabut kapağının neden hiç açılmadığını merak etmeye başladım."</p>

  <p class="calibre5">Valentine omuzlarını silkerek "Ormanda öldü. Belki de cesedinin bulunması uzun zaman almıştır."</p>

  <p class="calibre5">"Belki de tırnakları sökülmüştür, işkence görmüş bir haldedir. Hatta belki de tabuttaki benim babam bile değildi."</p>

  <p class="calibre5">"Babanın bir ajan olduğunu düşündüğünü mü söylüyorsun?"</p>

  <p class="calibre5">"Ben Columbus, Ohio'luyum. Öğretmenlerimin sürekli söylediği gibi doğrusal mantık yürütme yetim gelişmiştir. Eğer elindeki bilgileri domino taşları gibi üst üste dizersen ulaşacağın nokta burasıdır. Üstelik annemin senin telefon numaranı vermesi, senin sıradan bir sahaf olmaman ve bir zamanlar babamın öğrencisi olman... Belki de öğrenciden de öte. Analizlerim yanlış mı? Erkek arkadaşım öldürüldü, saldırıya uğradım, eski patronum boğazında bir hançerle ölü bulundu ve sen tüm bunları normal karşılıyorsun... Michael."</p>

  <p class="calibre5">"Tıpkı ona benziyorsun."</p>

  <p class="calibre5">"Kime?"</p>

  <p class="calibre5">"Babana. O da şimdi senin yaptığın gibi konuşurken parmaklarıyla elindeki bulguları sayardı." Gülümsedi.</p>

  <p class="calibre5">Finn başını eğip baktığında aynı şeyi yaptığını fark etti.</p>

  <p class="calibre5">Kızararak babasının akşam yemeğinde bir şeyleri açıklarken hep bu biçimde konuştuğunu hatırladı. Parmaklar bittiğinde konuşması da biterdi.</p>

  <p class="calibre5">Finn gözlerini kapattı. İyice yorgunluk bastırmıştı. Gidip kendini yatağa atmak ve bir sonraki aya kadar uyumak istiyordu. En son ne zaman uyumuştu? Yirmi dört saat önce mi? Yirmi altı mı? Öyle bir şey olmalıydı. Her şey ne kadar hızlıydı. Sanki bir saniye önce araba kullanıyordun. Bir saniye sonraysa telefon direkleri altında parçalanmış yatıyordun. Gerçek yaşam bu şekilde gitmezdi. En azından bu kadar hızlı değişiklikler olacağı beklenmezdi.</p>

  <p class="calibre5">Tüm yaşamı boyunca doğru şeyler yapmaya çalışmış, iyi notlar almış, dişlerini hem yukarıdan aşağı, hem sağdan sola fırçalamayı hiç ihmal etmemiş, arkadaşlarıyla iyi geçinmiş, çitlerin görünmeyen taraflarını da boyamıştı. O zaman tüm bunların olmaması gerekiyordu.</p>

  <p class="calibre5">Gözlerini açtı.</p>

  <p class="calibre5">"Bu saçmalıklarla uğraşmak istemiyorum artık Micael.</p>

  <p class="calibre5">Holmes'çülük oynamaya niyetim yok. Bu benim yaşa mım. Belki de benim ölümüm. Cinayetten bahsediyoruz.</p>

  <p class="calibre5">Gerçekleri öğrenmek istiyorum. Ve de Allah'ın cezası! Senin kim olduğunu öğrenmek istiyorum."</p>

  <p class="calibre5">"Hoşlanmayabilirsin."</p>

  <p class="calibre5">"Sen gene de dene."</p>

  <p class="calibre5">"Dedeni, babanın babasını, tanıyor musun?"</p>

  <p class="calibre5">"Bunun konuyla ne ilgisi var?"</p>

  <p class="calibre5">"Çok ilgisi var."</p>

  <p class="calibre5">"Sanırım bir tür işadamıydı. Babam asla ondan bahsetmezdi. İrlandalıydı, elbette." İçini çekerek "Tüm bunlar mazide kalmış şeyler," dedi.</p>

  <p class="calibre5">"Mazi bize kim olduğumuzu açıklar. Eski bir söz var bilirsin. Geçmişi unutanlar "</p>

  <p class="calibre5">"Onu tekrar yaşamaya mahkûmdurlar."</p>

  <p class="calibre5">"Bu sözü birçok kişi tekrarlar ama bunu ilk kimin söylediğini biliyor musun?"</p>

  <p class="calibre5">"Hayır."</p>

  <p class="calibre5">"George Santayana adlı bir İspanyol filozof. On dokuzuncu yüzyılın ortalarında doğmuş ve 1952'de ölmüş. Deden onunla bir zamanlar tanışmış."</p>

  <p class="calibre5">"Sen eve her zaman en uzun yoldan mı gelirsin?"</p>

  <p class="calibre5">"Deden İrlanda'da doğmuş ama asıl soyadı Ryan değil, Flynn'mış. Padraic Flynn. Bu soyadı Galce O'Flionn kelime sinden geliyor. Anlamı da kızıl saçlı."</p>

  <p class="calibre5">"Tanrı aşkına," diye söylendi Finn. "Benim asıl adımın Finn Flynn olduğunu mu söylüyorsun?"</p>

  <p class="calibre5">"Cork'u aceleyle terk etmek zorunda kaldığında gidip adını da resmi yollardan değiştirmiş. 1916 Paskalya İsyanı na katıldığı için şehri terk etmek zorundaymış. Kanada'ya gelmiş, o zamanlar işadamı değilmiş, yasadışı içki satışı yapıyormuş. Detroit Nehri'nden Windsor'a tekneler dolusu kaçak içki taşıyarak sonunda köşeyi dönmüş."</p>

  <p class="calibre5">"Tüm bunlar oldukça ilginç ama nereye bağlayacaksın?"</p>

  <p class="calibre5">"Nehrin Amerika yakasındayken bir gün benim büyükbabamla tanışmış. Yani Michelangelo Valentini ile. O da adını değiştirmişti. Kendine Mickey Valentine denmesini istiyordu ama herkes ona Kupa Mickey diye sesleniyordu.</p>

  <p class="calibre5">O da kısa süre içinde senin büyükbaban gibi zengin oldu.</p>

  <p class="calibre5">Patrick Ryan içki yasağının kalkmasından sonra emekliye ayrılıp Ohio'ya taşındı. Kupa Mickey ise on yedilerdeki New York çete savaşlarına katıldı. O tarihten sonra şehri Gotti ve adamları ele geçirdiler."</p>

  <p class="calibre5">"Tamam. Bu durumda tüm bunlar doğruysa ki bundan biraz kuşkuluyum, ikimizin de arkasında suçlu insanlar var.</p>

  <p class="calibre5">Ama hâlâ nereye varacağını anlamadım?"</p>

  <p class="calibre5">"Varacağım nokta şu hem benim hem de senin büyük baban çocuklarının suç ortamında büyümesini istemediler. Onlar bunu sadece hayatta kalabilmek için yapmışlardı. Çocukları için ise özgürlük ancak eğitim sayesinde sağlanabilecekti. Çocuklarını, sen babandan bildiğin gibi, Yate'e gönderdiler. Savaş yıllarında babam savcı generaldi. Senin baban ise OSS için çalıştı."</p>

  <p class="calibre5">"Bunu bilmiyordum," dedi Finn. "Ama hâlâ bu anlattıklarının Crawley ve erkek arkadaşım Peter cinayetleriyle ne ilgisi olabileceği konusunda en ufak bir fikrim yok."</p>

  <p class="calibre5">"İçgüdüsel de olsa tüm bu anlattıklarımın olanlarla çok yakından ilgili olduğunu düşünmeye başlıyorum."</p>

  <p class="calibre5">"Savaştan sonra babam CIA için çalışmaya başladı. Senin peder de antropoloji dersleri veriyordu. Bu iş nedeniyle o günlerde yani ellilerde ve altmışlarda çokça seyahat etmek gerekiyordu. Özellikle de Güneydoğu Asya'ya ve Orta Amerika'ya. Gittiği yerlere çabuk uyum sağlardı. Çerçeveli gözlükler takan, kel, kızıl sakallı, yüzünde o koca gülümsemesi eksik olmayan, dirsekleri yamalı tüvit ceketler giyen bir adamdı ve bu yüzden de kimse ona dikkat etmiyordu. Pipo bile içiyordu. Hmong'dan Vietnam'daki Montagnards'tan ve Kamboçya'dan mektuplar yazıyordu. O sıralarda insanlar bu saydığım yerleri haritada bile zor gösterirlerdi. Ayrıca büyük bir başarı göstererek Küba devrimini önceden tahmin etmiş, Fidel Castro'nun iktidara gelmesinden yıllar önce onun potansiyel bir tehlike olduğunu söylemişti."</p>

  <p class="calibre5">"Yani sen onun casus olduğunu kabul ediyorsun."</p>

  <p class="calibre5">"Hayır. Resmi olarak böyle bir görevi yoktu. Ancak babam onu gönüllü olarak kabul ediyor, bu işi yapanlar arasında da en iyilerinden biri olduğunu söylüyordu. Ve senin baban görevini bana devretti. Baban insanı temel alarak bilgi toplayan bir uzmandı. Ben bu bilgileri tarih bilgimle ve diğer bilgilerimle bütünleştirerek genişlettim."</p>

  <p class="calibre5">"Suç gibi bilgilerle mi?"</p>

  <p class="calibre5">"Bağlantılarım vardı. O sıralarda büyükbabam henüz hayattaydı. Babamla yıllar önce ilişkisi kesilmişti. O da seninki gibi babasına yabancılaşmıştı. Ama ben daima&nbsp;&nbsp;&nbsp;&nbsp; köklerimi merak ettim. İster beğen ister beğenme ama Kupa Mickey benim akrabamdı."</p>

  <p class="calibre5">"Yaptıkları da cinayet ve sanat eserleri hırsızlığına eşitti."</p>

  <p class="calibre5">"Sanat eserleri hırsızlığı benim son yirmi yıldır en önemli geçim kaynağım olmuştur. Çalıntı eserleri bulmak, ele geçirmek, bu eserlerin hakiki olup olmadığını ispatlamak benim isimdir. Koleksiyoncular için, sigorta şirketleri için, müzeler için çalışırım. Yani bana ihtiyacı olan herkes için."</p>

  <p class="calibre5">"Bazen hırsızlardan da çalıyor musun?"</p>

  <p class="calibre5">"Bazen bu şekilde yapmak gerekiyor. Yoksa sanat eseri zarar görüyor."</p>

  <p class="calibre5">"Ars Gratia Artis" diye dalga geçti Finn. "Sanat için sanat. Ne büyük bir bedel." Yeniden başını salladı. "Babamdan sonra bir hayli yol almışız."</p>

  <p class="calibre5">"Çok fazla sayılmaz. Yani annen kadar en fazla."</p>

  <p class="calibre5">"Annem mi? O yaşlı, ufak tefek bir bayandır."</p>

  <p class="calibre5">"Seni şaşırtabilir. Baban kadar o da olayların içindeydi."</p>

  <p class="calibre5">"İçinde mi? Nasıl?"</p>

  <p class="calibre5">"Baban bir muz cumhuriyetindeki iğrenç bir diktatörün istikrarını bozacak eylemlere giriştiği için öldürülmedi. Öldürülmesinin nedeni aşağılık diktatörün yani Jose Montt'un kamyonlar dolusu köylüyü öldürdüğünü ve orta Guatemala'daki antik şehirleri yıktığını ortaya çıkarmasıdır. Cinayeti Montt'un bu iş için kurduğu Le Mano Blanco yani Beyaz El adlı örgütten Julio Roberto Alpirez gerçekleştirdi. Sanat eserlerini yağmalayarak yüz milyon dolarlık bir iş yapıyorlardı. Baban önlerine çıktı. Üstelik bununla da yetinmedi, daha da kötüsünü işlerine çomak soktu.</p>

  <p class="calibre5">"Alpirez'e ne oldu?" diye sordu Finn. Sesi oldukça gergin çıkmıştı. Yüzü de her zamankinden bile solgundu.</p>

  <p class="calibre5">"Öldü," dedi Valentine.</p>

  <p class="calibre5">"Nasıl?"</p>

  <p class="calibre5">"Ben öldürdüm," dedi Valentine dümdüz bir sesle.</p>

  <p class="calibre5">"Guatemala City'de yaşıyordu. Evi eski St. Agustin kilisesinin arkasında Avenida Quattro Sur'da dördüncü bölgedeydi." Valentine sehpanın üstündeki şişeden bir yudum aldı. Yeniden Finn'e baktı ancak Finn adamın gözlerinin şu anda kendisini görmediğine emindi. "Evine girdim.</p>

  <p class="calibre5">Kokain ve alkolle zehirlenmiş, henüz yirmi yaşında pelte haline gelmiş adam uyuyordu. Ellerini ve ayaklarını bağladım ardından yanık bir sigarayla onu uyandırdım. Birkaç dakika konuştuktan sonra ince bir gitar telini boğazına dolayarak başı kopuncaya kadar sıktım. Bu andan itibaren de tarihi eser hırsızlığı sona erdi."</p>

  <p class="calibre5">"Senin baban benim öğretmenimdi, yol göstericimdi ve her şeyden önemlisi dostumdu. Ve ben intikamın gücüne inanan insanlar arasından geliyorum." Valentine birasını bitirip ayağa kalktı. "Geç oldu. Ben yatıyorum. Sen de biraz uyumaya çalışmalısın. Odan koridorun sonunda," dedi kısa bir gülümsemeyle dönerek odadan çıktı.</p>

  <p class="calibre5">New York Başpiskoposu kardinalin 452 Madison Caddesindeki yüz yıllık şık ikametgahı yeraltındaki bir geçitle doğrudan St. Patrick Katedrali'ne bağlıydı. Konağın birinci katı genellikle müze olarak kullanılmaktaydı. Çeşitli antikalarla dolu birinci katta genelde kokteyller verilir, fotoğraflar çektirilir, üst sınıftan insanların katıldığı bağış amaçlı toplantılar yapılırdı. İkinci katta ise bürolar, başpiskoposun personeline ait odalar bulunmaktaydı. Bu personel, bir aşçı, üç hizmetçi, başpiskoposun sekreteri olarak çalışan iki rahip ve başpis koposun sözcüsü olarak görev yapan Monsenyör'den' ' oluşuyordu. Bu iki "sekreter" aslında oldukça iyi nişancılar olarak eğitilmişlerdi ve özel silahlar taşıyorlardı. Quantico'daki FBI akademisinde özel eğitim almışlardı ve kardinale gezilerinde mutlaka silahlı olarak eşlik ediyorlardı.</p>

  <p class="calibre5">Başpiskoposun kişisel ikametgahı olarak kullanılan üçüncü katta ise yatak odası, banyo, küçük bir mutfak, oturma odası ve bir de çalışma odası yer alıyordu. Oturma odası bir kanepe, birkaç sandalye ve küçük ama içerdiği stok açısından zengin sayılabilecek bir bar ve büyük ekran bir televizyon setinden oluşacak şekilde, sade bir biçimde döşenmişti. Katedral tarzı yüksek tavanlı çalışma odasının geniş, renkli pencereleri vardı. Odada Başpiskopos tarafından masa olarak kullanılan cam bir sehpa bulunuyordu.</p>

  <p class="calibre5">Dairedeki yatak odası çalışma odasıyla oturma odası arasında bulunuyordu. Oda en fazla üç metreye üç buçuk metre ebadında olmasına rağmen, içindeki yatak en büyük boydu. Kahverengi ve beyaz yatak çarşafları ve örtüleri birbirlerine son derece uyumluydu. Perdelerle örtülü pencere camı kurşun geçirmez malzemeden imal edilmiş, pervazları bombalı bir saldırıya dayanabilecek tarzda güçlendirilmişti. Yatağın başucundaki duvarda İsa'yı bir eşeğin sırtında Kudüs'e girerken resmeden, aslında biraz zevksiz sayılabilecek bir tablo asılıydı. Bu tablonun tam karşısına denk gelen duvarda ise bir zamanlar Wroclaw Katedrali'nin mihrabında yer almış büyükçe bir haç aslıydı. Odanın köşesinde demir&nbsp; tahta karışımı bir dolaba başpiskoposun uzun kollu ve kolsuz cüppeleri, kırmızı ve siyah renkte çeşitli tören giysileri, üzeri altın yaldızlı armalı ve işlemelerle süslü pelerini yerleştirilmişti. Başpiskopos bu pelerini cuma akşamları yapılan ve hafta boyunca katıldığı tek ayinde giymeyi tercih ediyordu.</p>

  <p class="calibre5">Peder Ricardo Gentile, Romalı bir rahip, sanat eserlerini kurtarma ekibinden Rahip Ruffino ve iç güvenlikten Laurence G. MacLean kişiliklerinden hepsini zamana ve duruma göre taşıyan adam binada sessizce ilerleyip, üçüncü katta, başpiskoposun ikametine ayrılmış bölümde ilerliyordu.</p>

  <p class="calibre5">Ayaklarına geçirdiği ucuz, siyah spor ayakkabılar sayesinde ayak sesleri koridorda yankılanmadan dolaşabiliyordu. Katedralin kapanış saati olan on bire kadar kiliseye ait eşyaların konduğu depoda saklanmış, daha sonra kendisine verilen kriptodaki bilgileri ve binada rahatça ilerlemesini sağlayacak şifreleri kullanarak üçüncü kata ulaşmıştı.</p>

  <p class="calibre5">Kısa süre önce son derece şiddetli bir saldırıya maruz kalmış bir şehirdeki Kardinal David Bannerman'ın kişisel ikametine ayrılmış bu binaya bu kadar kolaylıkla girebilmesi güvenliğin ne kadar zayıf olduğunu gösteriyordu.</p>

  <p class="calibre5">Çünkü Amerikalılar hâlâ bu tür işlerde amatör sayılırlardı.</p>

  <p class="calibre5">Üstelik sadece Amerikalı oldukları için çok sayıda insan tarafından nefret edildikleri gerçeğini de bir türlü kabul etmeyecek kadar safça davranıyorlardı. Vatikan şeytana karşı Tanrı adına bin yıldan fazla bir süredir çeşitli suikastlar düzenliyordu. Dünyada bu tür işleri Vatikan'dan da önceden yapmaya başlamış ve devam ettiren ülkeler de vardı.</p>

  <p class="calibre5">Yani Amerikalılar henüz işin acemisiydi.</p>

  <p class="calibre5">Örneğin sadece İsviçre'de on ikinci yüzyıldan beri işlenen politik cinayetlerin sayısı Amerika Birleşik Devletlerinde gerçekleşen bu tür olaylardan kat kat fazlaydı. Amerika bu konuda bir tek komşusu Kanada'yı geride bırakabiliyordu. Ancak bu karla, buzla kaplı ülkede bile zaman zaman çeşitli terör eylemleri meydana geliyordu. Rahip Gentile Amerikalıların başarısızlığının sebebinin tarihten ders almamak olduğunu biliyordu. Amerikalılar işte bu konuda gerçekten çok başarılıydılar. Onlar hâlâ dünyanın merkezi olduklarına, diğer tüm milletlerin de kendi etraflarında döndüğüne inanmayı tercih ediyorlardı. Belki zengin, dini konularda fanatikleşmiş, çılgın insanların, Usama Bin Ladin gibilerin başlarına yağdırdıkları taş ve sopalar bir gün Amerikalılara bunun tersini öğretmeyi başaracaktı.</p>

  <p class="calibre5">Yatak odasının kapısına ulaştığında elindeki küçük ve çirkin Baretta Cuugar'ın susturucusunu takmak için bir süre durdu. Sonra içeri girip etrafına bakındı. Bannerman hafifçe horlayarak uyuyordu. Seyrek saçları yastığın üzerinde iyice dağılmıştı. Geniş yatağın tam ortasında, ellerini bir ceset gibi göğsünün üstünde kavuşturarak yatıyordu. Yorganı çenesinin altına kadar çekmişti. Gentile yaklaştığında adamın ipek pijamasının kollarını görebiliyordu. Elindeki silahın susturucusunun ucunu yavaşça piskoposun asil İrlanda burnunun ucuna değdirdi.</p>

  <p class="calibre5">"Uyan," dedi fısıldayarak.</p>

  <p class="calibre5">Bannerman'ın horlaması kesildi, adam bir şeyler mırıldandı. Bu kez rahip Gentile adamın burnunu biraz daha sertçe dürttü. Sonunda kardinalin gözleri büyük bir şaşkınlık içinde açıldı. Ani ışık yüzünden ancak gözlerini kısarak bakabiliyordu.</p>

  <p class="calibre5">"Neler oluyor?"</p>

  <p class="calibre5">"Uyan," dedi Gentile yeniden. "Konuşmalıyız. Sesini yükseltme. İnan bana görüşmemizin kesilmesi senin de hiç hoşuna gitmez."</p>

  <p class="calibre5">Bannerman gözlerini silahın susturucusuna dikmiş anlamsızca bakıyordu. Namlu burnunun yalnızca birkaç santim ötesindeydi. Tek bir atış beyninin İsa ve eşeği tablosunun üstüne yayılmasına yeterdi.</p>

  <p class="calibre5">"Kimsin sen?" diye sordu Bannerman. Yaşlı, yetmişlerinin ortalarında, bir adam olmasına rağmen sesi hâlâ net ve güçlüydü.</p>

  <p class="calibre5">" Vincit qui si vincif diye yanıtladı silahlı rahip. İnsan kendisine hükmedeni yener.</p>

  <p class="calibre5">Bannerman'ın gözleri bu alıntıyı duyduğunda endişeyle büyüdü. Onun konumundaki herkesin bildiği ve çok korktuğu bir şeydi bu üstelik. Bu birkaç sözcük ve yanıtları aslında inanılmayacak boyutlardaki bir skandalin tohumlarıydılar. Bannerman bu adamın aslında kim olduğunu, kimlerden hangi yetkileri almış olduğunu biliyordu. Ayrıca eğer birkaç saniye içinde az önceki sözcüklerin doğru yanıtını söylemezse öleceğini de biliyordu. Oysa bunlar asla söylemeyi ummadığı sözcüklerdi.</p>

  <p class="calibre5">" Verbum pat sapienf diye fısıldadı. Akıllı biri için tek sözcük yeterlidir.</p>

  <p class="calibre5">"Siz akıllı birimisiniz Kardinal?" diye sordu rahip Gentile.</p>

  <p class="calibre5">"Neden burada olduğunu biliyorum. Herkesin yapabileceği gibi ben de ASV'den gönderilen epostaları okuyabiliyorum."</p>

  <p class="calibre5">"Benim burada bulunuş sebebim, Kardinal, Archivo Secreto Vaticano konusuyla ilgili."</p>

  <p class="calibre5">"Burada bulunuş sebebin Alexander Crawley cinayeti.</p>

  <p class="calibre5">Ölümünü araştırmak istiyorsun." Kardinal pencere camından içeri süzülen yetersiz ışıkta, gözlerini Gentile'den ayırmadan, hafifçe kalkıp, sırtını yastığına yasladı.</p>

  <p class="calibre5">"Kısmen, Kardinal. Asıl görevim o konudan çok daha karmaşık. Crawley bir buzdağının görünen parçasından ibaret yalnızca. Sizin de bildiğiniz gibi, daha fazla ölen olacak.</p>

  <p class="calibre5">Her bir cinayet ise Kilise için, Kilisenin konumu için daha büyük bir tehlike olacaktır. Buna izin verilemez."</p>

  <p class="calibre5">"Bu konuda ben ne yapabilirim ki?" diye sordu Bannerman. "Olanlarla benim bir ilgim yok. Her şey elli yıldan fazla bir zaman önce olmuş. Tüm bunların sorumlusu Spellman ve onun o lanet korocu çocuklarıdır. O Pacelli'nin dostuydu, benim değil."</p>

  <p class="calibre5">"Korkarım siz Başpiskopos Spellman'ın mirasını devralan kişisiniz. Size, şu dolabın içinde duran, gururla giydiğiniz cüppe ondan kalmıştır. Onlar en az New Yorklular kadar sizin cemaatinizdendirler."</p>

  <p class="calibre5">Bannerman silahın üzerine çevrili olduğunu unutmadan ayağa kalktı. Silahın namlusu alnının tam ortasındaki hedeften hiç uzaklaşmıyordu. Yatağına oturmuş adamı dikkatlice inceledi. O kutsal cüppeyi giydiği için insanı iğrendiren aşağılık adam, elli yaşlarının başlarında, oldukça formda, sıradan yüzlü biriydi. Bu adamın gerçekten rahip olup olmadığını merak etti. Belki de adam ASVnin seçtiği basit bir görevliden ibarettir. Ama tüm bunların bir önemi yoktu. Önemli olan silahlı adamın şu anda burada, yatak odasında olmasıydı.</p>

  <p class="calibre5">"Ne istiyorsun?"</p>

  <p class="calibre5">"Çocuk hakkında verebileceğiniz tüm bilgiyi istiyorum."</p>

  <p class="calibre5">"Çok fazla bir bilgi yok. Çocuk ülkeye girdiğinde onun la ilgili olan tüm belgeler yok edilmiş. Zaten bu o ülkeye varmadan alınan bir karardı"</p>

  <p class="calibre5">"Bu karar suçlularla birlikte, baskı altında verilmişti. Senin de bildiğin gibi bu tür anlaşmaların pek bir hükmü yoktur. Ancak anladığım kadarıyla onu yıllar boyu izleyebilmenizi sağlayabilmek için bu belgeler gizli olarak korundu."</p>

  <p class="calibre5">"Tüm bunlar çok tehlikeli."</p>

  <p class="calibre5">"Elbette öyle. Eğer bu siz Amerikalıların dediği gibi parkta yürüyüş yapmak kadar basit bir şey olsaydı ben burada olmazdım."</p>

  <p class="calibre5">"Çocuğun varlığı anlaşılırsa bu olayın etkisi devasa boyutlarda olacaktır. Kilise uzun yıllardır bu konuyla başarıyla mücadele etti. Bu mücadele oldukça da çetindi."</p>

  <p class="calibre5">"Elbette. Eğer şu sızlanıp duran kurbanlar ağızlarını sıkı tutsalardı bunların hiçbiri olmayacaktı, değil mi?" Silahlı rahip başını sallayarak, "Evangelist kilisesine ait herhangi bir televizyon kanalının vaizi size bu durumda Ecclesiastes'in Hinci babının birinci bölümünü söyleyecektir: 'Ekmeğini sulara bırak. Sana on kat fazla olarak geri dönecektir.' Fakat bu vaizlerin çoğu sana bunu söylerken bir şeyi unutabilirler. Bu durum her iki olasılıkta da, yani iyi şeyler için de kötü şeyler içinde kesinlikle aynıdır. Tüm olanlar aslında bundan ibaret. Bunun dışında bana Grange Vakfı hakkında da verebileceğiniz tüm bilgiye ihtiyacım var."</p>

  <p class="calibre5">"Bu konuların birbiriyle hiç alakası yok."</p>

  <p class="calibre5">"Crawley cinayeti diğer konunun da gündeme gelmesini sağladı." İşverenleri tarafından kendisine bu konuda söylenen tek şey bu kuruluşla ilgili en ince detaylara kadar bilgi toplamasıydı. Crawley'in talihsiz ölümüyle bu vakıf da işin içine bir şekilde girmişti."</p>

  <p class="calibre5">"Sonu iyi olmayacak bir iş için vakit harcıyorsun. Bunların bir anlamı yok. Bir tek yanlış adımda medyaya maskara olurum."</p>

  <p class="calibre5">"O zaman bir dahaki ayinde yapman gereken şey yanlış bir adım atmamak için dua etmek olacak. Şimdi, çocukla ilgili bilgileri nerede bulabilirim?"</p>

  <p class="calibre5">Kardinal silaha baktı ve ardından silahı tutan adamı inceledi. Yalan söylemek diye bir seçenek yoktu. "Bu konuyla ilgili kayıtlar Greenvvich kasabasındaki Sant'Egidio Cemaatine ait St. Joseph Kilisesinde bulunuyor."</p>

  <p class="calibre5">Gentile başını salladı. Sant'Egidio'nun yersiz yurtsuz çocuklarla, yetim ve öksüzlerle ilgilendiğini biliyordu. "Çocuktan hangi adla bahsediliyor?"</p>

  <p class="calibre5">"Frederico Botte."</p>

  <p class="calibre5">"Evraka nasıl ulaşacağım?"</p>

  <p class="calibre5">"Eğer onlara ben sorarsam bundan şüphelenebilirler.</p>

  <p class="calibre5">Belgelerin çok eski olduklarını söylememe gerek yok. Bilgisayarda da tutulmuyorlar."</p>

  <p class="calibre5">"Neyse ben hallederim. Grange Vakfı?"</p>

  <p class="calibre5">"O konuda bilgi verebilmem için zamana ihtiyacım var."</p>

  <p class="calibre5">"Herhangi bir aracı veya sekreter istemiyorum. Sadece seninle görüşeceğim."</p>

  <p class="calibre5">"Pekâlâ. Seninle nasıl iletişim kuracağım?"</p>

  <p class="calibre5">"Bunu ben sağlayacağım." Siyah cüppesinin cebine elini uzatarak küçük bir uydu bağlantılı çağrı cihazı çıkarıp, kardinalin komodininin üstüne koydu. "Bunu her zaman yanında taşı. Küçük ekranda gördüğün numaradan bana ulaşabilirsin. Numara her seferinde değişecektir. Görüşmelerini de bu telefondan yapacaksın." Çağrı cihazının yanına oldukça küçük bir cep telefonu bıraktı.</p>

  <p class="calibre5">"Son bir şey daha," dedi Gentile, ayağa kalkarken.</p>

  <p class="calibre5">"Evet."</p>

  <p class="calibre5">"Beni izlettirme. Telefon aracılığıyla yerimi bulmaya çalışma. Ne olursa olsun polise başvurma. Bilmeni istediğim tek şey senin düşmanın olmadığımdır. Ama şunu da unutma, her şeyin düzelmesi için seni feda etmekten de kaçınmam. Lütfen bir hata yapmayın, Kardinal. Lütfen."</p>

  <p class="calibre5">Bu sözlerle Gentile New York Başpiskoposunu yatağında titrer bir halde bırakıp, geldiği gibi odayı hızla terk etti. YeniGotik tarzda inşa edilmiş binanın dışında ay yükselmeye başlamıştı.</p>

  <p class="calibre5">Odasına girdiğinde onu ellerini başının altına sokup, tavana bakar bir vaziyette buldu. Belki de uzak geçmişinde olanları yeniden gözden geçiriyordu. Yatağın yanına geldiğinde döndü, ay ışığında gömleğini çözüşünü izlemeye başladı.</p>

  <p class="calibre5">"Buna mecbur değilsin, biliyorsun?"</p>

  <p class="calibre5">"Biliyorum." Gömleğini çıkardı, ardından ellerini arkasına uzatıp sutyenini açıp yere attı. Sonra kotunun düğmelerini birer birer açmaya başladı. Onun tarafından izlendiğini biliyor, kendisi hakkında ne düşündüğünü anlamaya çalışmamayı deniyordu. Aslında şu an dışında başka hiçbir şey düşünmemeyi istiyor, bunun için çabalıyordu. Adam başka bir şey söylemedi.</p>

  <p class="calibre5">Kotuyla birlikte beyaz iç çamaşırını da çıkardığında adamın karşısında çırılçıplak kalmıştı. Sırtından vuran ışık saçlarından başlayarak tüm vücudu etrafında bir ışık halesi oluşmasını sağlıyordu. Işık kalçalarının kıvrımlarından süzülerek tüm bacaklarını aydınlatıyordu. Bir süre kendisini izlemesine izin verdi. Onu her şeyiyle görmesini istiyordu.</p>

  <p class="calibre5">Sonunda ay ışığının aydınlığı altında çarşafların altından yatağa girdi. Bu sırada aklına adamın Albayın evindeki dokunuşları geldi. O demir eldiven içindeki bir yumruk kadar sert ama bir aşığın dokunuşları kadar etkileyici teması hissettiği anda bunun olacağını anlamıştı.</p>

  <p class="calibre5">İkinci kez çok kısa süre içinde, sadece bir gün doğumundan diğerine kadar geçen süre içerisinde, bir insanın yaşamının bu kadar büyük değişikliğe uğramasının kaderin ne büyük bir oyunu olduğunu düşündü. Aklına bir an için önce Peter ve o korkunç çığlığı ardından da Columbus Doderidge Caddesindeki evde annesinin tuvalet masasını ve o masanın üzerindeki gümüş çerçeveli düğün fotoğrafını hatırladı.</p>

  <p class="calibre5">Annesiyle babası biraz sıkılmış bir ifadeyle poz vermişlerdi. Babası tüvit takım elbisesini giymiş, bağa çerçeveli gözlükleriyle annesine tepeden bakıyordu. Babasından çok daha genç olan annesinin üzerinde kusursuz beyaz gelinliği vardı, elinde de beyaz düğün çiçeğini taşıyor, gözleri de mutluluktan parlıyordu. Whetstone Park'ının gül bahçeleri ve uzun ağaçlarının oluşturduğu bir fonun önündeydiler. İşte bunlar o eski siyah&nbsp; beyaz fotoğrafta görebildikleriydi. Valentine'in sıcak, kuru teniyle ilk temas ettiği anda kendini çok genç hissetti. Sonra adam elini onun düzgün ve sert beline uzattığında hissettikleri mükemmelden de öteydi. Sonra ona doğru döndüğünde adam sanki en başından beri oraya aitmişçesine son derece büyük bir kolaylıkla içine girdi.</p>

  <p class="calibre5">Adam hareket etmeye başladığında şu anda ne yaptığı hakkında da, çektiği acılar hakkında da, babası hakkında da hiçbir şey düşünemez hale gelmişti. Şu an dışında hiçbir şeyin önemi yoktu ve bu durum ikisini de mutlu ediyordu.</p>

  <p class="calibre5">ALIU'ya bağlı tarihi binalar, sanat eserleri ve arşivleri bölümünün OSS'nin sanat eserlerinin yeniden sahiplerine iadesi komitesi sorumlusu Teğmen James Cornwall Batı Almanya'da çavuşuyla birlikte bir kayanın üzerine oturmuş önlerindeki ağaçların arasında kalmış gizli çiftliğe bakarak düşünüyordu. Teğmenin çok başarılı biri olduğu söylenemezdi.</p>

  <p class="calibre5">Emrindeki takımın yiyeceği tükenmek üzereydi. Üstelik geri çekilen Alman birliklerinin de tam yolu üstündeydiler. Çavuşa göre eğer bir Alman tankı tarafından görünürlerse, ördek gibi avlanmaları işten bile değildi. Bir sigara yaktı, metal çerçeveli gözlüğünü alnına doğru kaldırdı ve kendi kendine sormaya başladı. Nasıl olur da Paris Sorbonne'da iki yıl eğitim görmüş, Yale Üniversitesi'nclen iftiharla mezun olmuş bir adam leş gibi ter ve sigara kokan, omzunda tüfeğiyle gezen biriyle Bavyera'da aynı kayanın üzerinde buluşabilirdi. Oysa o ParkerHale müzesinin tablo ve eskizler galerisi müdür yardımcısıydı. Şu anda Brevoort otelinde oturmuş, etrafındaki Rorimer'i ve Met'ten Henry Taylor'ı izleyerek kahvaltı ediyor olması gerekirdi. Bavyera'da ölüm tehlikesi altında değil.</p>

  <p class="calibre5">"Bu durumda ne düşünüyorsun, Çavuş?"</p>

  <p class="calibre5">"Düşünmek için para almıyorum efendim."</p>

  <p class="calibre5">"Budalalaşma!"</p>

  <p class="calibre5">"Peki efendim." Çavuş eğilip sabahki çamur yüzünden rengi tamamen değişmiş çizmelerine sürterek yaktığı kibritle ağzındaki sigarasını ateşledi. Sonra başını kaldırarak önlerindeki çiftliğe doğru baktı." Eğer nişancıyı saymazsak karşımızda savaşacak bir düşman göremedim. Bu başka bir şey efendim."</p>

  <p class="calibre5">"Ne gibi?"</p>

  <p class="calibre5">"Bir tür gizli görevdeler sanırım. Altı kamyon var. Opel marka, Mercedes değil. Bu da onların mazot değil benzin yaktıklarını bu nedenle de hızlı ilerleyebildiklerini gösteriyor. Bu model altı kamyonun askeri birliklere eşlik ediyor olması görülmüş bir şey değildir. Üstelik askeri birlikler için dün gece yaptıkları gibi aydınlatmayı sağlamak amacıyla benzin israf etmezler. Belki kodaman Alman komutanları uyuşturucuyla ilgili bir iş çeviriyorlardır. Ama bu durumda da onların otomobilleriyle gelmeleri gerekirdi. Dün gece general giysili birini gördüm ama general olamayacak kadar gençti. Otuz beşinden fazla göstermediği için adamın kesinlikle gerçek general olmadığını düşünüyorum.</p>

  <p class="calibre5">"Senin tahminin ne?</p>

  <p class="calibre5">"Söylediğim gibi, bir tür gizli görev. Önemli şeylerin el değiştirmesi işi sanırım. Bir şey taşıyorlar. Para olabilir, değerli kâğıtlar olabilir. Ya da değerli başka bir şey."</p>

  <p class="calibre5">Sonra susup boğazını temizledi. "Ve sınıra da çok yakınız."</p>

  <p class="calibre5">"Bir kadından bahsettin"</p>

  <p class="calibre5">"Evet, efendim."</p>

  <p class="calibre5">"Belki de hayal gördün. Ne dersin?" diye sordu Cornwall yüzünde belli belirsiz bir gülümsemeyle.</p>

  <p class="calibre5">"Hayır, efendim. Kadın yeterince gerçekti."</p>

  <p class="calibre5">"Geceleyin kadının çiftliğin sahibinin karısı veya akrabası olabileceğini söyledin. Bu hipotezine ne oldu?"</p>

  <p class="calibre5">"O söylediğiniz hipolu kelimeyi anlamadım. Öyle şeyler bilmem. Ama kadının gerçek olduğunu biliyorum. Fakat çiftçinin karısı veya kızı olsaydı gecenin bir yarısı çıkıp ortalıkta o şekilde rahatça gezemezdi diye de düşünüyorum."</p>

  <p class="calibre5">"Sence bu önemli olabilir mi? Belki de bir stratejidir."</p>

  <p class="calibre5">"Strateji de o hipo ya da her neyse onun gibi benim anladığım bir şey değil. Ben sadece anlaşılması kolay olanları görürüm. Sizin daha iyi yorumlayacağınızı düşünmüştüm, efendim."</p>

  <p class="calibre5">"Pekâlâ" dedi Cornwall. "Artık yorumlayabiliyorum."</p>

  <p class="calibre5">"Bu durumda ne yapmak istiyorsunuz?" diye sordu çavuş. "Nişancı geldiğimizi gördü. Biz harekete geçmeden saldırıp bizi gafil avlamak isteyebilirler."</p>

  <p class="calibre5">"Sen ne yapardın?"</p>

  <p class="calibre5">Çavuş gülümsedi. Cornwall'ın tavsiyeden çok daha fazlasına ihtiyaç duyduğunun farkındaydı. Kaz kafası basmadığından kendisinden bir plan yapmasını istiyordu.</p>

  <p class="calibre5">"Bu kamyonları ele geçirmeyi isteyip istememenize göre değişir."</p>

  <p class="calibre5">"Ele geçirmeyi tercih ederim."</p>

  <p class="calibre5">"Bu durumda onlar herhangi bir şey yapmadan biz saldıralım. Elli kalibreyle ateş açarak onları kuşatalım, o sırada da Terhune'nin M9'yla kuledeki lanet nişancıyı haklayalım. Ve içeri girelim."</p>

  <p class="calibre5">"Gece mi? Gündüz mü?"</p>

  <p class="calibre5">Çavuş Cornwall'a aptallaşma dememek için kendini zor tuttu. "Gece."</p>

  <p class="calibre5">"Pekâlâ," dedi Teğmen. "Bunu düşüneceğim."</p>

  <p class="calibre5">Bunlan daha önce o lanet kafanda planlamalıydın diye düşündü Çavuş ama çenesini kapalı tutarak düşüncelerini çiftlik ve sahte generalde yoğunlaştırdı.</p>

  <p class="calibre5">Uzanıp işaret parmağını Büyük Kitabın sayfalarından birine yapıştırılmış soluk fotoğraf ve yanındaki çiftlik resmi üzerinde gezdirdi. Stabsfuhrer Gerhard Utikal'in Einsatzstab Rosenberg'teki ikametgahı. En son 1945 yılı ilkbaharında&nbsp;&nbsp;&nbsp;&nbsp; Bavyera Alplerindeki Fussen ve Schloss Neuschwanstein yakınlarında görüldü. Fotoğrafta otuzlu yaşlarının başında, üstünde yasadışı olduğu sonradan anlaşılan Wehrmacht Hauptman üniforması giymiş, arkasından gelen gün ışığı altında poz vermekteydi. Arkasındaki ağaçlar ve havuzdan anlaşıldığı kadarıyla fotoğraf ya Versailles'da ya da Paris'teki Tuileries Bahçelerinde çekilmişti. 1941 ile 1943 yılları arası olmalıydı. Yani orada görevde olduğu yıllarda.</p>

  <p class="calibre5">Çıplak, kır saçlı adam olanları hatırladıkça hafifçe gülümsedi. Gerhard Utikal ilk olmuştu. Kayıtlara göre Utikal bir anda buhar gibi ortadan kaybolmuştu. Ama onu Uruguay'da bulmayı başarmıştı. Utikal zamanını orada, Montevideo Playa Ramirez'deki apartman dairesi ile Arjantin'de Platte Nehri'nin karşı yakasında gidip gelerek geçiriyordu. O tarihte Eichmann ele geçirilmiş, Riga Kasabı, Herberts Cukurs, gazeteci Jack Anderson tarafından ele geçirilmeleri imkansız olarak nitelendirildikten kısa süre sonra İsrail intihar komandoları tarafından ortadan kaldırılmışlardı.</p>

  <p class="calibre5">Utikal ele geçirilmesi imkansızlar arasında değildi, sadece diğerlerine göre biraz daha akıllıydı. Letonyalının yaptığı gibi dolabında ütülenerek kaldırılmış bir Nazi üniforması saklamak yerine Graf Spee adlı savaş gemisine kayıtlı bir mürettebatın kimliğiyle yaşamını devam ettirmeyi seçmişti. Bu şekilde yirmi beş yıl geçirmeyi başarmıştı ama bu sonsuza kadar sürecek kadar başarılı bir kimlik değiştirme değildi.</p>

  <p class="calibre5">Çıplak adam parmağının ucunu fotoğrafta gezdirmeye devam etti. Bu ilk olmuştu. Daha sonrakiler onu izlemişlerdi. Utikal sol gözüne işaret parmağıyla bastırınca çığlığı koparmıştı. Sonra sağ gözüne 10 santimlik bir tığ sokulduğunda sandalyesinde büzülerek ölmüştü. Çıplak adam Büyük Kitabı kapattı.</p>

  <p class="calibre5">"Mirabile Dictu" diye fısıldadı yavaşça. Söylemesi ne kadar harikulade. "Kyrie eleison." Tanrı ruhlarımızı affetsin."</p>

  <p class="calibre5">Valentine'in özel kütüphanesinin en üst katındaki mutfağının ellili yıllara yapılan bir saygı duruşu olduğunu Finn bilmiyordu. Yerler mavi&nbsp; beyaz muşambayla kaplanmış, duvarlara krom kollu dışı yeşil içi beyaz dolaplar yerleştirilmişti. Pamuklu ve desenli kumaş perdelerin asılı olduğu iki küçük köy evi tarzı pencereden aşağı bakıldığında sırıklara geçirilmiş domates yetiştirilen bahçe görülüyordu.</p>

  <p class="calibre5">Mutfakta 100 santimlik fabrika sarısı, biri termal dört gözlü, kenarına alçak kenarlı demir bir tavanın monte edildiği bir ocak vardı. Buzdolabı ise 1956 model bir Kelvinator'dü. Sarı renkli dış yüzeyi formika ve krom kaplı kurşuna benzer tost makinesi ve aslında son model bir mikrodalga fırın olan, koca bir ekmeklik mutfakta göze çarpan diğer şeylerdi.</p>

  <p class="calibre5">Dört sarı sandalyenin yerleştirildiği küçük yemek masası mutfağın tam ortasına yerleştirilmişti. Köşede pencerenin yanına birkaç küçük tabure yerleştirilmişti. Finn iç çamaşırlarının üstüne Valentine'in dalgalı Sea Island gömleklerinden birini geçirmiş, taburelerden birine oturup büyük gümüş cezvede pişirilmiş kahvesini yudumluyordu. Üstündeki tuhaf görünümlü barbekü önlüğü dışında çırılçıplak olan&nbsp;&nbsp;&nbsp;&nbsp; Valentine "Şefin yemeğin lezzetinden emin olabilmesi için birazcık tuza ihtiyacı var," dedi ocaktaki yumurtayı pişirirken. Finn masanın üzerindeki yeşil etekli, bir tür havai dansı yapan ve ukulele çalan seramik erkek ve çocuk heykelciklerinden oluşan tuzluğu Valentine'e uzattı.</p>

  <div class="mbppagebreak" id="calibre_pb_3"></div>
</body>
</html>
