<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Paradokslar Üzerinde Raks</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos690902" class="calibre1"><span class="calibre2">
</span></p><p id="filepos690957" class="calibre27"><span class="calibre2"><span class="bold"><span class="calibre28">b) Schopenhauer contra Kant</span></span></span></p><p class="calibre39"><span class="calibre10"> </span></p><p class="calibre23"><span class="italic">Ahlâk vaazı yapmak kolaydır, ahlâk temellendirmek ise zor.</span></p><p class="calibre23"><span class="italic"><span class="bold">Schopenhauer</span></span></p><p class="calibre44"><span class="calibre10"> </span></p><p class="calibre44"><span class="calibre10"> </span></p><p class="calibre9"><span class="bold">SCHOPENHAUER,    </span><span class="italic">Kopenhag   İlimler   Akademisi'nin </span>talebi üzerine, <span class="italic">Ahlâkın Kaynağı </span>hakkında açılan bir yarışmaya katılmak üzere, 1840 yılında <span class="italic">Ahlâkın Temel Problemleri </span>adlı çalışmasını kaleme alır. Aslında İlimler Akademisinin bu talebi tam zamanında gelmiştir, zira filozof o yıllarda ahlâk problemleriyle cebelleşmekte ve kendi ahlâk felsefesinin temelleri üzerine düşünmektedir. Schopenhauer, ahlâk alanında Kant gibi bir otoriteyle güreşmenin zorlu bir iş olduğunun bilincindedir. Ancak yeni bir etik temel-lendirmek için evvela Kant'ı devirmenin zarureti ortadadır. Öyleyse önce Kant'ın etik'ini kritize etmek, yıkmak ve etkilerini ortadan kaldırmak gerekiyordu. Doğrusu Scho-penhauer da işe buradan başladı: "Başka bir yol tutmadan evvel, son altmış yılın etik'inin ortadan kaldırılması gerekmektedir."</p><p class="calibre9">Schopenhauer, böyle diyor, böyle iddia ediyordu, ama Kant bu neviden iddiaları düşünmüş olacak ki zamanında, "tezlerimin çürütülmesinden çok anlaşılmamasından korkarım" demişti. Aslında Schopenhauer, sadece Etik'in değil, bilakis "19.Yüzyıl felsefe tarihinin büyük bölümünün Kant'ın fikirleriyle cebelleşme, onları yeniden kabul, yorumlama, yayma, değiştirme, değerlendirme ve tasdik etme tarihinden ibaret olduğu"nun pekâlâ farkındaydı. Öte yandan Schopenhauer, gerçi Kant'ın ahlâk alanındaki otoritesini sarsmak ve hâkimiyetini ortadan kaldırmak istiyordu, fakat kendi ahlak felsefesini inşa etmek için de yine Kant'ın <span class="italic">Ahlâk Metafiziğinin Temellendirilmesi'ne </span>ihtiyaç duyuyor ve bunu ön çalışma için zorunlu görüyordu. Yani filozof yıkmağa çalıştığı bir ahlak sisteminden istifade etmekte ahlâkî bir kusur görmüyordu. Hatta bunu ahlâkî bir kusur değil, bir fazilet olarak telakki ediyor ve diyordu ki: "Aykırılıklar karşılıklı olarak birbirlerini şerh ettikleri için, özellikle Kant'ın ahlâk temellendirmesinin kritiği, bunun için en iyi hazırlık ve kılavuz olacaktır. Evet, bu yol, çok önemli noktalarda Kant'ınkinin bir zıt kutbu olan benim felsefeme götüren doğru yoldur."</p><p class="calibre39">Anlaşılan o ki, her ne kadar da kritize edilse dahi, Kant'ın ahlak felsefesi olmadan yeni bir ahlâk sistemi kurmak kolay değildir. Kolay değildir, çünkü yeni ahlak felsefeleri tohumlarının büyük bölümünü Kant'ın fikir ambarından almak durumundadırlar. İşte bu yüzden Schiller yıllar önce, Kant'ı kastederek şöyle demişti:</p><blockquote class="calibre50"><blockquote class="calibre25"><blockquote class="calibre25"><blockquote class="calibre29">Sadece bir tek zenginin bir sürü dilenciyi doyurmasını andırır bu; Krallar inşa edince işçilere iş çıkar.</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre48">Schopenhauer, ahlâk felsefesine pek itibar ettiği Kant'ı takdir ve tenkit ile başlıyor. Ona göre bu başlangıçta "Se-zar'ın hakkını Sezar'a teslim etmek"ten başka bir şey değil. Aynı şekilde Schopenhauer'ın hakkını teslim etmeliyiz. Filozof, Kant'a duyduğu hayranlığı her vesileyle ve büyük bir açık yüreklilikle dile getirmiştir. Burada Schopenhauer'ın hiçbir sıkıntısı yoktur. Ne Kant'ı överken bir sığınma duygusunun ve ne de onu kritize ederken bir kıskançlık duygusunun esiridir. Aslında Schopenhauer, burada sadece üç kritiğin müellifi Kant'ın bir devamı olduğunu göstermektedir. Filozof metot olarak Augustinus'un şü sözünü düstûr edinmiştir: "İnsanların ne dediklerini değil, bilakis o şeyin hakikatinin ne olduğunu önemsemek gerekir."</p><p class="calibre39">Daha önce Schopenhauer'ın felsefesinin üç ana arterden beslendiğini, bunların öncelikle Kant, Platon ve Hintlilerin kutsal kitapları olduğunu söylemiştik. Esasen filozofun ufkunda iki büyük Alman vardır; bunlardan biri Go-ethe, diğeri Kant'tır. Kant'ın Goethe gibi bir dehayı tanımamasını ise büyük bir talihsizlik sayar. Bu meyanda Schopenhauer'ın Kant'ı öven ve yücelten pek çok sözü vardır. Örnek kabilinden şunları zikredebiliriz: "Goet-he'nin yanı sıra, Alman milletinin haklı olarak gururu olan yegâne, insan, insanlığın büyük öğreticisi Kant'tır." "Zira Kant, belki de tabiatın yarattığı en orijinal kafadır." "Kant, insanlığın kendisine unutamayacağı hakikatleri borçlu olduğu büyük bir zekâdır." Bu arada Schopenha-uer, bizzat kendi (felsefesinin de asıl önemli kısmını Kant'a borçlu olduğunu itiraf eder. Ancak, öte yandan da Kant'ı okuyabilmek için bir gözlüğe ihtiyaç olduğunu, bu gözlüğü de yalnız kendisinin sunduğunu söyler:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Kant'ın temel eserlerinin hitap ettiği zekâ üzerinde yaptığı etkiyi ben, körlerde gerçekleştirilen bir katarakt ameliyatının tesirine benzetirim. Bu mecazı devam ettirmemiz gerekirse, bu durumda benim maksadım, bu başarılı operasyonu geçirenlerin eline bir katarak gözlüğü tutuşturmaktan ibarettir. Bu gözlüğün kullanılabilmesi için her şeyden önce başarılı bir katarakt ameliyatı zorunludur.</blockquote></blockquote></blockquote></blockquote><blockquote class="calibre50"><br class="calibre15"/></blockquote><p class="calibre39">Görüldüğü gibi Schopenhauer, tefekkür melekemizin doğru çalışabilmesi, idrak gözümüzün açılabilmesi için mutlak surette bir "Kant operasyonu"na muhtaç olduğumuzu, ancak bunun da kâfi gelmeyeceğini ve bir "Schopenhauer gözlüğü"nün zorunlu olduğunu söylemektedir. Bir filozof kendi felsefî sisteminin lüzumunu bundan daha güzel nasıl anlatabilirdi?</p><p class="calibre39">Schopenhauer bunları söyledikten sonra Kant'ın başarısının tam olmadığını, bilakis "büyük eksikliklerle malul olduğunu, negatif ve tek taraflı olduğunu" ileri sürer. "Eserime yaptığım bu ekle", diyor filozof, "esasen yalnız tarafımdan ortaya atılan öğretinin haklılığını gösterme niyetindeyim. Bu öğreti birçok noktada Kant'ın felsefesiyle uyuşmaz ve de onunkinin tam zıddını iddia eder. Mamafih burada bir tartışma zorunludur, zira benim düşüncelerim her ne kadar da Kant'ınkilerden farklı olsa da, büsbütün onun tesiri altındadırlar ve zorunlu olarak onun düşüncelerini şart koşar ve onlardan hareket ederler."</p><p class="calibre39">Schopenhauer o kanaattedir ki iki bin yılı aşkın bir zamandan beri etik alanında doğru dürüst bir yenilik yoktur. Bunca yıldır filozofların bu alanda yaptıkları, bilinen teolojik ahlâkı anlatmaktan öte bir şey değildir. Filozoflar ahlâkın özüne, esasına yönelik fikirler ileri sürmek ve müstakil bir ahlâk temellendirmek yerine hazır fikirlerin vaaz ve nasihatini yapmışlardır. Oysa mesele, Schopenha-uer'ın yukarıdaki epigrafta da ifâde ettiği üzere, ahlâk vaazı yapmak değil, tam aksine yeni bir ahlâk felsefesi te-mellendirmektir. Bu ise olabildiğince zor bir iştir. Zor bir iştir, çünkü ahlâkı teolojiden arındırmak kolay gibi görünse de, aslında çok zor, komplike ve mütecaviz bir teşebbüstür. Nietzsche, "Ahlâklı yaşayabilmek için, kendimizi, ahlâktan kurtarmamız gerekmektedir" demişti.</p><p class="calibre39">Hakikaten ahlâkı, iki bin yıldır yerleşen, kökleşen teolojinin etki alanından uzaklaştırmak, kendi eksenine oturtmak ve tamamen müstakil bir bilim alanı haline getirmek için belki Nietzsche gibi bir "immoralist" olmak gerekmektedir. Elbette, şimdi yeni şeyler söylemek lazım, amma teoloji öylesine beşeriyetin hafızasında yuvalanmıştır ki, insanı tahrip etmeden bu yuvayı dağıtmak pek kolay görünmemektedir.<sup class="calibre14"><small class="calibre7"><span class="calibre12">2</span></small></sup> Kaldı ki yeni inşa edilecek ahlâk felsefesinin ana malzemesini teolojiden almamak, bunun yerine evvela yeni kavramlardan makbul, evrensel bir etik kumaşı dokumak gerekmektedir. İşte Schopenhauer'ın Kant'ı tenkidi de takdiri de tamamen bu cihettendir. Acaba Kant, bu meyanda klasik teolojik ahlâk teorilerinin etki alanından kurtulabilmiş midir? Teolojiye istinat etmeyen müstakil bir ahlâk temellendirebilmiş midir? Yahut iki bin yılı aşkın bir zamandır ahlâk alanında hükümran olan teolojinin etkisini kırabilmiş ve bu alanı söylenildiği gibi teolojinin temel kavramlarından cidden temizleyebilmiş midir?</p><p class="calibre53"><span class="italic">2- Dinlerle hiç ülfet edemeyen Schopenhauer, Din Üzerine adlı bir yazısında şöyle diyor:</span></p><p class="calibre9"><span class="italic">"Eski asırlarda din, ardında orduların saklandığı bir ormandı. Günümüzde bunu tekrar etme teşebbüsü kötü bitti. Zira artık bunca arınma ve çökelmeden sonra din, arkasında sadece hilekârların saklandığı bir çalılık haline gelivermiştir. İnsan, her şeye burnunu sokmaya çalışan bu nevi kimselerden korunmak mecburiyetindedir. Bunlara şu sözle karşılık vermelidir: detras de la cruz esta el diablo. [Her haçın arkasında bir İblis saklanmıştır.]"</span></p><p class="calibre15" style="margin:0pt; border:0pt; height:1em"> </p><p class="calibre39">İşte Schopenhauer, bir taraftan kendi ahlâk felsefesini temellendirirken, diğer taraftan da Kant'ın ahlâk metafiziğini tartışmakta ve bu nevi soruların cevaplarım aramaktadır. Buna göre, Kant'ın ahlâk felsefesi de dahil olmak üzere, kendisine kadar tüm klasik ahlâk felsefeleri teolojiden kaynaklanmaktadırlar. Gerçi Schopenhauer, Kant'ın ahlâk felsefesini de teolojik ahlâk felsefeleri kategorisinde mütalaa etmektedir, ama diğerlerine kıyasla Kant'ın ahlâk hakkındaki görüşlerine ayrı bir önem vermektedir. Kendi ahlâk felsefesini temellendirirken neredeyse tamamen Kant'ın ahlâk felsefesi etrafında dolanmakta, her fırsatta onun açıklarını göstermekte ve yeri geldikçe de acımasızca tenkit etmektedir. Bununla birlikte genel olarak Kant'ın ahlâk alanındaki büyük başarısını takdir etmekten geri durmamaktadır.</p><p class="calibre39">"Etik alanda Kant'ın büyük başarısı", diyor Schopenhauer, "ahlâkı her türlü mutluluk endişesinden (Eudâmonismus) temizlemiş olmasıdır." Böyle diyor ama hemen ardından da şöyle devam ediyor: "Ne var ki Kant, mutluluk endişesini gerçekten değil, daha çokgörünüş olarak etikten çıkarıp atmıştır. O, en yüce iyi öğretisinde erdem ve mutluluk arasında gizli bir ilişkiye yer vermiştir." Buyurunuz, şimdi "erdem ve mutluluk arasındaki gizli ilişki" bir tarafa, "en yüce iyi" kavramı bile aslında teoloji kokmaktadır. Meğer Schiller'in hakkı varmış; şöyle diyordu Goethe'ye yazdığı bir mektubunda: "Luther gibi Kant'ta da daima ruhbanlık kokusu var... Bunlar manastırlardan çıktılar ama, o eğitimin izini nefslerinden yok edemediler."</p><p class="calibre39">Her şeye rağmen Schopenhauer, Kant'ın ahlâkı metafizikten arındırma cehdini takdir eder. Kant'ın beşeri faaliyetlere tecrübenin ötesinde, tecrübeyle kavranamayan bir anlam yüklemesini ve dolaysıyla hareketlerimizi intelli-gibl dünya ile irtibatlandırmasını haklı bulur. "Bunlar bir tarafa bırakılırsa," diye devam ediyor filozof, "Kant'da etik prensip, tecrübeden ve tecrübenin öğrettiklerinden tamamen bağımsız, transandant (aşkın, müteal) veya metafizik bir prensip olarak ortaya çıkar. O beşerî davranış biçiminin her türlü tecrübe imkânının ötesinde bir anlama olduğunu ve bu yüzden de intelligibl dünya, <span class="italic">mundus noumenona </span>yani bizatihi kendinde şeyin dünyası olarak adlandırılan dünya ile bir irtibatı olduğunu kabul eder."</p><p class="calibre39">Doğrusu Schopenhauer, Kant'ı övüyorken de asıl niyetini gizleyerek projektörlerini büyük kritikçinin zaaflarına çevirmektedir. Şimdi buyurunuz şu satırları birlikte okuyalım: "Kant'ın etiği şöhretini, meşhur yararlarının yanı sıra, ulaştığı sonuçların ahlâkî berraklığına ve yüceliğine borçludur. Çoğunluk, esasen pek karmaşık, abstrakt (soyut) ve ziyadesiyle suni biçimde anlatılan söz konusu eti-ğin bilhassa temellendirilmesiyle iştigal etmeksizin, bu sonuçlara itibar ediyordu. Kaldı ki Kant, müdafaası kabil bir nüfuz ve itibar kazanmak için tüm keskin zekâsını ve kombine maharetini kullanmak mecburiyetindeydi." İmdi burada, zaaflara ve tezatlara yoğunlaşmış eleştirici bir zekânın nasıl mevzilendiğini kolayca anlamak mümkün mü? Övgüyle eleştiri ancak bu kadar güzel harmanlanabilir ve birbiri içinde eritilebilir.</p><p class="calibre39">Her ne hikmetse Schopenhauer, Kant'ın inşa edici zekâsına kusur bulmaz. Bu anlamda aklın mimarı onun nezdinde harikuladedir; ancak, "yaşlılık zaafları" büyük kritikçinin ufkunu bir sis perdesi gibi kapamıştır. Ona göre, Kant'ın <span class="italic">Ahlâk Metafiziğinin Temellendirilmesi </span>adlı eserindeki hataların ve yanlışların büyük çoğunluğu "yaşlılık zaaflarından kaynaklanmaktadır.</p><p class="calibre39">Nihayet Schopenhauer, bu tarz eleştirileri sıraladıktan sonra esasa geliyor ve <span class="italic">Kant Etikinin Imperativ Formu </span>başlığı altındaki asıl saldırısını başlatıyor. Evvela kendisine kulak verelim:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Her şeyden önce beşerî irâde için, tabiata ait olduğu müddetçe insan, bir kanun vardır; keza bu kanun katiyen bozulmaz, istisnaî, sapasağlam ve kesin ispat edilebilir bir kanundur; bu kanun Kategorik Imperativ (emperatif) gibi öyle vel quasi (belirli ölçüde) değil, bilakis gerçekten zorunluluğu kendisiyle birlikte sürükler: bu kanun, kozalite kanununun bir formu olan motivasyon kanunudur yani idrak marifetiyle elde edilen kozalitedir. Beşerî irâde için ispatı mümkün olan yegâne kanun budur ve bu böyle bir kanun olarak o iradeye tabidir. Bu kanun şunu vaz' eder: Her hareket yalnız yeterli bir motivasyonun gereği olarak ortaya çıkar. Bu, tıpkı kozalite kanunu gibi, bir tabiat kanunudur.</blockquote></blockquote></blockquote></blockquote><p class="calibre54">Görüldüğü üzere Schopenhauer, Kant'ın <span class="italic">kategorik Im-perativ'ini </span>ispatı mümkün olmayan bir kanun olarak şiddetle reddetmektedir. Bunun yerine o, "beşerî irâde için ispatı kabil olan yegâne kanun" olarak motivasyonu öneriyor. Ona göre davranışlarımızı belirleyen ispatı nâmüm-kün evrensel bir yasa, bir kategorik emperatif değil, bilakis her davranışın ardındaki motivasyondur. Motivasyon; hareket ve faaliyetlerimizin ardındaki sevk ve idare edici güçtür, evrensel kozalitedir. Oysa Kant, tam aksine pratik felsefe çerçevesinde davranışlarımızın sebeplerini ve saik-lerini pek kale almaz. Kant'ın önemsediği hareketlerimizin motivasyonu, yahut olup bitenlerin sebeplerini açıklamak, açığa çıkarmak değil, bilakis uymak mecburiyetinde olduğumuz evrensel bir ahlâk yasasıdır. Bu evrensel ahlâk yasası, nasıl davranmamız gerektiğini önceden bize bildirir. Mesele olması gerekeni kategorik olarak önceden bilmek ve buna göre hareket etmektir. "Pratik felsefede mesele", diyor Kant, "olmuş olanın yahut hiçbir zaman olmayacak olanın kanunlarını vaz' etmektir." Tam bu noktada Schopenhauer, itiraz ediyor ve diyor ki:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Bu pek ciddi bir Petitio principii (hakikati ispat edilmemiş bir önerme; ispat edilmeyen, esasen ispat edilmesi icap eden bir cümleyi başka bir cümlenin delili olarak kullanmak)'dır. Hareketlerimizin uymak zorunda olduğu bazı yasaların önceden varolduğunu size kim söylüyor? Hiçbir zaman vuku bulmayanın, mecburen olması gerektiğini kim diyor size? Hangi hakla bunu peşinen kabul ediyor ve bundan sonra da bizi kanun koyucu Imperativ (emir, buyruk) formunda tek başına geçerli bir etik'e zorlayabiliyorsunuz?</blockquote></blockquote></blockquote></blockquote><p class="calibre48">Bunları sorduktan sonra Schopenhauer, Kant'ın ahlâk metafiziğini kanıtlanmamış esaslar üzerine bina ettiğini iddia ederek şöyle der:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Bir yargıç tonu ile bize tek mümkün ahlâkın, önceden konulmuş kanunlara itaat olduğunu Kant, hangi hakla iddia ediyor. O bu sözüyle kendi ahlâk sistemini hakikati kanıtlanmamış olan bir önermeye dayandırmış oluyor. Biz pek yerinde ve haklı olarak "böyle bir ahlâk kanunu mevcut mudur" diye sorabiliriz.</blockquote></blockquote></blockquote></blockquote><p class="calibre48">Kant'ın meselesi, akla istinat eden ve akim gereği olan everensel bir karakterde, mutlak ve icbar edici bir ahlâk kanunu ortaya koymaktır. Teolojinin ve törelerin dışında evrensel bir ahlâk kanunu vardır ve bu, Kant'a göre, <span class="italic">kategorik Imperativ</span>dir. <span class="italic">Kategorik Imperativ </span>(mutlak emir), pratik aklın bir postulatı, hareket ve davranışlarımızın pusu-lasıdır. Kant, ahlâkı <span class="italic">kanun, emir, zorunluluk </span>ve <span class="italic">ödev </span>gibi kavramlara dayandırmaktadır. Her ne kadar bu kavramları örf ve teoloji kullansa da Kant, pratik aklın teolojiye ihtiyaç duymadan bu sonuçlan kendinden elde edebileceğini savunur. Rasyonel bir varlık olan insan, Kant'a göre, ahlâka muhtaçtır; akıl, bu ahlâkı imal eder, ikmal eder, ama inkâr edemez. Kant diyor ki, "ahlâk inancımız pratik bir postulatdır. Onu inkâr edenin varacağı nokta ise pratik saçmalık   <span class="italic">(basurdum practicum)tır."</span></p><p class="calibre39">İmdi Schopenhauer'ın özellikle üzerinde durduğu husus bu <span class="italic">Kategorik Imperativ </span>'dir. Ona göre buyrukla ahlâk katiyetle bir arada olamaz, olabilemez. "Yalan söylememelisin, adam öldürmemelisin, hırsızlık yapmamalısın" gibi buyruklar ahlâkın değil, teolojinin buyruklarıdırlar. Hz.Musa bunları zamanında "on emir" olarak vaz' etmiştir; ancak, bugün bu nevi <span class="italic">Kategorik Imperativ'len </span>evrensel ahlâk kanunları kabul etmek ahlâkın ruhuna aykırıdır. Zira bunlar evrensel ahlâk kanunu olmaktan çok, birer nasihati andırmaktadırlar.<sup class="calibre14"><small class="calibre7"><span class="calibre12">3</span></small></sup>
</p><p class="calibre15" style="margin:0pt; border:0pt; height:1em"> </p><p class="calibre9"><span class="italic">3-Yahya Kemal, gerçi ilk defa Namık Kemal'in bir "isyan ahlâkı" telkin ettiğini, ancak bunun maalesef etkili olmadığını, zira ahlâkın vaaz ve nasihatle düzenlenemeyeceğini savunmuştur. Nâmık Kemal'e Dâir başlıklı mülakatında şöyle demektedir:</span></p><p class="calibre9"><span class="italic">"Fakat Nâmık Kemâl'in asıl mücedditliğini vatanî ve siyâsî ahlakta, Şark'ın hiçbir zaman edebiyatına girmemiş olan, yüksek vatandaş ahlâkını telkîh etmesinde görmek lâzımdır. Evet, asıl bu noktada Nâmık Kemal nesildaşlan arasında yektadır. Halka ve halkın fertlerine birer birer "Hür olunuz, hür olmak uğrunda ölünüz, vatan uğrunda ölmekten zevk alınız!" diyen ve deyişi ile coşkunluk meydana getiren bizde yalnız odur. Nice bî-hayâ ve bî-insaflara hizmet etmekten, bendelikten, bende sadâkatinden sitayişle bahsetmiş olan bin senelik Şark edebiyatlarında ilk defâ ferde bir ahlâkın zıddı .olan serbest bir isyan ahlâkı telkin eden adamdır. Bu haykırışlarının ahlâkta hakîkaten feyyaz bir tesiri görüldü mü? Maateessüf gariptir ki, Abdulhamid devrinde, bî-hayâ ve bî-insaflara hizmet edenlerin adedi azalacağına, bilâkis arttı. Bundan anlaşılıyor ki ahlâkın düzelmesi şiirle nasihatlere kalırsa vay milletin hâline."</span></p><p class="calibre9"><span class="italic">- Arnold Geulincx (1624-1669)'e göre ahlâk, Tanrı'nın bize bahşettiği aklın yasalarına uymaktır, yoksa ilâhî irâdeye bağlılık değildir. Bu düşünürün indinde ahlâk, ruhumuzun incelenmesine dayanır. Tanrı'nın irâdesinden kopmadıkça ahlâkî bir eylem gerçekleştirilemez. Aklın eleştirisinden uzak bir ahlâk düşünülemez.</span></p><p class="calibre15" style="margin:0pt; border:0pt; height:1em"> </p><p class="calibre39">Peki, bu neviden prensiplerin ahlâk alanında hiçbir mânâsı ve hayatta hiçbir anlamı yok mudur? Schopenhauer, kesinlikle bunların faydalarını inkar etmiyor ve bu tür spekülasyonları şöyle değerlendiriyor:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Şunu da ekleyelim ki, genel prensipler, soyut fikirler ahlâklılığın hakiki kaynağı olmasa dahi ahlakî bir hayat sürmek için bunlar bizce zaruridir, iyi duygular için bir nevi hazine ve baraj vazifesini görürler içimizde. Sağlam bir biçimde içimize yerleşmemiş olsaydı bu prensipler, harici kışkırtmalarla ihtirasa kadar yükselen ahlâka zıt eylemlerin elinde oyuncak olurduk.</blockquote></blockquote></blockquote></blockquote><p class="calibre39">Görüldüğü üzere Schopenhauer, bu prensiplerin pratik faydalarına inanmaktadır; ancak mesele o değildir. Filozofun özellikle vurgulamak istediği husus şudur ki, Kant'ın, ahlâkın evrensel yasaları olarak vaz' ettiği <span class="italic">kanun </span>(das Ge-setz), <span class="italic">ödev </span>(die Pflicht), <span class="italic">zorunluluk </span>(Sollen), <span class="italic">mutlak buyruk </span>(kategorische Imperativ) gibi kavramlarla bir ahlâk metafiziği temellendirilemez. Bu kavramların esası birazcık irdelendiğinde, teolojiden aşırıldıkları kolayca görülecektir. Görülecektir çünkü teolojik ahlâkın esasında buyruk (ilahî emir) yatmaktadır.<sup class="calibre14"><small class="calibre7"><span class="calibre12">4</span></small></sup>
</p><p class="calibre15" style="margin:0pt; border:0pt; height:1em"> </p><p class="calibre55"><span class="italic">4 -Arnold Geulincx (1624-1669)'e göre ahlâk, Tanrı'nın bize bahşettiği aklın yasalarına uymaktır, yoksa ilâhî irâdeye bağlılık değildir. Bu düşünürün indinde ahlâk, ruhumuzun incelenmesine dayanır. Tanrı'nın irâdesinden kopmadıkça ahlâkî bir eylem gerçekleştirilemez. Aklın eleştirisinden uzak bir ahlâk düşünülemez.</span></p><p class="calibre48">Schopenhauer'a göre Kant, bu kavramların mahiyetini yeterince incelemeden, "gerekli tetkikleri yapmadan, ahlâka ait kavramlar olarak kabul etmiştir." Doğrusu bu, bir kritik dehası olan Kant'a hiç yakışmamaktadır. Bu noktada Schopenhauer'ın hakkı vardır; kendisine kulak verelim:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Esasen Kant'tan çok önceleri bu çerçevede ahlâk imperativ formunda ve ödev öğretisi olarak da felsefede sık sık kullanılmakta idi. Yalnız münhasıran ahlâk, başka bir şekilde ispat edilen bir Tanrı'nın iradesine istinat ettirilmekte idi ve bu anlayışta tutarlı kalınıyordu. Ne var ki, tıpkı Kant gibi, bu anlayıştan bağımsız bir ahlâk temellendirme yoluna girildiğinde ve metafizik şartları olmaksızın bir etik deklare etme yoluna girildiğinde insan, o Imperativ formu, o söz konusu 'yapmalısın/etmelisin' ve 'bu senin görevindir/ödevindir' şeklindeki postulatları (sonuçları) esas alma hakkına sahip değildir.</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre39">Schopenhauer'ın demek istediği odur ki Kant, teolojinin ilâhi emirlerini alarak kendine mal etmiştir. Daha doğrusu Tanrı'nın buyruklarını ahlâkın kanunları olarak vaz' etmiştir. Ne var ki Kant, <span class="italic">Ahlâk Metafiziğinin Temellen-dirmesi </span>adlı eserinin üçüncü bölümünde "Kategorik Imperativ Nasıl Mümkündür?" ara başlığı altında âdeta Scho-penhauer'un ithamlarına cevap vermektedir ve demektedir ki:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Demek ki ahlâkî zorunluluk (Sollen), intelligibl (düşünülür) dünyanın bir üyesi olarak bizzat kendisinin zorunlu olarak istediğidir ve aynı zamanda kendini duyular dünyasının bir üyesi gibi gördüğü zaman bunu bir zorunluluk olarak düşünür.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre54">Burada Kant, bir taraftan insanı intelligibl dünyanın bir üyesi olarak gökyüzüne yükseltirken, öbür taraftan da Tanrı'nın yasalarını yani bu kategorik emirlerin ardındaki faili, pratik aklın yasası gibi telakki etmekte ve tanrısal ulvîliği insan iradesine indirmektedir. Görünen o ki Scho-penhauer, Kant'ın bu düşüncesine pek itibar etmemiş, buna mukabil muhtevadan yoksun ve muallâkta addettiği "hürriyet" anlayışına yönelmiştir. İrâdenin hürriyetine katiyetle geçit vermeyen pesimist filozof, Kant'ın irâde hürriyetine, irâdeye hürriyet tanımasına, insanın hür iradesiyle eylemlerini gerçekleştirebileceğine inanmasına akıl sır erdiremez. Erdiremez ve hayretini şöyle dile getirir:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Kant ahlâkının temeli muallâktadır, en müşkül ve en muhtevasız kavramlardan örülmüş bir örümcek ağı gibi; hiçbir şeye istinat etmediği için hiçbir şeyi taşıyamaz ve hiçbir şeyi hareket ettiremez. Buna rağmen Kant, bu örümcek ağına sonsuz ağırlıkta bir yük yüklemiştir. Bu yük irâdenin hürriyet şartıdır, insanların eylemlerinde kesinlikle hür olmadıkları yolundaki kanaatini defaatle ifade etmesine rağmen.</blockquote></blockquote></blockquote></blockquote><p class="calibre48">Daha önce de belirtildiği üzere Kant, <span class="italic">Pratik Aklın Kriti-</span>ği'nde her ne olursa olsun insan davranışlarının sebeplerinin önceden bilinemeyeceğini, bunu bilmenin insan karakterini bütün detaylarıyla bilmek, tüm illiyet zincirini eksiksiz bütün halkalarıyla deşifre etmek anlamına geleceğini söyler. Kaldı ki Schopenhauer'a göre, "Ahlâk, insanın gerçek faaliyetleriyle ilgilenir, yoksa kâğıt binalar gibi inşa edilmiş <span class="italic">a priori </span>teorilerle değil. Burada hayatın ciddiyeti ve baskısı altında meydana gelecek sonuçları zaten kimse üstlenmez. İhtirasların kasırgası altında söz konusu kâğıttan yapıların etkisi pek kalıcı olmaz; bu etki, bir yangını şırınga ile söndürmeğe benzer. Hiçbir gerçek muhtevası olmayan ve hiçbir tecrübî esasa dayanmayan soyut kavramların <span class="italic">a priori </span>olarak en azından insanları kesinlikle eyleme sevk edemeyeceğini esefle söylemek mecburiyetindeyiz. O yüzden Kant'ın ahlâk ilkelerinin ikinci eksiği gerçek muhtevadan yoksun olmasıdır." Schopenhauer, Kant'ın eriğinin gerçek muhtevadan mahrum olduğuna öylesine inanmış görünüyor ki yukarda söylediğinin aynısını biraz sonra tekrar eder: "Yani ikinci hatası realiteden ve bundan dolayı muhtemel etkiden tümden mahrum olmasıdır."</p><p class="calibre39"><span class="calibre10"> </span></p><p class="calibre39">Schopenhauer'a kalırsa Kant, "soyut kavramlar kombinasyonundan ibaret bu boş ağ"ın bir işe yaramayacağından emindi. Emin olduğu için de hızlıca virajı alıp "ahlak kanununu saf akim bir olgusu olarak" empoze etme yoluna gitmiştir. Kant, <span class="italic">Pratik Aklın Kritiği'nde </span>buyuruyordu ki:</p><p class="calibre39">"Ahlâk yasası da aynı zamanda saf aklın bir olgusudur. Biz <span class="italic">a priori </span>olarak bunun bilincindeyiz ve bu eleştiri kabul etmez bir kesinlikle bize verilmiştir." Ne var ki Schopenha-uer, "ahlâk kanunu saf akim bir olgusu" olarak kabul etme taraftarı değildir. Tam aksine o projektörlerini tam da bu noktaya, Kant'ın geçiştirmek istediği bu "saf aklın olgusuna çevirir: "Bu tuhaf ifâde hakkında ne düşünmeli ki? Her yerde saf aklın hükümlerine aykırı gerçekler varittir." Schopenhauer'ın niyeti ahlâk yasasını <span class="italic">Kategorik Imperativ </span>(mutlak buyruk)'in sultasından kurtarmaktır. Bu noktada ahlâk yasasını saf aklın bir olgusu olarak gören Kant, ona göre, sadece <span class="italic">petitio principii </span>(hakikati ispat edilmemiş bir önerme) kullanmakla kalmaz, bilakis aynı zamanda ahlâk bahsinde <span class="italic">mutlak zorunluluk </span>ve <span class="italic">kesin ödevden </span>bahsettiğinde de bir <span class="italic">Contradictio in adjecto </span>işlemekte yani zırvalamaktadır.</p><p class="calibre39">Acaba Schopenhauer, bu hükmünde ne kadar haklıdır? Gerçekten Kant, evrensel bir ahlâk metafiziği temellen-dirmekten aciz midir? Kant, <span class="italic">Ahlâk Metafiziği"nde </span>insanların nasıl hareket etmesi gerektiğini bir <span class="italic">Kategorik impera-tiv'le, </span>bir ahlâk kanunu ile zapturapt altına almak istemiştir. Bundan tabii ne olabilir? Karanlıklar kaplı bir dünyada yolunu şaşırmış, tedirgin, kaygılı, meyus ve korkunun pençesinde sallanan insana kılavuzluk edecek bir ahlâk yasasından, bir <span class="italic">Kategorik Imperativ'den daha. </span>faydalı ne olabilir ki? Ve insan gökyüzündeki yıldızlar kadar emin olduğu bu ahlak yasasını kendi içinde buluyorsa yanlış bunun neresinde? Esasen bunlar Schopenhauer'ın aklına gelmemiş sorular değil, tam aksine o, insanın nasıl hareket etmesi gerektiği konusunda belki diğer filozoflardan daha çok kafa yormuştur. Ancak o, Kant gibi, insanların eylemlerini bir "ahlâk yasası"yla, bir <span class="italic">Kategorik imperativ'le </span>önceden belirlemeyi düşünmemiştir. Daha doğrusu bir ahlâk yasasının, bir vazifenin ve mutlak emrin bu alanda bir işe yaramayacağını görmüştür. "Diyeceksiniz ki", diyor Schopenhauer, "siz insanların nasıl hareket ettiğini hikâye ediyorsunuz hâlbuki ahlâk, nasıl hareket edildiğini değil, nasıl hareket edilmesi gerektiğini kendisine konu yapmıştır."</p><p class="calibre39">Evet, Schopenhauer insanların nasıl hareket etmesi gerektiği meselesiyle ilgilenmek yerine, onların eylem ve davranışlarını anlama ve izah etme yoluna gitmiştir. Zira beşerî istek ve davranışlar, ahlâk yasasına göre değil, motivasyonlara göre şekillenirler. Ona göre, <span class="italic">ahlâk yasası, kategorik Imperativ, ödev </span>ve <span class="italic">kanun </span>gibi kavramların saf ahlâk ile bir alâkası yoktur; bu kavramlarla teolojiden uzak bir ahlâk temellendirilemez. Temellendirilemez çünkü Kant'ın burada kullandığı kavramların tümü teolojiden aktarmadır. Ve her ne kadar dinler, evrensel olma iddi-asındaysalar da, Schopenhauer'a göre, hiçbir din herkes için geçerli evrensel bir ahlâk yasası koyamaz. Unutmamak gerekir ki "her <span class="italic">Soll </span>(zorunluluk) tüm mânâ ve ehemmiyetini ancak bir ceza tehdidi veya vaat edilen bir mükafat ile ilişkilendirmek suretiyle kazanmaktadır." "Bu demek oluyor ki her zorunluluk <span class="italic">(Sollen) </span>ceza ile yahut bir mükâfat ile bağıntılıdır; Kant'ın ifadesiyle, esaslı olarak ve kaçınmasız bir şekilde koşullu (hypothetisch)'dur ve hiçbir zaman, onun iddia ettiği gibi, mutlak/kesin (katego-risch) değildir. Fakat bu şartlar düşünülmediği zaman zorunluluk kavramı anlamsız oluverir. İşte bu yüzden mutlak zorunluluk elbette bir <span class="italic">Contradictio in adjecto'dur."</span></p><p class="calibre39">Bir eylemin, bir davranışın yahut bir faaliyetin etik olabilmesi için onun beşerî zaaflardan uzak olarak gerçekleştirilmesi gerekir. Bu şu demektir: ahlâkın konusu olan bir faaliyet ceza korkusu veya mükâfat beklentisiyle icra ediliyorsa, bu faaliyetin ahlâkî bir yanı yoktur. Korku ve beklenti saikıyla gerçekleştirilen eylemler, koşullu (hipotetik) eylemlerdir ve dolaysıyla etik değildirler. "Koşullu bir zorunluluk/mecburiyet (Sollen), etik'in temel kavramı olamaz, çünkü bir mükâfat veya ceza beklentisiyle gerçekleştirilen tüm eylemler zorunlu olarak bencil/egoist eylemlerdir ve ahlâkî bir değere sahip değillerdir." Bu konuda Kant ve Schopenhauer hemfikirdir. Dinlerin sevap ve günah, iyi ve kötü anlayışları, sonunda bir ceza ve mükâfatı gerektirdiği için her iki filozof için de etik değildir. Zira bütün ilâhi dinler, insanın amellerini, faaliyet ve davranışlarını cennet mükâfatı veya cehennem cezasıyla koşullu hale sokmuşlardır. İlahi dinlerin emir ve yasakları koşullu (hipotetik) bir zorunluluk taşırlar. Bu dinlerin emir ve yasakları yerine getirilmediği takdirde mutlaka bir ecir söz konusudur. Yani duruma göre öte dünyada mükâfat veya mücazat kesindir. Bir pinti bile herhangi bir yoksula sadaka verirken öbür dünyada zengin olacağını umuyorsa, bu davranış koşullu bir davranıştır ve verdiği sadakanın etik bir yanı yoktur.</p><p class="calibre39">Görüldüğü üzere tüm beklentilerden ve korkulardan arınmış ahlâkî bir davranış öyle pek kolay olmuyor. O yüzden John Locke, <span class="italic">İnsan Müdrikesi Hakkında Deneme </span>adlı eserinde. "Bir mükâfat, bir mücazat korkusu olmaksızın insan iradesini tayin ve kayda tabi kılan bir kaidenin varlığını tasavvur imkânsızdır" der. Oysa Schopenhauer, <span class="italic">Etik' </span>de <span class="italic">Sollen </span>(gereklilik/mecburiyet/zorunluluk)'a yer olmadığında ısrar eder. Kant ise tam aksi kanaattedir. Ona göre ahlâk kanunu, koşullu değil, bilakis mutlak bir zorunluluk gerektirir; eylem, ödev bilinciyle gerçekleştirilmelidir. Ödev; "bir eylemin zorunluluğudur ve kanuna saygıdan doğar."</p><p class="calibre39">Schopenhauer, hipotetik (koşullu) imperativlerin evrensel bir ahlâk yasası oluşturamayacakları konusunda Kant'm görüşlerini paylaşır. Ne var ki <span class="italic">kategorik Imperativ </span>söz konusu olduğunda Kant'tan tamamen ayrılır. Ona göre <span class="italic">kategorik Imperativ </span>(mutlak emir), tıpkı ödev, kanun, zorunluluk (Sollen) gibi teoloji mahreçlidir ve katiyetle evrensel bir ahlâk yasası için baz alınamazlar. Bu meyanda Schopenhauer, <span class="italic">kategorik Imperativ'in </span>köklerinin egoizme uzandığı; egoizmin ise etik ile doku uyuşmazlığı olduğunu vurgular. Kant'ın <span class="italic">Ahlâk Metafiziğinin Temellendirilmesi </span>adlı ilk çalışmasındaki birinci formülü şöyleydi:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Ancak, aynı zamanda genel bir yasa olmasını isteyebileceğin bir düstûra (Maxime, ilke) göre hareket et.</span></blockquote></blockquote></blockquote></blockquote><p class="calibre48">Şimdi denebilir ki bu ilkenin tutarsızlığı neresindedir? Burada Kant'ın formüle ettiği bu düstûrun (Maxime) egoizmle ne alâkası olabilir? Kaldı ki Kant, burada ahlâk yasası olarak formüle ettiği birinci maksiminde, yasanın evrenselliğine olabildiğince dikkat etmiş ve ilkesini egoizmin zehrinden arındırmaya özellikle hassasiyet göstermiş görünüyor. Öyleyse nasıl oluyor da Schopenhauer, bu düstûrun, bu <span class="italic">kategorik Imperativ'in </span>köklerinin egoizme uzandığını iddia edebiliyor? Buradaki müşkil durum, isteyebilmek (Wollen können) kavramında saklıdır. Schopen-hauer'ın kendisine kulak verelim:</p><p class="calibre39"><span class="calibre10"> </span></p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Demek oluyor ki benim, herkesin ona uyarak hareket etmesini isteyebileceğim bu maksimin kendisi her şeyden önce gerçek ahlâk prensibi olurdu. Verilen emir, benim isteyebilmem etrafında dönüp dolaşmaktadır. Fakat ben neyi isteyebilirim ve neyi isteyemem? Görünen o ki, ifâde edilen durumda benim neyi isteyebileceğimi belirlemek için yine de bir düzenlemeye (ilkeye) ihtiyacım var. Evvela bu düzenlemeyle, tıpkı mühürlü bir fermanı andıran verilmiş bu emrin anahtarına kavuşmuş olurdum. Şimdi bu düzenlemeyi nerede arayalım? - Kendi egoizmimden başka kesinlikle hiçbir yerde [...]. - Kant'ın en yüce düstûrunda mündemiç asıl ahlâk prensibini elde etme direktifi, sessizce geçiştirilen bir şarta istinat eder ki bu şudur: Ben yalnız menfaatime en uygun olanı isteyebilirim.</blockquote></blockquote></blockquote></blockquote><p class="calibre39"><span class="calibre10"> </span></p><p class="calibre54">Bu şekilde Schopenhauer, Kant'ın temel ahlâk prensibinin <span class="italic">kategorik </span>(mutlak) değil, bilakis <span class="italic">hipotetik </span>(koşullu, farazi) bir emir olduğunu ortaya koyar. Kendi menfaatime uygun olan ve eylemlerimin kanunu olarak belirlediğim bir düstûru, evrensel bir ahlâk kanunu mertebesine yükseltmeğe karar verdiğimde, bu kanun nefsime ters gelebilir ve bana ıstırap verebilir. Bu durumda ben aleyhime olan bu ahlâk kanununun mağduru olarak mevzubahis <span class="italic">kategorik Imperativ'i </span>onaylayabilmeliyim. Peki, bu mümkün mü? Istırabıma ve mağduriyetime sebep olan, sevgisizliğe ve adaletsizliğe katlanmamı benden isteyen bir düstûru genel ahlâk yasası olarak onaylamak akıl kârı değildir. Hiç kimse kendi koyduğu bir yasanın mağduru olmaya tahammül edemez, bunu isteyemez. Üstün olduğumu düşündüğüm, zihnî ve fizikî gücümün üstünlüğünü kabul ettiğim bir durumda ancak, böyle bir ahlâk yasasını onaylayabilirim ki bu da egoizmden başka bir şey değildir. Pozisyonumun ve kuvvetlerimin üstünlüğünü göz önünde bulundurarak onayladığım bir ahlâk yasası, ancak benim egoizmime hizmet eder. Dolaysıyla ben yalnız egoizmimi tatmin eden ve lehime işleyen bir düstûru kabul edebilirim; aleyhime işleyen ve benim pasif olduğum bir düstûru isteye-bilmem imkânsız gibi görünmektedir. Oysa böyle bir maksim, Kant'ın ahlâk metafiziğinin ikinci formülüne tamamen terstir. Binaenaleyh söz konusu ikinci maksime göre ben, kendim için istediğimi başkaları için de isteye-bilmeliyim.</p><p class="calibre39">Evet, bu maksime göre ben kemdim için istediğimi başkaları için de isteyebilmeliyim. Nihayet Bizim Yunus da asırlar önce aynı düstûru evrensel bir etik kanunu olarak terennüm etmişti: <span class="italic"><span class="bold">Sen sana ne sanursan uyruklara anu san! </span></span>Ancak bu ilkeyi mutlak bir evrensel ahlâk ilkesi olarak kabul edebilir miyiz? Yani kendim için istediğimin, aynı zamanda evrensel bir yasa olmasını da isteyebilmem, onun mutlak bir evrensel yasa haline gelmesi için gerçekten yeterli midir? Daha doğrusu böyle bir maksim mutlak surette doğru mudur? Öyle görünüyor ki bu maksim göründüğü kadar sarih değildir. Binaenaleyh bu maksim bizi her zaman çelişkilerden kurtarmaz. Söz konusu <span class="italic">kategorikImperativ </span>diyordu ki, aynı zamanda genel bir yasa olmasını isteyebileceğin bir düstûra (Maxime, ilke) göre hareket et.</p><p class="calibre39">Şimdi bu <span class="italic">kategorik Imperativ'in </span>bize sağladığı ilkeye göre hareket etmeğe çalışalım. Ve diyelim ki hırsızlığı yok etmek istiyoruz. Öyle hareket etmeliyiz ki, aynı zamanda istediğimizin evrensel bir kanun haline gelmesini de isteyebilmiş olalım. Bu <span class="italic">kategorik Imperativ'e </span>göre her hırsız, kendini şöyle haklı görebilir: "Haklı olarak hırsızlık yapıyorum, hırsızlığın evrensel bir yasa olmasını istiyor ve buna göre davranıyorum." Hırsızın bu davranışı, pek tabii bize ilk bakışta çok ters gelecektir; ancak hırsızın eylem mantığını analiz ettiğimizde durum değişir. Şöyle ki, hırsızın özel mülkiyetin ilgasını ahlâkî bir mesele olarak kendine dert edindiğini düşünelim. Bu durumda hırsız: "Ben özel mülkiyetin yok edilmesini istiyor ve hırsızlık ediyorum; başkalarının da hırsızlık yapmasını evrensel bir yasa olarak istiyorum" demektedir. Herkes hırsızlık edince özel mülkiyet ortadan kalkacaktır. Böylece özel mülkiyet olmayınca, hırsızlığa da gerek kalmayacak ve hırsızlar olmayacaktır. Demek ki hırsızlar, aslında hırsızlığın ortadan kalkmasını istemektedirler. İşte Kant'ın söz konusu maksimi böyle bir çelişki barındırmaktadır ve dolaysıyla bu maksim üzerine evrensel bir ahlâk kurulamaz.</p><p class="calibre39">Böylece Kant'ın etiğinin en temel prensibine geliyoruz. Hatırlayacak olursak Kant'ın bu maksimi şöyleydi:</p><blockquote class="calibre47"><blockquote class="calibre29"><span class="italic">O yolda hareket et ki, insanlığı gerek kendi şahsında gerek başkalarının şahsında daima ve her zaman kendi kendine bir gaye olarak kullan, yoksa asla bir vasıta gibi değil.</span></blockquote></blockquote><p class="calibre54">Schopenhauer, Kant'ın bu maksimini yorumlarken diyor ki, "Kant tamamen yapmacık bir şekilde ve dolaylı bir yolla şunu söylüyor: 'Sadece kendini nazarı dikkate alma, bilakis başkalarını da hesaba kat!' Bu ise şu cümlenin dolambaçlı ifâdesinden başka bir şey değildir: <span class="italic">Quod tibi feri non vis, alteri nefeceris </span>[Başkasının sana yapmasını istemediğin şeyi sen de başkalarına yapma!]'" Şimdi, eğer Kant bu maksimiyle hakikaten Schopenhauer'ın dediklerini kastediyorsa bunun neresine itiraz edilebilir ki! Biz de Türkçede, "Kendine yapılmasını istemediğin şeyi, başkalarına yapma!" deriz. Zaten Schopenhauer da Kant'ın bu ilkesini yani "Başkasının sana yapmasını istemediğin şeyi sen de başkalarına yapma!" düstûrunu tamamıyla bir "sanat marifeti" telakki eder. Öyleyse yanlış nerede? Kant'ın bu maksiminde Schopenhauer, neye itiraz etmektedir?</p><p class="calibre39">Schopenhauer'ın burada şiddetle karşı çıktığı şey "Zweck an sich ,selbst" (kendi kendine bir gaye) ibaresi-dir. "Doğrusu şunu söylemek mecburiyetindeyim ki", diyor Schopenhauer, "bizzat bir gaye olarak varolmak" ifadesi başlı başına bir zırvadır, bir <span class="italic">contradictio in adjecto'dur. </span>[Birbiriyle tezat teşkil eden iki şeyin birada bulunmasından dolayı hâsıl olan tutarsızlığa <span class="italic">contradictio in adjecto </span>denir. Mesela uzun "boylu cüce" gibi] Zaten gaye edinmek, bir şeyi istemiş olmak demektir. Yani gayenin ardında bir motif, bir âmil vardır.  Eğer bir gayeden bahsediliyorsa, muhakkak surette onun arkasında bir irâde, dolaysıyla bir motif vardır. Ancak bu ilişki içerisinde gaye kavramı bir anlam ifâde eder; bu maksattan soyutlandığı zaman derhal anlamını kaybeder. Schopenhauer, burada "gaye" ile "motif" kavramlarını birbirinden ayrı düşünmediği gibi, onlara değişmeyen bir değer de atfetmez. Ona göre bütün gayeler rölatiftir; kendi kendine bir gaye (Zvveck an sich) asla mevcut değildir. Oysa Kant, yukarıdaki maksiminde kendi kendine bir gayenin var olduğunu ve bunun da insan olduğunu söylüyordu. Kant, <span class="italic">Pratik Aklın Eleştirisihin </span>üçüncü bölümünde buyuruyordu ki:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Yaratılmış dünyada her şeyi insan, isterse ve elindeyse, sırf araç olarak kullanabilir; yalnızca insan ve onunla birlikte her akıl sahibi yaratık, kendi başına amaçtır. Yani o, özgürlüğünün özerkliği sayesinde, kutsal olan ahlâk yasasının öznesidir.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre48">Ahlâk yasasının temellendiricisi, muhatabı ve uygulayıcısı insan, Kant'ın nazarında, kendi başına bir amaçtır. Bu itibarla insanlık idesinin kutsiyeti yalnız insanda bir ahlâk yasası olarak ifâdesini bulur. Ve yine yalnız insan pratik aklın bir ürünü olan ahlâk yasasına, kendi formüle ettiği <span class="italic">kategorik Imperativ'e </span>boyun eğer. Hülasa Kant'a göre insan, kendi koyduğu yasalara uyabilmelidir.</p><p class="calibre39">Evet, Kant böyle diyor; ancak bütün bunlar ne yazık ki Schopenhauer'ı ikna etmeğe yetmiyor. Yetmiyor ki, daha önce Kant'ın ahlâkı mutlulukçuluk (Eudâmonismus) endişelerinden temizlediğini söyleyen isyankâr filozof, bu sefer bu görüşünden de sarfı nazar eder ve aklın kritikçisine şöyle başkaldırır:</p><p class="calibre39"><span class="calibre10"> </span></p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Elbette, titiz olmak istendiği takdirde görülür ki Kant, mutlulukçuluk (Eudâmonismus) düşüncesini gerçekten değil sadece görünürde etikten uzaklaştırmıştır. Zira o, en yüce iyi öğretisinde erdemle mutluluk arasında yine de gizli bir irtibat bırakıverir.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Kant'ın etiğinin esasını teşkil eden mutlak gereklilik (unbedingten Sollens) kavramının absürtlüğü ve tasavvurunun bütünüyle imkânsızlığı, sisteminde daha sonraları, yani pratik aklın eleştirisinde ortaya çıkar; tıpkı organizmada saklanmış bir zehrin olduğu yerde kalamayıp, nihayet kendini açığa çıkarması ve ortalığa yayılması gibi. Demek oluyor ki söz konusu her <span class="italic">kesin gereklilik (unbe-dingte Soll) </span>sonuçta muhakkak bir koşulu birlikte sürükler, hatta bir değil daha fazla yani bir mükâfat, buna ilâveten ödüllendirilene bir ölümsüzlük ve bir de ödüllendirici. Tabii bir kez ödev ve zorunluluğu etiğin temel kavramları yaptıktan sonra bu, elbette mecburidir. Zira bu kavramlar esaslı olarak rölatiftir ve tüm anlamlarını ceza tehdidine veya mükâfat vaadine borçludurlar. Görünürde karşılıksız faal olan erdemin ardından gelen bedel, lakin <span class="italic">en yüce iyi </span>adı altında makul bir maske ortaya çıkar. Bu <span class="italic">en yüce iyi, </span>erdem ve mutluluğun birleşmesinden başka bir şey değildir. Bu ise esas itibariyle mutluluğa odaklanmış, bundan dolayı da kendi menfaatine dayanan bir ahlâk yahut mutlulukçuluk (Eudâmonismus) düşüncesine istinat eden bir ahlâktır. İşte Kant tam da bu kavramı (Eudâmonismus kavramını), törenle sisteminden kapı dışarı etmiş ve şimdi yeniden en yüce iyi adı altında arka kapıdan içeri almıştır. Dolaysıyla içinde bir çelişki saklayan <span class="italic">kesin, mutlak zorunluluk (unbedingten, absoluten Sollen) </span>faraziyesi böylece öcünü alıverir.</blockquote></blockquote></blockquote></blockquote><p class="calibre39"><span class="calibre10"> </span></p><p class="calibre39">Nihayet Schopenhauer, Kant'ın, ahlâk felsefesini teolojiden arındırmak şöyle dursun, bilakis ahlâk metafiziğinde <span class="italic">a priori </span>olarak <span class="italic">en yüce iyi </span>kavramını kabul etmekle etiği bir <span class="italic">a priori etik </span>haline getirdiğini savunur. Tabiatıyla etikte <span class="italic">a priori </span>kavramını kabul edince Tanrının varlığı ve ölümsüzlük gibi postulatlar kaçınılmaz olmaktadır. Burada Schopenhauer, çok iyi bir mevzi ele geçirmişe benziyor ve saldırılarına devam ediyor:</p><blockquote class="calibre24"><blockquote class="calibre25"><blockquote class="calibre29"><span class="calibre10"> </span></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Şimdi Kant, etiğin bu <span class="italic">ımperativ formu'nu </span>sessizce ve dikkat çekmeksizin teolojik ahlâktan aldıktan sonra, onun koşullarını yani teolojiyi aynı ahlâkın esası haline getirir [...]; daha sonra, izahlarının sonunda ahlâktan bir teoloji geliştirmek onun için basit bir oyun olacaktır; bu malum ahlâk teolojisi (Moralteolo-gie)'dir. Bundan böyle geriye sadece, zımnî olarak zorunluluk (Soll) marifetiyle koyduğu kavramları belli etmeksizin ahlâkın esası haline getirmek, sarih bir tarzda ortaya çıkarmak ve bunları şimdi açıkça pratik aklın postulatları olarak vaz' etmek kalıyordu. Böylece tüm dünyanın kurtuluşu için sırf ahlâka istinat eden bir teoloji tezahür etmektedir ki, bu ahlâk, evet, aslında teolojiden doğmuştur. Bu durum, ahlâkın gizli teolojik koşullara istinat etmesinden ileri gelmektedir.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre25"><blockquote class="calibre56"><span class="calibre10"> </span></blockquote></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre25"><blockquote class="calibre56"><span class="calibre10"> </span></blockquote></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre25"><blockquote class="calibre56"><span class="calibre10"> </span></blockquote></blockquote></blockquote></blockquote></blockquote><div class="mbppagebreak" id="calibre_pb_18"></div>
</body></html>
