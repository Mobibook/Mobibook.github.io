<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Paradokslar Üzerinde Raks</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos317942" class="calibre1"><span class="calibre2">
</span></p><p id="filepos317997" class="calibre31"><span class="calibre2"><span class="bold"><span class="calibre32">I -Vita contemplativa  Estetik temaşa</span></span></span></p><p class="calibre15" style="margin:0pt; border:0pt; height:1em"> </p><p class="calibre23"><span class="italic">Güzelliğin on par'etmez,</span></p><p class="calibre23"><span class="italic">Bu bendeki aşk olmasa;</span></p><p class="calibre23"><span class="italic">Eğlenecek yer bulaman,</span></p><p class="calibre23"><span class="italic">Gönlümdeki köşk olmasa.</span></p><p class="calibre23"><span class="italic"><span class="bold">Âşık</span></span><span class="italic">
</span><span class="italic"><span class="bold">Veysel</span></span></p><p class="calibre15" style="margin:0pt; border:0pt; height:1em"> </p><p class="calibre9">S<span class="calibre16">CHOPENHAUER</span> eserini ikmal edip yayıncısı Brockhaus'a takdim ettiğinde bu kitabıyla ilgili olarak şu satırları yazar: "Şimdiye kadar hiç kimsenin aklına gelmeyen, en yüksek seviyede birbiriyle imtizaç eden düşünceler zinciri." Filozofun bahsettiği düşüncelerin daha doğrusu felsefî sisteminin insicamı çok tartışılmış olsa da, bunların yüksek seviyede fikirler sentezi oldukları inkâr edilemez. Öyleyse nedir şimdiye kadar kimsenin aklına gelmeyen yüksek fikirler ve mevzubahis sentez? Kuno Fischer filozofun sistemini dört ana kapısı olan bir şehre benzetmektedir. Fischer'in kanaatine göre bu kapılardan hangisinden girerseniz girin sizi muhteşem şehrin merkezine ulaştırır. İşte bu tefekkür şehrinin dört büyük ana kapısının adları şöyledir: Birincisi Kant, ikincisi Platon, üçüncüsü Vedalar ve dördüncüsü Buddha. Gerçekten de Schopenhauer bu dört güçlü fikrin sentezidir.</p><p class="calibre9">Schopenhauer felsefe tarihinin bu ilk "iki büyük Paradoksu”nu 1811 yılında keşfetmiştir. Kendi ifadesiyle "kutsal Platon"dan reel varlıkların, gerçekten var olanların Idee'lerini, görüntülerin ardındaki kadîm timsali, ilk örneği görme imkânını bulmuştur. Öte yandan "pek şaşırtıcı Kant"ın da tüm görüntülerin aslî sebebi olan, ama görüntülerden farkı olan ve asla bilinemeyen <span class="italic">Ding an sich </span>(bizatihi kendinde şey) muammasını onu derinlemesine düşünmeye sevk etmiştir. Esasen Schopenhauer, Kant'ı okuduktan sonra felsefeyi bir hayat meşguliyeti olarak seçmiştir. Kant, Platon'un Idee'lerle ilgili görüşlerine tamamen uygun olarak bir <span class="italic">Ding an sich </span>felsefesi geliştirmiştir. Buna göre <span class="italic">das Ding an sich, </span>tüm görüntülerden, bilgi formlarından, zaman ve mekândan ve kozalite kanunlarından bağımsız olarak vardır. Ortaya çıkış, yok oluş ve çokluk <span class="italic">das Ding an sich'i </span>hiç etkilemez. Aynen Platon'un Mee'lerinde olduğu üzere <span class="italic">Ding an sich </span>ebedîdir ve kendi nevinde ebedî bir vahdet teşkil eder; münferit şeyler devamlı bir değişim, oluşum ve başkalaşım geçirirlerken, <span class="italic">Ding an sich </span>hep aynıdır ve aynı kalır. Schopenhauer, Platon'un Idee'leri ile Kant'ın <span class="italic">das Ding an sich'i </span>arasında bir "aynilik" değil ama bir yakınlığın, bir benzerliğin olduğunu fark etti. Bununla ilgili olarak diyor ki Schopenhauer: "Bu her iki büyük ve muğlâk (karanlık) öğretinin ayniliği, namütenahi verimli bir düşüncedir; işte benim felsefemin asıl dayanağı bu olmalıdır." Platon'un anladığı manada <span class="italic">Idee </span>Kant'ın <span class="italic">Ding an sich </span>tasavvurundan başka bir şey değildi. Esasen Platon ve Kant'ın felsefî sistemleri, Schopenhauer’in hayatında ve felsefesinde bir dönüm noktasıdır. Peki, ama Platon'un anladığı <span class="italic">Idee </span>(ide, idea; fikir, düşünce, görüş) nedir? Buna bakalım.</p><p class="calibre9">Tabii burada Platon'un <span class="italic">Idee'ler </span>teorisini bütün detaylarıyla vermek imkânsız olduğu gibi biraz da asıl mevzudan uzaklaşmak olur. Ancak Schopenhauer "irâde metafiziği"ni, Platon ve Kant'ın sentezi ve imtizacı olarak sunduğu için "kutsal filozofun meşhur <span class="italic">Idee'ler </span>teorisini izah etmeden geçemeyeceğiz. Öyleyse nedir o meşhur Idee'ler teorisi?</p><p class="calibre9">Platon, ruhun aslî kaynağından koparak dünyaya gelmesiyle hayatın başladığını, dolaysıyla bu dünyada insana hayat veren prensibin ruh olduğunu söyler. Ruh, bedenimize hayat veren candır. Ruh ve hayatın aynîleşmesi bize şunu ispat eder ki, hiçbir zaman hayat prensibi zıddına dönüşmez. Daha sarih bir ifâdeyle ruh, can, hayat veren prensip söz gelimi ölüme dönüşmez; ölüm ancak beden üzerinde hâkim olabilir, onun fonksiyonlarını yok edebilir; ama ruh üzerinde hiçbir etkisi yoktur, zira ruh ölümsüz ve ebedîdir. Ateist filozof Schopenhauer’in ruhun ölümsüzlüğü konusunda Platon'a sadık kalması, onunla aynı paralelde düşünmesi pek manidardır. Schopenhauer’in kanaatine göre ölüm, irâdeye hiç tesir etmez. Ölümden etkilenen irâde'nin tezahürleridir, kendisi değil. Aynı şekilde Platon'un Idee'leri de asla ölmezler. Ölen Idee'lerin görüntüleridir.</p><p class="calibre9">Ruh dünyaya gelmeden önce var mıdır ve hangi varlık boyutundadır? Platon evvela bu soruya cevap arar. Acaba ruhun yeryüzündeki mevcudiyetine kavuşmadan önce bir mevcudiyeti ve faaliyeti var mıdır? Platon bu soruyu kemâli ciddiyetle ve titizlikle cevaplamaya çalışır. O, ruhun bu dünyadaki mevcudiyetinden önceki durumuyla, hüküm verme prensipleri arasında bir ilişki kurar. Burada o, hüküm verme keyfiyetini analizle işe başlar. Nasıl mı?</p><p class="calibre9">Biz algıladığımız, idrak ettiğimiz bir keyfiyeti önce kavramlara dökmeğe, kavramlaştırmaya çalışırız. Sözgelimi aynı hususiyetlere sahip iki masayı yan yana getirdiğimiz zaman bunların birbirinin aynı olduğunu söyleriz. Peki, ama bu aynilik kavramını nereden alırız? Tabiatıyla algıladığımız masalarla, bu masaların birbirinin aynı olduğunu kabul ederiz. Duyularımız bizi bu konuda uyarır. Ama hakikaten bu böyle midir? Gerçekten tabiatta birbirinin tıpatıp aynı olan iki masa veya iki başka şey var mıdır? Bunu söylemek kolay değil. Birbirine benzeyen ne kadar masa, ne kadar ağaç veya başka şey görürsek görelim, hakikatte bunlar birbirinden muhakkak surette bir noktada ayrılırlar. Ama buna rağmen biz onların birbirine eşit veya birbirinin aynısı olduğuna hükmederiz.</p><p class="calibre9">O sebeple bir daha yeniden düşünerek sormamız gerekir: Nereden ve neye dayanarak bu aynîlik kavramını elde ediyoruz? Bunun idrakimizden neşet etmesi mümkün değil, zira mutlak surette bir aynîlik hiçbir zaman söz konusu olamaz. Dolaysıyla, diyor Platon, bu aynîlik Idee'sinin daha önceden var olması lâzım gelir. Sonradan kazanılan bu aynîlik kavramı, aynîlik <span class="italic">Idee'si, </span>önceden var olan aynîlik Idee'sine yaklaşır, ona iştirak eder. Bu aynîlik <span class="italic">Idee'si </span>için söz konusu olan bütün diğer kavramlar için de geçerlidir: Büyüklük, küçüklük, güzellik, çirkinlik, adalet gibi <span class="italic">Idee'ler </span>de hep böyle bir varlık boyutuna sahiptirler. Dolaysıyla şimdi soruyu daha güçlü ve yeniden sormak durumundayız: Bu Idee'lerin menşei nedir? Hiç şüphesiz bunların menşei idrakimiz değildir, zira bunlar öncelikle idrak sürecinde şuurumuza intikal ederler. İdrak esnasında bu Idee'leri düşünmeğe, daha doğrusu onları hatırlamaya zorlanırız.</p><p class="calibre9">Platon bizi bu noktaya getirdikten sonra şu soruyu soruyor: Peki ama önceden var olamayan bir şeyi hatırlamak mümkün mü? Cevap kendiliğinden gelir: Hayır. Demek ki bizim bu <span class="italic">Idee'leri </span>bu hayatımızda görmüş olmamız düşünülemez. Düşünülemez; çünkü biz Idee'leri göremeyiz, ancak biz görülebilenleri görebiliriz. Bu noktada önümüzde iki imkân kalıyor: Ya bu ideler fıtratımızda (yaratılışımızda) mevcuttur yahut da ruhumuz onları daha önceleri görmüş olmalıdır.</p><p class="calibre9">Şimdi bu Idee'ler doğuştan var olmuş olamazlar, çünkü o zaman onların her zaman mevcut ve tamamen açık olmaları gerekirdi. Oysa onların her an mevcut olmadıklarını tespit ediyoruz, zira onları hatırlayabilmek için duygularımızın ateşlemesine ihtiyaç duyarız. Kaldı ki sahip oldukları Idee'lerin münderecatını kâmilen bilen ve bunların hesabını verebilen pek az insan vardır. Tabiatıyla Idee'lerin içerikleri o idenin kavramından soyutlanamaz. Platon, hasselerimizle elde ettiğimiz bilgilere, kendimizde mevcut olan bir şey daha kattığımızı söyler. Ona göre bilgi sadece idrak ettiğimizden ibaret değildir. İdrak ettiğimiz bilgilere, kendimizde taşıdığımız fıtrî bilgiyi, yani doğarken beraberimizde getirdiğimiz bilgiyi katarız. Platon, bilgiyi sadece idrak edilenden ibaret saymıyor, ama idrak edileni, yani tecrübî bilgiyi de reddetmiyor. O tecrübe yoluyla elde edilen bilgiye, fıtrî bilgiyi ilâve ediyor. Buradan şu sonuca varıyor Platon: Eğer Idee'ler tecrübeyle kazanılmıyor ve doğuşla beraber şuura intikal etmiyorlarsa, bu durumda bir şey kalıyor geriye, o da bunların doğumdan önce kazanılmış olmaları. Ona göre ruhun doğarken beraberinde getirdiği bilgiler, başka bir zamanda elde edilmiş olmak lâzım gelir. Ruhun beraberinde getirdiği bilgiler, Idee'lere ait bilgilerdir. Dolaysıyla ruh, dünyaya intikal etmeden önce bu Idee'ler âleminde yaşamış ve bu Idee'leri temaşa etmiş olmalıdır. Aksi halde ruhun iyi ve güzel hakkında bilgilere sahip olması imkânsızdır. Ruh dünyaya gelmeden önce bu Idee'leri temaşa etmiş olmalı ki, dünyada objeleri gördüğünde bu Idee'leri hatırlar; yani ruh, etrafındaki münferit objelerle kurduğu her ilişkide sürekli olarak Idee'ler âlemini hatırlamaktadır. İşte bu sebepten Platon, bilgiyi bir hatırlama olarak telakki eder. Mademki bazı Idee'leri hatırlayabiliyoruz, o halde bunları daha önceleri bir yerlerde görmüş olmamız gerekir. Hatta Platon daha da ileri giderek ruhun, Idee'ler âleminde elde ettiği bilgilerin daha sağlam ve tutarlı olduğunu ileri sürmektedir.</p><p class="calibre9">Şöyle ki ruh, bedene girmeden önce hür ve müstakildi ve bu sebeple de hakikatleri manevî bir gözle görebiliyordu. O zamanlar ruhun önünde hiçbir engel yoktu, Idee'leri çıplak gözle görebiliyordu. Dolaysıyla elde ettiği bilgi de saf ve katıksızdı. Oysa ruh bedene girdikten sonra bir takım sınırlamaların esiri olmuş, eşya âlemi ile bakışı sınırlanmıştır. Platon'a göre ruh, fenomenler alemiyle kurduğu her ilişkide Idee'ler âlemini hatırlar ve oranın hasretini çeker. Hasretini çeker; çünkü ruh zaman ve mekân engeline takıldıkça zaman ve mekândan ârî bir âlem arar kendine. Dahası ruh, saplandığı bu bir avuç balçıktan, beden zindanından saf, şeffaf ve lâtif âleme bir an önce ulaşmaya gayret eder. Bunun da ancak ölümle mümkün <span class="italic">olduğunu </span>düşünürsek, Sokrates'in niçin "felsefe ölmeği öğrenmektir" demesindeki sebeb-i hikmeti daha iyi anlamış oluruz. Belki de bu hatırlama keyfiyeti olmasaydı ruh, bu dünyada mutlu bir hayat sürecekti ve hiçbir şekilde de ölümsüzlüğü varlık mihverine oturtmayacaktı.</p><p class="calibre9">Buradan anlaşılan o ki Schopenhauer, Platon'un Idee' ler teorisi, Kant'ın <span class="italic">das Ding an sich'i </span>ve kendi <span class="italic">Wille </span>(irâde) felsefesi arasında esaslı bir benzerlik görüyordu. Başka bir tabirle Platon'un Idee'si, Schopenhauer’in irâde'sinin objektivasyonu ve aynı zamanda Kant'ın <span class="italic">das Ding an sichinin </span>tasavvurundan başka bir şey değildi. Schopenhauer'a göre bilgi alanımıza giren her şey, ferdîleşme prensibine istinat eden tüm nesneler sırf bir görüntüden ibaret değillerdir, bilakis onların kökleri, özü ve mahiyeti <span class="italic">Ding an sich </span>(bizatihi kendinde şey)'e, Idee'ye ve İRÂDE’YE uzanmaktadır. Tabir caizse Idee'ler görüntülerin formaları içerisinde saklanmışlardır. Zaman ve mekânda intişar eden tüm münferit şeyler yeter sebep prensibi marifetiyle çoğalmış ve yine onun tarafından objektifleşmiş Idee'lerden başka bir şey değillerdir. Her ne kadar şeyler ferdîleşerekten münferit görüntü formlarına girseler de, bu formların yüreğinde <span class="italic">Idee'ler </span>soluklanmaktadırlar. <span class="italic">Idee'ler </span>ki, Schopenhauer’in ısrarla vurguladığı üzere, <span class="italic">das Dind an sich </span>ve <span class="italic">Wille'den </span>başka bir şey değillerdir.</p><p class="calibre9">Bu itibarla burada, kesinlikle ve rahatlıkla şunu söyleyebiliriz ki, her üç filozofun felsefelerinin omurgasını oluşturan bu üç kavram <span class="italic">(Idee, Ding an sich ve Wille) </span>birbirinden farklı çıkış noktaları ve hedefleri olmuş olsa da zaman, mekân ve illiyet konusunda aynı transandantal (müteal, aşkın) esasa istinat ediyorlardı. Daha doğrusu her üç görüş de bir "sınır ötesi hareketi" idi ve aynı metafizik fikir çekirdeğinden neşet ediyorlardı. Bu görüşlerden her birisi görüntüler dünyasının perde arkasındaki ebedîliği, mutlak bilinmezliği ve vahdeti seziyor ama bu sırrı izahta zorlanıyorlardı. Her üç filozof da mevzubahis transandantal âlemin izahına yönelik farklı kavramlar geliştirmekle birlikte asıl meselenin müşahede (Kontemplation), manevî seyr-ü temaşa olduğu noktasında birleşiyorlardı.</p><p class="calibre9">Fenomenler âleminin ilk tezahür formu, evvelemirde gerçekleşmiş bir parçalanış olarak kadim muhayyileye aksetmiştir. Varlığın süje ve obje olarak kutuplaşması belki bilginin hayrına olmuştur, ama öte yandan bu parçalanmışlık aşılması güç bir problem oluvermiştir. Bundan böyle bilginin mevzusu olan her şey, süje ve obje ilişkisi bilinebildiği ölçüde kavranabilmiştir. Artık tasavvur olarak dünya, ancak bir süje için var olabilir ve bir anlam ifâde edebilirdi. Aksi halde dünyanın bir obje olması ve bilginin konusu olması bile düşünülemezdi. Kaldı ki böyle bir durumda yani süje olmadan bilgiden bahsetmek dahi imkânsızdı. Dolaysıyla süje olmadan aklın formları olan zaman, mekân ve illiyet gibi temel kategoriler de dayanağını yitirmiş oluyor ve işe yaramaz hale geliyorlar. Kısaca süje (özne) yoksa obje (nesne) de yok oluyor. Schopenhauer diyor ki, "Hiçbir hakikat şundan daha kesin değildir ki bilginin konusu olanların tümü, yani tüm şu dünya ancak ve yalnız süjeye kıyasla/istinaden objedir." Schopenhauer, "âlemi tasavvur eden süjedir" diyor; süjenin tasavvur etme irâdesi olmasa dünya var olmazdı; öyleyse "dünya irâde ve tasavvur olarak" mevcuttur. Aslında Schopenhauer, "âlem benim tasavvurumdur" derken, Goethe'den farklı bir şey söylemiyor. Goethe de <span class="italic">Faust</span>'da <span class="bold">baccalaureus</span>'a aynı şeyi söyletir:</p><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">Die Welt, sie war nicht, eh' ich sie erschuf; </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">Die Sonne führt' ich aus dem Meer herauf; </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">Mit mir begann der Mond des Wechsels Lauf; </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">Da schmückte sich der Tag auf memen Wegen, </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">Die Erde grünte, blühte mir entgegen.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">Dünya, ben onu yaratmadan önce mevcut değildi. </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">Güneşi denizden ben çıkardım yukarıya. </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">Ay, safhalarını benimle beraber dolaşmağa başladı. </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">O zaman gündüz benim geçtiğim yolları süsledi,</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">Yeryüzü önümde yeşillendi ve çiçek açtı.</span></blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">Schopenhauer, tıpkı Platon gibi nesnelerin kavranabileceğim, ama onları teşkil eden <span class="italic">Idee'lerin </span>yahut irâde'nin anlaşılmayacağını söylüyor. Çünkü irâde yahut Platon'un ifadesiyle Idee'ler reel varlıkların özlerinin, mahiyetlerinin fânilikten arındırılmış ebedî ve ezelî biçimleridir. Sözgelimi birer reel varlık olan, realitede var olan bir ağaç, bir taş yahut bir hayvan birer görüntü olarak muhayyilemize intikal ederler; onları görünüşleri itibariyle anlayabiliriz; ancak mahiyetleri, özleri itibariyle asla kavrayanlayız. Kavrayamayız, çünkü dünyamızda varolan bütün bu reel varlıklar özleri itibariyle İRÂDE'dirler, Idee'dirler yahut Kant'ın tabiriyle <span class="italic">das Ding an </span>sich'dirler ve  asla idrak edilemezler. Asla dedik ama, kesinlik ifâde eden bu "asla" sadece normal bilinç için, tecrübî bilinç için geçerlidir. Yoksa <span class="italic">Idee'ler, </span>yahut İRÂDE bakışlarımıza tümden ve mutlak olarak kapalı değildir. Binaenaleyh onların özünü, mahiyetini kavramanın elbette yolları vardır. Zaten böyle bir yol olmasaydı onlardan bahsetme imkân ve iktidarından yoksun olurduk. <span class="italic">Idee'ler </span>ve irâde'nin özüne, mahiyetine ancak entüitif bilgi ile yani sezgisel bilgi ile yaklaşabiliriz. Ne var ki <span class="italic">Idee'lere </span>bakış sanatın işidir; sanat da, Schopenhauer'a göre manevî seyr-ü temaşa, sezgi ve murakabe (Kontemplation)<sup class="calibre14"><small class="calibre7"><span class="calibre12">2</span></small></sup> marifetiyle mümkündür. Peki, ama bu nasıl ve hangi süreçte mümkündür? Şimdi bunu anlamaya çalışalım.</p><p class="calibre15" style="margin:0pt; border:0pt; height:1em"> </p><p class="calibre9"><span class="italic">2-Murakabe halinde insan seyrine daldığı şeye doyamaz, ya şevke gelip coşar yahut ağlayıp inler.</span></p><p class="calibre15" style="margin:0pt; border:0pt; height:1em"> </p><p class="calibre9">Schopenhauer’in kanaatine göre nesnelerin üzerini örten Maya'nın örtüsünü havalandırmak, ferdîleşme prensibi aralamak ve İRÂDE’NİN mahiyetine göz atabilmek için sanat mutlak surette gereklidir. Zira bu işi gerçek anlamda becerebilecek üç kişi mevcuttur: Sanatkâr, dâhi ve as-ket. <span class="italic">Idee'leri </span>temaşa ancak İRÂDE’NİN ilgasıyla mümkündür ki buna da yalnız sanatkâr, dâhi ve azket (münzevî insan) muktedirdir.</p><p class="calibre9">İmdi tasavvurlar âleminde nesnelerle nasıl bir irtibat kurmak lâzımdır ki onların ardındaki İRÂDE’Yİ kavrayabilelim. İrâde'nin hizmetinde olarak nesnelerle bilinçli bir irtibat kurulabilir mi ve bunun için ne lazımdır? Böyle bir ilişkide hem nesneleri (Objeyi) ve hem de süjeyi alâkadar eden bir değişim gereklidir. Süje tarafından bakıldıkta, süjenin bilgiye yönelme faaliyeti irâdenin mutlak belirleyiciliğinden ayrılmalıdır. Daha doğrusu süje kendini bir şekilde bilginin objesine pasif olarak teslim etmelidir. Bunun mümkün olması lâzım gelir.</p><p class="calibre9">Öte yandan obje tarafında da bir şeylerin değişmesi gerekir. Obje de, süjenin seyr-ü temaşası esnasında sadece bir bilgi objesi olmaktan kurtulabilmeli ve nedensellik (kozal) zincirlerinden sıyrılabilmelidir. Bu durumun gerçekleşmemesi halinde obje, sadece bir bilgi objesi olarak kalır. Dolaysıyla irâde'nin mutlak hakimiyet alanından kurtulamamış olur. Demek oluyor ki değişiklik her iki tarafta da gerçekleşmeli ki şeylerin özüne, yüreğine intikal edilebilmiş olsun. Biz şeylerle olan iradî ilişkimizden ancak, onlarla hiçbir şey arzu etmemek kaydıyla kurulabildiğimiz göz önünde bulundurulursa, bu durumda şeyleri kendi hallerine bırakmak zorunda oluruz. Bu durum ancak, biz kendimizi o şeye teslim ettiğimiz takdirde mümkündür, yeter ki o şey kendini bizzat olduğu gibi temsil etmiş olsun.</p><p class="calibre9">Süje ve obje arasındaki ilişki cihetinden her iki değişim de kelimenin tam anlamıyla bir kendinden geçme, bir vecd hâlidir. Bulunduğumuz durumdan hareketle İRÂDE' nin yönlendirmelerinden kurtulur ve şeylere yöneliriz; bununla da yetinmeyip kendimizi tümden şeylere teslim ederiz. Aynı şekilde şey de bulunduğu nispî pozisyon bağlamından çıkar, zaman ve mekân kayıtlarından kurtulur, nedensellik bağlarını koparır ve <span class="italic">Idee </span>olarak âdeta huzura gelir. Böylece estetik temaşa esnasında bir sezgi devreye girmektedir. Sezginin devreye girmesiyle süje, ferdiyetini kaybeder; <span class="italic">principio individuationis</span>''ten kopar, isteklerinden uzaklaşır. Böylece isteklerinden arınmış süje, tabiatıyla acılarından da kurtulmuş olur. Aslolan acılarından kurtuluş olduğuna göre, estetik dalış ile maksada ulaşılmış demektir. Demek ki kontamplasyon sürecinde ferdî çıkarlarını feda eden insan acılarından uzaklaşmış oluyor. Burada sanatın, aynı zamanda bir terapi vasıtası olarak kullanıldığını, kullanılabildiğini göz ardı etmemek lâzımdır. Schopenhauer, murakabe (Kontemplation) süresinde şeylerle olan bu estetik ilişkiyi şöyle izah etmektedir:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">İnsan, ruhunun bütün gücünü seyr-ü temaşaya verirse, tümden istiğraka dalıp ve tüm şuurunu elan huzurunda mevcut tabii bir objenin sessiz ve huzurlu murakabesiyle doldurursa, ki bu obje bir manzara, bir ağaç, bir taş, bir bina yahut herhangi bir şey olabilir; pek manalı bir Alman atasözünde ifâde edildiği üzere kendini tümden bu şeyde <span class="italic">kaybedince, </span>yani kendi ferdiyetini/kişiliğini, irâdesini unutup ve sadece saf bir süje olarak, objenin parlak bir aynası olarak mevcudiyetini devam ettirirse; ve öylesine ki sanki objenin bizzat kendisi yalnız başına orada mevcutmuş ve yine orada onu idrak edecek herhangi birisi yokmuş gibi; ve böylece temaşa eden ile edilen arasındaki fark ayırt edilenlesin ve tam aksine her ikisi bir oluversin; tabii tüm bilinç, obje kendi dışındaki tüm relasyonlarından arındırılmış olduğu halde ve yine süje de irâde ile olan tüm alâkalarından koparılmak kaydıyla; işte bu durumda idrak edilen, bilinen artık bu kabilden münferit şey değil, bilakis Idee'dir, bu basamakta irâdenin doğrudan doğruya objektifleştiği ebedî formdur. Aynı zamanda temaşa halinde böylelikle kavranılan artık birey değildir; zira böyle bir temaşada birey kendini kaybetmiştir. O ancak bilginin saf, iradesiz, acısız ve sonsuz süjesi oluvermiştir.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Schopenhauer burada öylesine bir murakabe (Kontemplation)'dan bahsetmektedir ki, vecdin ve istiğrakın kanatları üzerinde ulaşılan bu zirve noktasında süje ile obje arasındaki estetik mesafe kapanmış, her ikisini birbirinden ayıran zaman, mekân ve illiyet unsurları tümden ortadan kalkmıştır. Burada şuurun saf bir ayna fonksiyonundan başka bir rolü yoktur. Bu noktada Schopenhauer, bir sanat eseri karşısında nasıl bir tavır takınmamız gerektiğini şöyle izah eder: "Bir sanat eseri karşısında insan sanki büyük bir adam karşısındaymış gibi davranmalıdır; yani tıpkı o adamın önünde durup, onun birine bir şeyler söylemesi beklenildiği gibi."</p><p class="calibre9">Mevzubahis olan, Kant'ın kastettiği tüm alâkaların bertaraf edildiği saf bir estetik temaşa halidir. Böylesine bir estetik temaşa halinde estetik obje tüm esrarını süje-ye açar; süje tümden göz olmuş, bir kartal bakışıyla sınır ötesi fezalarında süzülür ve kendi varlığını hazzın yüksek ateşinde eritiverir. Başlangıçta süje için fevkalâde önemli olan, onu tıpkı bir karasevdalı gibi maşukunun peşinden koşturan estetik objenin vazgeçilmez cazibesi, üstün bir murakabe (Kontemplation) halinde tümden yok oluverir.</p><p class="calibre9">Bu noktada süje ve estetik obje kendi tabii hâllerinden sıyrılır, tüm tefrik edici unsurlarından uzaklaşır, hazzın ve murakabenin derinliğinde aynileşirler. Bu hal tıpkı Wagner'in <span class="italic">Tristan ve holde </span>adlı müzikli dramında Isolde'nin gözlerinin içine bakan Tristan'ın dünyayı ondan ibaret görmesi gibidir. Aynı hâli Fuzûlî bir şiirinde pek dahiyane dile getirir:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Eyle ser-mestem ki idrâk </span>etmezem <span class="italic">dünya nedür </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Men kimem sâkî olan kimdür mey ü sahba nedür</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Gerçi canandan dîl-i şeyda içün kâm isterem </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Sorsa cânân bilmezem kâm-ı dîl-i şeyda nedür</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">(Öyle sarhoşum ki dünya nedir, bilmem. </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Hatta ben kimim, saki kimdir, şarap ve kadeh nedir, onları da bilmiyorum.)</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">(Gerçi sevgiliden deli gönlüm için muradını isterim, teselli isterim. </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ama sevgili sorsa ki şu deli gönlünün muradı nedir; onu da bilmem)</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Aşkın başlangıcında olmazsa olmaz olan sevgilinin dayanılmaz cazibesi ve güzelliği estetik murakabe ânında en büyük engeldir ve mutlak surette bir arınma sürecinde şuurdan uzaklaştırılmak lazım gelir. Zira estetik temaşa ânında şuurun saf ve lekesiz bir ayna kadar parlak olması gerekmektedir. Böyle bir durumda güzelliğin dayanılmaz cazibesi dilinizi çözüyor ve sizi saf aynalara karşı konuşturuyorsa, o zaman, Mevlânâ'nın dediği gibi, ayna puslanır ve artık göstermez olur. Bu arınma sürecinde irâde tümden devreden çıkarılmalıdır ve esasen estetik pasif temaşa için gerekli olan arınma süreci İRÂDE’NİN nefyine, ilgasına (yürürlükten kaldırmak) yönelik bir iç süreçtir.</p><p class="calibre9">Mevlânâ Celâleddin Rumî bu estetik arınma sürecinin başlangıçta hür olan İRÂDE’NİN, estetik objenin saf güzelliği ile temas ettiğinde nasıl aklının başından gittiğini, hürriyetini ve nihayet tüm iktidarını kaybettiğini, âdeta kendi kendini narkotize ettiğini, ama aslında maşukta (estetik objede) kendi varlığını eriterek asıl hürriyetine kavuştuğunu anlatır:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">İrâde hürriyeti içimizde potansiyel olarak mevcuttur. Bir karar zamanı geldiğinde o aktif hale geçer, irâde hürriyeti senin içindedir.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Mısırlı Züleyha, Yusuf'un güzelliğini görünceye kadar irâde hürriyetine sahipti, sevme irâdesi vardı; bununla ilgili olan potansiyel güç onun içinde idi. Yusuf'u gördükten sonra bu irâde aktif hale geçmiştir.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Mevlânâ'nın burada bahsettiği irâdeyi coşturan, sarhoş eden ve kanatlandıran saf güzellik, aslında İRÂDE’Yİ yok edinceye kadar "estetik temaşa" önünde bir engeldir. İRÂDE tümden süjenin tasarrufundan veya hürriyet alanından çıkıncaya kadar süje (özne), gerçek anlamda estetik murakabeden (Kontemplation) uzaktır. Schopenhauer estetik objenin bu cazibesini, çekiciliğini "pek düşük" bir tarz olarak değerlendirir. Ona göre Hollandalı ressamların meyveleri natürmort tarzında iştah çekici olarak canlandırmaları böyle bir estetik anlayışın neticesidir.</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Bu ressamlar zorunlu olarak irâdenin bir heyecanı ve objenin her estetik murakabesinin sonu demek olan yanıltıcı resmetme tarzlarıyla iştah uyandırırlar. Meyve resmi yapma caizdir, çünkü çiçeğin ileri bir inkişafı olarak biçim ve renk itibariyle, güzel bir natür ürünü takdim edilmiş olur; hem de açıkça o ürünün yenilebilirliğini düşünmek mecburiyeti olmaksızın. Fakat maalesef biz çoğu kez, şaşırtıcı bir tabilikle hazırlanmış, kurulmuş yemek sofraları ve sofrada istiridyeler, ringa balığı, yengeç, tereyağlı ekmek, bira, şarap ve daha nice çirkin şeyler vesaire buluruz.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Tarihî ressamlık ve heykeltıraşlıkta büyüleyici olan çıplak şekillerde yatmaktadır ki, bunların duruşu, yarım giyinmiş halleri ve muamele tarzları seyircide şehvet uyandırmaya yöneliktir; bununla birlikte saf estetik seyre son verilmiş, yani sanatın gayesine ters çalışılmış demektir.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Sanatın narkotize eden bir özelliği vardır; geçici olarak irâdeyi uyuşturmak suretiyle ıstırapları dindirebilir, ancak nihaî olarak irâdeyi yok edemez. Görüntüler dünyasını inşa eden ve aslında tüm fenalıkların anası olan egoizm, irâdenin egoizmi, irâde'nin mahiyeti anlaşılmadığı müddetçe egemenliğini sürdürmeğe devam edecektir. Ancak irâde, bütün varlıkların özünde, tüm görüntülerin arkasında, Maya'nın peçesinin ardında bizzat kendinin olduğunu anladığı zaman artık istemenin de bir anlamı kalmadığını fark eder, zira istediği şeyin kendisinden başka bir şey olmadığını idrak eder. Nihayet ulaşmak istediği şeyin bizzat kendisi olduğu anlamış olur. Bu şekilde kendi öz varlığının bilgisine ulaşan irâde, istemenin bundan böyle kendisini çıkaracağı yeni bir liman olmadığını, istemenin beyhude bir gayret olduğunu kavrar ve tüm yelkenlerini indirir. Ne var ki irâde bu son menzile ulaşıncaya kadar <span class="italic">principio individuationis </span>(ferdileşme prensibinin)'in ateş çemberinden geçer ve kendi ışığını fark edinceye kadar dinmeyen acılarla yoluna devam eder. Schopenhauer bu acıları şöyle dile getirir:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Bilincimiz istekle dolu oldukça, onun güdüsüne, doğurduğu umutlara ve korkulara bağlı kaldıkça, ona uydukça, bizim için ne sürekli mutluluk, ne de dinlenme vardır. Ardından gitmek ya da kaçmak, felâketten korkmak ya da zevki aramak, esasında, ikisi de birdir. Hangi biçimde kendini gösterirse göstersin, daima arzu eden birinin huzursuzluğu bilinci doldurur ve bulandırır; oysa dinlenme olmadan gerçek mutluluk imkânsızdır. Böylece irâdenin, yani yaşamak isteyişin konusu olan insan durmadan dönen alevler içindeki bir çarka bağlanmış lxion'a; her yanı delik deşik olmuş fıçılarını doldurmak için durmadan kuyudan su çeken Danaid'lere; susuzluktan ebedî kavrulan Tantalos'a benzer.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">İrâde zaman ve mekânın girdaplarında çırpındıkça kaçınılmaz olarak ferdîleşme bir kurtuluş olarak görünür. Maya'nın örtüsü,<span class="italic"> principio individuationis </span>(ferdîleşme prensibi) bir sığınak gibi sunar kendini. Ancak bu irâdenin ateşini düşürmez, tam aksine irâde daha güçlü var olmak için yeni gasp planları yapar ve yeni hamlelerle tüm zaman ve mekânı tasarruf alanına katmak ister. Bütün dünyaya hükmetmekle daha mutlu ve huzurlu olacağını zanneden irade, aslında bu şekilde ancak ıstırabını derinleştirdiğini ve huzursuzluğunu arttırdığını çok sonraları anlayacaktır. Zira bütün görüntüler, ne kadar hoş ve güzel olsalar da, sadece fitne ve huzursuzluk kaynağıdırlar. Bu itibarla irâdenin kendi varlığının mahiyetini anlayabilmesi, âlemin özünü görebilmesi için ufkunun saf aynalar kadar parlak ve lekesiz olması gerekmektedir. Bunun için irâdenin, varlıkların üzerini örten Maya'nın tülünü kaldırması, zaman, mekân ve nedensellik tuzaklarını aşması kaçınılmazdır. Ancak o zaman irâde, göle düşen parlak bir ay misali bütün varlık tezahürlerinin arkasında kendi varlığının olduğunu anlar. İrâdenin kendi mahiyetini kavradığı ve aştığı bu seyr-ü temaşa (Kontemplation) halini Schopenhauer, şöyle izah ediyor:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ama öyle anlar olur ki, bir dış vesile ya da iç uyuşumumuz bizi sonsuz istek selinden alıp uzaklara götürdüğü zaman, bilgi irâdenin baskısından kurtulur... İşte o zaman, bütün şeyleri başka bir gözle görmeye başlarız. Onları yarar gözetmeden, bağıntıları içinde değil, irâdenin ilk objektivasyonu olan Idee'leri içinde kavrarız. Bu kavrayışla varlığımız, bağıntılarından kurtulduğu gibi, bilginin katıksız öznesi de olur. O zaman aradığımız halde bizden kaçan iç rahatlığını hemen buluruz. Bu hal sürdükçe, irâdenin alçaltıcı baskısından uzağız; dinlenme gücünü kutlayan tutuklular gibiyiz; lxion'un<sup class="calibre14"><small class="calibre7"><span class="calibre12">3 </span></small></sup>çarkı artık dönmez olur... O zaman gün batışı, ister bir saray penceresinden ister bir cezaevinin demir parmaklıkları arasından görülmüş olsun, ne önemi var!</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9"><span class="italic">3-Ixion, Hera'ya karşı olan yasaklanmış aşkından dolayı cehennemde alevler içinde dönen bir tekerleğe bağlanmıştı.</span></p><p class="calibre9">Görüldüğü üzere Schopenhauer, "bütün şeyleri başka bir gözle görebilmek" için irâdenin baskısından kurtulmak gerektiğini söylüyor. Zihnimiz zaman ve mekânı yüklendiği müddetçe ve aklın kategorilerini aşamadığı sürece irâdeyi dizginlemesi mümkün değildir. Peki, yeşil bir vadiye bırakılmış deli bir küheylân gibi koşan ve nereye gideceği belli olmayan irâdenin önündeki en büyük engel nedir? Hiç şüphesiz irâdenin bizzat kendisidir; irâdenin varolma isteğidir. Demek ki irâde, aslında kendi kendini varolmaya, yaşamaya ve dolaysıyla acıya, ıstıraba ve sefalete mahkum eden bir despottur; Nietzsche'nin tabiriyle bir "Selbst-Henker", yani kendi hakkındaki hükmü bizzat kendi verendir, kendinin celladıdır. O yüzden onu kendinden başka hiç kimsenin kurtarması mümkün değildir. Öyleyse irâde kendi hakikatini nasıl keşfedecektir? Böyle bir imkâna sahip midir?</p><p class="calibre9">Schopenhauer'a inanacak olursak irâdenin kendi feryadını duyma ve sefaletine son verme imkânı vardır. Peki, bunu kimler ve nasıl başarabilir diye soracak olursak, o zaman Schopenhaur'ın etik ve estetiğini iyi kavramamız gerekecektir. Schopenhauer'a göre hayatın acılarından ve sefaletinden kurtulmanın iki yolu vardır: Estetik ve etik.</p><p class="calibre9">İmdi estetik kontemplasyonu (müşahede ve murakabe; estetik seyir yahut dalış) anlayabilmemiz için, evvela Schopenhauer’in felsefî terminolojisinde Dehâ'nın mânâ ve önemini anlamamız; sonra da irâdenin negasyonu demek olan "merhamet etiği"ni incelememiz lâzımdır. Zira Schopenhauer, dâhilerin ve uzlet hayatı yaşayan ermişlerin, zahitlerin, azizlerin terk-i dünya ettiklerine, gerçek anlamda irâdenin sultasından kurtulduklarına inanmaktadır. Yunus Emre, "İbadetler başıdır terk-i dünya"<sup class="calibre14"><small class="calibre7"><span class="calibre12">4</span></small></sup> derken irâdenin negasyonundan başka neyi kastetmiş olabilir. <span class="bold">Tasavvufta </span><span class="italic"><span class="bold">fakr </span></span><span class="bold">kavramı ile ifâde edilen hâl, ruhun saf ve bakir huzuruna ermek için bir iç temizlenme ve arınmadan başka bir şey değildir</span>. Bu hâle erişmek için bilgiden ve dış dünyadan mutlak surette uzaklaşmak gerekmektedir. </p><p class="calibre15" style="margin:0pt; border:0pt; height:1em"> </p><p class="calibre9"><span class="italic">4- Burhan Toprak, Yunus'un bu mısraının, "Terkü dünya, re'sü külli ibadetin" hadisinin tam tercümesi olduğunu söyler.</span></p><p class="calibre15" style="margin:0pt; border:0pt; height:1em"> </p><p class="calibre9">Ortaçağın mistik filozoflarından NIKOLAUS CUSANUS (Ö. 1484) bu durumu <span class="italic">Docta ignorantia, </span>"<span class="bold">âlim bilgisizlik</span>", diye tarif etmektedir. Ne var ki CUSANUS'un <span class="italic">Docta ignorantia </span>kavramıyla anlatmak istediğini Bizim Yunus, çok önceleri bir mısraında şöyle terennüm etmişti:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Aşık ma'şûk birdir bile aşktan gelir bu söz dile </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Bîçâre Yunus ne bile ne kara okudu ne ak</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">İleride "Merhamet Etiği" bölümünde inziva hayatı yaşayan ermişlerin aklı ve irâdeyi nasıl yendiklerini göreceğiz. Şimdi dehâ ve estetik temaşadan Schopenhauer ne anlıyor ona bakalım.</p><p class="calibre9">Schopenhauer’in kanaatine göre dâhi ile ermişi diğer insanlardan ayıran taraf onların olağanüstü üstün ve güçlü bir akla sahip olmalarıdır. Her ikisi de <span class="bold">entüitif bilgi (sezgi ile ulaşılan bilgi</span>) marifetiyle dünyanın özünü, eşyanın mahiyetini kavrama kabiliyetine maliktirler. Idee'leri temaşa, objeleri seyir esnasında tümden objede eriyip yok olma, saf kontamplasyon kabiliyeti, ferdî benliklerini terk etme marifeti, hayatı bütün olarak kavrama, âleme ve insanlığa aynı nazarla bakma ve kısaca irâdeyi tümden ilga etme kabiliyeti sadece onlara özgü mazhariyetlerdir. Dâhilerle ermişleri birbirinden ayıran şey, mazhar oldukları entüitif bilgiyi kullanma tarz ve müddetleridir. Dâhi, seyr-ü temaşa yoluyla elde ettiği bilgiyi sanat eserine aksettirirken, mistik ermiş bunu bizzat kendi hayatı için, hayatının değişimi ve dönüşümü yolunda kullanır.</p><p class="calibre9">Dâhi huzurlu bir kontamplasyona teslim ettiğinde kendini, <span class="bold">konsantre olduğu şeyde tamamen kendini kaybeder</span>, ferdî benliğini ve irâdesini yok eder; temaşa ettiği obje onun için saf bir aynadır ve bu tarzda elde ettiği bilgi herhangi bir bilgi yahut herhangi bir şeyin bilgisi değil, bilakis bir idee'dir bir Idee'nin bilgisidir. Sıradan bir insanın tabiata veya herhangi bir objeye bakışı ancak ve yanlı tecrübî bir bakıştır. Sözgelimi sıradan bir insan şaha kalkmış bir küheylâna baktığında yalnız bir at görür; dâhi ise her hangi bir atı değil, atı, atın <span class="italic">Idee'sini </span>görür. Dâhinin bakışı kontamplativdir; o, atın veya estetik objenin mahiyetine nüfuz eder. Zaten kontamplasyon da bir vahdet, bir birleşme halidir; <span class="bold">estetik objenin içine girip onunla bir olma, keşf için yok olmak, yaşamak için ölmek demektir.</span> Cavit Sunar, <span class="italic">Mistisizm Nedir </span>başlıklı eserinde diyor ki, "Kontamplâsyonda nefsin içe ait gizli kuvvetleri dikkatin dış dünyadan çekilmesiyle serbest kalır ve entellektüel şuurdaki parçanın keskin algısı yerine Bütün'ün huzuru ve varlığı algılanır." Demek ki estetik seyr-ü temaşada obje ile, daha doğrusu objenin Bütün'ü ile pasif bir birleşme gerçekleşir. Bu durumda süje, estetik objede öylesine erir ve yok olur ki, âdeta süje temaşa etmekten çıkıp temaşa edilen durumuna geçer. Bu pasif temaşa halini Plotin şöyle tasvir eder: "Öyle bir ilhama mazhar olmak ve mazhar olmuş olmak, artık, akıldan uzaklaşmaktır. O, mazhar olunmuş bir ilham olmakla beraber akıldan fazla, akıldan önce ve akıldan sonradır... bu, insanın kendi kendisiyle bir olarak göründüğü ilhamdır."</p><p class="calibre9">Schopenhauer’in anladığı pasif temaşa yahut estetik dalış sıradan insanın başarabileceği bir şey değildir. Çünkü sıradan insan zaman ve mekân kayıtlarından kurtulamaz ve bilgiyi ancak aklın kategorilerini kullanmak suretiyle elde eder. Bu yolla da insanın estetik objenin Tümü'nü veren <span class="italic">Ideeyi </span>kavraması asla mümkün değildir. Oysa dâhi, estetik dalışta kendisinden el çekerek, kendini terk ederek, zaman ve mekân boyutunun üstüne yükselerek, kısaca akıldan uzaklaşarak estetik objenin yüreğine yerleşir ve bu surette de tüm acılarını unutur. Böyle bir dalışta insan gerçekten tüm üzüntülerini ve acılarını unutur, çünkü sözgelimi o anda bir şelâleyi temaşa ediyorsa, bu temaşa esnasında tüm isteklerinden arınır ve saf şelâle oluverir. Schopenhauer bu nevi bir estetik dalışı "insanın kendine yüz çevirmesi" olarak tanımlıyor. Bu durumda insan kendinden kopar ve estetik obje ile birleşir. Keats, bu pasif temaşa halini katıksız bir içtenlikle şöyle dile getirir: "Pencereme bir serçe konduğunda onun varoluşuna katılırım ve onunla birlikte gagalamaya başlarım." Şair Wordsworth, bunu daha da ileri götürür. Buyuruyor ki: "Çoğu kez herhangi bir şeyi kendimin dışındaymış gibi, benden hariç bir varlığı varmış gibi düşünecek halde değildim. Gördüğüm her şeyi benimle birleşmiş hissediyordum; tabii benden ayrı bir şeymiş gibi değil, bilakis gayri maddi tabiatımın içindeymiş gibi."</p><p class="calibre9">Byron da diyor ki, "Kalp, ruh ve hisler harmoni içerisinde birlikte ses verdikleri zaman insan, temaşa ettiği objede eriyip gider, kendi harmonisinde yaşar ve kendi iç harmonisinin sesini duyar." Doğrusu Schopenhauer da Byron ile bu düşünceleri paylaşmış olacak ki onun <span class="italic">Childe Harold </span>adlı muhteşem eserinden şu satırları aktarır:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Artık ben kendimde yaşamıyorum, beni çevreleyen şeyin bir parçası oluyorum, benim için yüksek dağlar birer ruh halidir.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Bilindiği üzere Byron, "Weltschmerz" denen melali hisseden, tüm varlığıyla yaşayan şairlerden biridir; bir dâhidir. Kant'ın analiz eden, inşa eden bir bakışı vardır; Mevlânâ, Goethe, Byron gibi şairler ise baktıklarında <span class="bold">Bütün'ü görürler</span>. Bu noktada Schopenhauer, tecrübî bakışa sahip normal insan aklıyla, Bütün'ü kavrayıcı dâhilerin aklı arasındaki farkı şöyle izah eder:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Sıradan insan için onun bilme kudreti [aklı] bir sokak feneri gibidir, sadece kendi yolunu aydınlatır; dâhilerin-ki ise dünyayı aydınlatan güneş gibidir.</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">Gerçi normal akla kıyasla dâhinin aklı dünyayı aydınlatan bir güneş gibidir; ancak, günlük hayata intibak ve kısa vadede topluma faydaları bakımından değerlendirildiğinde sıradan insanlara daha çok ihtiyaç olduğunu görürüz. İhtiyaç nokta-i nazarından bakıldıkta sıradan insanlar çok daha lüzumludur; her ne kadar elmas çok daha değerli ise de toplum yapı taşlarına ihtiyaç duyar. Keza en güzel ve yüksek ağaçlar meyve ağaçları değildir. Schopenhauer; dâhilerle normal insanları karşılaştırırken şöyle diyor: "Bir tapınak bir mesken değildir, yüksek ve nadir ruhî kabiliyetlere sahip bir adamı herkesin yapabileceği ve kâr getiren işlere sevk etmek, üzerinde en güzel resimler bulunan bir vazoyu tencere olarak kullanmak gibidir. Bu faydalı insanları dâhilerle kıyaslamak, kiremidi pırlantayla kıyaslamak gibidir."<sup class="calibre14"><small class="calibre7"><span class="calibre12">5</span></small></sup></p><p class="calibre15" style="margin:0pt; border:0pt; height:1em"> </p><p class="calibre9"><span class="italic">5- Krşl.: "Mimarî ve Mûsikî" bahsi.</span></p><p class="calibre9"><sup class="calibre14"><small class="calibre7"><span class="calibre12"> </span></small></sup></p><p class="calibre9">Doğrusu dâhilerin topluma intibak edememelerinin ve kalabalıklardan kaçmalarının sebebi burada yatmaktadır. O yüzden Goethe, <span class="italic">Faust'un </span>"Önoyun" bölümünde şöyle konuşturur şairi:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">O sprich mir nicht von jener bunten Menge, </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Bei deren Anblick uns der Geist entflieht.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic"> Verhülle mir das wogende Gedrange,</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic"> Das wi</span>der <span class="italic">Willen uns zum Strudel zieht. </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Nein, führe mich zur stillen Himmelsenge, </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Wo nur dem Dichter reine Freude blüht; </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Wo lieb und Freundschaft unsres Herzens Segen </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Mit Götterhand erscbaffen und erpflegen.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Aman bana karmakarışık kalabalıklardan bahsetme. </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ona bakınca ilham perisi kayboluyor</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Bizi istemediğimiz halde girdaba çeken dalga dalga kalabalığı gösterme.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Hayır, sen beni sesiz bir gökyüzü derbendine götür ki, </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Oradan şairin gönlünde saf ve neşe çiçekleri açsın,</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Kalbimizin mabudu olan sevgi ve dostluk </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Orada ilâhî bir elin yardımıyla neşvünema bulsun.</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">Hiç şüphe yok ki dâhilerin mukadderatı yalnızlıktır. Goethe de Schopenhauer da dâhilerden ve onların mukadderatından bahsederken özellikle kendilerini de ihsas etmek istemişlerdir. Goethe'nin yukarıdaki mısralarında kalabalıklardan müşteki olan şair kendinden başkası değildir. Schopenhauer'a gelince, mukadderatını bir bayrak gibi hep yukarda tutan filozof, aslında sadece dâhilerin yükselebildikleri bu zirvelerden hiç de şikâyet etmemiştir:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Montblanc dağının zirvelerinin genellikle bulutlu olması, büyük zekâların bulanık ruh halini anlatan iyi bir semboldür. Ancak ara sıra, özellikle sabahın erken saatlerinde, sisler çözüldüğünde ve kıpkızıl olan dağın zirvesinden aşağıya doğru, bulutların üzerinden bakıldığında o ne müthiş manzaradır; o manzara ki her kalbi tâ derinlerden aydınlatır.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Başka bir yerde şöyle buyuruyor:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ne zamandır düşünüyorum da, öyle geliyor ki bana, tedirgin olmadan bir insanın dayanabileceği gürültü miktarı, zihin yeteneğiyle ters orantılıdır ve zihin yeteneğini ölçmek için güzel bir ölçü olabilir... Gürültü bütün okuyan aydın kişiler için bir işkencedir; elle, çekiçle vurmak, eşyayı öteberiye atmak gibi sık rastlanan şeyler, ömrüm boyunca her gün çektiğim bir işkence olmuştur.</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">Şimdi Schopenhauer, dâhi ile normal insan arasındaki farkı böylece tespit ettikten sonra, kimin ne kadar dâhi olduğunun, olabileceğinin ölçüsünü de vermektedir:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Herkesin münferit şeylerin sadece şu kadarını, yahut daha fazlasını yahut da az ya da çok umumî olanı, türünün en genel olanına kadarını aşağı yukarı düşünme değil, bilakis tabir caizse görme derecesi, onun dâhiye ne derece yakın olduğunun ölçüsüdür.</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9"><span class="bold">Hülasa dehâ idrakin irâdeden arınmış halidir</span>. Dehâ bir nazardır, derin bir bakıştır, pür temaşadır. Dâhiler öylesine irâdelerini yok etmişlerdir ki, gördükleri her manzarayı ayniyle muhayyilelerine aldıktan sonra bunu, ister resim, ister şiir ve isterse plastik sanatlar olsun, lekesiz parlak bir ayna kadar ayniyle aksettirirler. Dâhi bir bilgi deposu değildir. Bununla ilgili olarak Schopenhauer şöyle diyor: "Çok şey öğrenen kişi âlimdir; ancak dâhi o kimsedir ki insanlık, o zamana kadar bilmediği birçok şeyi ondan öğrenmek zorundadır." Sadi Irmak, Schopenhauer hakkında kaleme aldığı tanıtma kitabında Schopenhauer'a istinaden dehâ ile normal insan arasındaki farkı şöyle tebarüz etmiştir:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">İradeden tecrit edilen zekâ eşyayı olduğu gibi görür. Dâhi önümüze her şeyi barizleştiren bir ayna koyar. Düşünce, güneşin bulutları aydınlattığı gibi, ihtirasları aydınlatır. Ve eşyanın hakikatini ortaya koyar.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Dehâ uzağı gördüğü için yakındakinin farkında olmaz. Dehâ ihtiyatsızdır. Ve acayiptir. Gözleri yıldızlara bakarken ayakları taşlara çarpar. Dehânın beceriksizliği bundan ileri gelir. O umumî, ebedî ve temel hakikatleri arar. Hâlbuki orta adamlar kendi zamanlarını ve şahsiyatı düşünürler. Buna göre bir insan fikirce züğürt ve âdi olduğu nispette sosyaldir. Dâhi adam ise topluluktan başka yerlerde de tatmin bulur. Toplantılara ihtiyacı yoktur. Bütün güzelliklerin verdiği zevk, sanatın verdiği teselli, sanatkârın heyecanı onun karma karışık bir kalabalık içinde yalnız kalabilmesinin mükâfatıdır. Ama bunun neticesi inzivaya düşmek ve bazen da cinnete duçar olmaktır. Çok gelişmiş bir hassasiyet tasavvur kabiliyeti ve intüisyon kadar ıstıraplar da doğurur. Arsito diyor ki : «Felsefede, siyasette, şiirde, güzel sanatlarda temayüz etmiş bütün insanlar melânkolik bir mizaca sahiptirler».</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Estetik alanda dâhinin entelektüel yoldan ulaştığı merhaleye azket (zahit, uzletteki ermiş) etik yoldan erişir:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Bizzat kendi tabiatına karşı nice şiddetli mücadeleler vermiş ve nihayet kendini tümden aşmış insan, artık yalnız saf bilen bir varlıktır; tabiatın lekesiz bir aynasıdır ondan geri kalan... Bundan böyle şimdi o, bir zamanlar duygularını harekete geçiren ve ona acılar çektiren ve fakat şimdi ise son bulmuş bir oyundan sonra şah figürleri gibi pek önemsiz bir şekilde öylece önünde duran; yahut faşing gecesi görüntüleriyle bizleri huzursuz edip, korkuturken şimdi sabahleyin işte şurada atılmış maskeler misali duran dünyanın hayalet görüntülerine dönüp sakince ve gülümseyerek bakar.</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">Schopenhauer’in nazarında dâhi de kutsaldır. Ancak buradaki kutsallık dâhinin herhangi bir dine inanmasından ve o dinde dindarlık yönünden, maneviyat bakımından önemli bir mevkie yükselmesinden kaynaklanmaz. Hatta Schopenhauer, çeşitli dinlerin asketlerini, ermişlerini mensubu bulundukları dinin icaplarını eksiksiz yerine getirdikleri, iman ve ibadet bakımından kusursuz oldukları için yahut muttasıl Tanrı'yı zikrettikleri ve O'nu düşündükleri için değil, bilakis uzlet yoluyla varolma irâdelerini baskı altında tutabildikleri ve gerçek anlamda irâdenin, negasyonunu gerçekleştirdiklerinden dolayı "kutsal" olarak görür.<sup class="calibre14"><small class="calibre7"><span class="calibre12">6</span></small></sup> Bu itibarla dinlerin "kutsal" anlayışıyla Schopenhauer’inki tamamen farklıdır. Yoksa Schopenhauer dinlerin kullandığı bir terminolojiyi kullanıyor diye onu ilahiyat sahasına çekmek yanlış olur. Özetle Schopenhauer, "kutsîlik" (ulvîlik) kavramıyla dâhilerin, ariflerin, ermişlerin, mistiklerin ve sanatkârların marifet yoluyla elde ettikleri bir tür "sezgisel bilgi"ye atıf yapmak istemektedir. Buna göre "kutsîlik", tüm varlığın ayniliği esasına dayanan "mükemmel /kozmik bilgi" sahibi olmaktan mülhemdir. Âlemde yegâne gerçek ve reel olan tüm varlığın "ayniliği"dir. Aynı şekilde çeşitlilik ve çokluk yani <span class="italic">principio individuationisde </span>tutsak olan tecrübî dünya ve şu fenomenal âlem de yanlış olandır; zaman ve mekâna intikal etmiş bir hayâl ve bir görüntüdür. Dahası zaman ve mekân dahi esasen görüntüdür.</p><p class="calibre15" style="margin:0pt; border:0pt; height:1em"> </p><p class="calibre9"><span class="italic">6- Burada Schopenhauer, mistik Meister Eckhart ile aynı dili konuşmaktadır. Meister Eckhart, bir vaazında "fakir insan"ı irâdenin bütün tuzaklarından kurtulmuş insan olarak tasvir eder ve şöyle der:</span></p><p class="calibre9"><span class="italic">"Sizde Tanrı'nın irâdesini tahakkuk ettirme irâdesi, ebediyet isteği ve Tanrı'ya ulaşma arzusu mevcut olduğu müddetçe gerçek anlamda fakir değilsiniz demektir. Zira ancak hiçbir şey istemeyen ve hiçbir şey dilemeyen, şiddetle arzu etmeyen kişi fakir insandır." </span></p><p class="calibre15" style="margin:0pt; border:0pt; height:1em"> </p><p class="calibre9">İmdi dâhi kutsaldır, çünkü o bilgisi marifetiyle normal şuurun eşiğini atlamakta ve <span class="italic">principio individuationis </span>(ferdileşme prensibi)'nin etkilerini hükümsüz kılmaktadır. Ferdîleşme prensibi onu, zaman, mekân ve kozalitenin demir parmaklıkları arkasına hapsetmek isterken ve münferit varoluş gettolarında acılarla baş başa bırakmayı mukadderat olarak sunarken; dâhi, <span class="italic">principio individuationise </span>bir kurtuluş simidi gibi sarılan normal şuurun önünü açar ve ona gerçek kurtuluşun, metafizik bir ifadeyle, muhteşem bir</p><p class="calibre9">öz temaşada, bir iç murakabede, irâdenin öz bilgisine varmada mündemiç olduğunu gösterir. Zira dâhi, estetik temaşa esnasında âdeta içten aydınlanır ve kendi öz varlığını, öz irâdesini estetik objede eritir; seyirci iken seyredilen oluverir. Artık irâdenin objektivasyon hamlelerinin sonu gelmiş, görüntüler dünyası anlamını yitirmiştir. Anlamını yitirmiştir, çünkü tüm bu görüntüler irâdenin bizatihi kendini bilme ve aşma gayretinden başka bir gayeye hizmet etmiyordu. Bundan sonra irâde dehânın şahsında ebedî barış, huzur ve sükûnet arayacaktır. Esasen irâde dâhinin estetik dalış, estetik temaşa ile Bütün'ü, <span class="italic">Ideeyi </span>kavrayan ışıklı nazarlarında aydınlanmış, arınmış ve bir negasyonla (nehiy) kendini çoktan vuzuha, sulha ve huzura kavuşturmuş olmaktadır.</p><p class="calibre23">*</p><p class="calibre9">Gelinen bu noktada geriye bir mesele kalıyor; ama fevkalâde önemli bir mesele. Nerdeyse bütün zekâsını ve felsefi dehâsını irâdenin negasyonu için kullanan filozof, acaba "güzel"den ne anlıyordu? Nasıl oluyor da estetik temaşa ile "güzel" arasında kesin bir ilişki var olabiliyor? Nasıl bir sihir var ki güzelde, irâdemiz üzerinde bu kadar etkili olabiliyor? İlk bakışta irâdeyi güçlendiriyormuş gibi görünmesine rağmen, hiç beklenmedik bir güçle irâdeyi imha edebiliyor? "Güzel" karşısındaki zaafımız nerden kaynaklanıyor? "Güzel" dediğimiz estetik olayın esası nedir?</p><p class="calibre9">Bu soruların cevaplarına geçmeden önce, burada hemen şunu ifâde edelim ki Schopenhauer, "güzel" ile ilgili olarak öyle pek komplike teoriler oluşturmuyor. Beklenildiğinden fazla vuzuha ve anlaşılır olmaya önem veren filozof, bu mevzuda da sözünü olabildiğince net söylemektedir.</p><p class="calibre9">Schopenhauer'a göre, mevcudiyetiyle bizde estetik temaşaya sebep olan her şey güzeldir. İşte bu kadar, bu kadar net ve öz... Demek ki güzel, duyularımız üzerinde öylesine efsunkâr bir etki yapmaktadır ki, onu temaşa etmekten kendimizi alamıyoruz. Onu seyrederken kendimizden geçiyoruz, büyüleniyoruz. Schopenhauer diyor ki: "Nesneler, seyre dalışı az veya çok kolaylaştırdıklarına, dürtüklediklerine göre, az veya çok güzeldirler." Dikkat edilirse Schopenhauer, burada bir objeyi alelade bir nesne durumundan estetik obje durumuna yükselten ölçüyü vermektedir. Estetik obje bir görüntüdür; ama her görüntü güzel değildir ve her obje estetik bir obje değildir. Bir nesnenin estetik obje mevkiine yükselebilmesi için, onun bir şekilde duyularımızı hareketlendirmesi, bizi kendine çekmesi ve bize estetik temaşa imkânı vermesi lâzımdır. Estetik obje karşısında irâdemiz, öylesine gücünü yitirir, küçülür ve aradan çekilir ki, o anda her şey yok olur, zaman, mekân ve aklın kategorileri devreden çıkar; geride sadece estetik obje ve bu objenin kıskacında pasif bir temaşadan ibaret olan Ego kalır. İşte biz, tam da bu estetik temâşâ esnasında, sezgi marifetiyle o estetik objenin <span class="italic">Idee'sini </span>kavramış oluruz. Bu itibarla güzellik, bize her hangi bir estetik objenin Idee'sini veren şeydir diyebiliriz. Demek oluyor ki güzellik, akıl ve irâdeden koparak estetik objenin yüreğine yerleşmekten başka bir şey değildir. Bu zaviyenden bakıldıkta, bizi irâdenin entrikalarından kurtaran her şey güzeldir. O yüzden Schopenhauer, "Mademki her şey" diyor, "bir yandan bütün ilişkilerin dışında sırf nesnel bir tarzda dikkate alınabiliyor, öbür yandan mademki irâde her şeyde objektivasyonun her derecesinde kendini gösteriyor ve mademki her şey Idee'nin ifadesidir, o halde şu sonuca varıyoruz: Her şey güzeldir."</p><p class="calibre9">Peki, hakikaten istisnasız her şey "güzel" midir? Elbette Schopenhauer burada "her şey güzeldir" derken, her şeyin gerçekten güzel olduğunu kastetmiyor. Bir şeyin güzel olabilmesi için, evvela o şeyin objesinin estetik obje mevkiine yükselmesi, yani "parçalarının çok açık, anlamlı ve ahenkli bir düzen içerisinde" olması ve bu suretle de bizi en hassas tarafımızdan yakalayıp estetik temaşaya sürüklemesi şarttır. Sonra o şeyin Idee'sinin estetik objesinde görülebilmesi lâzımdır. Eğer bir nesneyi seyrettiğimizde iç dünyamızda bir takım değişiklikler olmuyorsa, o nesne bizi kendimizden, benliğimizden ve tüm alakalarımızdan koparmıyorsa burada ne estetik objeden ve ne de güzellikten bahsedebiliriz. Schopenhauer buyuruyor ki, "Ressam için Ren ırmağı, hisleri ve hayal gücünü güzellik fikirleriyle uyaran, çeşitli büyülü görüntüler dizisidir; ama şahsî işleriyle uğraşan bir yolcu için, Ren ırmağı ve kıyıları bir çizgi, köprülerse ilk çizgiyi kesen başka çizgilerdir." Şayet herhangi bir şey görüntüsüyle bizde bir rahatlama, hafifleme yaratmıyorsa; ruhumuza huzur, sükûn ve vuzuh vermiyorsa, bizi kendimizden almıyorsa ve tam aksine ruhumuza kasvet, ağırlık ve darlık veriyorsa, bu durumda o şeyin güzelliğinden bahsedemeyiz. Schopenhauer, Raffael'in resimlerini yorumlarken özellikle bu durama dikkatimizi çekiyor: "Rafael ile Correggio'nun resmettikleri tüm aklın üstündeki o sükûn, ruhun o tam durgunluğu, o derin dinleniş, o bozulmaz güven ve sessizlik, tam, kesin Hakikattir; orada yalnızca bilgi kalmaktadır, irâde kaybolup gitmiştir."</p><p class="calibre9">Schopenhauer, sanat felsefesini temellendirirken bir hususa özellikle dikkat eder. Âdeta bir fikri sabit gibi bu husus hep kafasının arkasında vardır ve değişmez bir düstûr olarak düşüncesinin rotasını belirler. Buna göre tüm sanat olaylarında aslolan irâdenin negasyonudur. İrâdeyi narkotize etmeyen hiçbir sanat objesi estetik değildir ve dolaysıyla incelemeye hak kazanmamıştır.</p><p class="calibre9">Hal böyle olunca sadece irâdenin değil, sanatın da davası irâdenin negasyonudur. Öyleyse estetik temaşaya neden olan, bunun için zemin hazırlayan tüm objeler "güzel”dir. Ve güzel olan tüm sanat eserleri <span class="italic">Kâfi Sebep Prensibi </span>dışında değerlendirilirler. Bu kabilden eserler hedefine ulaşmış, amacını tamamlamış ve kendi içlerinde ebedî bir sükûn halindedirler. Düşünce her zaman "sebepler"i bilmek ister ve sonu gelmez bir sorular seliyle devamlı daha derinlere, diplere inmek ister; her şeyi eğmek, boyun eğdirmek ve kendine ram etmek niyetindedir. Ne var ki düşüncenin bu bilme irâdesi sanat eserine, güzele intikal edince, güzeli anlamaya ve kavramaya çalışınca, üzerinde yol alınan zemin çöker ve bilme irâdesi metafizik bir boşluğa düşer. Zira sanat eseri, güzel sadece estetik dalış için, estetik seyr-ü temaşa için vardır ve bütün sebeplerin, niçinlerin ve nedenlerin ötesinde bir varlık sergilerler. Tıpkı Angelius Silesius'un bir beytinde gülün açması hakkında söylediği gibi:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Die Ros' ist ohn Warum, sie blühet, weil sie blühet </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Sie acht't nicht ihrer </span>se/bsf, <span class="italic">kagt nicht, ob man sie </span>sie<span class="italic">het.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Gül sebepsiz var olur, o açar, çiçeklendiği için açar, </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ne kendine dikkat ettiği, ne de görülüyor muyum diye sorduğu var.</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">Schopenhauer "güzel"in "niçin", "neden", "sebep", "gerekçe", "kozalite" ve "zaman-mekân" boyutlarının ötesinde sırf estetik bir seyir için varolduğunu vurgulamak üzere, bir yerde gördüğü bir tarla çiçeğini konuşturur:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Bir gün bir tarla çiçeği buldum, güzelliğine ve tüm parçalarının tamlığına hayran oldum ve şöyle seslendim: "Fakat ne yazık ki bütün bunlar onda ve onun benzeri olan binlercesinde yalnız görünür ve solup gider; hattâ çoğu kez hiç kimse seyretmeksizin ve hiçbir göz tarafından görülmeksizin."</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Çiçek cevap verdi: Seni aptal! Görülmek için mi açtığımı sanıyorsun? Kendi zevkim için açılıyorum, başkaları için değil, çünkü hoşuma gidiyor. Aldığım zevk var olmaktan ve açmaktan ibaret.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Tekrar ışığa dönecek olursak... Işık, bize neşeli görüntüler, görülebilir güzellikler sağladığı ve temaşa imkânı verdiği için güzeldir ve güzelliklerin başında gelir. Bu yüzden Goethe, "İnsanın mukadderatı, ışığı değil, aydınlanan şeyi görmektir" der. Belki de bütün dinlerin ışığı (nur) yüceltmesi, şifa verici addetmesi ve iyiliğin sembolü olarak görmesi bundandır. Hz. Peygamberin bir duasında, "Ya Rabbi, kalbime nur ver, ruhuma nur ver, dilime nur ver, gözüme nur ver ve kulağıma nur ver; sağımı nurlandır, solumu nurlandır, arkamı nurlandır, önümü nurlan-dır, üstümü nurlandır, altımı nurlandır! Ya Rabbi, sinirlerime nur ver, etime nur ver, kanıma nur ver, saçıma ve cildime nur ver! Allah'ım bana ışık ver, nurumu güçlendir, beni nûr et!" diye yalvarması bundandır.</p><p class="calibre9">Kapkaranlık bulutların arasından güneşin göz kırpması, tan vakti dağların ağarması, gurub vakti güneşin batışı, karanlık bir odada bir mum ışığı... tüm pesimist tuzaklara rağmen güzeldir, iç açıcıdır, muhteşemdir. Hem öylesine muhteşemdir ki, yirmili yaşlarında göz ışığını kaybeden, ama hayata küsmeyen, tam aksine hayatı ve hürriyeti daha derinden kavrayan ve karanlıktan öç alırca-sına iki pırıltılı eser geriye bırakan Mitat Enç'in dediği gibi, "Evrenin tüm karanlığı' tek mum ışığını bile köreltemez." Yine Haşim'in ölüm özlemini terennüm ettiği o muhteşem şiirindeki ışık, o güneş, o kızıllık, ölümü anlattığı halde, âdeta ölüme meydan okurcasına güzeldir, ışıklıdır, harikuladedir, estetik bir ziyafettir:</p><blockquote class="calibre24"><blockquote class="calibre25"><blockquote class="calibre25"><blockquote class="calibre26">…</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Titrek</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Parıltılarla yanan bir mesâ-yı mezabaha-renk</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Dağılırken suhûr-u uryâna,</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Firâz-ı zirve-i Sinâ-yı kahra yükselerek</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">…</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">…</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Kanlı bir gömlek</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Gibi hârâ-yı şemsi arkamdan</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Alıp sürükliyerek,</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">O dem ki refref-i hestîye samt olur kâim </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ve bir günün dem-i âlayiş-zevâlinde </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Sürüklenir sular âfâka şu'le halinde...<sup class="calibre14"><small class="calibre7"><span class="calibre12">7</span></small></sup></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><sup class="calibre14"><small class="calibre7"><span class="calibre12"> </span></small></sup></blockquote></blockquote></blockquote></blockquote><p class="calibre9"><span class="italic"><span class="bold">7-mesâ-yı mezabaha-renk: </span></span><span class="italic">Mezbaha renkli akşam </span></p><p class="calibre9"><span class="italic"><span class="bold">suhûr-u uryâna: </span></span><span class="italic">Çıplak kayalar</span></p><p class="calibre9"><span class="italic"><span class="bold">Firâz-ı zirve-i Sinâ-yı kahr: </span></span><span class="italic">Kahr Sina'sının en yüksek tepesi</span></p><p class="calibre9"><span class="italic"><span class="bold">hârâ-yı şemsi: </span></span><span class="italic">Güneş şalı</span></p><p class="calibre9"><span class="italic"><span class="bold">refref-i hestîye: </span></span><span class="italic">Varlığın ince kumaşı</span></p><p class="calibre9"><span class="italic"><span class="bold">samt: </span></span><span class="italic">Susma, sessizlik</span></p><p class="calibre9"><span class="italic"><span class="bold">kâim olmak: </span></span><span class="italic">Birinin, bir şeyin yerine geçmek </span></p><p class="calibre9"><span class="italic"><span class="bold">dem-i âlâyiş-zevâlinde: </span></span><span class="italic">Gösterişli bitiş, sona eriş anı. </span></p><p class="calibre9"><span class="italic"><span class="bold">Âfâk: </span></span><span class="italic">Ufuklar </span></p><p class="calibre9"><span class="italic"><span class="bold">şu'le: </span></span><span class="italic">parıltı.</span></p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><sup class="calibre14"><small class="calibre7"><span class="calibre12"> </span></small></sup></blockquote></blockquote></blockquote></blockquote><p class="calibre9">Schopenhauer o kanaattedir ki ışığın tüm görüntü biçimleri güzeldir; irâde üzerinde nefyedici bir tesir bırakır. Estetik objeye ihtişamını veren ışıktır; estetik bir obje karşısında irâdemizin dayanma gücünü yok eden, bizi pasif bir seyirci durumuna getiren ve sonsuz bir renk cümbüşünde yüzdüren ışıktır.<sup class="calibre14"><small class="calibre7"><span class="calibre12">8</span></small></sup>
</p><p class="calibre15" style="margin:0pt; border:0pt; height:1em"> </p><p class="calibre9"><span class="italic">8-Işık hakkında Kur'an-ı Kerim'de Nûr Sûresi adında başlı başına bir Sûre vardır. Bu Sûre'nin 35'nci âyetinde şöyle buyruluyor: "Allah göklerin ve yerin nurudur. O'nun nuru içinde kandil bulunan bir oyuk (tan yayılan ışığa) benzer. O kandil ki sırça fanus içindedir; o fanus ki, inci (gibi parıldayan) bir yıldızdır sanki! Ve o kandilin yakıtı, ne doğuda ne de batıda eşine rastlanmayan mübarek bir zeytin ağacından alınmaktadır. Ve o ağacın yağı [öyle arı-duru, öyle parlak ki] neredeyse ateş deymeden de ışık verecek: Nûr üstüne nûr!" Müfessir Muqatil bu ayette söz konusu olan ışıktan Hz. Muhammed'in kastedildiğini iddia eder.</span></p><p class="calibre9"><span class="italic">İmdi Schopenhauer, Perarga und Paralipomena"da Kur'an hakkında son derece menfî görüşler serdeder. Evvela bunları aktarmak isterim; şöyle diyor:</span></p><p class="calibre9"><span class="italic">"Örneğin Kur'an'a bir bakalım: bu fena kitap, 1200 yıldan beri milyonlarca insanın metafizik ihtiyaçlarını tatmin için bir dünya dini temellendirmeğe kâfi gelmiş; onlara geniş fetihler için coşku ve heyecan vermiş, onları kanlı savaşlara sürüklemeye yetmiş, ahlâk anlayışlarının esasını oluşturmuş ve önemli ölçüde ölümü hor görmeleri için kâfi gelmiş. Bu kitapta biz teizmin en hazin ve en zavallı şeklini buluruz. Birçok şey tercüme dolaysıyla kaybolmuş olabilir; fakat ben onun içerisinde bir tek değerli fikir keşfedemedim. Böylesi şeyler şunu ispat eder ki, metafizik ihtiyaçlarla metafizik kabiliyetler kol kola gitmezler." Evet, görüldüğü üzere bedbin filozof Kur'an-ı Kerim hakkında son derece menfî ve karamsar düşünüyor. Gerçekten böyle midir, hakikaten Schopenhauer, söylediği gibi Kur'an'da bir tek olumlu fikre rastlamamış mıdır? Anlaşılan o ki "saf ışık"ı güzellik tahtına oturtan Schopenhauer, en azından yukarıdaki ayeti "bir şekilde" görmemiş. Bu âyeti görmemiş amma, hazret pek cimri olduğu için "Allah müsrifleri sevmez" ayetini neredeyse bir hayat düstûru olarak eserinde vaz' etmekte bir beis görmemiş.</span></p><p class="calibre9"><span class="italic">Mevlânâ, Mesnevî bu ayetin yorumunu yaparken âdeta Schopenhauer'a cevap vermektedir:</span></p><p class="calibre9"><span class="italic">"Fakat senin aklın renkler içinde kaybolduğundan dolayı o renkler senin nuru görmene perde oldu. Gece olunca renkler örtüldü, o vakit rengi görmenin nurdan olduğunu görüp anladın. Haricî nur olmadıkça rengin görünmesi mümkün değildir" (M I, b. 1122)</span></p><p class="calibre15" style="margin:0pt; border:0pt; height:1em"> </p><p class="calibre9">Yukardan minik bir boşluktan Rembrant'ın yağlıboya tablolarının üzerine düşen ve oradaki her objeyi altına çeviren ışıktır. Işığın sonsuz bir gücü vardır ki Haşim "Ağaç" başlıklı şiirinde bunu çok az şaire nasip olan bir dehâ ile kavramıştır:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Gün bitti. Ağaçta neş'e söndü. </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Yaprak âteş oldu, kuş ta yakut; </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Yaprakla kuşun parıltısından </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Havzın suyu erguvâne döndü.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Dikkat edilirse Haşim burada ışığı kullanmak suretiyle objelerin tranfigurationunu gerçekleştirmektedir. Yahya Kemal'in,</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Baktık geceden fecre kadar ellerde </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Yıldızlara yükselen kadehler gördük</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">mısralarını okuduğumuzda aynı tablo hemen muhayyilemizde yerini alır. Resmin verdiği estetik sarhoşlukla kadehlerin verdiği sarhoşluk birbirine karışır ve bu sarhoşluk ve temaşa esnasında irâdemiz narkotize edilmiş gibi devreden çıkar. Burada temaşa eden özne ile estetik obje yani şiirin sunduğu ışıklı tablo aynîleşiverir. Böyle bir manzara karşısında insan, ister istemez Yahya Kemal'in çağrısına kulak verir ve şairi tekrar ederek der ki: "Görmek değil düşünmeğe bigâne kal! Bırak!" Schopenhauer’in estetik temaşa marifetiyle ulaşmak istediği ruh âsudeliği tam da bu hâldir.</p><p class="calibre9">Sembolizmin iyi bir temsilcisi olan Haşim, şiirlerinde hep bu ışıklı ve büyüleyici tablonun peşindedir. Haşim başka bir şiirinde diyor ki,</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">…</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Oklar gibi saplanmada kalbe, </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Düştükçe semâdan yere mehtap</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">Hakikaten ışığın esrarını böylesine deşifre eden kaç şair vardır bilemiyorum ama Haşim, okuyucuya: "Mehtabı senin için yere serdim" derken çok haklı olduğunu düşünüyorum.</p><p class="calibre9">Belki bizim burada okuyucu için mehtabı yere indirmemiz mümkün değil, ama okuyucunun şunu bilmesi lâzım ki ışıklı bir hayat ve istikbal için ne kadar çok ışık alsak azdır. Zira hikmetli şair Goethe, ölüm anında bile: "Daha bol ışık!" demiştir. Işık gerçekten güzeldir ve güzelliklerin kaynağıdır; dahası hayatın kaynağıdır. Bir an için kayalıkların arasından gür bir ışık seli gibi süzülüp gelen bir çağlayanı tahayyül edelim. Bu çağlayanın kayalardan coşup gelişi, kıvrılışı, bükülüşü, köpürüşü ve köpük köpük dökülüşü hayat değil midir? Ve Goethe, "Des Menschen Leben wie gleichst du dem Wasser" (Ey, insan hayatı nasıl da suya benziyorsun" derken ve Faust'un II. Bölümünün hemen başında bizi bir şelâleye götürürken, "ışık güzeldir" diyen Schopenhauer'a öncülük etmiyor mu? Bu ışıklı tabloyu seyrederken irâdenin köpük köpük döküldüğünü ve yok olduğunu hissetmemek elde midir? İşte o tablo:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre26">So <span class="italic">bleibe denn </span>die Sonne <span class="italic">mair im Rücken! Der Wassers-turz, das Felsenriff durchbrausend, Ihn schau' ich an mit wachsendem Entzücken. Von Sturz zu Sturzen walzt er jetzt in tausend, Dann abertausend Strömen sich er-gieBend, Hoch in </span>die <span class="italic">Lüfte Schaum an Schaume sau-send. Allein wie herrlich, </span>diesem <span class="italic">Sturm ersprieBend, Wölbt sich des bunten Bogens Wechseldauer, Bald rein gezeichnet, bald in Luft zerflieBend, Umher verbre-itend duftig kühle Schauer. Der spiegelt ab das mensc-hliche Bestreben. Ihm </span>sinne <span class="italic">nach, und du begreifst genauer: Am farbigen Abglanz habenwi</span>r <span class="italic">das Leben.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26">O halde, varsın güneş benim arkamda kalsın!</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26">Ben gittikçe artan bir hayranlıkla, kayaların arasında çağlayan şelâleyi seyrediyorum. </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26">Kayadan kayaya yuvarlandıkça, önce binlerce, Sonra sayısız akıntılara bölünerek, </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26">Tâ yükseklere kadar havaya öfkeli köpükler saçıyor. </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26">Fakat bu fırtınadan doğarak, kâh bütün berraklığıyla beliren, kâh havalar içinde eriyip giden ve boyuna değişerek etrafa kokulu ve serin titremeler serpen gök kuşağı ne muhteşem bir kemer teşkil ediyor. </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26">İşte bu, insan faaliyetinin-bir aynasıdır.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"> Bunu zihninde uzun uzun düşün; o zaman daha mükemmel anlayacaksın ki: </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26">Hayat renkli bir akisten ibarettir.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Buradaki manzara cidden harikuladedir... Burada hem pratik hayat irâdesi hem de teorik bilim irâdesi (sebepleri soran, araştıran irâde), Schopenhauer’in dediği gibi, "çağlayandan dökülen zorlu, hareketli, sonsuz damlalar"ı andırırlar. Tıpkı bu çağlayanın sembolize ettiği gibi, doymak bilmeyen hayat irâdesi gittikçe daha çok hayat, daha çok güç ve daha çok iktidar isterken ve teorik bilim irâdesi olabildiğince çok "sebep"leri, "niçin"leri ve "neden"leri kavramak isterken, bütün bunlara bigâne kalan sanat eseri coşan, yükselen, köpüren çağlayanın üzerine bir kemer misali gerilmiş "sessiz ve hareketsiz bir ebem kuşağı" gibi durur ve kendisine yönelen tüm bakışları büyüler ve tüm irâdeleri estetik dalış potasında eritiverir. Estetik obje ne hayat irâdesine ve ne de bilim irâdesine geçit verir. Estetik temaşa esnasında hangi formda olursa olsun irâdenin hayat neşesi kaybolur, âdeta dili tutulur, gözü kamaşır. Tabii hayatta veya bilim hayatında rahat ve huzurumuzu yok eden ıstıraplarla dolu yaşama ihtirası ve bilgi susuzluğu estetik temaşa esnasında tümden yok oluverir. Daha doğrusu iradesiz temaşanın huzur ve mutluluğuna dönüşüverir. Bu esnada biz öylesine bir dünyaya dalarız ki, "irâdemizi hareket ettiren her şey ve bizi şiddetle sarsan ne varsa hepsi yok oluverir." Zamanın acı veren tekerleği durur ve sanat eseri yahut estetik obje bizi irâdenin köle hizmetinden çekip alır. Böylesine estetik bir seyre dalan kimse, bundan böyle ne araştırmasına devam edebilir ve ne de düşünebilir. Bu manzara karşısında o, ne kendisidir ne de başkası; burada gören "dünyanın biricik gözü"dür ki bu göz ne "bana" ne "sana" ve ne de "başkasına" aittir. Burada temaşa eden ne "kral"dır, ne esir ve ne de köle.</p><p class="calibre9">İmdi bir metafor olarak aldığımız bu çağlayanı bir hayat parıltısı olarak görebiliriz. Zira bizler hayatın hakikatini ancak bu tür mecazlar, semboller marifetiyle hayatın akislerinde ve tezahürlerinde kavrayabiliriz. Bu bağlamda Goethe'nin hakkı vardır, zira hayat hakikaten bir parıltıdır; ışığın sonsuzluğundan akseden bir renk parıltısı. Goethe'nin ve Schopenhauer’in mevzubahis ettikleri renkli gök kuşağı aslında insan faaliyetlerinin renkli bir yansıması olarak anlaşılmak lâzım gelir. Hayatımızdaki atılımlar renkli gök kuşağındaki damlalar gibi bol ve ışıklıdır. Işık âdete objeleri doyurur, onların arasındaki birlik ve bütünlüğü sağlar. Başka bir deyişle objeler sanki ışığı soluyarak varolurlar.</p><p class="calibre9">Işık estetik temaşaya meydan verdiği için doğrudan doğruya irâde üzerinde nehyedici (Negation) bir etkisi vardır. İşte bu yüzden ay, güneş ve yıldızlar hemen hemen bütün kültürlerde mistik bir imaj içerirler. Goethe, <span class="italic">Fa</span>ust'un ikinci bölümünde ay ışığının verdiği sükûneti vurgular:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Tiefsten Ruhens Glück besiegelnd </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Herrscht des Mondes volle Pracht.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ayın parlak ihtişamı, en derin sükûnetin verdiği saadeti mühürleyerek hükümran oluyor.</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">Yıldızları ve ayı konu edinen bir şiir, bir masal, bir hikâye yahut bir resim, yağlıboya bir tablo bizde hemen mistik bir temaşa hissi uyandırır. Hatta uyandırmak bir tarafa, doğrudan doğruya mistik bir seyr-ü temaşa yaşatır; çünkü şairin ve ressamın burada resmettikleri aslında kendi iç dünyalarındaki intihalardan başkası değildir. Böyle bir manzara karşısında ruhumuzu dünyaya bağlayan bağların kendiliğinden çözüldüğünü ve daha o anda seyrin bize verdiği haz yahut şevk ile veyahut da isteksizlik duygularıyla estetik temaşanın kanatları üstünde yıldızlara yükselmenin verdiği mistik hafifliği yaşarız. Güneş ışığına kıyasla, aydan dökülen soğuk ve renksiz ışığın yaradılışımız üzerinde mistik bir tesir bıraktığı inkâr edilemez. Zira böyle bir ışığın tesiri altında varlıklar âdeta asıllarından sıyrılarak gözümüzün yanıltıcı tuzaklarından kurtulur ve iç dünyamızın görünmez gözü önünde yeni görüntüleriyle intişar ederler. Bize bu iç tecrübeyi yaşatan, hiç şüphesiz ayın, yumuşak ay ışığının irademiz üzerindeki negasyon etkisidir. Schopenhauer, dolunaya bakışın neden sükûnet verici ve yüceltici olduğunu bir cümleyle izah eder ve der ki: "Çünkü ay bir temaşa objesidir, fakat hiçbir zaman irâdenin nesnesi değil." İşte bu yüzden Goethe, 'Yıldızlara ihtiras duyulmaz. Onların ihtişamına sevinilir" der.</p><p class="calibre9">Demek oluyor ki irâdemiz üzerinde böylesine uyuşturucu bir etki gösteren ışık -burada ay ışığı- tam da bu tesirinden dolayı güzeldir. "Ay" başlıklı kısa bir yazısında Ahmet Haşim, Schopenhauer ile aynı dili konuşurcasına ayın bu narkotize edici karakterini harikulade bir tarzda somutlaştırır:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Nihayet akşam oldu. Karanlık bastı. Karşı karşıya oturmuş iki insan, artık yüzlerimizi görmüyor, yalnız seslerimizi duyuyorduk. Birden, arkamızda garip bir fısıltıyı andıran bir hışırtı duyar gibi olduk. Başımızı çevirdik: iki büyük fıstık ağacı arkasından kırmızı bir Ay, sanki yapraklara sürünerek yükseliyordu. Birden etrafımızda dünyanın bütün manzaraları değişti: sanki Japonyalı bir ressamın siyah mürekkeple çizdiği müphem ve natamam bir âlem içinde idik. Artık her şeyi sarahatle görmek ıstırabından kurtulmuştuk. Yanlış görmek ve tahayyül etmek imkânının serhoşluğu vücudumuzu, yavaş yavaş bir afyon dumanı gibi uyuşturuyordu. Etrafımızda gündüzün bütün uyuz ağaçları yerine zengin bir orman vücut bulmuştu. Karşıda yemek yiyen fakir ailenin kirli kızları, yüzlerine vuran ay ışığı içinde birer murassa hayal olmuşlardı. Denizin bulanık suları boşalmış ve onun yerine şimdi sahilin kumlan üzerinde ziyadan bir mayi sallanıp bir şarkı söylüyordu. Dünyanın güzelliğinden korkmağa başlamıştık. Zira aydan akan büyünün saadetile ruhlarımız çatlayacak kadar dolmuştu.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Hülâsa Schopenhauer’in indinde <span class="bold">güzel; irâde'nin karşısında kımıldamadığı, haz, heyecan, arzu ve istek duymadığı tüm objelerdir.</span> İrâde hiçbir çıkar ilişkisiyle dünyaya bağlanmadığı ve tam aksine alakalarından arındırılmış bir "dünya gözü"<sup class="calibre14"><small class="calibre7"><span class="calibre12">9</span></small></sup> ile âlemi ve tüm nesneleri temaşa ettiği zaman kendini eritir, seyrine daldığı şeyle aynîleşir. Eğer irâde bir obje, bir manzara veya başka bir şey karşısında kanatlanmıyor ve narkotize olmuş gibi pür sükût durmuyorsa, o objenin irâde üzerinde estetik bir etkisinden söz edilemez. </p><p class="calibre15" style="margin:0pt; border:0pt; height:1em"> </p><p class="calibre9"><span class="italic">9- Kadim Mısırlıların tanrıları neredeyse sırf göz olarak tahayyül etmeleri sanata ve güzelliğe bakışlarının bariz delilidir.</span></p><p class="calibre15" style="margin:0pt; border:0pt; height:1em"> </p><p class="calibre9">Başka bir ifâdeyle irâde, sadece ilgi duyduğu şeylere yönelir. Bu yüzden de kendisine acı veren, işkence eden yahut kendisinde istek, arzu ve heyecan yaratan şeyleri aklında tutar. Toplumlar geçmişteki felaketleri unutmazlar, ama elan kendisine acı vermeyen hadiseleri hemen unutuverirler. Bu itibârla güzellik, irâde üzerinde herhangi bir gerilim, acı, öfke, arzu, istek ve ihtiras yaratmayan olaylarda veya nesnelerde tezahür eder.</p><p class="calibre9">Demek oluyor ki dünyayı acıdan, ıstıraptan ve gerilimden uzak temaşa etmek güzeldir. Ancak böyle bir temaşa ile Plâtonik Idee kuşatılabilir. Ve yine yalnız bu suretle ferdîleşme prensibinin malum sınırları ve önümüze kurduğu setler aşılabilir. Dahası sadece güzelliktir ki bizi, Haşim'in isabet ettiği üzere, "her şeyi sarahatle görmek ıstırabından kurt[arabilir]"</p><p class="calibre9">Bununla birlikte güzel hemen her yerde kolayca bulunabilen veya görülebilen kongre bir gerçek değildir. Her şeyden önce güzeli görebilmek için şahsî alâkalarından sıyrılmış ve estetik bir bakışa yahut estetik bir dalışa sahip olmak gerekmektedir. Bu şu demektir: temaşa ettiğimiz herhangi bir objeyi estetik obje mevkiine yükseltme kudretine sahip olmalıyız. Ancak sıradan objeler arasından estetik obje durumuna yükselttiğimiz objeler bize güzelliği yaşatabilirler.</p><p class="calibre9">İrâdemiz üzerinde müessir olan güzel, yani estetik obje esasen kendini bir sır gibi saklar. Evvela bu muammayı çözmemiz ve estetik objenin diğer objelerle irtibatını koparmasını temin etmemiz gerekir. Bu ise ancak sezgi, keşf ve müşahede yoluyla mümkündür. Bunun için şuurun tüm tecrübelerden arındırılması yani harici objeleri mündemiç bilinçten öz bilince, saf bilince ulaşılması lâzımdır. Ancak öz bilincin gözüyle seyrettiğimizde objelerin Idee'sini görebiliriz. Başka bir deyişle güzel yalnız sezgi, keşf ve müşahede gözüyle bakan öz bilince kendini açar. Estetik dalış olmadan objelerin aslını, Idee'yi yani tabir caizse cürufundan ayıklanmış, arınmış saf güzeli görmemiz imkansızdır. Güzeli temaşa edemediğimiz müddetçe de ne ferdîleşme prensibinin <span class="italic">(principium individuationis) </span>tuzaklarından ne zaman ve mekân kayıtlarından ve ne de irâdenin baskısından kurtarabiliriz. Sanat üzerine yaptığı yorumlarda Schopenhauer, pek haklı olarak "güzel olan"ın etrafının çok alakasız şeylerle, sıradan eserlerle kuşatıldığından yakınır:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Mainz kentindeki Dom kilisesi, yanına ve etrafına inşa edilen yapılarla öylesine saklanmıştır ki, artık hiçbir yerden onu tamamen görmek mümkün değildir. Benim için bu eser, aslında sadece kendisi için varolması lâzım gelen; ama çok geçmeden ihtiyaçlar tarafından istismar edilen, her yanından kuşatılan, sanki sırf onu gizlesin ve çürütsün diye etrafına yapılar yapılan, binalar yaslanan, dünyadaki tüm büyük ve güzel eserlerin bir sembolüdür.<sup class="calibre14"><small class="calibre7"><span class="calibre12">10</span></small></sup></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><sup class="calibre14"><small class="calibre7"><span class="calibre12"> </span></small></sup></blockquote></blockquote></blockquote></blockquote><p class="calibre9"><span class="italic">10- Yahya Kemal, İstanbul'un İman başlıklı bir yazısında "Bence İstanbul'da beş yüz eser vardır. Yani İtalyanların İtalya'da, Fransızların Fransa'da, Almanların Almanya'da eser dedikleri şeyleri mukayese ederek bize tatbik ettikten sonra iddia ederim ki İstanbul'da beş yüz eser vardır. Fakat dört yüz ellisi bizce de meçhuldür. Kasımpaşa'daki Piyâle Paşa Camii'ni ancak âsâr-ı atîka mütehassısı olan birkaç kişi bilir" derken zannederim Schopenhauer ile aynı estetik endişeyi taşımaktadır. .</span></p><p class="calibre15" style="margin:0pt; border:0pt; height:1em"> </p><p class="calibre9">Burada hemen şunu da ilâve edelim ki Schopenhauer’in itikadınca sanat ve felsefe aynı kaynaktan beslenir ve aynı gayeyi takip ederler. Sanatın da felsefenin de biricik mucidi akıldır. Aynı şekilde her ikisinin de bir tek gayesi vardır ki bu gaye şudur: sonsuz atılımlarla hayatı kuşatmak ve varoluş muammasına çözüm aramak. Her felsefe varlığın özüne bir yöneliş ve hayata dair bir arayıştır. Tıpkı bunun gibi her gerçek sanat eseri de hayata ve varlığa dair bir cevap ve bir izah tarzıdır.</p><p class="calibre9">Böylece Schopenhauer’in sanat ve estetik anlayışını <span class="italic">İrâde ve Tasavvur Olarak Dünya </span>çerçevesinde hülasa ettikten sonra, şimdi onun bu sanatları nasıl derecelendirdiğini görmek gerekir. Gerçekten de güzel sanatlar irâdenin şiddetine göre bir değişim ve gelişim seyri takip ederler. Bu süreçteki derecelenme ve farklılaşma hiç tesadüfi değildir ve dünyanın gelişim ve değişimine tamamen uymaktadır. Zira varoluş irâdesi bedenin şekil, form ve temel güçlerinde kendini izhar ettiği gibi, insanların duygularına, karakterlerine ve yapılarına göre de farklı şekiller alır. Buna göre Schopenhauer, güzel sanatları üç başlık altında mütalaa eder. Şimdi bunlara kısaca bir göz atalım.</p><div class="mbppagebreak" id="calibre_pb_12"></div>
</body></html>
