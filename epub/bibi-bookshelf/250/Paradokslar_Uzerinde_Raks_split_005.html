<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Paradokslar Üzerinde Raks</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos94262" class="calibre1"><span class="calibre2">
</span></p><p id="filepos94317" class="calibre27"><span class="calibre2"><span class="bold"><span class="calibre28">Daha üstün bilinç</span></span></span></p><p class="calibre15" style="margin:0pt; border:0pt; height:1em"> </p><p class="calibre23"><span class="italic">Beni bende demen bende değülem</span></p><p class="calibre23"><span class="italic">Bir ben vardur bende benden içerü</span></p><p class="calibre23"><span class="bold">Yunus Emre</span></p><p class="calibre15" style="margin:0pt; border:0pt; height:1em"> </p><p class="calibre9"><span class="calibre16">EFENDIM</span>, dağın zirvelerinden baktıkta, aşağılardaki hareket, cevelân ve oluş harikulade bir oyun gibi görünür. Ne var ki bu oyunu gerçek mânada anlayabilmek için <span class="italic">daha üstün bir şuur </span>gerekmektedir. Schopenhauer, <span class="italic">daha iyi şuuru </span>normal <span class="italic">empirik şuurdan </span>(tecrübî şuurdan) tamamen ayrı mütalaa eder. Ona göre empirik bilinç, zaman ve mekân raylarında bilgiye doğru yol alır. <span class="italic">Empirik bilinç </span>için kozalite (sebebiyet, illiyet, nedensellik), süje ve obje ilişkisi vazgeçilemeyecek bilgi verileridir. Bunlar aklın kategorileridir, bilginin kâfi sebep delilidir. Bunlar olmadan bilgiye ulaşmak imkânsızdır. Kendisi <span class="italic">daha iyi bilinç </span>(das bessere Bewusstsein) ile empirik bilinç (das <span class="italic">empirische </span>Bewusstsein) arasındaki farkı şöyle izah eder: <span class="italic">Zamana müteallik, duyulara hitap eden, anlaşılabilir dünyada pek tabii benlik (kişilik, şahsiyet) ve nedensellik (Kausalitat) vardır, hatta bunlar zorunludur. - Ancak içimdeki, daha iyi bilinç beni öyle bir dünyaya yükseltir ki burada ne benlik ne kozalite ve ne de süje-obje vardır.</span></p><p class="calibre9">Acaba gerçekten böyle bir dünya mevcut mudur? Schopenhauer, elbette böyle bir dünya mevcuttur, ancak böyle bir dünyayı yalnız <span class="italic">daha üstün bir şuurla </span>kavramak mümkündür diyor. Filozofun <span class="italic">daha üstün bir bilinçten </span>kastettiği mutlak bir uyanıklık halidir. Evet, öyle bir uyanıklık, algılayış ve seziş tarzıdır ki bu, böyle bir ânda insan zaman ve mekân boyutlarının ötesine geçer; bir iç murakabe ile tüm çelişkileri eritir, eşyanın yüzeyine yansıyan tezatları zevkli bir oyun olarak temaşa eder ve buradan derinlere, ötelere, zaman ve mekânın ötesine ve sonsuzluğa atılır. Schopenhauer <span class="italic">daha üstün bilinç </span>ile varoluşa yeni bir boyut ve yeni bir soluk kazandırmak istiyor. O, <span class="italic">daha üstün bir şuurla, </span>kabuktan öze, yüzeyden içe doğru yönelmek ister; onun meselesi, varlıkların özüne, yüreğine, çekirdeğine ulaşmaktır.<sup class="calibre14"><small class="calibre7"><span class="calibre12">3</span></small></sup> O yüzden daha üstün bir şuur her halükârda gereklidir, zorunludur. Öyleyse böyle bir şuuru evvela hakkıyla anlamak gerekecektir.</p><p class="calibre9"><span class="calibre12"> </span></p><p class="calibre9"><span class="italic">3- Schopenhauer, Kant'ın "çıkarsız hoşa giden" (interesseloses Wohlge-fallen) kavramına yani tüm çıkar ve alaka duygularının bertaraf edildiği hoşa gitme fikrine karşılık, sanatkârın dahiyane Idee-kontemlas-yonunu (öz tamaşası) yani "her anlamda tüm alâkalardan büsbütün kopuk bir temaşa" fikrini savunur. Esas itibariyle bu fikir, Kant'ın "çıkarsız hoşa gitme" kavramının bir açılımından ibarettir. Daha sonraları Husserl, aynı hali "Wesensschau" (öz temaşası) olarak fenomenolojik temaşanın esas esprisi haline getirecektir. Bilindiği üzere bu fikir, yani "Wesensschau" yahut "Ideenschau" (idealar temaşası) Platon mahreçlidir. Schopenhauer’in 19.yüzyıla hâkim olan bu idealist sanat telakkisi, empresyonizm ve natüralizmin ön plana çıkmasıyla biraz etkisini kaybetmiştir</span></p><p class="calibre15" style="margin:0pt; border:0pt; height:1em"> </p><p class="calibre9">Schopenhauer, mevcut bilgi teorileriyle gerçek bilginin elde edilemeyeceğine inanır. Empirik bilincin, kozalite (illiyet ve nedensellik), kâfi sebep delili ve zaman ve mekân kayıtlarına bağlı kalarak eşyanın mahiyetine, özüne ve hakikatine ulaşması imkânsızdır. Bu bağlamda Schopenha-uer, kolay anlaşılmak için şöyle bir metafor kullanır. Buna göre <span class="italic">empirik bilinç </span>bir demir gülleyi andıran dünyanın sürekli kabuğunda, yüzeyinde dolanır ve hiçbir zaman bu demir güllenin içine, mahiyetine, özüne inemez. İnemedi-ği için de sürekli kabukta kalır ve hiçbir zaman gerçek bilgiye ulaşamaz; dünyanın özünü, mahiyetine kavrayamaz. Dahası faustian bir merak ve cehtle tıpkı <span class="italic">Faust </span>gibi,</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"><span class="italic">Das  ich   erkenne,   was  die Welt</span></span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"><span class="italic">İm  Innersten zusammenhalt,</span></span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"><span class="italic">Schau  aile   Wirkenskroft  und Samen</span></span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Dünyanın tâ en içerisinde neler bulunduğunu anlamak, bütün müessir kuvvetlerle hayat tohumlarını görmek</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><p class="calibre9">kabilinden derin bir istek ve ıstırap taşımaz. <span class="italic">Empirik şuur </span>ebedî yüzeyde, kabukta kalır ve renk ve görüntülerin yarattığı tezatları aşamaz, zaman ve mekân sahnesinin arakasına geçemez. Keza empirik şuur için her zaman bir bahane vardır: Kozalite, yeterlilik delili, aklın kategorileri, zaman, mekân, süje ve obje ve daha niceleri. Aklın mimarı Kant bile bu sahnenin arkasına geçmeği başaramamış, fenomenlerle yetinmek mecburiyetinde kalmıştır. Kant'a göre de <span class="italic">Ding an sich </span>(bizatihi kendinde şey) bir demir leblebidir; onun içini, mahiyetini, özünü kavramak imkânsızdır. Sözün özü Schopenhauer, empirik (tecrübî) bilinci kapalı bir tekerlekte çıkış yolu arayan şu bîçare sincaba benzetir. Sincap, sürekli tekerleğin içindeki basamakları inip çıkarak tekerleği hareket ettirir, ancak bir türlü tekerleğin mahiyetini kavrayamaz ve tekerlekten kurtulamaz. Aynı şekilde empirik bilinç de her gün yeni bir hevesle âlemi ve bu âlemin sunduğu renkli manzaraları ve fenomenleri dolaşır, ancak bu görüntülerin arkasındaki asıl gücü, özü, çekirdeği elde edemez. Bilgimiz ne kadar genişlerse genişlesin, empirik bilinci aşamadığı müddetçe satıhta kalmağa mahkûmdur. Hiçbir zaman yüzey, hacim haline gelmeyecektir. Oysa aslolan varlıkların yüreğine inmek, satıhtan derinliklere yol bulmak ve âlemin cevherini keşfetmektir. Bunun için sezgimizin fenomenlerden asıla, <span class="italic">das Ding an sich'in </span>(bizatihi şey, kendinde şey) özüne, mahiyetine yönelmesi şarttır. Ve galiba bu noktada Nailî Kadim haklıdır:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Mestâne nukuş-i suver-i âleme bakdık </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Her birini bir özge temâşâ ile geçtik.<sup class="calibre14"><small class="calibre7"><span class="calibre12">4</span></small></sup></span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><sup class="calibre14"><small class="calibre7"><span class="calibre12"> </span></small></sup></blockquote></blockquote></blockquote></blockquote><p class="calibre9"><span class="italic">4-Dünyânın nakışla süslenmiş tasvirlerine, hâllerine baktık da her birini şöyle göz ucu ile geçip kayda değer bir şey görmedik.</span></p><p class="calibre15" style="margin:0pt; border:0pt; height:1em"> </p><p class="calibre9">Evet, dünya denen bu demir güllenin merkezine yol bulmak, özüne nüfuz etmek imkânsız gibi görünürken Schopenhauer, <span class="italic">daha üstün bir bilinçle </span>yeni bir dimensiyon açar önümüze ve bu yeni boyuttan âlemin karanlık merkezine ışıklar sızdırır.</p><p class="calibre9">Schopenhauer’in <span class="italic">daha iyi bir bilinçle </span>neyi kastettiğini kavrayabilmemiz için öncelikle şu gerçeği gözden uzak tutmamalıyız. Şöyle ki, filozofun çok genç yaşlarında başından geçen o korku dolu tasavvur, mistik bir tecrübe olarak sürekli onun tefekkürüne refakat etmiştir. O her zaman mutlak bir yalnızlığı mistik bir tecrübe olarak tasavvur etmiştir. Tabii bu tasavvur ona zaman ve mekânın ötesinde bir bilinç vermiştir ki o, bu bilinci <span class="italic">daha iyi bir bilinç </span>(das bessere Bewusstsein) olarak kavramlaştırmıştır. İnsan bir ân'ın sonsuzluğunda derinleşince Ben (Ego), radikal olarak dünyadan kopar. Burada başka bir boyut açılır; bu boyutta zaman-mekân ve Ego'yu dünyaya bağlayan tüm veriler ortadan kalkar; zaman ebedî bir ân'a dönüşür. Mistikler bu duruma <span class="italic">Nunc stans, </span>yani duran şimdi, sükûn halindeki şimdi demişlerdir. Goethe, bu durumu bir şiirinde "ân ebediyettir" (Der Augenblick ist Ewigkeit) şeklinde ifâde etmiştir. Daha iyi bir bilince ulaşmak için muhayyilenin tüm görüntülerden arınması, gerçek bir berraklık ve aydınlık kazanması gerekir. Aydınlık kazanması lâzımdır, amma aydınlık derinlerde, varlığın merkezinde, yüreğindedir. Kabuktan öze, yüzeyden derine inmek gerekmektedir. Öyleyse bu merkeze nasıl ulaşmak lazım? Kabuktan içe, satıhtan öze, derine nasıl gidilir? Bunun için gerekli donanım nedir?</p><p class="calibre9">Kabuktan içe, satıhtan öze, yüzeyden derine ve diplere giden bu yolculukta bedbin filozof Schopenhauer, bizi terk etmiyor; bilakis bu zorlu yolculukta daha çok acı, ıstırap ve ihtiras yüklenmemizi istiyor. Ancak bu şekilde derinlere inmemizin mümkün olduğunu söylüyor. <span class="italic">Daha üstün bir şuur </span>donanımı için vecd hali, derinlik, uyanıklık ve murakabe mutlaka gereklidir. Murakabe (Kontemplation), evet <span class="bold">murakabe, manevî seyr ü temaşa, istiğrak</span>... Pek şaşırtıcı gelebilir ama bu kavramlar Schopenhauer’in çok önemsediği kavramlardır. Aklını bu kadar mükemmel kullanan Kant'ın murakabeyi akıl edememesine hayret eder. 1810 yılında kaleme aldığı yazılarından birine yazdığı derkenarda, "Kant'ın belki de en büyük eksiği", diyor, "murakabeyi (Kontemplation) tanımamış olmasıdır." Onun için murakabe mutluluk veren bir ilhamdır; bu ilham olmadan fenomenlerin arkasındaki çelik kapıyı açmak mümkün değildir. Tam bu noktada Nietzsche, Scho-penhauer'ı "entüitif bilgiye" fecî bir mistik aparıp sokmakla suçlar ve şöyle der:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Maalesef Schopenhauer, "intuitiv bilgi" kavramına en fecî mistiği aparıp sokmuştur; sanki bununla görüntüler mantosundaki bir delikten dünyanın özüne doğrudan doğruya bakabilecekmiş gibi; ve sanki ilmî zahmet ve meşakkat olmaksızın, harikulade gören bir göz marifetiyle dünya hakkında kesin ve mutlak şeyler bildirmeğe muktedir güzîde insanlar varmış gibi. Böylesi insanlar mevcut değildir: ve bundan böyle bilgi alanında mucize/keramet,    taraftar bulamayacaktır.</span></blockquote></blockquote></blockquote></blockquote><p class="calibre9">Görüldüğü üzere Nietzsche, Fragmanlarında Schopen-hauer'ı "intuitiv bilgi"ye mistisizm sızdırmakla suçluyor; ancak, öte yandan kendisi hiç tereddüt etmeden bilgilerini mutlu bir ilham neticesinde elde ettiğini vurgulayarak bilginin kapılarını "vahye" aralıyor:</p><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">İnsanı derinden sarsan, altüst eden bir şeyin aniden, ifâdesi gayri kabil bir kesinlik ve incelikle görülebilir, duyulabilir hâle gelmesi anlamında bir vahiy kavramı vardır ki, bu olayı sade bir şekilde tasvir eder. insan hiç aramaz, olduğu gibi duyar; kimden geldiğini sormaksızın aynen alır; düşünce bir şimşek gibi çakar, zarurî olarak, en son şekliyle,- hiçbir zaman bir tercih imkânım olmadı. Öylesine bir kendinden geçiş ki, yarattığı korkunç gerilim bir gözyaşı sağanağı halinde boşanır; yürürken istemeden kâh hızlanır kâh yavaşlarsınız. (...)</span></blockquote></blockquote></blockquote></blockquote><p class="calibre9">Bize sorulacak olursa her iki filozof da sezgiye, intuitiv bilgiye, murakabeye (Kontemplation) ve mistik düşünceye sempatiyle ve hattâ hayranlıkla bakmaktadırlar. Bunun için bir bilinç arınmasını ve keskin bir bakışı şart koşmaktadırlar. Ne var ki bu süreç çok çetin ve sancılı bir süreçtir. Bu uğurda insan ne kadar acı çekse yeridir, zira keskin bir görüş için insanın evvelâ içten arınması gerekmektedir. Her iki düşünür de sezgisel bilginin gerekli olduğuna ve bu bilgiyi ancak arınmış bir iç dünyadan elde edebileceklerini sezmektedirler. Bu zorlu süreçte insan acı, ıstırap ve ihtirası bir manivela, bir enstrüman olarak kullanmalıdır. Bu bağlamda Schopenhauer, meramını şöyle bir metaforla ifâde ediyor. Diyor ki; <span class="italic">Nasıl ki bir geminin üzerinde balans görevi yapan ağır bir yük olmadan derinlik takdir edilmezse, tıpkı bunun gibi insanın bu mehâbetli yüceliğini muhafaza etmesi... daha üstün bir şuurla canlı ve uyanık kalması için acı, ihtiras ve başarısızlıklar zorunludur.</span></p><p class="calibre9">Esasen bunun en güzel örneğini bu filozoflarımız bizzat kendi hayatlarıyla vermişlerdir. Adına ister <span class="italic">daha üstün bir bilinç </span>diyelim, isterse <span class="italic">apaçık bir şuur </span>hiç fark etmez. Aslolan filozofların mistik tecrübelerini doğrudan doğruya bilgi, sezgisel bilgi olarak takdim etmeleridir. En azından her iki filozof da, saf bilgiye ulaşmak için mistik tecrübenin lüzumuna inanırlar.</p><p class="calibre9">Evet, bu gemi yeteri kadar bir yük almazsa, gerekli derinliğe inerek balans sağlayamaz; ancak, aşırı yüklendiği takdirde de batması mukadderdir. Dolaysıyla rüzgârın ve dalgaların gemiyi alabora etmemesi, öte yandan da geminin su yüzünde hareket kabiliyetinin olması için su içerisinde optimal bir balansla hareket etmesi gerekmektedir. Demek oluyor ki Schopenhauer, <span class="italic">daha üstün bilinç </span>ile hayat arasındaki bağı koparmak istememektedir. En azından şimdilik öyle görünüyor. Burada beden tümden terk edilmiyor, bilakis kozmik bir beden haline getiriliyor.</p><p class="calibre9">Yeri gelmişken hemen belirtelim ki Schopenhauer’in <span class="italic">daha üstün şuur </span>tasavvuruyla Nietzsche'nin <span class="italic">apaçık şuur </span>("dinstinktesten Bewusstsein") dediği şey aynı şuurdur. Tamamen bir vecd halinin eseri olan bu "apaçık şuur"u Nietzsche, öylesine "derin bir mutlulukla" yaşamıştır ki sonradan bu tecrübeyi hayatının en yüce tecrübesi olarak nitelendirmiştir. Vahye (Offenbarung) eş saydığı bu derin tecrübeyi Nietzsche, Latince olarak kaleme aldığı bir mektubunda dostu Franz Overbeck'e şöyle anlatmıştır:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Istırap hayatı ve irâdeyi alt eder. Ah, aylarca neler çektim, nasıl bir yaz yaşadım. Bedenimde nice işkenceler gördüm, tıpkı gökyüzünün değişmesini gördüğüm gibi. Her bulutta bir gizli yıldırım vardı ki, beklenmedik bir şiddetle bana çarpmak ve bendeniz bedbini büsbütün mahvedebilmek için bekliyordu. Beş kez bir doktor olarak ölümü çağırdım ve dünkü günün kısa geçmesini ümit ettim. Fakat beyhude bekledim. Dünyanın neresinde sürekli bir neşenin gökyüzü vardır, benim gökyüzüm? Hoşça kal, dostum!</span></blockquote></blockquote></blockquote></blockquote><p class="calibre9">Anlaşılan o ki Nietzsche de, tıpkı Schopenhauer gibi, trans halindeyken bile dünya ile irtibatını koparmamıştır; bu "apaçık şuur" ("dinstinktesten Bewusstsein") ona, insanüstü bir algılama gücü vermiştir. Her iki filozof da, ekstaz (vecd) halinde dünyanın özüne inmek, mahiyeti karanlık olan o asılla, o cevherle, çekirdekle temas etmek istemektedirler. Temas etmek istemektedirler ama açık, uyanık, berrak bir şuurla, yani fenomenlerin renkli ve hareketli cennetinden kopmadan. İster <span class="italic">"apaçık bir şuur" </span>("dinstinktesten Bewusstsein") ile isterse <span class="italic">daha üstün bir bilinç </span>(das bessere Bewusstsein) ile olsun, netice itibariyle trans hali "sınır ötesi bir hareket"tir, Ben'in çözüldüğü ve ferdiyetin son bulduğu zaman ve mekân ötesi bir hareket. Öyleyse nasıl oluyor da filozoflarımız böyle bir şuur transformasyonu yaşarken, böyle bir vecd halindeyken hâlâ şekiller dünyasının sathında kalabiliyorlar? Bu durum feci bir çelişki değil midir? Bu tezatlar aşılmaz dağlar gibi önümüze çıkınca, yolumuzu şaşırdık; karanlık bir geçitte kaybolmak üzereydik ki Bizim Yunus'un mübarek sesini duyduk tezatlar diyarından. Tüm istikametlere gözümüzü kapadık ve yol gösterenin sesine doğru yürüdük:</p><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Bu bir acaip haldir bu hale kimse ermez </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Alimle davi kılar, veli değme göz görmez </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">ilm ile hikmet ile, kimse ermez bu sırra </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Bu bir acaib sırdır, ilme kitaba sığmaz</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Alem ilmi okuyan, dört mezhep sırrın duyan </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Aciz kaldı bu yolda, bu aşka el uramaz </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Yunus canını terk et/bildiklerini terk et </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Fena olmayan suret, şahına vasıl olmaz</span></blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">Schopenhauer ve Nietzsche bu tezatlar diyarından geçerken Bizim Yunus'un sesini duymuşlar mıdır, bilemiyoruz. Bildiğimiz, onların da kendi tarzlarında şarkılarını terennüm etmiş olmalarıdır. Üstatları büyük muzdarip Hölderlin'den öğrendikleri gibi, kendi nağmelerini "mukaddes bir ayıklık, sükûnet ve ihtiyat"la terennüm etmişlerdir.</p><p class="calibre9">Tekrar Schopenhauer'a dönelim...Üslûbu kadar açık ve berrak bir bilinçle filozof, bizi peşine takar, apollinik manzaralar seyrettirir, büyüler ve yoldan çıkarır. Aslında bütün mesele insanın ferdiyet tuzaklarından kurtarılması, ferdi bilincin kozmik bilince dönüştürülmesidir.<sup class="calibre14"><small class="calibre7"><span class="calibre12">5</span></small></sup> Ne var ki Schopenhauer bunu yaparken dionyzik bir sarhoşluk ve coşkunlukla Ben'i tümden bilinç alanından çıkarmak istemez, bilakis Ben'e (Ego'ya) daha üstün bir şuurla daha keskin bir bakış ve görüş kabiliyeti kazandırmak ister. Tabir caizse Schopenhauer, tümden göz olduğu zaman, tamamen keskin bakış, "şaşmaz bir nazar" haline geldiği an âlemdeki çelişkiler silinir, varlık esrarını açmağa başlar.</p><p class="calibre15" style="margin:0pt; border:0pt; height:1em"> </p><p class="calibre9"><span class="italic">5-Nietzsche, Trajedinin Doğuşu'nda şöyle der: "Kimin iddia ettiğini bilmiyorum, ama iddia edilir ki, birey olarak tüm bireyler (fertler) komiktir yani trajik değillerdir. Bundan murat olunan şudur: Grekler, trajik sahnede fertlere hiç tahammül edemezdiler."</span></p><p class="calibre15" style="margin:0pt; border:0pt; height:1em"> </p><p class="calibre9">Asıl bundan sonra sınır ötesi hareket mevzubahis olur; bundan sonra varlığın özüne, derinlerine, yüreğine seferler düzenlenebilir. Zira artık gözümüzü aldatan kabuk kırılmış, yüzeyden içe, öze, çekirdeğe ulaşma zamanı gelmiştir. Artık dışımızdaki dünya, haricî dünya içimize akseden bir "iç dünya" haline gelmiştir. Daha doğrusu ben, böylece dünyanın iç sayfası olduğumu; dışımdaki dünyanın ise tasavvurlarımdan ibaret olduğunu anlarım. "İnsan", diyor Schopenhauer, "muammayı kendi içine yönelerek çözecek yerde, dışarıda tüm istikametleri dolanır durur." Hakikat derinlerdedir, bir uçurumun dibindedir; ama kendi içimizdeki bir uçurumun dibinde... Zaten Schopenhauer da bizi kendi içimize dönmeğe çağırır. Buyuruyor ki: "Hakikati kendi içinde tanı... gökyüzüyle yeryüzü orada birleşirler." Elhak, doğrudur. Ama bununla mesele bitmiyor ki... Bitmiyor ki diyecektim ki Koca Pîr, Koca Yunus, eriten bakışlarla gözlerimin içine bir baktı... Pîr baktı... Ben o ân'ın ateşinde eriyip tükenirken, gönül uçurumlarımda onun lâhutî sesinin aksi sedasını duydum:</p><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Dört kitabı şerh eden hakikatte âsîdir </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Zira tefsir okuyup ma'nisin bilmediler.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Fikrredip açıp oku sen bu gönül aynasın </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">Tevrat incil ü Zebur hatm-i Kur'ân sendedir</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16"> </span></blockquote></blockquote></blockquote></blockquote><p class="calibre9">Sonra da Şeyh Sadi'den nazmen tercüme ettiği şu gazeli terennüm etti</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Sen canından geçmedin canan arzu kılarsın </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Belden zünnar kesmedin iman arzu kılarsın </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">"Men arife, nefsehû" dersin illa değilsin</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Melâikden yukarı cevlân arzu kılarsın </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Tıfl-ı nâreste gibi eteğin at edinüp </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Ele cevgân almadan meydan arzu kılarsın </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Sen bunda işe geldin uş yine varırsarsın </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Henüz sen kul olmadın sultan arzu edersin </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Balık gibi sudasın bilemezsin yudasın </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Ömrün geçti içmedin umman arzu kılarsın</span></blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">Pirim diyecektim, himmet edin, idrakimin önündeki perdeyi kaldırın diyecektim ki Schopenhauer, asıl mesele bundan sonra başlıyor diye ısrar etti. Bütün bunları tanıyabilmemiz için, zaman ve mekân perdesinin arkasındaki asıl oyuncuyu tanımalıyız. Bu oyuncu bütün görüntüleri sevk ve idare eden zalim bir irâdedir. Şimdi bu irâdeyi, bu irâdenin metafiziğini tanımaya çalışalım.</p><p class="calibre9">Evvela şunu tespit edelim ki irâde Schopenhauer’in felsefesinin belkemiğidir. O, Kant'ın baş eseri "Saf Aklın Kritiği"nden bir irâde felsefesi, irâde metafiziği yapıvermiştir. Şu var ki o, irâdeyi o zamana kadar alışılagelmiş anlamlarının çok ötesinde bir anlamda kullanmıştır; o, irâdeye sadece yeni bir boyut kazandırmakla kalmamış, bilakis irâdeyi felsefenin ve metafiziğin mihrakına yerleştirmiştir. Bu itibarla Schopenhauer nazarında irâdeden daha üstün bir güç yoktur; irâde, tasavvur edilmeksizin mevcut olan varlıktır, yani süje ve obje relasyonu marifetiyle kavranandan çok daha derindir. Tek kelimeyle irâde Schopenhauer için <span class="italic">ens realissimum'dur </span>(en üstün güçtür). Filozof, 1816 yılında kaleme aldığı bir eserinin müsveddelerinde, "İrâde kavramını olabil iğince genişlettim..." dedikten sonra şöyle devam ediyor: "Şimdiye kadar sadece bilginin refakat ettiği yerde irâdenin varolduğu zannediliyordu; fakat ben diyorum ki, her hareket, her şekil verme, her gayret ve varlık, gayet tabii tüm görüntüler yalnız , irâdenin objektivasyonlarından (tezahürlerinden ve teşahhuslarından) ibarettir." Ve bu "irâdenin en mütekâmil görüntüsü, yüksek seviyede bir bilgiyle aydınlatılan insandır." Tasavvurlarımızdan ibaret olan dünya özünde irâdeden başka bir şey değildir. Onun içindir ki Schopen-hauer, eserine "İrâde ve Tasavvur Olarak Dünya" başlığını koymuştur. Schopenhauer'e göre dışarıdan bakışla dünyanın mahiyetini kavrayamayız. Nasıl araştırırsak araştıralım, elde edeceğimiz hâsılat bir takım kavramlar ve isimlerden başka bir şey değildir. "Öyleyse nedir dünyanın esası" diye soruyor Schopenhauer ve şöyle izah ediyor:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Tasavvurlarımızdan ibaret olan şu dünya, iki yarım küreden meydana gelmiştir. Birbirinden hiç ayrılmayan bu iki yarımküreye biz, obje ve süje diyoruz. Bunlardan birisi eksik olsa âlem kaybolur. Objenin formu zaman, mekân ve çokluktur. Obje, tasavvur edilmek, sebebi mündemiç olmak, zaruri olmak demektir, ikinci yarımküre süjedir. Süje her şeyi idrak eder; ama, kendisi hiçbir şey tarafından kavranmaz. Dünyayı omuzlayan odur. Tüm varlıklar süje tarafından kavranmak üzere vardırlar... Süjenin sırrı ise irâdedir, irâde, kendi kendini yiyen bir oburdur.</span></blockquote></blockquote></blockquote></blockquote><p class="calibre9">Schopenhauer yukarıdaki cümlelerle çok şey söylüyor, ama yine de bu ifâdeler dünyanın ne olduğunu izah etmeğe yetecek gibi görünmüyorlar. Daha yakından bakmamız lazım dünyaya: Tabiat dediğimiz şu harikulade hazinenin zorlu kapısını açmadan dünyayı anlamamız imkânsızdır. Şimdiye kadar yapılan izahlara gelince, bunlar bu dünyanın renkli görüntülerinden ve tasvirlerinden başka bir şey değildir. Bu dünyayı gerçek anlamda tanıyabilmek için onun iç dinamiklerini bilmek ve derinliklerine inmek lazımdır. Demek ki <span class="bold">dünyayı seyr- ü temaşa, anlamaya yetmiyor</span>. Öyleyse soruyu daha maksatlı ve isabetli sormak gerekiyor: Nedir dünya? Evet, Schopenhauer, felsefenin özellikle nereden, nereye ve neden soruları yerine "dünya nedir" diye sorduğunu vurguluyor. Zira nedir sorusu dünyanın özünü, mahiyetini, tüm görüntülerin ardındaki <span class="italic">Idee'yi </span>mevzubahis eder. O yüzden nedir dünya? Görüntü mü? Benim tasavvurlarım mı? Yoksa mahiyeti karanlık bir irâdenin tezahürü mü? Dünyanın mahiyetini kavrayabilir miyiz?</p><p class="calibre9">Dış dünyanın realitesini anlayabilmek için Schopenha-uer bu soruları soruyor ve dünya denen bu derin muammayı şöyle bir metaforla izah ediyor: Haricî dünya muhteşem bir şatoya benzer. Şimdiye kadarki filozofların yaptıkları, bu şatonun etrafını dolanmak ve onu dıştan anlamaya çalışmaktan ibarettir. Bu filozoflardan her biri, sadece dış cephesini gördükleri şatonun krokisini çizmiş, ama şatonun içerisine girememişlerdir. Bu yüzden de şato şimdiye kadar tümüyle anlaşılamamıştır. Hatta şimdiye kadarki filozofların en radikali Kant dahi bu dünyayı anlaşılamaz olarak yorumlamıştır. Oysa bu dünyayı tanımak isteyen süje (özne) başsız ve gövdesiz bir peri değildir. Bilakis bu Süje'nin tasavvurları netice itibariyle bizzat kendi bedeninin duyularına ve intihalarına dayanmaktadır. Onun tüm tasavvurlarının ve bilgilerinin müsebbibi hisleridir. Dolaysıyla beden ve bu bedenin organlarının temin ettiği hisler olmaksızın bilgi elde etmek veya bu meyanda bir şeyler tasavvur etmek düşünülemez. Buna göre bilen süje (özne) duygularla mücehhez ve ferdî bir bedene sahip olmak durumundadır. Bedenin hareketi, herhangi bir istikamete yönelmesi onun bir güç tarafından yönlendirildiğini gösterir. İşte bu güç irâdedir. Bu irâde bizim içimizdeki özdür, cevherdir. Bu noktada Schopenhauer, önemli bir ayrıntıya dikkat çekiyor ve diyor ki:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Şimdiye kadar irâde kavramı, kuvvet kavramına irca edilmiştir. Ben ise tüm tabii gücü irâde olarak kabul ediyorum. Bu iddiam kuru bir kavga zannedilmesin. Tam aksine bu husus çok büyük bir öneme sahiptir. Zira kuvvet kavramının özünde, tıpkı diğerlerinde olduğu gibi, dış dünyanın bir sezgisi vardır. O da illetler ile eserler münasebetlerinin câri olduğu bir sahadan gelmekte ve illetlerde bulunan esası temsil etmekte olup illetlerle izahın bulunmadığı zaman da hiçbir şey izah edilememektedir.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Aksine olarak irâde kavramı, hâdiselerde ve sezgisel tasavvurlarda menbâı olmayan yegâne fikirdir, herkesin içinden gelir, herkesin şuurundan meydana gelir. Her fert onu hiçbir şekil altında olmaksızın doğrudan doğruya kendinde bulur, orada tanıyan ile tanılan şeyde tetabuk eyler. Böylelikle kuvveti irâdeye irca ettiğimiz zaman meçhul olan şeyi doğrudan doğruya ve daha çok bilinen bir şeye bağlamış oluyoruz. Bu da bizim bilgi hududumuzu pek ziyâde genişletiyor. Şimdiye kadar yapıldığı gibi irâde fikrini kuvvete irca ettiğimiz takdirde ise dünya hakkında doğrudan doğruya aldığımız yegâne bilgiyi de terk etmiş oluyor ve onu hâdiselerden çıkarılmış mücerret bir kavram içinde kaybolmaya bırakıyoruz.</span></blockquote></blockquote></blockquote></blockquote><p class="calibre9">Şimdi bu demek oluyor ki bedenimiz bize iki tarzda verilmiştir: Birincisi tasavvur olarak, ikincisi irâde olarak. İrâdenin faaliyetleri ve bedenin aksiyonları iki farklı hadise değildir; aynı zamanda bir etki tepki ilişkisinin sonucu olarak da ortaya çıkmazlar, bilakis bunlar bir ve aynı şeydir, yalnız tamamen iki farklı tarzda verilmişlerdir: bir kez doğrudan doğruya, bir kez de zekânın mütalaası olarak. Tasavvur olarak bedenimiz objeler arasında bir obje, bedenler arasında bir bedendir ve dış dünyanın bir parçasıdır. Bedenin aksiyonu, irâdenin objektivasyonudur; irâdenin görüntü halinde aksetmesidir. "Bu yüzden bedeni... irâdenin objektifliği olarak adlandıracağım. (... ) İrâdenin her gerçek, hakiki ve doğrudan doğruya hareketi bedenin aynı anda derhal ve doğrudan doğruya görünen operasyonudur: diğer taraftan buna uygun olarak beden üzerine yapılan her etki derhal ve doğrudan doğruya irâde üzerine yapılmış demektir." İşte bu yüzden Schopenhauer, yukarıda da ifâde edildiği üzere, dünyanın özünü, mahiyetini anlayabilmemiz için işe kendimizden başlamamız gerektiğini söylüyor:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Doğrudan doğruya, içten bildiğimiz bir şey olan kendimizle başlayalım işe. Nesnelerin gerçek yaradılışına dıştan giremeyiz. Ne kadar araştırırsak araştıralım, ancak birtakım görüntülere ve adlara varabiliriz. Girecek bir kapı bulmak için, bir kale çevresinde dönüp duran, ara sıra da cephelerin taslağını çizen kişi gibiyiz. Girelim hele içeri. Zihinlerimizin en son niteliğini bulabilirsek, dış dünyanın anahtarını da bulmuş oluruz belki.</span></blockquote></blockquote></blockquote></blockquote><p class="calibre9">İrâdeye gelince durum farklıdır. İrâde bedenimizi hareket ettiren güçtür, ama obje değildir; beden bir tasavvurdur, ama irâde değildir. Bu noktada Schopenhauer çok önemli bir şey daha söylüyor. Şöyle ki, tasavvurlarımızla irâdemiz arasındaki ilişki kozal (illiyet, nedensellik) değildir. Tasavvurlarımızla irademiz arasında sebep netice ilişkisi de yoktur, çünkü her ikisi de iki farklı obje değildirler ve iki farklı obje gibi davranmazlar birbirlerine. Öyleyse nasıl bir ilişki mevzubahistir tasavvurlarımızla irademiz arasında? İlla da bir ilişkiden bahsedilecekse, o zaman bir güç ve bu gücün tezahürü (ortaya çıkması) arasındaki ilişkiye benzetilebilir. Güç ve gücün ortaya çıkması iki farklı şey değildir, bilakis zaten varolan bir şeyin belirmesidir. Bu itibarla tasavvurlarla irâde arasında olsa olsa bir ayniyetten söz etmek <span class="calibre2">kabil</span><span class="calibre2"><span class="bold">
</span></span>olur. Toparlarsak beden, tecelli eden, ortaya çıkan ve objeleşen irâdedir; irâdenin bizzat görüntüsüdür. Schopenhauer buna "irâdenin objektifleşmesi" demektedir. Tasavvur olarak dünyanın bize verilmesinin ön şartı bedenimizdir; bedenimiz olmaksızın bir dünya tasavvur edemeyiz. Bununla beraber bu ön şart sadece tasavvurdan ibaret olmakla kalmaz. Bedene sahip fertler olarak biliriz ki biz, bedene sahip <span class="italic">bilinen </span>bireyleriz; ancak sadece <span class="italic">bilinen </span>bireyler olarak kalmayız, bilakis öylesine bireyleriz ki yalnız <span class="italic">bilebilen </span>bireylerden öte bir de <span class="italic">bilebilmeyi isteyen, isteyebilen </span>bireyleriz. Şöyle ki biz bu dünyada en az <span class="italic">bir </span>şey biliriz; biliriz ki bu <span class="italic">bir </span>şey yalnız <span class="italic">bir </span>şey değil, bilakis irâdedir ve bu irâde biziz.</p><p class="calibre15" style="margin:0pt; border:0pt; height:1em"> </p><div class="mbppagebreak" id="calibre_pb_5"></div>
</body></html>
