<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Paradokslar Üzerinde Raks</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos652646" class="calibre1"><span class="calibre2">
</span></p><p id="filepos652701" class="calibre3"><span class="calibre2"><span class="bold"><span class="calibre4">IV.Bölüm –Etik</span></span></span></p><p id="filepos652824" class="calibre27"><span class="calibre2"><span class="bold"><span class="calibre28">a) Kant'ın Ahlâk Metafiziği</span></span></span></p><p class="calibre15" style="margin:0pt; border:0pt; height:1em"> </p><p class="calibre23"><span class="italic">Ahlâk problemini görmek ve göstermek, bence, asıl önemli olan ve de yeni ödev budur! Bunun, şimdiye kadarki ahlâk felsefesinde gerçekleştirildiğine itiraz ediyorum.</span></p><p class="calibre41"><span class="italic"><span class="bold">Nietzsche</span></span></p><p class="calibre39"><span class="calibre10"> </span></p><p class="calibre39"><span class="bold">DÜN </span>geceden beri gemi azıya almış muhayyilem, bütün cinlikleri, hinlikleri ve acayiplikleriyle Frankfurt sokaklarında dolandırdı durdu beni. Hatta sadece beni peşine takmakla kalmamış, bir sürü olur olmaz düşünceyi, bir yığın tefekkür tortusunu ve ulaşılamaz eski şarkıları da dağınık bulutlar gibi ufkumda dolandırdı gece boyu. "Firâz-ı zirve-i kahr"a doğru yol alırken hayalimde Şevki Bey'in bir şarkısını dinlediğimi fark ettim:</p><blockquote class="calibre24"><blockquote class="calibre26"><span class="calibre10"> </span></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Etme beyhude figanlar vazgeç gönül </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Gel bu sevdadan hemân vazgeç gönül</blockquote></blockquote></blockquote></blockquote><p class="calibre39"><span class="calibre10"> </span></p><p class="calibre39">Ahmet Haşim'in, 'Frankfurt Seyahatnamesi'nde: "Ya-rabbi, bu şehirde ufak bir yıkıntı, küçük bir ihmal, yerine konulması unutulmuş bir taş, kapatılmamış bir çukur yok mu? Bu kusursuz hendese içinde insan nefes darlıkları duyuyor. Ruskin'in dediği gibi muhayyilenin mesut bir faaliyete girebilmesi için biraz harabe görmek de lazım..." diyerek övdüğü Frankfurt ile hiç ülfet edemedim. Doğrusu <span class="italic">Doğu Batı Divanı'nın </span>şairi Goethe ve İrâde felsefesinin gür sesi Schopenhauer burada olmasalardı belki de bu pek kozmopolit şehre hiç uğramazdım. Hal böyle olunca insan, ister istemez normal zamanlardakinden daha bedbin, daha çaresiz ve pek daha melankolik oluyor gurbet akşamlarında.</p><p class="calibre39">Bu duygularla bir müddet tiyatro binasının önünde gezindim, uzun uzun afişlere baktım. İki haftadan beri Bot-ho Strauss'un <span class="italic">Die eine und die öndere </span>(Biri ve Diğeri) adlı iki perdelik eseri gösterimde. Strauss zamane tiyatro ya. zarlarından birisi. Kleist'ın <span class="italic">Zerbrochener Krug (Kırık Testi) </span>nam eseri oynamış olsaydı hiç şüphesiz bana hitap ederdi. Bir kırık testide, "testilerin en güzeli"nde "Hollanda'nın bütün illeri İspanya Kiralı Philipp'e teslim edişini, İmparator V. Şarl'ın merasim elbisesi giyişini, ... Macar Kraliçelerinin gözyaşlarını silişlerini"; velhasıl bir "Kırık Testi "ye nasıl asırların nakşedildiğini ve sanatın varoluş ufkumuzu nasıl ışıklandırdığını seyretmek şüphesiz bana derin haz verebilir, fikir verebilir ve beni teskin edebilirdi. Ama kusura bakmasın Botho Strauss, bugün onun için vaktim yok.</p><p class="calibre39">Gece, gökyüzü billur bir kâse gibi... Ilık bir hava ve havada keskin bir ıhlamur kokusu var. Ihlamurların yeşili ile birleşen Main suları, zümrüt bir hayâl gibi akıyor. Kıyı boyunca yeşilin ve suyun dinlendirici serinliğine teslim ettim kendimi... Römerberg'e gelmişim, gotik evlerin çatılarının arasından bir kez daha baktım uzaklaşan yıldızlara ve galiba dedim Kant haklıymış. Ne diyordu aklın mimarı? Evet, şöyle hülâsa ediyordu tüm felsefesini: "İki büyük âlem beni kendine hayran bırakıyor: Üzerimdeki yıldızlı gökyüzü ve içimdeki ahlâk yasası." Kant'a göre içimizdeki ahlâk yasası yıldızlı bir gökyüzü kadar aydınlık, ulvî ve mükemmeldir. Kant, erdemli bir hayatı hemen ulaşılamayan sonsuz bir süreç olarak görür. Bu süreçte adım adim ahlâkî mükemmelliğe yol alınır ama nihaî olarak bu hedefe tam manâsıyla hiçbir zaman ulaşılamaz.</p><p class="calibre39">Burada söz Kant'tan açılmışken onun ahlâk felsefesini ana hatlarıyla özetlemenin faydalı olacağı kanaatindeyim. Esasen Kant'ın <span class="italic">Ahlâk Metafiziğinin Temellendirilmesi </span>(Grundlegung zur Metaphysik der Sitten) ve <span class="italic">Pratik Aklın Eleştirisi </span>(Die Kritik der praktischen Vernunft) başlıklı eserlerini gözden geçirmeden Schopenhauer'ın <span class="italic">Merhamet Etiği'm </span>hakkıyla anlamak ve onun değerinin bilincine varmak zor olsa gerektir. O itibarla Kant'ın etik'inin hiç olmazsa temel kavramlarını izah etmek, onun esaslı bir etik kritikçisi olarak nasıl bir etik temellendirdiğini ve bu eriğin teolojiyle olan irtibatını hülasa etmek faydalı olacaktır. Hatta faydalı olmaktan öte bu, Schopenhauer'ın etik'ini anlayabilmemiz için zorunludur. Zorunludur diyoruz, çünkü Schopenhauer'ın merhamet etik'i Kant orijinlidir; Kant'ın ahlâk felsefesinin esaslı bir kritiğine dayanır. Öyleyse Kant etik'ten ne anlıyordu ve nasıl bir ahlâk felsefesi temellendirdi, evvela bunu görelim.</p><p class="calibre39">Kant, <span class="italic">Ahlâk Metafiziğinin Temellendirilmesi </span>adlı eserinin önsözünde, Kadîm Yunan felsefesinin Fizik, Etik ve Mantık olmak üzere üç bilim halinde mütalaa edildiğini söyler. Bu bağlamda tüm "akıl bilgisi ya materyal yahut for-meldir" der. Bunlardan mantık formeldir; aklın, zekânın ve düşüncenin yasalarını inceler. Fizik tabiatın kanunlarını, etik ise hürriyetin yasalarını tematize eder. Kant'ın kafasında iki metafizik idesi vardı. Birisi tabiat metafiziği (Metaphysik der Natur), diğeri ahlâk metafiziği (Metaph-ysik der Sitten). Filozof, <span class="italic">Saf Aklın Eleştirisi </span>adlı eseri ile tabiat metafiziğini incelemiş ve aklın kapılarının, bizatihi kendinde şeye <span class="italic">(das Ding an sich), </span>Noumena (Intelligibilia)'lar dünyasına yani tabiat metafiziğe, kapalı olduğunu görmüştür. Akılla tabiat metafiziği yapmanın imkânsız olduğunu anlayan Kant, ahlâk metafiziğine yöneldi. Acaba akılla bir ahlâk metafiziği temellendirmek mümkün müydü? Ona göre bu pekâla mümkündü ve o bunu düşünürken aklında hep yeniden tabiat metafiziğine bir kapı açmanın yollarını arıyordu. Ve nihayet <span class="italic">Saf Aklın Eleştirisi </span>ile temellendiremediği metafiziği ve Tanrının varlığının ispatını <span class="italic">Pratik Aklın Eleştirisi </span>ile mümkün kılmak istiyordu. Kant, <span class="italic">Saf Aklın Eleştirisi</span>'nde duyulardan hareketle akla yükselirken, <span class="italic">Pratik Aklın Eleştirisi</span>'nde bunun tam tersi bir yol izliyor ve bu sefer akıldan duyulara iniyordu. Bu şekilde Kant, ahlâkı her türlü sezgiden, tecrübeden ve motivasyonlardan arındırmak istiyordu. Böylece tamamen pratik akla istinat eden bir ahlâk metafiziğinin temelini şu ilk cümle ile atmış oluyordu: "Dünyanın hiçbir yerinde, hattâ dünyanın dışında bile, var olan şeyler arasında <span class="italic">iyi niyet </span>(guter Wille) kadar kayıtsız ve şartsız iyi bir şey yoktur." Evet, Kant'ın nazarında <span class="italic">iyi niyet'in </span>fevkinde bir değer yoktur ve hiçbir şey <span class="italic">iyi niyet'in </span>yerini dolduramaz. <span class="italic">İyi niyet, </span>"tüm değerini kendinde taşıyan ve kendiliğinden parıldayan bir mücevher" gibidir. "Yararlılık veya verimsizlik bu \ değere ne bir şey ekleyebilir ne de ondan bir şey eksiltebilir." <span class="italic">İyi niyet </span>kendiliğindendir ve kendi başına saygıyı hak eder. Gayet tabii <span class="italic">iyi niyet'ten </span>başka yüksek değerler de mevcuttur, ancak bunlar <span class="italic">iyi niyet </span>gibi mutlak anlamda iyi değillerdir. Hatta iyi olmaları bir tarafa, yerine göre bazen kötü olarak dahi nitelendirilebilirler. Burada aslolan niyettir. Eğer bir zengin, zenginliğini başkalarını ezmek, küçültmek ve onların haklarını gasp etmek için kullanıyorsa, o takdirde bu zenginin zenginliği, gücü ve itibarı katiyetle kötü niyetinin bir aracı olmuş olur. Dolaysıyla bir eylemin ahlâkî değeri başarısında veya elde edilen sonuçta değil, bilakis eylemin ardındaki niyette saklıdır. Fena düşünçelerle iyi bir ahlâk temellendirmek işin tabiatına aykırıdır. Ahlâk metafiziği art niyetler üzerine kurulamaz.</p><p class="calibre39">Bütün beşeri faaliyetlerimizin değeri <span class="italic">iyi niyet'le </span>ölçülmek lazım gelir. Hiç şüphesiz faaliyetlerimizin iyi ya da kötü bir değeri vardır. Bu faaliyetler neticesinde elde edilen başarı önemlidir ve başlı başına bir değerdir. Pek tabii faaliyetlerimiz esnasında gösterdiğimiz ölçü, cesaret, gayret, çalışkanlık ve bunlardan elde edilen sağlık, mutluluk, itibar ve para gibi neticelerin bir değeri vardır. Ancak bunların hiçbirisi ahlâkın esasını oluşturmaya yetmez. Tüm bu faaliyetler ve bunlardan elde edilen neticeler <span class="italic">iyi niyet </span>olmadan da gerçekleştirilebilir. Aynı şekilde bu faaliyetleri icra eden insan iyi de olabilir kötü de. Sözgelimi gecenin bilmem hangi saatinde bir apartmanın beşinci katına tırmanan ve mutfak penceresinden içeri girip, içerdeki değerli mücevherleri çalan ve hiç görünmeden aynı yoldan inip kayıplara karışan bir hırsız da cesur, güçlü ve soğukkanlıdır. Hatta bu hırsız zekâ bakımından birçok dürüst insandan üstün olabilir ve çaldığı mücevherleri satarak kendisine mutlu bir hayat kurabilir. Ne var ki hırsızın bu vasıflarından hiçbirisi ile istenilen anlamda bir ahlâk metafiziği temellendirmek mümkün görünmemektedir. Ahlâkın esasını sadece iyi niyet oluşturur. Demek oluyor ki ahlâkî bir davranışta aslolan hedefe ulaşmak değil, bilakis tüm eyleme refakat eden iyi niyet'tir. <span class="italic">İyi niyet </span>bizatihi kendi başına bir gayedir; tüm gayelerin asıl gayesidir.</p><p class="calibre39">Peki, ama biz <span class="italic">iyi niyeti </span>nasıl tanırız? Bir işin <span class="italic">iyi niyetle </span>yapılıp yapılmadığını nasıl anlarız? Bunun için bir ölçü var mıdır? Hiç kimsenin niyetini yüzünden okuyamayacağımıza göre, bir eylemin ardındaki iyi ya da kötü niyeti nasıl bilebiliriz? Niyet tamamen sübjektif bir keyfiyet olduğu için, çoğu kez niyet okumaların ardında bir art niyet yuvalanmıştır. Kant, şöyle diyor: <span class="italic">"İyi niyet'in </span>asıl paha biçilmez değeri şuradadır ki, davranış ve eylemin prensibinin, sadece tecrübenin sağlayabileceği tüm tesadüfi sebeplerin etkilerinden arınmış olması gerekir."</p><p class="calibre39">Kendinden başka hiçbir gayenin vasıtası olmayan <span class="italic">iyi ni-yet'in </span>ahlâkî bir değeri ve muhtevasının olabilmesi için vazife (ödev) bilincine istinat etmesi gerekmektedir. Bu me-yanda Kant, <span class="italic">iyi niyeti </span>tamamen <span class="italic">ödev </span>kavramıyla, <span class="italic">ödev </span>bilinciyle izah etmektedir. Kant'ın inancınca her ferdin bir vicdanı, bir ödev (vazife) hissi ve bir ahlâkî yasa bilinci vardır. Bu hakikati sübjektif olarak içinde hisseden filozof, yukarıda da ifâde edildiği üzere, şöyle der: "İki büyük âlem beni kendine hayran bırakıyor: Üzerimdeki yıldızlı gökyüzü ve içimdeki ahlâk yasası."</p><p class="calibre39">Gelelim <span class="italic">iyi niyet </span>meselesine... Kant <span class="italic">iyi niyet </span>çerçevesinde gerçekleştirilen tüm faaliyetlerimizi ve davranışlarımızı iki kategoride toplar:</p><blockquote class="calibre42">a)       Ödeve aykırı olarak yapılanlar</blockquote><blockquote class="calibre43">b)       Ödeve uygun olarak yapılanlar</blockquote><p class="calibre39"><span class="calibre10"> </span></p><p class="calibre39">İmdi ödeve aykırı olarak yapılan hareketlerin hiçbir ahlâkî değeri yoktur. Ödeve aykırı olan hareketleri Kant, faydalı dahi olsalar, evvela bir kenara bırakıyor. Ödeve uygun olarak gerçekleştirilen hareketlere gelince bunları da iki gurupta mütalaa ediyor:</p><blockquote class="calibre42">a)       Bir temayülden dolayı gerçekleştirilenler</blockquote><blockquote class="calibre43">b)       Sadece ödev bilincinden doğan hareketler.</blockquote><p class="calibre39"><span class="calibre10"> </span></p><p class="calibre39">Bir temayülden dolayı gerçekleştirilen faaliyetlere ve hareketlere Kant, bir ahlâkîlik değeri atfetmiyor. Mesela, hayat kutsaldır ve onu korumak bir ödevdir. Ancak hayatı korumak aynı zamanda bir temayüldür, zira insan hayattan kâm aldığı, mesut olduğu ve sevdiği için onu korur. Tabii bu durumda temayüllere göre davranılmış olur ve bu davranışın Kant'a göre ahlâkî bir değeri yoktur. Buna karşılık bir insan, herhangi bir sebepten dolayı gerçekten hayattan bıkmışsa ve hayatına son vermek istiyorsa, ancak bu kararını geride kalacak bir çocuğu mağdur ve perişan etmemek için erteliyorsa, o zaman bu hareket, sırf <span class="italic">ödev </span>bilinciyle yapıldığı için ahlâkî bir değer taşır.</p><p class="calibre39">Davranışa ahlâkîlik muhtevası kazandıran şey, o davranışın şeklî olarak <span class="italic">ödeve </span>uygun olmasının yanı sıra samimî ve iyi niyet'le yapılması gerekir. Bir hareketin sadece şeklî olarak <span class="italic">ödeve </span>uygun olması ahlâkîlik için yeterli değildir. Müşterilerine son derece hoş davranan bir bakkal düşünelim. Bu bakkal sadece sabit müşterilerine değil, diğer müşterilerine de ve hatta müşterisi olmayanlara da iyi davranıyor ve malını hep aynı fiyattan satıyorsa, bu onun mutlak surette iyi niyetli olduğunu ve "dürüst"lüğünden böyle davrandığını göstermez. Bu bakkal pekâlâ bir hesapla ve kurnazlıkla yahut daha çok müşteri çekmek beklentisiyle böyle davranmış olabilir. Her ne kadar bu bakkal şeklî olarak ödeve uygun davranıyor olsa da, aslında bu davranış ödev bilincinden çok bir kurnazlığın neticesi gerçekleştiği için gayri ahlâkîdir. Davranışın ardındaki asıl düşünce, iyi intiba bırakmak suretiyle daha çok müşteri kazanmaksa, o zaman bu davranışı ahlâkî olarak nitelendirmek imkânsızdır. "Çünkü ahlâkî değer söz konusu olduğunda mesele", diyor Kant, "gördüğümüz hareketler değil, bilakis bu hareketlerin görmediğimiz iç ilişkileridir." Demek ki burada aslolan ilkedir. Ahlâklılığın düstûru (Maxime), tüm temayüllere rağmen <span class="italic">"kanun"a. </span>uygun hareket etmekte yatmaktadır. Böylece Kant, ahlâk metafiziğini temellendirirken <span class="italic">"ödev" </span>ile <span class="italic">"kanun" </span>arasında da bir irtibat kurmaktadır.<sup class="calibre14"><small class="calibre7"><span class="calibre12">1</span></small></sup></p><p class="calibre44"><span class="calibre10"> </span></p><p class="calibre45">1-<span class="italic"><span class="bold">
</span></span><span class="italic">İnanmış bir mümin ve mütedeyyin bir Müslüman olarak pek şaşırtıcı, düşündürücü ve olabildiğince radikal bir başlıkla, "İsyan Ahlâkı" başlığıyla, harikulade bir eser sunan Nurettin Topçu, Kant'ın "ödev" fikrini ahlâkî davranış için yeterli bulmaz ve şöyle tenkit eder: "Sırf fikir olarak vazife fikri, insanı harekete geçirmekte yetersizdir. Kant'da vazifeyi belirleyen pratik akıl bizce kuru, soyut ve belirsiz bir akıldır. Pratik akıl, evrensel olabilen ve özünde iyinin nüvesini taşıyan hareketten uzaktır. Fertten doğarak evrensel nizama uzanan fikir ve somut inanç ile bir hareketin yaşanması, onun bizzat uygulanmasını gerektirir. Böyle bir hareketin bilgisi de kesinlikle somut ve evrenseldir."</span></p><p class="calibre9"><span class="calibre10"> </span></p><p class="calibre9"><span class="italic">"Sorumluluk, düşünme faaliyetini doğurur ve insan düşündükçe, yapacağı hareket karşısında kendini daha sorumlu hisseder. O halde, kaynağı itibariyle düşünce hayatı ahlâki hayattan doğmuştur. İçgüdü, menfaat, sempati, saadet, iyilik ve vazife... bunların hepsi de insanî duygular olduğu kadar pasifliği de ifâde ederler. Oysa ahlâk, bütün bunların ötesinde ve üstünde yer alır." (İsyan Ahlâkı, s. 35-37)</span></p><p class="calibre15" style="margin:0pt; border:0pt; height:1em"> </p><p class="calibre9">Peki, ama nasıl bir <span class="italic">"kanun"dan </span>bahsediyor Kant? Burası çok önemli, çünkü Kant'ın bu bağlamda mevzubahis ettiği <span class="italic">'kanun" </span>hukuk yasaları değildir. Buradan Kant'ın yasaları hiçe sayan bir davranışa geçit verdiği anlamı çıkarılmamalıdır. Tam aksine <span class="italic">ödevin </span>ahlâkî olabilmesi için öncelikle yasalara uygun olması, yani başkalarının haklarına itibar etmesi şarttır. Ancak Kant'ın burada kastettiği saf aklın pratik kanunudur.</p><p class="calibre39">Tekrar edecek olursak, Kant'a göre bir hareketin <span class="italic">ödev </span>(Pflicht) olabilmesi için evvela <span class="italic">kanunz </span>uygun olması lazımdır. Ancak nasıl hareket etmeli ki hareketin formülü bir kanun haline gelebilsin ve aynı zamanda da ahlâkî bir değer taşısın? Bunun için irâdeyi tüm temayüllerden, tecrübelerden, motivasyonlardan ve duyulara dayalı sezgilerden arındırmalıyız. Böylece geriye aklın a priori olan genel pratik kanunu kalır. "Öyle hareket et ki...", diye başlar pratik aklın vaz'ettiği bu düstûr. Evet, öyle hareket etmeliyim ki hareketimin formülü genel bir <span class="italic">kanun </span>olabilsin. Öyle hareket etmeliyim ki her durumda başkalarının da benim gibi hareket etmelerini isteyebilmeliyim. Burada şöyle bir soru akla gelebilir: Acaba herhangi bir zorunluluk halinde, sırf bazı insanlara iyilik etmek niyetiyle yalan söyleyemez miyim? Hayır, diyor Kant, bu ahlâkî olmaz, çünkü yalanın genel bir <span class="italic">kanun </span>halinde ifâde edilme imkânı yoktur. Zira Kant, <span class="italic">Ahlâk Metafiziğinin Temellendirilmesi</span>'n-de buyuruyor ki: <span class="italic">"Kategorik imperatif</span>sadece bir tanedir ve o da şudur: Ancak, aynı zamanda genel bir yasa olmasını isteyebileceğin bir düstûra (Maxime, ilke) göre hareket et." Bundan anlaşılan şudur: Kendin için istediğini başkaları için de istemelisin, isteyebilmelisin.</p><p class="calibre39">Görüldüğü üzere pratik akıl insana nasıl davranması gerektiğini dikte etmeğe; onu anlık heyecanlardan, kaprislerden ve tesadüflerin tahriklerinden uzak tutmağa çalışır. Hatta bununla da kalmaz, bilakis insanın belirli ahlâkî esaslara ve düsturlara göre davranmasını sağlar. Akıl sahibi bir varlık olduğu için insan, pratik akıl ona davranış ilkeleri (Maxime) rahatlıkla kabul ettirebilir. Ancak şimdi mesele bu sübjektif maximlerin, düstûrların, bu hayat prensiplerinin nasıl herkes için geçerli olabilecek objektif ahlâk prensibi haline geleceğidir. İşte bu soru bizi Kant'ın "kategorik imperatif" (kesin emir) kavramına götürür.</p><p class="calibre39">Böylece <span class="italic">Imperativ </span>(emir, buyruk) kavramı bir mecburiyetin, bir zorunluluğun ifâdesi olarak, Kant'ın <span class="italic">Ahlâk Meta-fiziği'de </span>kesin yerini almış olur. Esasen ahlâk yasası ilk defa "Imperativ" kavramıyla süjenin bilincine girmektedir. Imperativ, Kant'ın ifadesiyle, "bir hareketin objektif gerekliliğinin Sollen (mecbur olmak) kavramı marifetiyle gösterildiği bir usuldür ve bu, şu anlama gelir: şayet akıl irâdeyi tümden belirlerse, o takdirde hareket kaçınılmaz olarak bu kaideye göre gerçekleşir." Kant burada demek istiyor ki irâde aslında pratik akıldan başka bir şey değildir.</p><p class="calibre46">Doğrudur, irâde pratik aklın a priori prensiplerini kendine düstur edinir. Daha doğrusu edinmek mecburiyetindedir, çünkü irâde ancak pratik aklın yasalarını kendine şiar edindiği takdirde objektif olarak ahlâk yasasına göre hareket etmiş olur. Tabiatta her şey kanunlara göre hareket eder, fakat "sadece akıllı varlık kanunların bilincine vararak hareket eder, yani sadece onda ilkeler gereğince hareket etme kabiliyeti ve irâdesi vardır." Gerçi her şey tabiat kanunlarına göre hareket eder, ama tabiat kanunları bir <span class="italic">Imperativ </span>(buyruk) değildir. Zira tabiat kanunlarına karşı koyulmaz,, onlara uymaktan başka çaremiz yoktur. Aynı şekilde Tanrı irâdesi ve. kutsal irâde de, Kant'a göre, <span class="italic">Imperativ </span>(buyruk) kabul etmez. Bu alanda "Sollen" (gerek, mecburiyet yahut zorunda olmak) hükümsüzdür, çünkü "irâde kendiliğinden yasayla imtizaç içindedir." Daha doğrusu ilâhî irâde nasıl istiyorsa, yasa odur. Oysa sübjektif irâde, insan irâdesi (irâde-i cüziye) mahduttur, mükemmel değildir. O itibarla bir formül halinde ifâde edilen emirler <span class="italic">(Imperativler), </span>ancak yetkin olmayan süje için mevzubahis olabilirler. Binaenaleyh tabiat yasalarına herkes uyarken, ahlâk yasalarını fütursuzca çiğneyen birçok insan vardır.</p><p class="calibre39">Özetle tabiat kanunu ile ahlâk kanunu arasındaki temel fark şudur: Tabiat kanunu, "olanların hepsi böyle olmuştur", bundan böyle "böyle olmak zorundadır" der. Ahlâk yasası ise sadece süjeye hitaben "şöyle yapmalısın", "şöyle hareket etmelisin" diyerek, tüm hareketleri "ahlâkî bir zorunluluk" anlayışıyla buyurur.</p><p class="calibre39">Dikkat edilirse burada özellikle "buyurur" deniliyor, çünkü ahlak yasaları ancak <span class="italic">Imperativ </span>formunda yani buyruk, emir olarak ifâde edilirler. Tabii bu Kant'ın kanaatidir, Schopenhauer, ilerde göreceğimiz üzere tam tersini söyler. Nihayet Kant, <span class="italic">Imperativ'leri </span>de ikiye ayırır. "Bütün buyruklar", diyor Kant, "ya şartlı (hypothetisch, farazî) yahut kesin (kategorisch) olarak buyururlar." <span class="italic">Hypotetik imperatijler </span>bir gayeye müsteniden gerçekleştirilen hareketlerdir. Bu nevi <span class="italic">Imperativ'lerde </span>bir ön şart mevcuttur. Eğer A'nın B olmasını istiyorsan B'yi yapmalısın. Sözgelimi Elif bir gün meşhur bir keman virtüözü olmayı kafasına koymuştur. Bunun üzerine annesi ona, şayet her gün iki saat ciddi keman çalışırsan o zaman bir keman virtüözü olabilirsin derse, bu <span class="italic">hypotetik </span>bir <span class="italic">imperatiftir. </span>Bu anlamda Kant, <span class="italic">hypotetik imperativ'le </span>ilgili olarak şöyle der: "Demek ki <span class="italic">hypotetik Imperativ </span>sadece şöyle der: Hareket herhangi bir gerçek veya mümkün niyet güderse iyidir." <span class="italic">Hypotetik imperativ'le </span>ilgili olarak şunu da söylemek gerekir ki, bu imperativler kategorik (kesin) değildirler ve herkes için geçerlilik arz etmezler.</p><p class="calibre39"><span class="italic">Kategorik Imperativ </span>(kesin emir)'lere gelince, bunlar hiçbir şarta bağlı olmayan, kesin, mutlak emirlerdir. <span class="italic">Kategorik Imperativ'ler, </span>eylemi herhangi bir maksada matuf olarak değil, bilakis hiçbir gaye gütmeden tamamen objektif zorunlu olarak emrederler. <span class="italic">Kategorik imperativ'le </span>ilgili olarak buyuruyor ki Kant, <span class="italic">Kategorik Imperativ, </span>"eylemin maddesi ile (muhtevası ile) ve bu eylemden çıkan sonuçla, başarı ile ilgili değildir, tam tersine kendisinin çıktığı form ve ilke ile ilgilidir, eylemin esas iyi oluşu da düşünüşte bulunur, başarı, sonuç ne olursa olsun. Bu <span class="italic">Imperativ </span>ahlâklılık olarak adlandırılabilir." Burada bir husus çok önemlidir, o da şu: Kant, eylemin maddesinin (içeriğinin) önemli olmadığını, bilakis sadece eylemin şeklinin, tarzının, biçimin önemli olduğunu söylüyor. O yüzden haklı olarak Kant'ın <span class="italic">Etik'iformel etik </span>olarak adlandırılmaktadır.</p><p class="calibre39">Kant, <span class="italic">Kategorik Imperativ'i </span>beş formülle temellendir-mektedir. Bunların hepsini burada analiz etmeğe gerek görmüyoruz. Sadece üç formülü vermek suretiyle, Kant'ın <span class="italic">Ahlak Metafiziğinin Temellendirmesi'ni </span>çok kısaca özetlemekle iktifa edeceğiz.</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Birinci formül:</span></blockquote></blockquote></blockquote></blockquote><blockquote class="calibre47"><blockquote class="calibre25"><blockquote class="calibre25"><blockquote class="calibre29">Ancak, aynı zamanda genel bir yasa olmasını isteyebileceğin bir düstûra (Maxime, ilke) göre hareket et.</blockquote></blockquote></blockquote></blockquote><p class="calibre48">Bu formülü daha önce yukarıda da vermiştik. Bu şekilde ifâde edilen ilk formüle, Kant'ın bu meyandaki izahlarına bağlı kalmak düşüncesiyle şunu da ilave etmek gerekir: "Hareketinin formülü, iraden tarafından tabiatın umumî (genel) kanunu halinde ifade edilebilsin!"</p><p class="calibre39">Şimdi bunu bir örnekle izah etmeğe çalışalım: Diyelim ki bir kapkaççı bir bankanın önünde bekleyerek, bankadan para çeken zengin birinin para çantasını kapıp kaçıyor. Adama hiç zarar vermeyen kapkaççı, bu parayla kendisine ve çocuklarına iyi ve mutlu bir hayat hazırlıyor ve kendi kendine bu hareketine şöyle bir gerekçe uyduruyor: Nasıl olsa bu adam para içinde yüzüyor. Şimdi bu hareketin gayri ahlâkî bir yanı var mıdır? Hz. Musa'nın <span class="italic">evâmir-i aşe-re </span>(on emir)'den 7.cisi, "Hırsızlık yapmamalısın!" şeklindedir. Peki, neden hırsızlık yapmamalı? Bu sorunun cevabı, Kant'a göre, pratik akılda mevcuttur. Bu tarzda para kazanmak istenebilir, ancak bu tarzı genel ahlâk kaidesi olarak bir kanun haline getirmek mümkün değildir. Mümkün değildir, çünkü o zaman herkes bir bankanın kapısında bekleyerek para çantası kapmaya çalışacaktır. Dolaysıy-la, <span class="italic">Kategorik Imperativ'in </span>birinci formülü gereğince, benim para çantamın da başkaları tarafından kapkaç yoluyla çalınmasını isteyebilmeliyim. Bu ise tabiatıyla mümkün değildir. Öyleyse hırsızlık, bir ilke, bir düstur (Maxime) olarak genel bir kanun ilkesi durumuna yükseltilemez.</p><blockquote class="calibre43"><span class="calibre10"> </span></blockquote><blockquote class="calibre49"><span class="italic">İkinci formül:</span></blockquote><p class="calibre39"><span class="calibre10"> </span></p><p class="calibre39">Kant, ahlâk felsefesinde birinci formülü genel bir formül olarak alır ve ondan başka formüller çıkarır, yahut diğer formülleri bu formüle istinat ettirir. Bu ikinci formül de, bu tarzda birinci formülden türetilmiştir. Buna göre ikinci formül şöyledir:</p><blockquote class="calibre50"><blockquote class="calibre25"><blockquote class="calibre25"><blockquote class="calibre26">Oyle hareket et ki, eyleminin ilkesi (Maxime'i) senin irâden tarafından sanki genel bir tabiat kanunu haline gelebilsin.</blockquote></blockquote></blockquote></blockquote><p class="calibre48">Bu Maxime ile ilgili olarak Kant dört örnek zikrediyor. Ancak biz sadece iki tanesiyle yetineceğiz. Düşünelim ki birisi, bir sürü talihsizlik neticesi canından bıkmış ve hayatına son vermek istiyor. Acaba bu düşünce tabiat kanununa uygun mudur? Hayatına son vermek isteyen birisi bu hareketinin ilkesini genel bir tabiat kanunu halinde vaz' edebilir mi? Buna olumlu cevap vermek imkânsızdır, çünkü tabiat hayatın devamından yanadır. Her ne sebepten olursa olsun hayata son verme isteği, bir ilke olarak tabiat kanunuyla çelişir. Dolaysıyla genel olarak hayata kastetmek ödev kavramıyla da uyuşmaz. Hayatı korumak ulvî bir ödevdir, hem de tabiatın ana gayesidir. .</p><p class="calibre39">İkinci örnek olarak şöyle düşünelim: İşleri yolunda giden birisinin, sıkıntı içerisinde olan birisine yardım etmediğini ve "ne hali varsa görsün" dediğini varsayalım. İkinci adamın dara düşmesine işleri yolunda giden sebep olmadığı için onu bu sıkıntıdan kurtarmak da onun görevi olmasa gerektir. Aslında işleri yolunda giden adam istese yardım edebilecek durumdadır, ancak o böyle bir yolu seçmiyor. Peki böyle bir düşünceyi, böyle bir tavrı genel bir tabiat kanunu haline getirebilir miyiz? Bir düstur olarak böyle bir şeyi herkes için ve kendimiz için isteyebilir miyiz? Herkesin böyle davrandığını ve bunun genel bir tabiat kanunu haline geldiğini düşünecek olursak, insan soyunun sonuna hükmetmiş oluruz. Başkalarının sevgisine ve muhabbetine muhtaç olmayan insan sadece tabiatla değil kendisiyle de çelişmektedir. Demek ki insan, "İnsan, eylemlerindeki maksim (Maxime)'in genel bir kanun olmasını isteyebilmek zorundadır." Ahlâkın asıl yasası budur.</p><blockquote class="calibre43"><span class="calibre10"> </span></blockquote><blockquote class="calibre51"><span class="italic">Üçüncü formül:</span></blockquote><p class="calibre39"><span class="calibre10"> </span></p><p class="calibre39">Kant, irâdenin bir iktidar olduğuna ve bazı kanunlara göre hareket ettiğine inanır. Ona göre irade boşlukta asılan ve nereye çarpacağı belli olmayan bir sarkaç değildir. İrade her akıllı varlığın kendi varlığını korumak ve tanzim etmek için kullanacağı bir kudrettir. Bu böyle olmakla beraber onu başkalarını ezmek ve yok etmek yolunda da kullanamayız. İnsanların mutlak bir değeri vardır ve hiç kimse onları bir araç olarak kullanamaz. Kant diyor ki, "İnsan genel olarak her akıllı varlık, kendi başına (kendinde) bir gaye olarak vardır, gelişigüzel kullanmalar için sırf bir araç olarak değil." Bu düşünceden hareketle Kant, nihayet üçüncü ilkesini formüle eder:</p><blockquote class="calibre50"><blockquote class="calibre25"><blockquote class="calibre25"><blockquote class="calibre29">O yolda hareket et ki, insanlığı gerek kendi şahsında gerek başkalarının şahsında daima ve her zaman bir gaye olarak kullan, yoksa asla bir vasıta gibi değil.</blockquote></blockquote></blockquote></blockquote><p class="calibre48">Bu düsturla Kant, sadece kendimizin "kendi başına bir gaye" değil, bilakis herkesin tek tek ve tüm insanlığın bir gaye olduğunu ve hiçbir şekilde bir vasıta olarak istismar edilmemesi gerektiğini vurguluyor. Kant bu Maxime'nin muhtevasını şöyle bir örnekle yorumluyor: Diyelim ki kendi canına kıymak isteyen birisi içinde bulunduğu ağır durumdan dolayı bunalım geçiriyor ve intihar etmek istiyor. Bu durumda bu insan, Kant'ın ifadesiyle, "hayatının sonuna kadar bu dayanılmaz durumu muhafaza etmek" düşüncesinden kurtulmak için bir şahsı (burada kendi şahsını) sadece bir <span class="italic">araç </span>olarak kullanıyor. İmdi insan herhangi bir eşya olmadığı için, "kendi nefsimde (kişiliğimde) insan hakkında böyle bir tasarrufta bulunamam" yani onu öldüremem.</p><p class="calibre39">Komplike görünen bu mesele belki ikinci bir örnekle daha anlaşılır bir şekilde anlatılabilir. Diyelim ki bir sahtekâr, dostlarını yalancı söz ve vaatlerle aldatarak onlardan para koparmış olsun. Bu durumda bu sahtekâr, para elde etmek üzere başkalarını araç (vasıta, vesile) olarak kullanıyor. Bunu herkesin yaptığını düşünelim, o zaman toplum bir sahtekârlar toplumu haline gelir ve bu durumu devam ettirmek imkansızlaşır. Böyle bir durumu yani sahtekârlığı herkes için öneremeyeceğimize göre, bu tavır ahlâka terstir ve genel geçerliliği olmadığı için reddedilmek lâzım gelir.</p><blockquote class="calibre43"><span class="calibre10"> </span></blockquote><blockquote class="calibre52"><span class="italic">Otonomi ve hürriyet</span></blockquote><p class="calibre39"><span class="calibre10"> </span></p><p class="calibre39">Buraya kadar yaptığımız izahlarda Kant'ın, mutlak bir yasa olarak felsefesinde ahlâkı nasıl evrensel bir yasaya istinat ettirdiğini gördük. Ahlâk yasası a priori olarak pratik akim cevherinde mevcuttur. Buna bir diyecek yok, ancak asıl önemli soru şu: Acaba pratik akla yani irâdeye bu kategorik emri veren kimdir? Acaba irâde bu emri bizzat kendinden mi alıyor, yoksa kendin dışında yahut kendinin üstünde başka bir makamdan mı? Başka bir tabirle irâde kararlarında otonom mudur, yoksa sadece kendisine dışarıdan herhangi bir otorite tarafından verilen emirleri mi yerine getirmektedir? Daha ileri giderek şu soruyu da sorabiliriz: Kendi dışında başka bir makamdan, başka bir otoriteden, mutlak metafizik bir güçten emir alan bir irâdenin bu emirleri yerine getirmemesi mümkün müdür? Hangi sebeple olursa olsun, eğer irâde kendi dışındaki bir otoritenin emirlerini uyguluyorsa, bu durumda gerçekleştirilen eylemlerin ahlâkî bir değeri olabilir mi? Eğer irâde sadece bir emir kuluysa, o zaman bu emirlerin ahlâkî değerini de o emri veren otoritede, üst irâdede aramak lazım gelir.</p><p class="calibre39">Şu halde ahlâkî emrin değerini tayin eden sadece yasaya uygunluğu değil, aynı zamanda o emri uygulayan irâdenin otonomluğunda (muhtar, özerk) aramak gerekmektedir. Sözgelimi, herhangi birisi "Hırsızlık yapmamalısın!" yahut "Haram yememelisin!" emrini Tanrının emri olduğu için yerine getiriyorsa, Kant'a göre, bunun ahlâkî hiçbir değeri yoktur. Velev ki bu yaptığı doğru olduğu gibi kendi irâdesi ve vicdanıyla da çelişmesin. Burada aslolan irâdenin, yasayı bizzat kendinin muhtar olarak koyması ve emri yerine getirmesidir. Aksi takdirde ahlâkî emir vela-yeten yerine getirilmiş olur ve bu itibarla da ahlâkîliği düşer. Aynı şekilde menfaat ve çıkar ilişkisinden dolayı yapılan eylemler de irâdenin otonom eylemleri değildir, böyle durumlarda da daha çok başka irâdelerin emirlerine itaat edilmiş olur. O itibarla böyle hâllerde de irâdenin muhtariyetinden bahsedilemez. İrâdenin muhtar olması, Kant'a göre, tüm ahlâk yasalarının yegâne prensibidir. "Demek oluyor ki", diyor Kant, "ahlâkî yasa pratik aklın otonom-luğundan başka bir şey değildir." Şu halde, itaat ettiğimiz yasaları biz değil de bizim dışımızda bir otorite yapıyorsa burada ve biz sadece bu yasaları uygulamakla mükellef-sek, bu durumda irâdemizin muhtariyetinden ve dolaysıy-la da eylemlerimizin ahlâkîliğinden bahsedilemez. Öyleyse ahlâkın üçüncü yasası, Kant'a göre şöyle olmalıdır: <span class="italic">Bütün akıllı varlıkların iradelerini külli yasalar vaz'eden bir irade olmak üzere düşün!</span></p><p class="calibre39">Evet, eğer kategorik imperativ'i (kesin emri) vaz' eden, bir Tanrı, yahut bir din adamı, yahut bir dost değil de, bizzat otonom bir irâde ise ve bu yasa evrensel bir geçerliliğe sahipse, o zaman eylemin ahlâkîliğinden bahsedebiliriz. Eğer bunun aksi varitse, o zaman irâdenin oto-nomluğundan ve dolaysıyla pratik aklın <span class="italic">kategorik emri'in</span>den ve bu emrin ahlâkîliğinden söz edemeyiz. Netice itibariyle Kant, demek istiyor ki, Tanrı'nm varlığı ve yasaları ve dolaysıyla da din pratik akim yasalarıyla uyuşum içerisinde olduğu müddetçe kabul edilebilirler. Mükellefiyetlerimizi, "yabancı bir irâdenin keyfî emirleri olarak değil, bilakis her hür irâdenin önemli kanunları olarak görmeliyiz", çünkü irâde ve" Tanrı noumenal dünyaya aittirler. O itibarla bu neviden mükellefiyetleri ve ödevleri ilâhi emirler olarak kabul etmek durumundayız. "O yüzden biz, pratik akim hak verdiği ,ölçüde, faaliyetlerimizi, Tanrının emirleri oldukları için bağlayıcı addetmeyeceğiz, bilakis şu yüzden onları tanrısal emirler olarak göreceğiz, çünkü biz bunun için uerûni (manevî) bir mükellefiyet ve taahhüt içerisindeyiz." İşte bu ifâdelerle Kant, Tanrı'nın varlığını bir ahlâk yasası olarak kabul emekten başka çare olmadığı vurgular. Böylece de <span class="italic">Saf Aklın Tenkidi </span>ile ispatı ve inkârı nâmümkün olan Tanrı'yı, <span class="italic">Pratik Aklın Tenkidi </span>marifetiyle tekrar kabul etmek zorunda bırakır.</p><p class="calibre39">Bütün bu izahlar gösteriyor ki pratik akıl yani irâde dışımızda bir otoriteye ihtiyaç duymadan, tamamen kendi inisiyatifi ve kudretiyle bir ahlâk yasası yapmaya ve bunu <span class="italic">Kategorik Imperativ </span>olarak vaz' etmeğe muktedirdir. Ve mademki bu kudrete sahibiz, o zaman bu kudretin söylediğini de yapabiliriz. Nihayet Kant'ın bu görüşlerini Schiller, şöyle özetler:</p><p class="calibre15" style="margin:0pt; border:0pt; height:1em"> </p><blockquote class="calibre24"><blockquote class="calibre25"><blockquote class="calibre25"><blockquote class="calibre26">Auf theoritischem Felci ist vveiter nichts mehr zu finden: Aber der praktische Satz gilt doch: du kannst, denn du solist.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre10"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26">Teorik alanda bulunacak başka da bir şey yoktur: Ancak asıl pratik söz budur: Mademki yapman gerekiyor, o halde yapabilirsin.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre39">Büyük kritikçi Kant'ın ahlâk metafiziği hakkındaki düşünceleri pek tabii bizim burada özetlediklerimizden ibaret değildir. Onun ahlâk metafiziği zekâyı takatsiz bırakacak kadar derin ve şümullüdür. Ancak biz, onun muarızı, hayranı, kritikçisi ve tamamlayıcısı Schopenhauer'ın merhamet ahlâkına bir temel ve kaynak olması bakımından bu kadarını özetledik ve ancak bu kadarıyla iktifa etmek mecburiyetinde kaldık.</p><p class="calibre39">Şimdi Schopenhauer'ın Kant'ı nasıl anladığına, nasıl eleştirdiğine ve dolaysıyla kendi Etik'ine geçebiliriz.</p><p class="calibre44"><span class="calibre10"> </span></p><div class="mbppagebreak" id="calibre_pb_17"></div>
</body></html>
