<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Paradokslar Üzerinde Raks</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos179762" class="calibre1"><span class="calibre2">
</span></p><p id="filepos179817" class="calibre27"><span class="calibre2"><span class="bold"><span class="calibre28">Menfî mutluluk ve müspet ıstırap</span></span></span></p><p class="calibre9"><span class="calibre12"> </span></p><p class="calibre23"><span class="italic">Âz eyleme inayetini ehl-i dertden</span></p><p class="calibre23"><span class="italic">Yâni ki çok belâlara kıl mübtelâ beni</span></p><p class="calibre23"><span class="bold">Fuzûlî</span></p><p class="calibre15" style="margin:0pt; border:0pt; height:1em"> </p><p class="calibre9">SCHOPENHAUER için dünyanın esası irâdedir. İnsanlar ise ferdî irâdenin görüntülerinden mürekkep fâni varlıklardır. Ancak ferdî irâdenin tezahürüyle sahneye çıkan insan, hem dünyanın hem kendinin kaderi hakkında bir fikre sahiptir. Dünyadaki gulgûleyi bir kıyıdan seyreden insan tüm olayları ve görüntüleri birbirine bağlayan kozalite zincirini fark eder, dünyanın gidişatını yorumlar ve bu arada kendi mukadderatının ölüm olduğunu da bilir.</p><p class="calibre9">Kör bir irâdenin itelemesiyle hayat sahnesine çıkan insan, hayatın her kademesinde hayatla ölüm arasında savrulduğunun farkına varır. Sınırsız zaman ve mekânda tüm hayatların mahdut olduğunu; varoluşun doğumla ölüm arasında sallanan bir rakkas olduğunu görür.</p><p class="calibre9">İrâde bitmek bilmeyen bir hasretle kâh dünya, kâh insan, kâh hayvan, bitki ve maden olarak objektive etmek ister kendini. Bu bağlamda irâdenin hürriyetinden bahsedilemez. İster küllî (mutlak irâde) ister cüzi (ferdî) irâde olsun, Schopenhauer’in kanaatince, her irâde mutlaka bir varoluş mukadderatı yaşar; her irâde sürekli varoluş egoizmiyle ve sancılarıyla kıvranır; ve her ân zaman ve mekândan biraz daha gasp etme iştah ve ihtirasıyla atılımlar gerçekleştirir. Oysa insan sınırlarını açtıkça mutsuz, kapattıkça mutlu olur. Zira "tesîr alanın sınırlılığı, irâdeyi heyecanlanması gereken dış etkenlerden mahrum bırakır; zihnin sınırlanması ise iç nedenlerden yoksun bırakır. Ne var ki bu sonuncusunun şöyle bir dezavantajı söz konusudur: sayısız ıstırabın doğrudan doğruya kaynağını teşkil eden can sıkıntısının kapısı açılmış olur ki böylece toplum arasında olmaya, lükse, kumara, içkiye vesaireye düşkünlük başlar; bunlar da her türlü zararı, yıkımı ve mutsuzluğu davet ederler." Hülâsa Schopenhauer'a kulak verecek olursak <span class="bold">kendi varoluş sınırlarımızı genişletmekle, aslında mutluluk sınırlarımızı daraltmaktan başka bir şey yapmıyoruz</span>.,. "Mutluların aslında en mutsuzlar olduğunu idrak ettiğin zaman", diyor Seneca, "bizatihi kendi mutluluğunu hissedeceksin." Bu itibarla tersini düşünecek olursak, Schopenhauer'in tabiriyle:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Her türlü sınırlandırma mutlu eder. Görüş, tesîr ve kesişme alanları ne kadar dar iseler, o denli mutluyuz demektir. Ne kadar geniş iseler, kendimizi o kadar sıkıntılı ve endişeli hissederiz.</blockquote></blockquote></blockquote></blockquote><p class="calibre9">Bu bağlamda Schopenhauer, görüşlerini desteklemek üzere çok sevdiği Latin şair Horaz'ın şu mısralarını bir kaziye gibi sunar:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Altın ortayı seven herkes, emin olur,</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Çürük bir yapının köhneliğinden uzak durur</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ve aldıysa,   bir kanaatkâr gibi</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Sakınır parıltısından sarayın.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Tepedeki ladin rüzgârın en şerliyle devrilir </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Dağın zirvesi karşılaşır yıldırımla ilk önce. </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Yüksek kuleler sebep olur,  çöktüklerinde en büyük yıkıma. . .</blockquote></blockquote></blockquote></blockquote><p class="calibre9">Oysa irâdenin tabiatında müthiş bir egoizm vardır ve bu egoizm her yerde bir savaşın fitilini ateşler. Şu uçsuz bucaksız dünyada minik bir varlık olan insan, varoluş egoizmiyle dünyaya sığmayacak kadar doyumsuz ve muhteristir. Hem öylesine muhteristir ki küçük bir menfaati için acımadan başkalarını feda etmeğe hazırdır. Schopenhauer diyor ki insan, "denizde bir damlacıktan ibaret olan kendi Ben'ini birazcık daha uzun yaşatmak için dünyayı mahvedebilir." Bireyin egoizmi öylesine gözlerini kör eder ki kendini, artık kendinden başkasını görmez olur:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Schweedenborg vera </span><span class="calibre16"><span class="italic">Christiana religio" </span></span><span class="calibre16">§ 4 00'de, "gerçi egoist insan beden gözüyle diğerlerini insan olarak görür; ancak ruh gözüyle bakınca yalnız kendini ve kendininkileri insan olarak görür, diğerlerini ise sadece birer kurtçuk." - En derin anlamıyla bu Kant'ın şu hükmünden başka bir şey değildir: "insan kesinlikle başkalarını sadece araç olarak değil bilakis bizatihi gaye olarak görmelidir." - Fakat farklı ifade edildiğinde: ne kadar canlı, keskin, isabetli, esaslı ve doğrudan doğruya anlaşılırdır Schwedenborg (ki onun düşünce tarzını ve üslubunu pek çekilebilir bulmam); ve buna karşılık Kant'da ne kadar endirekt, abstrakt ve hedefinden<sub class="calibre6"><small class="calibre7"><span class="calibre12">0 </span></small></sub>şaşmış bir emareyle ifâde edilmiştir. (Manuskripte 1817, Nr. 674)</span></blockquote></blockquote></blockquote></blockquote><p class="calibre9">Nerede bir irâde varsa orada bir gerilim, bir atılım, bir tezat ve varoluş trajedisi yaşanır. Her varlık, varolabilmek için muhtaç olduğu maddeyi, zaman ve mekânı bir başkasından almak istediğinden tabiat sonu gelmez kavgalara, gasplara, uzlaşmazlıklara ve gerilimlere sahne olur. Buradan çıkan netice şudur ki yaşamak için mücadele etmek varoluşun en temel vasfıdır. Varolmak, ferdiyetini ve cinsini (nevini) korumak ve devam ettirmek, irâdenin <span class="italic">Divina Commedia'sıdır. </span>Ve <span class="italic">Divina Commedia'nın </span>müellifi Dante, "Cehenneminin malzemesini bizim şu gerçek dünyamızdan başka nereden almış olabilir ki? Buna rağmen bu cehennem hakikaten muntazam bir cehennem oluvermiştir. Öte yandan o Cenneti ve onun neşelerini anlatmağa başlayınca, aşılamaz zorluklarla karşılaşır; çünkü dünyamız bu meyanda materyal sunmamaktadır." Hakikaten neşeye dair veri yok mudur? Hakikaten <span class="italic">Divina Commediada Cennet </span>bahsi Schopenhauer’in iddia ettiği gibi renksiz, tatsız ve zevksiz midir? Hayatı hastaneler, hapishanelerden, işkence hanelerden, savaşlardan ve savaş meydanlarından ibaret kabul eden Schopenhauer, elbette Dante'nin <span class="italic">Cen</span>net'inde rahat edemeyecektir.</p><p class="calibre9">Schopenhauer'e göre arzularımız sınırsızdır; buna karşılık dünyada bu arzularımızı tatmin etme imkânından mahrumuz. Tümden mahrum olmasak bile büyük ölçüde böyle bir imkâna sahip değiliz. Böyle bir imkâna sahip olsak dahi tatmin edilen her ihtiyacın yerine yenisi yerleşir. Dindirilen her acının ardından yeni bir bela sökün eder. Acıların büyüklüğü küçüklüğü meselesine gelince insan burada da bir aldatmayla, bir yanılgıyla karşı karşıyadır. Zira Schopenhauer diyor ki, "Büyük acılar, daha önemsizlerin hissedilmesini engeller ve tersine, büyük acıların yokluğunda en küçük dertler ve sıkıntılar bile bize büyük <span class="calibre16">acı.</span></p><p class="calibre9">Tüm acıları bir tarafa bıraksak bile, ihtiyaç duyduğumuz bir şeyin yokluğu, canımızı acıtan bir kırbaç gibi ensemizde hissettirir kendini. Haftanın altı günü bu kırbaçla işe giden, çalışan insan, tam istirahat edeceği bir günde de can sıkıntısıyla kırbaçlanır. Bütün bu ıstırapların neticesi insanın elde ettiği kazanç yalnızlıktan başka bir şey değildir. Yalnızlık, tüm acılara rahmet okutturacak bunalımlara ve felaketlere sürükleyebilecek kadar fecîdir. Efsâneye göre Teb kentinde mermer bir sütun tabanı üstünden sonsuzluğu kollayan o korkunç yaratık, yolculardan şu muammayı çözmelerini istermiş: Sabahları dört ayak, öğlenleri iki ayak ve akşamları dört ayak üzerinde yürüyen hayvan hangisidir? Bu muammayı yalnız Oidipus çözmüş ve şöyle vermiş cevabını: Bu insandan başkası değildir, zira insan çocukken dört ayaklı bir hayvan gibi hareket eder, gençlik çağlarında ve orta yaşlarda iki ayaküstünde dimdik yürür, yaşlanıp ihtiyarlayınca "üçüncü bir ayak olarak" bir değnek alır eline. Demek oluyor ki insan için bir Happy-End, bir mutlu son yoktur.</p><p class="calibre9">Varoluş iradesi, yani hayata evet demek, onu her şeyiyle kabul etmek demek, Schopenhauer’in tabiriyle "binlerce ihtiyacın bir araya gelmesi" yani belaların yolları kesmesi demektir. İrâde bir varoluş gayreti olarak tecelli etmek zorundadır. Hayatta her arzu, her atılım bir eksikliğe işaret. Binaenaleyh her eksiklik bir memnuniyetsizliğe ve dolaysıyla ıstıraba dönüşür. Esasen varoluşu besleyen istekler, öte yandan da bir ateş topu olarak üzerimize gelirler ve pek sınırlı olan şu hayatımızı cehenneme çevirirler. Hayat; irâde, istek, ihtiras, gayret, memnuniyetsizlik ve ıstırap sarmalı olarak akıp gider.<sup class="calibre14"><small class="calibre7"><span class="calibre12">2</span></small></sup> İnsan bu trajedinin ne kadar farkında olursa o nispette ıstırabı artar, derinleşir.</p><p class="calibre15" style="margin:0pt; border:0pt; height:1em"> </p><p class="calibre9"><span class="italic">2 - Schopenhauer'a göre, sevinç, üzüntü, ümit, ıstırap, ihtiras, korku, telaş ve benzeri duygular aslında irâdenin efektlerinden ibarettir. Bütün bunlar irâdenin çeşitli biçim ve kılıflarda tecelli etme kabiliyetini gösterir. Aslolan irâdedir, diğerleri sadece irâdenin yansımalarıdır. Bu ha kikati bir kilise azizi olan Augustinus'un fevkalâde gördüğünü vurgulayan filozof, İrâde Hürriyeti başlığı altında kaleme aldığı yazısında bu kilise azizinin de civi. Dei (Tanrı Devleti), adlı eserinden şu alıntıyı dip not olarak sunar:</span></p><p class="calibre9"><span class="italic">"Evet bunların hepsinin içinde [arzu, korku, neşe, üzüntü S.O], hepinizin içinde hur irâde yatmaktadır; bunların hepsi irâdenin hareketlerinden başka bir şey değildirler. Zira arzu ve neşe, isteklerimizi onaylayan İrâdeden başka nedir ki? Aynı şekilde korku ve üzüntü de, istemediklerimizi onaylatmak durumunda kaldığımız İrâdeden başka ne olabilir?"</span></p><p class="calibre15" style="margin:0pt; border:0pt; height:1em"> </p><p class="calibre9">Ancak hayat devam ettiği müddetçe bunlardan hiçbirisi sükûn ve sukut bulmaz. Sözgelimi bir ihtiyacın karşılanması, bitmez tükenmez yeni ihtiyaçların kapısını açar. Yeni ihtiyaçlar yeni ıstıraplar demektik. Mahrumiyetler mahkûmiyetlerden başka bir şey değildir. Daha da kötüsü, varlık içinde darlıktır; her şeyi alabilecek güçte olduğu halde bir takım şeylerden mahrum olduğunu fark eden zenginlerin çektiği ıstıraptır. Goethe, <span class="italic">Faust'un </span>ikinci bölümünde bu durumu söz konusu ediyor:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"><span class="italic">So  sind </span></span><span class="calibre16">om   </span><span class="calibre16"><span class="italic">Haıiesten   wir gequalt:</span></span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"><span class="italic">İm   Reichtum   fühlend,   was   uns  fehlt (Faust II)</span></span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">İşte biz böyle zenginlik içinde, </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">nelerden mahrum olduğumuzu hissederek, </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">ıstırapların en acısıyla kıvranıyoruz.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><p class="calibre9">Bir an için tüm ihtiyaçların karşılandığını düşünecek olursak, bu takdirde de varoluşun içi boşanmış olur, hayat can sıkıntısına dönüşür. Can sıkıntısı hiç küçümsenecek bir dert değildir; bilakis dertlerin en derinidir; kalbi bir kağıt gibi kırıştırır, varlık alanımızı daraltır. Gel gelelim ki isteklerin ve ihtiyaçların karşılanmaması halinde de varlığımızın özünde bir acı ve gerilim hissederiz. Bir taraftan istek ve ihtiyaçların diğer taraftan can sıkıntısının kemir-diği mahdut hayat cevherimiz gün geçtikçe erimekte, azalmakta ve yok olup gitmektedir. Bunca gerilim ve paradoksun hâkim olduğu varoluş maceramızda mutluluk ulaşılamayan bir hayâl olarak kalmak mecburiyetindedir. O yüzden buyuruyor ki Schopenhauer, "İster büyük şeyler ister küçük şeyler olsun hayatı daima bir yalan olarak almalıyız. (... ) Mutluluk her zaman ya geçmişte yahut gelecektedir; şimdi, rüzgârın güneşli ova üzerinde gezdirdiği küçük kara bir buluttur; önünde ve arkasında her şey aydınlıkken o her zaman bir gölge yayar."</p><p class="calibre9">Bu şartlar altında pek izafî olan mutluluk, sonsuz istek ve ihtiyaçlarımızın tümden karşılanmasında ve her hangi bir hedefe en kısa ve hızlı olarak ulaşmakta değil, tam aksine arzularımızın çabuk değişim ve tatmininde olsa gerektir. Bu durum, mutluluk vermese bile en azından ıstırabın şiddetini düşürür, acıları azaltır. O itibarla ideal bir hedefe ulaşmak bir anlamda tükenmek demektir. Bu durumun farkında olan "Kinikler hazzın negatifliğinin ve acının pozitifliğinin bilgisine derinden vâkıf olmuşlardı; bu yüzden, beladan uzak durmak için tutarlı bir biçimde her şeyi yaptılar; ama bunun için de nazların tam olarak ve kasıtlı bir hor görülmesini gerekli buldular; çünkü hazları, bizi acıya düşüren tuzaklar olarak görmüşlerdi."</p><p class="calibre9">Belâsız ve ıstırapsız bir hayat imkânsızdır, ama aynı zamanda sağlıksızdır. Dostoyevski, <span class="italic">Ezilenler </span>adlı romanında kahramanı Nataşa'nın ağzından şöyle der: "Gelecekteki mutlu günleri hak etmemiz için önce ıstırap çekmemiz gerekiyor. Istırap her şeyi temizler..." Acılar insana dayanma gücü verir, buna karşılık mutluluk ve haz insanı gevşetir, dikkatini dağıtır ve muhtemel tehlikelere açık hale getirir. Schopenhauer, Bernardin de St. Pierre'den iktibasla diyor ki: "Beslenmede perhiz bizi bedensel açıdan sağlıklı yapar, insanlarla ilişkide perhiz ruhumuza huzur verir." Hiç hayâle kapılmayalım, hayatımız sakin ve girdapsız akan bir nehir değildir. İyi ki de değildir, çünkü her ne kadar Mevlânâ, "bulanmadan donmadan akmak ne hoştur" diyerek bunu bir ideal olarak sunsa da, aslında bulanmadan, donmadan, coşmadan akan nehir, nehir değildir. Uyanık bilincimiz böyle bir akışa engeldir. O yüzden Schopenhauer buyuruyor ki:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Önünde hiçbir engel bulunmayan ırmak nasıl şamatasız, girdapsız sakin bir şekilde akıp giderse, insan ve hayvan tabiatınca irâdemiz, hiçbir şey karşı çıkıp engellemediği ömür boyunca da hiçbir şeye aldırış etmeksizin öylece kayıtsız bir şekilde akar gider. Eğer dikkatimiz uyanıksa, mutlaka irâdemize karşı koyacak bir şey ortaya çıkmış demektir. İrâdemiz muhalif olarak her ne ortaya çıkar, herhangi şey irâdemizi aykırılar veya ona mukavemet eder yani bize hoş görünmeyen ve üzüntüye sebep olan her ne ortaya çıkarsa onu derhal ve apaçık bir şekilde hissederiz. Vücudumuzun genel sağlığına dikkat etmeyiz de, örneğin kunduramızın incittiği bir hassas noktaya dikkat ederiz. İşlerimizin genelde yolunda giderek gelişmesine dikkat etmeyiz de, yalnız bir işimizde ortaya çıkan küçük bir aksama bizi uğraştırır. Demek oluyor ki, mutluluk ve bahtiyarlık olumsuz, yalnız acı ve ıstırap olumludur.</span></blockquote></blockquote></blockquote></blockquote><p class="calibre9">İsteklerin ve tatminlerin muttasıl birbirini takip etmesi hayatın icabıdır; ancak bu şekilde kısmî bir mutlu hayat sürdürülebilir. Aksi halde insan ya sınırsız isteklerin esiri olur yahut da talepleri karşılandığı için çabucak hayattan bıkar; sahip olma, elde etme irâdesini yitirir ve böylece bir boşluğa düşer. Bu bağlamda Schopenhauer, Platon'dan şu cümleyi iktibas etmekle isabet kaydetmiştir: "Hiçbir beşerî şey uğrunda büyük gayretlere değmez." En doğrusu rüzgâr gibi dağ dağ esip geçmektir. Bu yüzden Goethe, insanın kaderini rüzgâra benzeterek der ki:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="italic">Des Menschen Schicksal wie gleichst du dem Wind</span>.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ey insan mukadderatı nasıl da rüzgâra benziyorsun.</blockquote></blockquote></blockquote></blockquote><p class="calibre9">Hayatı her tarafından kapkaranlık gören karamsar filozof Schopenhauer, ıstıraplar karşısında hiçbir zaman bir karakter zayıflığı göstermez. Onun nazarında sevinçler de ıstıraplar da dış faktörlerden, doğrudan doğruya hayat şartlarından kaynaklanmazlar. Zira zenginler arasında birçok kederli ve mutsuz insan olduğu gibi fakirler arasında da nice mutlu ve neşeli insan vardır. Demek oluyor ki istek ve ihtiyaçlarını karşılayacak kadar zengin olmak, her ne kadar toplum indinde muteber olsa da mutluluk için yeterli değildir. Yeterli değildir, zira pusuda daha nice dertler beklemektedir. Bize olağan üstü heyecan ve mutluluk veren bir olay karşısındaki sevincimiz ancak bir lahza sürebilir. Hayatın tüm ihtiyaçları karşılandığı zaman kendisi yük olmağa başlar. Öte yandan yaşanılan felaketlerin büyüklüğü ne olursa olsun hayat irâdemizin çelik telini koparmağa gücü yetmez. Böyle büyük felâketlerde ilk acılı ânı atlattıktan sonra yıkılmadığımızı hayretler içerisinde tecrübe ederiz. Hatta bununla da kalmayız, bilakis daha da güçlendiğimizi fark ederiz. Hayat acı, mutluluk menfîdir. Hayat acıdır ama Schopenhauer acıyı olumlu, mutluluğu olumsuz olarak değerlendirir:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Bütün tatminler ya da ekseriyetle söylendiği gibi mutluluklar, gerçekte ve özde yalnızca olumsuzdur.... Gerçekten sahip olduğumuz servetin ve nimetin gerektiği gibi bilincinde değiliz, onlara gerektiği değeri de veremiyoruz. Bilakis zannediyoruz ki böyle olması pek tabiidir; oysa onlar sadece menfî bir mutluluk veriler, sadece ıstırabı engellerler. Ancak onları kaybedince asıl değerlerini hissederiz; çünkü eksiklik, mahrum olmak, ıstırap pozitiftir ve doğrudan doğruya iletirler bize kendilerini. İster yakın olsun ister uzak, acının zevkle alakalı olduğu gerçeği değil miydi Kinikleri tüm hazları reddetmeğe iten...? Aynı gerçek şu güzel Fransız atasözünde de vardır: Le mieux est Vennemi du bien = Bir şeyin daha iyisi, iyinin düşmanıdır. Yeterince iyiye dokunmayın.</span></blockquote></blockquote></blockquote></blockquote><p class="calibre9">İşte bu yüzden diyor ki Schopenhauer, "Aristo haklıydı: Bilge kişi zevk aramaz, kaygı ve acıdan uzak durmak ister." Schopenhauer en ulvî hayat düstûru olarak şunu benimsemiştir: "Akıllı adam zevkin peşinden gitmez, bilakis ıstıraptan uzak durmaya bakar." Onun nazarında sağlık ve sıhhat tüm servetlerden kıymetlidir; sağlıklı bir dilenci hasta bir kraldan daha mutludur.</p><p class="calibre9">Esasen filozof, mutluluğun bir serap olduğu düşüncesini, hazzın acıyı artırdığını ve bu yüzden negatif değerlendirilmek lâzım geldiğini, buna karşılık acının pozitif olduğunu Aristoteles'in <span class="italic">Nikomakhos'a Etik </span>adlı kitabından öğrendiğini itiraf eder. Acının ve ıstırabın insana güç verdiğini, mukavemetini artırdığını ve insanı arındırdığını hepimiz hayatımızda tecrübe etmişizdir. İşte bu yüzden Nietzsche haklı olarak, "İnsanı öldürmeyen ıstıraplar daha güçlü yapar" demiştir. Goethe de <span class="italic">Faust'da </span>der ki:</p><blockquote class="calibre24"><blockquote class="calibre25"><blockquote class="calibre25"><blockquote class="calibre26">Wenn   sich   <span class="italic">der Most auch ganz absürd gebardet,</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic"> Es gibi zuletzt doch   noch  e'Wein</span>.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26">Şıra tamamıyla tatsız bir hale gelse bile, </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26">Sonunda gene bundan bir şarap hâsıl olur.<sup class="calibre14"><small class="calibre7"><span class="calibre12">3</span></small></sup></blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9"><span class="italic">3-Hakkı Süha Gezgin, Faruk Nafiz hakkında yazdığı nefis bir makalesinde acıyı öylesine anlatır ki âdeta bir iksirden bahsediyor sanırsınız:</span></p><p class="calibre9"><span class="italic">"Sanatkâra acınmaz, hürmet edilir. Onlar canlı amberlere benzerler. Amber nasıl ateşe düşmeden kokusunu vermezse, şair de yanmadan cevherini belirtmez. Istırap bunların imbikleridir. Kızgın kazanında kaynatır, sonra damla damla süzer. Sonra her damlada bir ruhun kanat sesi duyulur, her damlada bir renk âlemi parlar. "Bizim edebiyatımızda ıstırabın yeteri kadar işlenmediğinden şikayet eden Yahya Kemal, "Acıların Tadı" başlığıyla kaleme aldığı yazısında şöyle diyor:</span></p><p class="calibre9"><span class="italic">"Dostoyevski nâmında bir Rus'un, bu siyah kitap kadar siyah bir kitabını okudumdu; içinde vücutları ve kalpleri ağrıyanlar, benim kanımdan, dînimden, dilimden değildiler, bir zaman o Rus'un kitabında görüp de sevdiğim ve acıdığım o insanlara kendi milletimden daha yakınım; Piyer Loti'nin Bir Sipahinin Serencâmı diye bir romanı var, içinde bizden çok mes'ud bir zenci insaniyeti kaynaşıyor; bu romanın müellifi o zencilerin ıstıraplarından bir safhaya karışmış; bu romanı okuduktan beri o zencilerle, kanım karışmış gibi, hemhâlim; Anadolu ve Rumeli köylerine o Ruslar'a ve bu zencilere acıdığım, âşinâ çıktığım, dost olduğum kadar yakın değilim; acaba niçin? O Ruslarla, o zencilerin ıstırapları zevkli de Türk köylülerininkiler zevksiz mi?" Bunları söyledikten sonra Yahya Kemal, şöyle devam ediyor: "Çok görmüş, çok geçirmiş, çok hissetmiş bir milletiz; eski şiirimizde sevincin, aşkın, hasretin, hüznün hudutsuz tadları var. Yalnız ağrıların tadı yok; Türk zâikası bu büyük lezzete henüz bigânedir. Eski cemiyetin ruhu aşktı, şairleri aşka ve aşkın tecellîleri olan şevke ve hasrete tad verdiler; eğer onların hisleri yaşıyorsa his olduklarından değil bir tad ayarı aldıklarındandır. Hislerle şiir arasındaki fasıla, üzümle şarap arasındaki fasıla ne ise odur; biri şiir, öteki şarap olduktan sonra sekr verir, hissettirir, neşelendirir, coşturur, kederlendirir, ağlatırlar."</span></p><p class="calibre15" style="margin:0pt; border:0pt; height:1em"> </p><p class="calibre15" style="margin:0pt; border:0pt; height:1em"> </p><p class="calibre9">Bizim Yunus, daha içli ve daha içten söylemiş:</p><blockquote class="calibre24"><blockquote class="calibre25"><blockquote class="calibre25"><blockquote class="calibre26">Senin aşkın beni benden alıptır </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26">Ne şîrin dert bu dermandan içeri</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Schopenhauer'a göre, sevinç ve ıstırap ebedî değildir; bunlar, istikbalden kredi kullanmağa benzerler, her ne kadar etkileri pek büyük olsa da sürekli değildir. Bu itibarla, "ne denirse densin", diyor Schopenhauer, "mutlu insanların en mutlu anı uykuya daldıkları ândır; aynı şekilde mutsuz insanların da en mutsuz ânı uyanık oldukları ândır." Ziyâ Paşa, <span class="italic">Terkib-i </span><span class="calibre2">Bend</span>inde pek şairane söylemiş:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Âsûde olam dersen eğer, gelme cihâna </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Meydâna düşen  kurtulamaz seng-i kazadan<sup class="calibre14"><small class="calibre7"><span class="calibre12">4</span></small></sup></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><sup class="calibre14"><small class="calibre7"><span class="calibre12"> </span></small></sup></blockquote></blockquote></blockquote></blockquote><p class="calibre9"><span class="italic">4-Günümüz Türkçesiyle söyledikte: Rahat etmek istiyorsan, bu dünyaya hiç gelme; çünkü hayata başlayan herkes, kaza okuna muhakkak hedef olacaktır.</span></p><p class="calibre9"><span class="italic">Başka bir beyitinde de Ziya Paşa:</span></p><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">Bir katre içen çeşme-i pür-hûn-ı fenadan </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="italic">Başın alamaz bir dahi bârân-ı belâdan</span></blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9"><span class="italic"> (Şu fâni dünyanın kan akan çeşmesinden bir yudum içen, bir daha başını belâ yağmurundan kurtaramaz.)</span></p><p class="calibre15" style="margin:0pt; border:0pt; height:1em"> </p><p class="calibre9">Gecenin geç bir vaktiydi... Hiç bitmeyecek bir hasret gibi uzanan bu hayat bulvarında Schopenhauer, insanın ıstıraplarını ve varoluş macerasını kendi şahsî tecrübeleri gibi bütün ayrıntılarıyla anlatmaya devam ediyordu. Takatim tükenmek üzereydi, ama bu bilge filozof âdeta kendi varoluş maceramın sırlarını veriyordu bana. Onu can kulağıyla dinliyor, zengin hayat tecrübesinden istifâde etmeğe çalışıyordum. Asırlık çınarların, kayın ağaçlarının ve yaşlı çamların iki taraftan üzerini neredeyse tümden kapattığı bu muntazam yolda ilerliyorduk. Yürüdüğümüz bu yola paralel bir dere akıyordu. Bu dereden gelen su sesleri, ayak seslerimize karışıyordu. Azıcık ileride solumuzda kocaman bir kaya; âdeta acı ve sükût imbikten geçirilmişte bir karanlık çukura akıtılmış gibi yola kadar uzatmıştı karanlık, korkunç burnunu. Ve biz, tam bu kayanın burun hizasını geçmek üzereydik ki arkamızdan bir kurbağa, filozofun anlattıklarına itiraz edercesine o bed sesiyle "quaaark..." diye seslendi peşimizden. Bilge filozof bu ironiye tebessümle karşılık verdi. Fakat ben bu arada başka bir şeyin farkına vardım. Bilginin içten aydınlattığı iri kemikli bu yüze başka bir ışık düşmüştü. O, beşerin acılarından bahsederken ben acının şekillendirdiği bu kalın çizgili yüze ve kocaman açık alına düşen ışığa mâna vermeğe çalışıyordum. Neden sonra gördüm ki, pür sükût dolunay, yukarda birleşen büyük çınar dallarının bıraktığı harman yeri kadar açık bir boşluktan sanki bir şeyler söylemek üzere önümüze inmeğe hazırlanıyordu. Bilge filozofun kolundan tuttum, bir <span class="italic">Mistral Rüzgârının </span>sürüklediği iki beyaz bulutu andıran ensesindeki o dağınık saçları tereddüt yahut heyecanla toparlanır gibi oldular. Galiba, dedim, mevzubahis ettiğiniz acılarla ilgili olarak ayın söyleyecekleri var. Gecenin şu saatinde ayın açık kalpli bir dost gibi bize sokulması hayat ıstırabımızı azıcık olsun dindirmez mi, diye merakla sordum. Kocaman alnını aya çevirdikten sonra, "benim de ona söyleyeceklerim var" der gibi bir lahza aya baktı. "Şu çınarın altında birazcık soluklanalım" diyerek çınarın dibine yöneldi; toprağın üzerinde kalmış uzun ve çıplak büyük bir çınar kökünün üzerine oturdu. "İyi ki insan ömrü şu çınarın ki kadar uzun değil" diye bir teselli buldu kendince ve sonra "sen şu karanlık hayatta beyhude teselli arıyorsun; oysa hayatın muammaları bitmez; çiğ etle beslenir hayat!... Mesela bu muammalardan birisi... Pek trajik bir sincap hikâyesi var, dinlemek ister misin?" Ben acaba nasıl bir hikâye diye düşünürken o, anlatmaya başladı:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">- Sana daha önce de söyledim ki hayat masrafları yüzünden korutmayan bir alış veriştir. Hayvanlar arasındaki sürekli kavgayı, bellum omnium (tümden savaşı) durumunu gözetleyince bu hakikat kolayca anlaşılır. Junghun adında bir yazarın anlattığını nakledeyim. Bu zat, Cava Adasında kemiklerle örtülmüş bir saha bulmuş ve bunu bir harp alanı sanmış, ama sonra bakmış ki bunlar beş ayak uzunluğunda, üç ayak genişliğinde kaplumbağalar. Bu kaplumbağalar yumurtalarını koymak için denizden buralara kadar çıkmışlar; çıkmışlar amma burada vahşi köpekler tarafından param parça edilmişler. Ne var ki bu köpekleri de bir kaplan parçalamış, işte tabiat budur; ve Natura non contristatur (Tabiat hiç üzülmez).</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">İmdi, şu hikâyeyi 10 Nisan 1859 tarihli Siecle'de okudum. Doğrusu orada pek güzel anlatılmış. Şöyle başlıyor hikâye:</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Kısa bir müddet önce Cava Adası illerinde dolanan bir seyyah, yılanların büyüleyici güçlerinden önemli bir örnek olarak bahseder. Mevzubahis edilen gezginci, <span class="italic">Cuncind </span>Dağı'na tırmanmağa başlar... Derin bir ormana daldığında <span class="italic">Kijatile </span>nâm bir ağacın dallarında cesaret ve zarafetle daldan dala sıçrayan Cava Adasına has beyaz başlı bir sincap görür. Ağacın tepesinde, iki dalın çatalında yosun ve yumuşak çerçöpten yapılmış yuvarlak bir yuva, öte yandan da ağacın kökünde bir oyuk nazarı dikkatini çeker. Sincap bu iki yuva arasında koşuşturup durur; her defasında bunlardan birisinden birazcık uzaklaşacak olsa derhal telaşla geri döner. Temmuz ayının ortalarıydı, muhtemelen sincabın yukarda yavruları vardı, aşağıda ağacın kökündeki oyukta da yiyeceklerini depoladığı kileri. Seyyah, birdenbire sincabın bir korkuyla sarsıldığını, hareketlerinin kontrolden çıktığını görür; sanki kendisiyle ağacın belli bir yeri arasında bir engel varmış da bu engeli aşmağa çalışıyormuş gibi davranmağa başlar. Derken bir şeyler kemirmeğe başlar, ve sonra nedense hareketsiz olarak iki dalın arasında kalakalır. Gezginci, zavallı hayvancığı bir tehlikenin tehdit ettiği intibaını edinir, ancak bunun nasıl bir tehlike olduğunu anlayamaz. Sessizce yaklaşır ve daha dikkatli bakınca ağacın kökündeki oyukta gözlerini sincaba dikmiş bir engerek yılanı keşfeder... Ve tabii bizim gezginci sincap için titremeğe başlar. - Ses alma duyusu yılanlarda pek az gelişmiştir; öyle görünüyor ki hassas bir duyu organları da yoktur bunların. Ayrıca yılan öylesine dikkatle avına gözünü dikmişti ki bir insanın kendisine yaklaştığını hiç fark etmedi bile. Silahlı olan bizim gezginci kemirgen hayvanın imdadına yetişebilir ve yılanı öldürebilirdi. Ne var ki merakı merhametinden baskın gelmişti ve bu oyunun nasıl biteceğini görmek istiyordu. Düğümün çözümü oldukça trajikti. Sincap, şikâyetini ifâde eden bir çığlık atmaktan hiç çekinmedi; bu çığlık, yılanın yakınında bulunduğunu ilan etmek anlamına geliyordu. Birazcık öne doğru geldi, geriye gitmeğe çalıştı, sonra tekrar ileri doğru atıldı, yeniden geri dönüşü denedi, ancak her defasında istemeden biraz daha o sürüngene yaklaştı. Yılan çöreklenmiş orada duruyor ve başını kıvrımlarının arasından çıkararak tıpkı bir odun gibi hareketsiz, gözlerini sincaptan hiç ayırmaksızın öylece ona bakıyordu. Sincap pür telaş daldan dala tırmanarak aşağıya kadar sarktı ve dalların son bulduğu ağacın köküne kadar geldi. Şimdi ise zavallı hayvan burada hiç kaçmaya teşebbüs etmedi. Karşı konulmaz bir güç onu âdeta esir almıştı ve aynı zamanda bir göz kararmasıyla dengeyi kaybedip aşağıda aortlarını beklenmedik bir şekilde sonuna kadar açan yılanın ağzına düştü. O âna kadar aşağıda kıpırdamadan bekleyen yılan, avını eline geçirince, hareket etmeğe ve çalışmaya başlamıştı. Bir anda kangal halinden çıkan yılan, doğrulup inanılmaz bir çeviklikle yukarı doğru yol alır ve sürünerek ağacın tepesine varır; hiç şüphesiz yılan burada avını sindirmek ve uykuya yatmak üzere yuvaya çöreklenecektir.</blockquote></blockquote></blockquote></blockquote><p class="calibre9">— Buradan şunu söylemek istiyorum ki insanların dünyadaki hevesleri, arzuları, dünyaya açılışları, evden uzaklaşmaları, eve dönüşleri, tedirgin bekleyişleri hülasa hayatları sincabın hayatına pek benzer; onlar için de pusuda her zaman bir engerek beklemektedir. Siz bu engereği istediğiniz gibi adlandırabilirsiniz; ona acı ve ıstırap diyebilirsiniz, sefalet yahut felaket diyebilirsiniz yahut bütün acılara son veren ölüm diyebilirsiniz. Dünyanın neresinde olursak olalım, hayatımızı her zaman acı, korku, kaygı, keder, hastalık, yaşlılık ve ölüm kemirmektedir. Sözgelimi şurada, şu çınarın altında soluklanırken dahi o sinsi düşman varlığımızın içini oymakta ve hayat enerjimizi tüketmektedir.</p><p class="calibre9">Her ne hikmetse pesimist filozof bunları müflis bir mütefekkir havasında ve acıya teslim bayrağını kaldırmış, harap bir iradeyle söylemiyor, bilakis her türlü sefaleti küçümseyen bir ruh asâletiyle konuşuyordu. Ve konuşurken o keskin bakışlarında hiçbir bıkkınlık, bitkinlik ve pişmanlık hissedilmiyordu. Bütün varlığımı sükûttan bir kulak haline getirmiştim ve tüm samimiyetimle onu dinliyordum. Bir ara içimden Miskin Yunus'un acıyı bal eyleyen sözleri geçti...</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Dolap niçin inilersin derdim vardır inilerim</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ben Mevlâ'ya âşık oldum onun için inilerim</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Benim adım dertli dolap suyum akar yalap yalap</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Böyle emr eylemiş Çalap onun için inilerim</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Beni bir dağda buldular kolum kanadım kırdılar</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Dolaba lâyık gördüler onun için inilerim</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Dülgerler beni yondu her âzam yerine kondu</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Bu iniltim Hak'tan geldi onun için inilerim</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Suyum alçaktan çekerim dönüp yüksekten dökerim</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Görün şu ben ne çekerim onun için inilerim</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ben bir dağın ağacıyım ne tatlıyım ne acıyım</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Ben Mevlâ'ya duacıyım onun için inilerim</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Derviş Yunus aydur âhı gözyaşı döker günâhı </blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29">Hakk'a âşıkım vallahi onun için inilerim</blockquote></blockquote></blockquote></blockquote><p class="calibre15" style="margin:0pt; border:0pt; height:1em"> </p><p class="calibre9">Bu mısraları bir iksir gibi bedbin filozofa sunmak istedim ki o, oturduğu çıplak kökün üzerinden kanatları ko-camış bir kartal gibi kalktı ve yürüdü. Bir müddet öylece yürümeğe devam ettik... Schopenhauer, ben ve sükût...</p><p class="calibre9">Neden sonra birden bir fısıltı, bir iç çekiş, derin bir ah işitir gibi oldum ve kulak kesildim... Schopenhauer Latince bir şeyler mırıldanıyordu. Zar zor <span class="italic">Vitae </span>(hayat) diye bir kelime duyabildim. O ân düşüncesinin hangi irtifasında bulunuyordu filozof bilemiyorum, ama bakışlarımla hiçbir şey anlamadığımı ima edince Lucretius'un şu mısralarını Almanca olarak söylemek mecburiyetinde kaldı:</p><blockquote class="calibre24"><blockquote class="calibre25"><blockquote class="calibre25"><blockquote class="calibre26">Ah, bu hayat, devam ettiği müddetçe, varlığın hangi karanlığında, hangi büyük tehlikeler içerisinde geçecek.</blockquote></blockquote></blockquote></blockquote><p class="calibre9">Esasen Schopenhauer hayatın bir baş belası olduğunu pek erken yaşlarında anlamıştı. Onun için hayat bir musibetti ve bu musibetten kaçmak mümkün değildi. Mümkün değildi, zira dört bir tarafı kuşatılmıştı; hangi tarafa yönelirse yönelsin her köşede bir bela, bir hastalık, bir sıkıntı, can sıkıntısı ve nihayet ölüm pusuda beklemekteydi. Kaçışı ve kurtuluşu olmayan bir zindandı bu hayat. Schopenhauer, daha çocukken babasının ölümüyle bu karanlık zindanı görmüştü. Bütün hayatın bu ıstıraplar zindanında geçeceğini pek iyi anlamıştı. Geriye bir mesele kalıyordu, o da meşguliyet! Ne ile meşgul olmalıydı, nasıl geçirmeliydi bu her yönüyle mahdut hayatı? Tam da bu sıkıntılı döneminde, 1811 yılında, daha 22 yaşlarındayken bilge şair ve ilk klasik Alman romancısı Wieland ile karşılaşır Göttingen'de. O zamanlar 78 yaşlarındaki Wieland, ona felsefenin yanı sıra başka bir bölüm daha seçmesini tavsiye eder ve bunun üzerine sözünü pek sakınmayan Schopenhauer'dan şu cevabı alır:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29">Hayat denen şey bir baş belasıdır; ve ben bu baş belasını, nahoş.hayatı tefekkür ederek geçirmeğe karar verdim.</blockquote></blockquote></blockquote></blockquote><p class="calibre9">Evet hayat, nihaî olarak kaybetmenin mukadder olduğu sonsuz bir mücadeledir. Bu mücadelede insan her türlü acıyı hayatın vazgeçilmez bir unsuru olarak kabul etmek durumundadır. Hatta denilebilir ki hayat bu mücadeleden neşet eder. Bu mücadele acılı bir süreçtir. Bu itibarla aslında ıstırapsız bir hayat düşünmek bir paradokstur. Varoluşun iç dinamiğidir ıstırap. Esasen acı ve ıstırap irâdenin özünde yatmaktadır. İrâdenin hayat hamlesi acıyı da kendiyle birlikte sürükler. İrâdenin her atılımı ve her açılımı acılı bir süreçtir. Varoluş irâdesi ne kadar şiddetli olursa, acı da o derece dayanılmaz olur. Her ne kadar akıl varoluş şartlarını yumuşatıcı, hafifletici çareler arasa da, bu arayış beyhudedir; zira hayatın bedeli kesinlikle acıyla ödenir. O yüzden Homer, <span class="italic">Odyssee'de </span>(XI, 620) Aşil'in feryadına kulak verir. Istırabı hiç dinmeyen Âschylos (Aşil) sonunda şöyle isyan eder:</p><blockquote class="calibre24"><blockquote class="calibre25"><blockquote class="calibre25"><blockquote class="calibre26">Zeus'un oğluyum gerçi, ama sonsuz bir ıstırap duymaktayım!</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Hayat öylesine acıyla iç içedir ki acıyı reddetmek neredeyse hayatı reddetmek anlamına gelir. Hayatı reddetmek ise bir cinnettir ve kolay başarılacak bir iş değildir. O yüzden insan, acıyı reddetmek yerine paylaşmayı tercih etmiştir. Bir atasözümüzde, 'Acılar paylaşılınca azalır" denilirken bu durum teyit edilmektedir. Hakikaten azalır mı, yoksa bu hoş bir teselliden mi ibarettir bilemeyiz. Ancak şurası kesindir ki, acıları paylaşmakla da ortadan kaldıramayız, zira ıstıraplar hiç sönmeyen bir alev gibidirler ve sürekli hayatı yeniden tutuştururlar.</p><p class="calibre9">Schopenhauer, cehennemi tasvir eder gibi anlatır bize dünyayı. Burada acıdan, ıstıraptan, sefaletten ve afetten başka bir şey yoktur. Dünya, acımasızca birbirini ezen, birbirinin mezarını kazan ve her biri varoluşun ağır yükü altında bunalan, kıvranan, inleyen çaresiz ama varoluşu gereği olarak saldırgan ve merhametsiz varlıkların birbirini yiyip bitirdikleri bir savaş alanıdır. Burada her varlığın payına yeteri kadar acı ve zulüm düşer. Mutluluk denen şeye gelince o bir masaldan ibarettir; daha çok acıyı davet etmek üzere hep bir yem olarak kullanılmıştır. Ve bu yem hep acı vermiştir, ama hiçbir zaman huzur, sükûn ve cömertçe bir tatmin getirmemiştir. Getirmemiştir, zira mutluluk hep yeni taleplerle gelmiş ve öncelikle istek sahibini bitirmiştir; acıya ve göz yaşına doymamıştır. Onun is-' teklerini karşılamak bir işe yaramadığı gibi, reddetmek de acze, isyana ve inkara sürüklemiştir insanı. O yüzden hayat' n olabildiğince kendisine cömert davrandığı Voltaire acz içinde şöyle haykırır:</p><blockquote class="calibre24"><blockquote class="calibre25"><blockquote class="calibre25"><blockquote class="calibre26">Mutluluk sadece bir rüyadır; yalnız acıdır gerçek olan... Seksen yıldan beri bu tecrübeyi yapıyorum. Durumu olduğu gibi kabul etmekten daha iyi bir yol bilmiyorum ve diyorum ki kendi kendime, sinekler, sırf örümcekler tarafından yutulmak üzere, insanlar ise keder ve endişeler tarafından kemirilmek ve tahrip edilmek için vardırlar.</blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><br class="calibre15"/></blockquote></blockquote></blockquote><p class="calibre9">Voltaire'in ne kadar haklı olduğunu izah etmek için Schopenhauer diyor ki, "hayatın ne kadar arzulanmağa değer veya şayan-ı şükran bir mülk olduğu söylemeden evvel, mümkün olan tüm nazlarının toplamını hayatta başımıza gelebilecek muhtemel ıstırapların tümüyle karşılaştırmak lâzımdır bir kez. Zannederim bilançoyu hesaplamak zor olmasa gerektir. Esasen dünyada iyilikleri! mi yoksa fenalıkların mı çok olduğu konusunda münakaşaya bile gerek yoktur; zira sırf fenalığın mevcudiyeti meseleyi çoktan neticelendirir; çünkü bu musibet hemen yanındaki veya daha sonraki bir iyilikle yok edilemez; kaldı ki düzeltilemez bile. Petrarca,</p><blockquote class="calibre24"><blockquote class="calibre25"><blockquote class="calibre25"><blockquote class="calibre26">Bin haz bir acı değerinde değildir</blockquote></blockquote></blockquote></blockquote><div class="mbppagebreak" id="calibre_pb_8"></div>
</body></html>
