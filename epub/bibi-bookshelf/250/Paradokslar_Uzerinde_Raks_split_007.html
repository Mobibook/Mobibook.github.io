<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Paradokslar Üzerinde Raks</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos130659" class="calibre1"><span class="calibre2">
</span></p><p id="filepos130714" class="calibre27"><span class="calibre2"><span class="bold"><span class="calibre28">İrâde ve Tasavvur</span></span></span></p><p class="calibre15" style="margin:0pt; border:0pt; height:1em"> </p><p class="calibre23"><span class="italic">Bir deniz dalgası kadar özgür ve güçlü</span></p><p class="calibre23"><span class="italic">Mutluluk adasındaki bir akar su kadar saf ve berrak</span></p><p class="calibre23"><span class="italic"><span class="bold">Hölderlin</span></span></p><p class="calibre15" style="margin:0pt; border:0pt; height:1em"> </p><p class="calibre23"><span class="italic">Dağlar nasıl bakarsa siyah ufka öyle bak.</span></p><p class="calibre23"><span class="italic"><span class="bold">Yahya Kemal</span></span></p><p class="calibre9"><span class="calibre16"> </span></p><p class="calibre9">S<span class="calibre16">CHOPENHAUER</span>’<span class="calibre16">IN</span><span class="calibre16"><span class="bold">
</span></span>perspektifinden baktıkta "Dünya, benim tasavvurumdur" ve: "Dünya, benim irâdemdir." Peki, ya görüntüler?... "Görüntü, tasavvur demektir, bundan başka bir şey değil. Hangi tarzda olursa olsun, tüm tasavvurlar, tüm objeler görüntüden ibarettir. Bütün çeşitlilikleriyle tüm görüntüler zaman ve mekânın temaşasından intikal eden <span class="italic">principium individuationis</span>''ten (ferdîleşme prensibinden) başka bir şey değillerdir. Bu yüzden şeyler sadece görüntüler olarak tasavvur ve bilgi cihetinden birbirinden farklıdırlar; özleri itibariyle hepsi bir ve aynıdır. Hepsi irâdedir. Keza şeyler ve <span class="italic">Ding an sich (bizatihi şey, kendinde şey), </span>sadece irâdedir." Burası çok önemlidir, çünkü Schopenhauer şekilde, çokluktan (kesretten) birliğe (vahdete) geçmekte ve tüm varlığın birliğini elde etmektedir. Merhamete istinat eden ahlâk metafiziğinin kökleri vahdet prensibinde saklı olduğu için Schopenhauer, tüm görüntüleri irâdeye irca etmek suretiyle âlemin özüne, varlıkların yüreğine ve birliğine ulaşmış olmaktadır. Asıl irâdeye ulaşınca, kavgayı çıkaran tezatlar geride bırakılmış oluyor. Böylece zaman mekân ve kozalitenin sunduğu aldatıcı görüntülerden öze inilmiş oluyor. Öze, birliğe, dünyaya hayat veren irâdeye ulaşınca insan, <span class="italic">principium individuationis</span>''in (ferdîleşme prensibinin) tuzaklarından kurtulmuş olur. Burada artık ben, sen, o ve başkaları yoktur, bilakis küllî irâde vardır ki bu makamda yegane geçerli olan <span class="italic"><span class="bold">tat twam asi </span></span><span class="bold">(bu sensin)</span> prensibidir. Kendisi de dâhil olmak üzere bütün varlığın irâde olduğu bilincine eriştikten sonra insan, başkalarına kötülük etmesi mümkün değildir. Mümkün değildir, çünkü tüm varlığın vahdet olarak, irâde olarak kavrandığı <span class="italic">tat twam asi </span>anlayışında başkası yoktur. Ebedî kendi kendinden doğan, ebedî kendi kendine hayat veren kadim irâde, yahut <span class="italic">Ding an sich </span>kendi birliğinin bilincine vardığı zaman tüm görüntüler cılız bir mum ışığı gibi sönüp gider. Ayrılıklar ortadan kalkar; münferit irâdeler, diğer irâdeleri <span class="italic">tat twam asi </span>=bu sensin olarak görür. İnsan kendisini bütün hissiyatıyla başkasının yerine koyduğu, başkasıyla bir ve aynı olduğunu kavradığı zaman bütün kötülükleri ve olumsuzlukları kendi nefsinde yok etmiş olur. <span class="italic">Tat twam asi, </span>başkalarının acılarının kendimizin öz acıları olarak hissedildiği bir irâde vahdetidir ki ancak bu şekilde bir içselleştirme ve merhamet etiği kötülüklerin önüne geçebilir.</p><p class="calibre9">Bütün kötülüklerin anası irâde olduğuna göre bu kötülüklerden kurtulmanın yegâne yolu da bu yaşama irâdesine karşı çıkma, bu irâdeyi reddetmek olmalıdır. Ahlâk bunu gerektirir. İrâde şu veya bu motifle hareket etmek mecburiyetinde olduğu müddetçe zorunlu olarak kendini savunacaktır. Kendini savunmak, başkalarının işini zorlaştırmak demektir. Binaenaleyh herkes kendini savunma hakkına sahiptir. Dolaysıyla herkesin kendini savunduğu yerde çatışma kaçınılmaz olur. Bu çatışmadan bazıları az zararla bazıları büyük zararlarla çıkar. Oysa irade kendi hakikatine vardığı zaman kendini savunmanın, varolma ısrarının acılarını çoğaltmaktan ve dünyadaki adaletsizlikleri artırmaktan başka bir işe yaramadığını anlayacaktır. Varoluşu bir bütün olarak kavrayan irade, bir kene gibi ona yapışmanın, bir obur gibi varoluşu tüketmenin aslında kendini tüketmekten başka bir şey olmadığını görecektir.</p><p class="calibre9">Görüldüğü üzere Schopenhauer, bize dünyayı irâde olarak takdim ediyor. "İrâde, <span class="italic">Ding an sich (bizatihi şey, kendinde şey), </span>iç muhteva, âlemin özü ve mâhiyetidir; görünen dünya, irâdenin aynası olduğu için, gölgenin bedeni takip ettiği gibi hiç ayrılmaksızın irâdeye refakat edecektir. Ve nerede irâde varsa, orada hayat ve dünya olacaktır." "İrâde, bir dünya prensibidir, dünyanın illiyet (kozalite, nedensellik) olarak içten görünüşü." Bilen süje (özne) irâde ve bedenden ibarettir; gerçek birey, tecessüm etmiş irâdedir. Ancak bireyin bütün tasavvurları arasında bir tasavvur vardır ki bu diğerlerinden biraz farklıdır.</p><p class="calibre9">İnsan bedeninden bahsediyor Schopenhauer... Beden dendiği zaman aklımıza sadece bir beden tasavvuru gelmemeli; zira kendi vücudumuz, tasavvur edilmekle birlikte bir güç mekanizmasıdır. Ve bu güç mekanizması varlığımızın esasıdır ve bize tüm tasavvurlardan daha yakındır. O itibarla kendi vücudumuz bizatihi kendi irâdemizin görüntüsüdür<sup class="calibre14"><small class="calibre7"><span class="calibre12">1</span></small></sup> ve bizim için elbette daha kesin bir realitedir. Ama acaba diğer objeler için de bu böyle midir? <span class="italic">1-Muhammed İkbal'in Esrar-i Hudi adlı eserindeki şu mısralarında Schopenhauer’in etkisi yok mudur acaba: </span></p><p class="calibre9"><span class="italic">Uyanık gözümüzün aslı nedir? Bizdeki dîdar lezzeti onu vücuda getirmiştir. Çok güzel ve cilveli yürüdüğü için keklik ayağa sahip oldu. Bülbül nağme peşinde koştuğu için gagaya malik oldu...</span></p><p class="calibre15" style="margin:0pt; border:0pt; height:1em"> </p><p class="calibre9"><span class="bold">Tüm diğer objeler de irâdenin görüntüleri midir, yoksa aslı olmayan hayaller midir?</span></p><p class="calibre9">Burada dış dünyanın realitesi söz konusudur ki bu kendi bedenimizin realitesine kıyasla tartışılabilir. Birisi çıkıp da kendi bedenimiz dışındaki bedenler, objeler birer hayalettir dese onu tımarhaneye göndeririz. Bu itibarla, kendi bedenimizi bir analog olarak kabul edersek, o zaman bu beden için geçerli olan diğer bedenler için de geçerlidir diyebiliriz. Öyleyse her beden tasavvur ve irâdeden müteşekkildir; her beden bir güç tezahürüdür, irâdenin görünüşüdür. Buradan dış dünyanın realitesini formüle edebiliriz: Dünya irâdedir. Peki, benim irâdemle dünyanın irâdesi arasındaki fark nedir? Schopenhauer, bu farkı izah ederken Spinoza'ya atıfta bulunarak şöyle diyor:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Spinoza der ki: «Birisi tarafından havaya fırlatılan taş, eğer bir bilince sahip olsaydı kendi iradesiyle uçtuğunu söyleyecekti. Ben şunu ilâve ederim ki bu takdirde taş, haklı olurdu. O taş için fırlatma ne ise benim için motif odur. Ve o taş bakımından cazibe, sıklet ve atalet ne ise, irade diye tanıdığım şey de odur».</span></blockquote></blockquote></blockquote></blockquote><p class="calibre9">Schopenhauer demek istiyor ki insanın dünyadaki mukadderatı tıpkı bu taşın kaderine benzer. İrâde ne insanda ne de taşta hürdür. İrâde ancak bütün olarak, küllî irâde olarak, kozmik irade olarak hürdür, zira kozmik irâdeyi sınırlayan, ona yön veren yahut onu yolundan çeviren daha büyük, daha güçlü bir irâde yoktur. Oysa bu küllî irâde, tüm diğer irâdelerin hürriyet alanında söz sahibidir. Ferdî irâdelerin her biri ancak kozmik irâdenin müsamaha alanında kalmak kaydıyla izafi bir özgürlük yaşayabilirler. Küllî irâdeye karşı her kıpırdanış, her başkaldırı akamete uğramak mecburiyetindedir. Ferdî irâde hakkında Schopenhauer’in yorumu şöyledir:</p><blockquote class="calibre24"><blockquote class="calibre25"><blockquote class="calibre25"><blockquote class="calibre26"><span class="calibre16">O yüzden şaşırtıcı olan odur ki, her birey, a priori olarak kendini tümüyle, münferit faaliyetlerinde de, özgür kabul eder ve hemen har an başka bir hayat tarzına başlayabileceğini yani başka biri olabileceğini düşünür. Fakat a posteriori olarak, tecrübe neticesinde hür olmadığını, bilakis sadece bir zorunluluğa boyun eğdiğini ve bütün kararlarına ve düşüncelerine rağmen eyleminin değişmediğini ve hayatının başından sonuna kadar beğenmediği karakterini taşımak mecburiyetinde olduğunu ve tabir caizse üstlendiği rolü sonuna kadar oynaması gerektiğini görerek şaşırıp kalır.</span></blockquote></blockquote></blockquote></blockquote><p class="calibre9">İnsan vücut bulmuş irâdedir; ama sadece insan değil, bilakis her varlık, tüm objeler, tüm dünya irâdenin tecessüm etmiş halidir. İyi ama havaya fırlatılan bir taşla, ölçü kullanmasını bilen ve adımlarını ölçülü atan bir insan aynı mıdır, aynı irâde ile mi hareket eder? Yahut karnı tokken son derece sakin görünen, ama acıkınca bütün heybetiyle etrafına korku ve dehşet saçan ve yakaladığı masum hayvanları, söz gelimi bir misk ceylanını kıtır kıtır yiyen vahşi bir kaplanla insan arasında irâde bakımından bir fark yok mudur? Elbette vardır ve bu fark, Schopenhauer'a göre, yalnız bilinçtir, İrâde, vahşi hayvanlara savunma ve saldırı silahı olarak güçlü pençeler, keskin dişler v.s verirken insana aklı, zekâyı ve bilinci vermiştir. Bunun ötesinde söz konusu edilen taş da, vahşi kaplan da insan da aynı şekilde vücut bulmuş irâdedirler; ancak bunlardan yalnız insan kendi bedeninin, beden haline gelmiş irâdesinin bilincindedir. İrâde olarak vücut bulmak, tecessüm etmek, cisimleşmek bakımından taşla insan arasında pek fark yoktur. Yalnız insan vücut bulmuş bir irâde olarak kendi varlığının bilincindedir. Oysa ne dünya ne dünyadaki diğer yaratıklar ve objeler kendi varlıklarının, irâde olarak varolduklarının bilincindedirler. Mesele irâdenin kendi kendini fark etmesi, bilmesidir. Schopenhauer buyuruyor ki: "Benim tüm felsefem bir tek cümlede özetlenebilir: Dünya irâdenin kendi kendini bilmesidir."</p><p class="calibre9">İnsan bilince sahip olduğu için hürriyetin farkındadır. Yaptığı her işi, her icraatı <span class="italic">apriori </span>(doğuştan, fıtraten) olarak özgür yaptığını ve isterse hür olarak farklı da yapabileceğini düşünür. Schopenhauer’in etik hakkındaki ilk yazıları bundan bahseder. "İstediğimi yapabilirim" tarzında bir irâde hürriyetini Schopenhauer şöyle yorumlar: "İstediğini yapabilirsin, fakat hayatının her farklı ânında yalnız belirli bir şey isteyebilirsin; daha doğrusu yalnız bu bir şeyden başkasını isteyemezsin." Zira ne olursa olsun, her defasında bizim istediğimiz şey bir illiyet (kozal) zinciriyle sabit bir şekilde dünyaya bağlanmıştır. Bu itibarla irâdemizin motifleri kesinlikle önceden verilmiştir. Dolayısıyla bilincim, istediğimi yapabileceğim konusunda beni temin eder derken, çok geçmeden anlamak mecburiyetinde kalır ki irâdemizin determinist kökleri kendi benliğimizin dışında bulunmaktadır. Schopenhauer, irâdenin mutlak hakimiyeti altındaki bu determinist kısır döngüde insanın icra-i faaliyetlerinde hür olamayacağını bütün açıklığıyla anlatır. İnsanın eylemlerinde gerçekten özgür olabilmesi için, iki farklı zamanda aynı durumun meydana gelmesi kaydıyla, tercih etme imkânının olması şarttır. Böyle bir durum mümkün değildir. Kaldı ki böyle bir durum vaki olsa bile bu durumda dâ irâdeyi zamana hapsetmek gibi bir tezada düşeriz. Oysa <span class="bold">irâde, Schopenhauer’in defaatle vurguladığı gibi, zaman ve mekândan münezzehtir.</span></p><p class="calibre9">Schopenhauer'a göre insan, istediğini istemekten başka bir seçeneğe sahip değildir. Asıl insanı hürriyetten uzaklaştıran durum budur; insan, kendi isteğinin mahkûmu ve mağdurudur. İrâdenin hürriyetinden belki bahsedilebilir, ancak insanın hürriyeti tamamen irâdenin nasıl bir seyir takip edeceğine bağlıdır. İnsanın irâdeden bağımsız bir varoluş alanı olmadığı gibi irâdeyi sevk ve idare hürriyeti de yoktur. İrâdenin hürriyetinden murat edilen mânâ aslında irâdenin tüm sebeplerden, kozaliteden arındırılmış halidir. Peki, böyle bir şey mümkün müdür? İrâdeyi sarıp sarmalayan sebepleri, önünde arkasında, sağında solunda bekleyen ve irâdeye yön veren illiyet kanunlarını bilmek, belirlemek mümkün müdür? İrâdeyi kuşatan illiyet (nedensellik) kanunlarını bilmek, böyle bir istidada sahip olmak demek, bütün faaliyetlerimizi ve hatta etrafımızdaki insanların faaliyetlerini kesin bir sarahatle bilmek, öngörmekle aynı anlama gelir. Hareketlerimizin ve faaliyetlerimizin asıl sebeplerini anlamak, davranışlarımızın içyüzünü bilmek, Kant'ın ifadesiyle, tüm illiyet (kozal, nedensellik) zincirini bütün halkalarıyla bilmek ve varlığın tüm esrarını deşifre etmekle aynı anlama gelir ki bu güneş tutulmasını -tabiî hiçbir teknoloji kullanmadan-mutlak bir kesinlikle bilmek gibi bir şeydir. Schopenhauer insanın hürriyet problemini tamamıyla irâde mihverinde düşünür ve bu durumu şöylece sokak ortasında ne yapması gerektiğine özgürce karar verdiğine inanan ve bu kararı uygulayan birinin durumuna benzetir. Böyle bir adamın muhtemel düşünce mantığını Schopenhauer'dan dinleyelim:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Saat akşamın altısı, günlük çalışma sona ermiştir. Şimdi bir gezinti yapabilirim yahut bir kulübe gidebilirim; bir kuleye çıkıp güneşin batışını seyredebilirim. Aynı şekilde bir tiyatroya da gidebilirim; ya da bu veya şu arkadaşımı ziyaret edebilirim. Evet, yahut ana kapıdan çıkıp, uzak diyarlara gidebilir ve bir daha da gelmeyebilirim. Bunların hepsini yapma  imkânım var;   bunları yapıp yapmamakta büsbütün hürüm. Fakat bunların hiçbirini yapmıyor ve evin yolunu tutuyor, karımın yanına gidiyorum."</span></blockquote></blockquote></blockquote></blockquote><p class="calibre9">Schopenhauer, şöyle devam ediyor:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Bütün bunlar, tıpkı suyun şöyle konuşmasına benzer: "Dev dalgalar gibi yükselebilirim (yani denizde ve fırtınada); öfkeyle aşağılara akıp dökülebilirim (yani bir nehir yatağından); coşarak ve köpürerek aşağıya dökülebilirim (yani bir şelalede olduğu gibi); fışkıran bir dalga olarak havaya yükselebilirim (yani bir fıskiyede olduğu gibi); ve nihayet kıvrılıp akabilir veya havada buharlaşabilirim (evet, yüz derece sıcaklıkta!). Fakat ben bunlardan hiçbirisini yapmıyor ve şimdi kendi isteğimle, şu sakin ve berrak gölde kalıyorum." Nasıl ki su bunlardan birini veya hepsini ancak belli bir sebep ortaya çıkınca yapabilirse, aynı şekilde her insan, yapabileceği her şeyi yalnız aynı şartlar altında yapabilir. Bu şartlar meydana çıkıncaya kadar yapması imkânsızdır. Ancak koşullar ortaya çıkınca, sadece bunu yapma imkânına kavuşmakla kalmaz, aynı zamanda zorunlu olarak sebepler de harekete geçer.</span></blockquote></blockquote></blockquote></blockquote><p class="calibre9">Bizatihi irâde coşkun bir sel gibi bütün engelleri önüne katıp sürükler; bazen yatağına sığmayan bir ırmak gibi taşarak evleri, bağı, bahçeyi ve her ne varsa sular altında bırakabilir, yıkabilir veya tümden alıp götürebilir. Bu irâdenin kendi varoluş alanındaki hürriyetinin icabıdır. İrâde <span class="italic">Ding an sich </span>(bizatihi kendinde şey) olarak, metafizik sınırlar içerisinde hürdür. Ancak bu metafizik alanın dışında irâdenin hürriyetinden bahsetmek mümkün görünmemektedir. Schopenhauer'a göre irâdenin hür olup olmadığından şüphelenmek, insanın aslında istediğinden başka bir şey isteyip isteyemeyeceğini sormak demektir.</p><p class="calibre9">Bununla filozofun söylemek istediği şudur: Şayet insan bir eylem gerçekleştirmişse, bu eylemi gerçekleştirmesi için gerekli motifler mevcut olduğu için zorunlu olarak gerçekleştirmiş demektir. Burada verilen karar irâde tarafından mı belirlenir, yoksa şartlar mı belirler bu başka mevzu.</p><p class="calibre9">İrâde istemediği takdirde hiçbir objenin kıpırdaması mümkün değildir. Objeler bir motif olarak irâdeye muhtaçtırlar. Bu şu demektir: objelerin bir motif olarak irâdeyi kullanmaları yahut ona ihtiyaç duymaları, ancak irâdenin istemesiyle gerçekleşir. Binaenaleyh her halükârda ilk hareket, ilk yöneliş daima irâdenin tasarrufu altındadır. Evvelemirdeki bu ilk hareketiyle irâde, kaderini belirlemiş olur. Kendinden başka irâdeyi hareket ettirmeye muktedir başka bir güç yoktur. Bir motif olarak objeler ancak irâdenin kendini dışa vurmasına, objektivasyonuna imkân sağlarlar. Bu sayede irâde hem kendinin ve hem de başkalarının ortaya çıkmasına yani bilgi alanına intikal etmesine vesile olur. Şu var ki insan irâdesi, insanın özünü oluşturur. O yüzden irâde lüzumu halinde başka bir şey istediği takdirde, derhal o oluvermek, istediği şeye inkılap etmek zorunda kalır. Çünkü insanın irâdesi onun varlığıdır; zira her iki kavram birbiriyle değiştirilebilen kavramlardır. Bu itibarla insanın ne olduğundan zorunlu olarak onun ne istediği; aynı şekilde ne istediğinden de onun ne olduğu ortaya çıkmaktadır. Demek oluyor ki herhangi bir münferit olayda ferdî irâde ve motifler mevcutsa, zorunlu olarak gerekli eylem yapılmış olur. Tıpkı iki açısı ve bu açıları birleştiren bir kenarın varlığının üçgeni vermesi gibi bir şey.</p><p class="calibre9">Schopenhauer göre insanın irâde hürriyetinin olup olmadığına yönelik soru, yanlış bir hipotezden (varsayımdan) kaynaklanmaktadır. Şöyle ki, burada sanki insanın içinde asıl olanın irade değil de, bilakis idrak ve bilgi olduğu kabul edilmektedir. Schopenhauer, ısrarla ve altını çizerek irâdenin insanı var ettiğini, bilginin ise tali (sekundâr) bir tabiatının olduğunu yani irâdeye tabi olduğunu söylemektedir. Buna göre insan bir şeyi evvela ister, sonra iyi olduğunu yahut olmadığını görür. Burada dikkat edilmesi gereken husus şudur: insanın bir şeyi istemesi demek, o şeyle ilgili motiflerin mevcut olması demektir. Yoksa insan bu motifler olmadan, hür olarak herhangi bir şeyi istemesi mümkün değildir. O itibarla insan, şartlar ve motifler bir araya gelince zorunlu olarak herhangi bir eyleme karar verir. Bu eylemin iyi veya fena olduğu tali bir şeydir; bunu sonradan yani eylem gerçekleştirildikten sonra bilebilir; zira eylem gerçekleştirildikten sonra bilgi alanına intikal eder. Dikkat edilecek olursa Schopenhauer burada Kitab-ı Mukaddes ile paralel düşünmektedir. Ahdi Atik'in <span class="italic">Tekvin </span>bölümünün başlangıcı şöyledir: "Ve Allah dedi: Işık olsun; ve ışık oldu. Ve Allah ışığın güzel olduğunu gördü; ve Allah ışığı karanlıktan ayırdı." Yani önce irâde faaliyetini tamamlıyor ve sonra yapılanın iyi mi kötü mü olduğu değerlendiriliyor.</p><p class="calibre9">Metafizik alanda irâde, <span class="italic">Ding an sich </span>olarak olabildiğince güçlü ve hürdür; tıpkı Hölderlin'in bir şiirinde dediği gibi:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"><span class="italic">Frei und machtig, wie des Meeres </span></span><span class="calibre16">Welle, </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Rein </span><span class="calibre16"><span class="italic">wie Bachlein in Elysium,</span></span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Bir deniz dalgası kadar hür ye güçlü, </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Mutluluk adasındaki akar su kadar berrak.</span></blockquote></blockquote></blockquote></blockquote><p class="calibre9">Schopenhauer, irâdenin metafizik alanda güçlü ve hür olduğunu ancak bu alanın dışındaki eylemlerinde katiyetle böyle bir hürriyetin söz konusu olmadığını vurgular. Eylemlerimizin hâkimi  olmadığımızı, davranışlarımızın büyük çoğunluğunun dışımızdaki güçler tarafından yönetildiğini, ama buna rağmen eylemlerimizi bilinçli olarak yaptığımız yolunda kendimizi kandırdığımızı Freud, Schopenhauer'dan öğrenmiştir. Yaratılan tüm mahlûkatın yaratılmışlık icabı hür olamayacağını Schopenhauer, Sartre'dan çok önceleri söylemiştir. "Zira o başkası [Yaratıcı] onu yaparken, ne yaptığını ve neye niyet ettiğini biliyordu. O yüzden umumiyetle yarattığına öylesine özellikler veriyordu ki her defasında tüm sonuçlar zorunlu olarak bu özelliklerden neşet ediyordu; sadece bir saikin dışarıdan buna vesile olması yetiyordu." Burada Schopenhauer, teizmin çok önemli bir açığını yakalamaktadır. O da şu, şayet Tanrı'nın yarattığı insana eylemlerinde ahlâkî bir sorumluluk yüklenmek isteniyorsa, o zaman insanın bu eylemlere karar veren irâdesini de Tanrı'nın değil, bizzat insanın kendi yaratması gerekirdi. Schopenhauer'a göre hürriyet ve başlangıç (evvelemirdeki hal) ayrılamaz bir biçimde birbirine bağlıdırlar. Şöyle diyor filozof: "Eğer irâde hür ise, o zaman asıl (orijinal) varlıktır; bunun tersi de aynıdır. Bu anlamda teizm hürriyeti yok eder." Demek oluyor ki birey iptida var olmadığı için hürriyeti de olamaz. Buna karşılık bireyde beliren irâde, <span class="italic">Ding an sich </span>(bizatihi kendinde şey) olarak hürdür ve "kasıt ve karaları marifetiyle ne ise odur; her defasında kendine mal ettiği özelliklerin icabına göre hareket eder; yani karakterinin iktizasını yerine getirir." Bu arada şunu da nazarı itibara almak lâzımdır ki irâde kâh öyle kâh böyle hareket edemez, tam aksine evvelemirde nasılsa öyle hareket eder. Bu şu demek oluyor: aynı ağaç bir yıl içerisinde bir armut bir vişne veremez; zira "onun içindeki güç, ya birini ya diğerini yapabilir; fakat şayet bir vişne ağacı olmaya karar vermişse, bu durumda artık başlangıçtaki halini kaybetmiş ve bunun neticesinde artık hür değildir. Aynı şey fert için de geçerlidir."</p><p class="calibre9">Bütün bu mülahazalardan şu sonuç çıkmaktadır: İnsan varlığının özünde haklı olarak özgür olduğunu hisseder. Havaya fırlatılan taş da şayet bilince sahip olsaydı kendi iradesiyle, kendi isteğiyle ve hür olarak havada uçtuğunu söyleyecekti. İnsan özünde hürdür, ama fiillerinde, işlerinde, yaptıklarında hür değildir. Hürriyet bizim varlığımızda, cevherimizdedir, yoksa hareket ve eylemlerimizde değildir. Oysa şimdiye kadarki filozoflar bunun tam tersini söylemişlerdi. Onlar irâdenin hürriyetine inanıyorlardı ama, insanın özünde hür olmadığını, sadece eylemlerinde özgür olduğunu savunuyorlardı. Buna karşılık Schopenhauer, ne taşta ne de filozofta bağımsız bir irâdenin mevcut olmadığını iddia eder. Ona göre irâde, ancak bir kül halinde hürdür. Çünkü bu münferit irâdelerin hemen yanı başında onları sınırlayan başka irâdeler ve bunların hepsini sınırlayan kozmik irâde bulunur. Yalnız ve ancak küllî irâde böyle bir sınırlamaya, böyle bir baskıya baş eğmez.</p><p class="calibre9">Tam bu noktada teist ya da panteist yanlış anlamalara mahal vermemek gerekir. Çünkü Schopenhauer, bu külli irâdeyle bir Kâdir-i Mutlak'ı, bir Tanrı'yı kesinlikle kastetmiyor. Onun kadim irâde (Urwille) dediği güç, bilgiden ve tecrübeden uzak kör bir dürtü, tahrik ve şiddetli bir arzudur. Bu irâde, bu şiddetli arzu hayatın idâmesi için her kılıfa girer; o, bazen şedîd bir kahramandır, bazen gergef ören nazlı bir gelin; bazen ejderlere boyun eğdiren Zaloğlu Rüstem'dir, bazen de "bir gözleri âhu" ki, Yavuz Selim gibi muktedir bir sultanın güçlü irâdesini esir edebilir:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Şirler pençe-i kahrımdan olurken lerzan </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Beni bir gözleri ahuya zebun etti felek</span></blockquote></blockquote></blockquote></blockquote><p class="calibre9">Schopenhauer hayat irâdesinin kendini en somut ve en güçlü olarak aşk marifetiyle âşıklarda ortaya koyduğuna işaret ediyor ve diyor ki:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Bütün bu çetin ve canhıraş mücadelenin ortasında bir de bakıyoruz ki arzu ile dolu bakışları birbirine çevrilmiş iki âşık... — Fakat bu kadar esrar neden? Bu korkak ve herkesten gizlenmek istenen hareketler ne için? - Çünkü bu bakışlar, hayatın bütün sefalet ve işkencelerinin idamesine gizliden gizli çalışan hainlerdir. Onlar böyle çalışmasalar bu sefalet ve işkenceler yakın bir zamanda bitecekti. Oysa onlar böyle bir neticeyi akamete uğratmak niyetindeler; tıpkı kendilerinden evvel ana ve babalarının başarısız bıraktırdığı gibi.</span></blockquote></blockquote></blockquote></blockquote><p class="calibre9">Schopenhauer, irâdenin bu bitip tükenmez entrikalarını anlatırken, Bizim Yunus, bu müphem izahlardan pek sıkılmış olacak ki asırlar ötesinden seslendi ve: "Bir köstebek gibi varlığı delik deşik etmenin bir anlamı yok, can sırrına mahzar olmak gerek" dedi. Bedbaht filozof Schopenhauer'dan bir lâhza koptum ve dağ dağ dolanan bu sese kulak verdim:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">İşbu vücud şehrine bir dem giresim gelir </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">İçindeki sultanın yüzün göresim gelir</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">İşidirim sözünü, göremezem yüzünü </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Yüzünü görmekliğe, canım veresim gelir</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Erenlerin sohbeti, arttırır marifeti </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Bi-dertleri sohbetden, her dem süresim gelir</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Miskin Yunusun canı, dört tabiat içinde </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Aşk ile can sırrına pinhan varasım gelir</span></blockquote></blockquote></blockquote></blockquote><p class="calibre9">Schopenhauer, benim kastettiğim kadim irâde dünyanın ruhu değil diye itiraz etti. Ben "dünyayı, düşünen ve tasavvur eden bir ruhun, bir Tanrının yarattığını söylemiyorum" dedi. Ya ne söylüyorsunuz diye soracaktım ki o, her zamanki vuzuhuyla görüşlerini temellendirmeğe devam etti:</p><p class="calibre9">İrâde dediğimiz şey hiç durmadan dinlenmeden yeraltını dehlizlere dönüştüren bir köstebeğe benzer. Yeraltındaki bu anlamsız faaliyetten köstebeğin elde ettiği kâr nedir? Kapkaranlık bir hayat!.. Hiçbir ümit ışığı taşımayan bu karanlık hayat için bütün varlığını feda eden köstebek, işin farkında olsaydı acaba faaliyetine devam eder miydi? Bundan emin olamayız. Ama her şeyin bilincinde olan insan nasıl oluyor da böyle bir hayata katlanabiliyor? Böyle bir hayata katlanmamalıdır insan, belki de katlanmak da istemiyor; ancak mahiyeti belli olmayan kör bir irâde onu arkasından itmektedir. Evet, ne yazık ki itmektedir; ikna etmek, kandırmak ve onu büyülemeyi hiç düşünmemektedir. Schopenhauer o kanaattedir ki, bu bağlamda insanın önünde parlak bir istikbal de yoktur; onu cezbeden, hayata bağlayan bir hedef de mevzubahis değildir. Tam tersine hayatın değerini kale almayan, tüm gayeleri ve hedefleri hiçe sayan devasa bir güç, güç yetmeyen bir irâde... Tabiatın bu irâde karşısında yapacağı hiçbir şey yoktur. Tabiat da insan da kayıtsız şartsız bu kör irâdeye teslimdir.</p><p class="calibre9">Evvela şu hususu ifâde etmek gerekir ki, bizim tabiat dediğimiz mucize, Schopenhauer'e göre, faal bir akıl yahut mutlak kudrete sahip bir Tanrı tarafından yaratılmamıştır. Daha açık söylemek gerekirse, her şeye kadir bir Tanrı, bu âlemi düşünerek, tasavvur ederek, dıştan şekil vererek ve tanzim ederek yaratmamıştır. Peki, bir mikro kozmos olan insanı kim yaratmıştır? Schopenhauer bu probleme İrâde’nin hürriyeti noktâ-i nazarından yaklaş r. Ona göre mesele etik bir meseledir ve özgür irâdenin olmadığı yerde mesuliyet de olmaz, olamaz. Kendi kendini yaratmayan bir insanın faaliyetlerinden ve davranışlarından sorumlu tutulması saf bir çelişkidir. Eğer her şeye muktedir bir Tanrı insanı yaratmış ve onun mukadderatını belirliyorsa, bu insanın faaliyetlerinin sorumlusu da muhakkak surette yine Tanrı'dır. Şayet insan davranış ve faaliyetlerinden dolayı etik bir mesuliyet taşıyacaksa, o zaman insan, hürriyet alanını ve kaderini kendi belirleye-bilmelidir. Bu itibarla insan, şayet eylemlerinden kayıtsız şartsız sorumlu tutulacaksa mutlak bir hürriyet alanına sahip olması gerekmektedir. Aksi takdirde insan için etik bir davranış tarzı tayin etmek imkansızlaşır. Schopenhauer'a göre Tanrı'nın mihverinden kopmayan insanın hür bir davranış sergilemesi imkânsızdır. Demek oluyor ki insan kendi kendinin mabududur ve o yüzden kaderinden ve eylemlerinden mutlak surette sorumludur.</p><p class="calibre9">Görülüyor ki Schopenhauer, Tanrı'ya duyduğu bir hınçtan dolayı böylesine garazkâr bir tavır takınmıyor. Bilakis evvelâ insana ve insan hürriyetine verdiği önemin icabı olarak, sonra da insan ve hürriyet mihraklı bir etik temellendirmek ve aynı zamanda insana bir sorumluluk mevkii vermek istemektedir. Zira insan ancak kendi kendisinin eseri olduğu zaman mutlak bir mesuliyet üstlenebilir. Ayrıca hürriyetinin bilincinde olmayan bir insanın özgür eylemler sergilemesi bir paradokstur. İnsanı metafiziğe mahkûm ettikten sonra ondan hür faaliyetler beklemek ve üstelik bu faaliyetlerinden dolayı onu sorumlu tutmak Titanlara yaraşır bir cezalandırma usulüdür. O yüzden Schopenhauer diyor ki, "Doğru gitmediği için kendi yaptığı saate kızan saatçiye ne denir?"</p><p class="calibre9">İmdi Schopenhauer insanı, metafizikten koparmak, Tanrı'nın mutlak kudretinden kurtarmak ve ona şanına uygun etik bir sorumluluk yüklemek isterken kendi açısından haklıdır. Hakikaten insan, insana ürperti veren bir ebedîlik ortasında titrek bir kıvılcım gibi parlayıp sönen şu hayatına ancak sorumluluk üstlenerek tahammül edebilir. Bu bakımından Schopenhauer, onu kadir-i mutlak bir gücün kuşatmasından kurtarmaya çalışırken kendince haklıdır, en azından niyeti halisanedir; ancak filozof, aynı insanı, niyeti malûm olmayan ve sürekli insanı arkadan itekleyen kör bir irâdeye teslim etmekle acaba ne kazanmıştır. Öte yandan zaman-mekân ve kozalite kayıtlarıyla çevrelenmiş insan, adına ister Tanrı ister irâde diyelim metafizik bir güce, transzendental (aşkın) bir âleme sığınmadan huzur bulabilir mi?</p><p class="calibre9">Bütün bu mülahazalardan anlaşılıyor ki Schopenhauer, Tanrısız bir dünya görüyor, ama korkmuyordu. Cesaretle, sabırla ve kahramanca bu dünyaya bakmaktan kendini alamıyordu. Tüm derinliklerini, karanlıklarını, uçurumlarını korkmadan dolanıyor ve hep aynı şeyi görüyordu. Her yerde, her kuyuda, her uçurumda ve her zirvede o vardı; o tiran, o zalim irâde.</p><p class="calibre9">Schopenhauer, iptida irâde mi yoksa tabiat mı vardı tartışmasına girmez; <span class="bold">tabiat ve irâdenin birbirinden ayrılmaz bir bütün olduğunu savunur</span>; zira ona göre tabiat, âlem, madde ve varlık irâdenin görünen biçiminden başka bir şey değildir. Her varlığın aslî cevheri, özü irâdedir ve irâde zorunlu olarak tezahür eder. Hayatı yaratan bu irâdedir; ve hayat yaşama arzusunun şiddetine göre şekillenir. Bu irâdenin azalması ve düşmesi hüzün, vehim ve melankoliye sebep olurken, tümden çökmesi intihara sürükler. <span class="italic">İrâde ve Tasavvur Olarak Dünya </span>adlı eserinde Schopenhauer buyuruyor ki: "Her şeyin esası ve kalbi olan bu ceht, vicdanımıza bütün aydınlığı ile görünen şeyin aynıdır ki buna irâde diyoruz. Onun yürüyüşüne mâni olan her şeye elem, gayesine varmasına yardım eden her şeye haz diyo<span class="calibre2">ruz."</span></p><p class="calibre9">Alemde esas olan irâdedir. Ve âlem kendi kendini var eden, kendi kendine şekil veren, objektifleşen mahiyeti karanlık bir irâdedir. Ama sadece dünya değil, bilakis tüm varlıklar bu irâdenin objektifleşmesinden, kendi kendine vücut vermesinden <span class="calibre2">ibarettir. </span>Hal böyle olunca gayet <span class="calibre2">tabii </span>kendi bedenimiz de böyle bir irâdenin mahsulüdür. Aynı şekilde âlemdeki tek tek varlıklar, evvela o kudreti sonsuz küllî irâdenin eseridirler, sonra da tek tek kendilerini var eden münferit irâdelerin tecessüm etmiş görüntüleridir. Schopenhauer’in kanaatine göre, <span class="calibre2">bizatihi </span>irâdenin kendinde onu tahrik eden, ateşleyen olağanüstü bir güç vardır ki, bu güç irâdeye ebedî bir zindelik verir. Öyle ki irâde hiç durmadan, yorulmadan, istirahata muhtaç olmadan faaliyetine devam eder. Vücudumuzun takati bitebilir, tefekkürümüz yorulabilir, ama irâde bir ân olsun faaliyetine ara vermez; o uykuda bile muhayyilemizi çalıştırır, oturduğu tahttan rüyalarımızı yönlendirir. Kısaca tüm hayat irâdenin eseridir. Hayatı yaratan irâdedir; gerçi irâdenin bir yaratma şuuru, aklı ve zekâsı yoktur, ama şuuru da aklı da zekayı da yaratan irâdedir. İrâdede bir düzen fikri yoktur, lâkin tüm varlıklara hem bedeni hem aklı, dimağı ve refleks bakımından muhtaç oldukları donanımı sağlayan yine irâdedir. <span class="italic">Tüm varlıkların içerisindeki asıl kuvvet irâdedir; ve irâde ağırlık, yer çekimi kuvveti, yaşama ve üreme olarak açığa vurur. </span>Bu itibarla <span class="italic">bedenin parçaları da, irâdenin tezahüründe ortaya çıkan temel istek ve arzulara tamamen uymak zorundadırlar; irâde bunlar vasıtasıyla kendini belli eder; söz konusu kısımlar, bu isteklerin görünürdeki ifâdesidirler: Dişler, yemek borusu, mide ve bağırsaklar nesneleşmiş açlıktırlar; tenasül organları nesneleşmiş cinsi arzudur; kavrayan eller, hızlı koşan bacaklar, irâdenin doğrudan doğruya gayretlerinin objektifleşmesidirler. Bütün sinir sistemi irâdenin antenleridir; irâde bu antenleri içe ve dışarı doğru uzatır... İnsan bedeni genellikle, insan irâdesine uyduğundan, bireysel beden yapısı da, bireyin huyu olan bireysel olarak değiştirilmiş, irâdeye uyar.» </span>Schopenhauer, irâdenin bilgiden, bilinçten ve tasavvurlardan çok önce ve onlara hiç ihtiyaç duymadan var olduğunu ve faaliyetleri sürdürdüğünü özellikle vurgular. <span class="italic">Bir yaşındaki bir kuş yumurtayı hiç tasavvur dahi edemez, ama bunun için bir yuva kurar; gencecik bir örümcek av ve ganimetten bihaberdir, lâkin bunun için bir ağ kurar... Bu hayvanların bu ve buna benzer faaliyetlerinde irâdenin faal olduğu aşikardır: gerçi bir bilgi bu faaliyetlere refakat eder, ancak kati surette onları bilgi sevk ve idare etmez.</span></p><p class="calibre9">İmdi hayvanların yaratışlarına bir göz attığımızda irâdenin şekil verici mutlak hakimiyetini rahatlıkla görebiliriz. İlk bakışta, kanatlan olduğu için kuşun uçtuğunu, boynuzları olduğu için boğanın karın deştiğini zannederiz. Fakat dikkatle bakınca görürüz ki koçlar ve keçiler daha boynuzları çıkmadan tos vurmaya başlarlar; yaban domuzları, burun kısımlarıyla hücum ederler; sonradan bu burunlarının üzerinde kendilerini müdafaa edecekleri silahları çıkar. Yırtıcı hayvanların parçalamak için muazzam dişleri, pençeleri ve güçlü adaleleri vardır. Kartal ve şahin gibi yırtıcı kuşların uzağı gören gözleri pek gelişmişken, kurtuluşu kaçmakta arayan geyik, karaca, ceylan gibi hayvanların bu silahlar yerine, hassas kulakları ve çevik bacakları oluşmuştur. Leyleğin bacakları, boynu ve gagası pek gelişmişken, karanlıkta görmek isteyen baykuşun göz bebeği cesimdir, avlamak istediği uyuyan hayvanı uyandırmamak için tüyleri yumuşak ve ipek gibidir. Örnekleri daha da çoğaltmak mümkündür. Ancak burada şunu tespit ediyoruz ki irâde âdeta yaratıcı bir organizatör gibi çalışmaktadır. Tüm bu vasıflar insan için yeterli olmadığındandır ki irâde, insana bütün bunlardan daha üstün savunma ve taarruz silahlan vermiştir. Bunlar şuur, zekâ, muhakeme vesaire gibi üstün kabiliyetlerdir.</p><p class="calibre9">Schopenhauer, tevile hacet bırakmayan bir kesinlikle . tabiatı yaratanın irâde olduğunu savunuyor. Ancak irâdenin tezahürü zannedildiği kadar kolay değildir. Tabiatı kendi eserimiz gibi görmemeliyiz, kendi eserlerimizle karşılaştırmaya kalkmamalıyız. İrâdenin yaratışı zaman, mekân ve kozalite (illiyet, nedensellik) kayıtlarından uzaktır. Burada Schopenhauer, bütün varlıkları bir tek ve aynı irâdenin yarattığını da söylemiyor. Peki, ne diyor? Şunu diyor: evvela küllî irâde, objektivasyon (tecessüm etme) sürecinde kendiyle çelişkiye düşüyor; kendini parçalıyor, çoğaltıyor; bu kesret (çokluk) sürecinde tek tek ferdiyetler (Individuation) varoluş macerasına atılıyor. İrâdenin kendini bu maceradan alıkoyması imkânsızdır, çünkü yukarıda da ifâde edildiği üzere irâde bilinçli bir faaliyet yürütmez, yaptıklarının muhasebesini yapmaz. <span class="calibre2">Bizatihi </span>irâdenin kendi ile çelişkisi kendi cevheri hakkındaki bir yanılgıya istinat eder. Bu yanılgı, Schopenhauer’in <span class="italic">principium individuationis </span>(ferdileşme prensibi) dediği bir prensipten kaynaklanmaktadır. <span class="italic">Principium individuationis, </span>fertleri yanıltan, birbirine düşüren ve aslında tüm varlığın bir olduğunu <span class="italic">(tat twam asi </span>= bu sensin) gizleyen "Maya'nın örtüsü" dür. <span class="italic">Principium individuationis, </span>varlığın esasını bizden saklar; o, gözümüzün önüne çekilmiş bir perdedir; bu perdeye yansıyanlar, adeta gözümüzü yanıltmak için halk edilmiş fenomenlerdir. O yüzden Ahmet Haşim, "Göz görmek için değil aldanmak içindir" der. Schopenhauer, buyuruyor ki, "Fânilerin gözünü örten, hayâl örtüsü Maya'dır; bu Maya öyle bir dünya gösterir ki bize, onun gösterdiği bu dünya hakkında 'vardır' yahut 'yoktur' denilemez." Ancak bu gerçeğin farkında olunmadığı için tüm mahlûkat birbirini yer; birbirini değil aslında kendi kendini yer. İşte biz bugün bu amansız kavgaya hayat kavgası diyoruz. "Bununla birlikte", diyor Schopenhauer, "insan soyunda bile, irâdenin kendi kendiyle olan çatışması, anlaşmazlığı korkunç bir kesinlikle görülmektedir: <span class="italic">Homo hamini lupus </span>— İnsan insanın kurdudur." Hakikaten insan insanın kurdu mudur diye düşünmeden edemedim. Hayatın gözünün içine baktım, bu söz bana doğru gibi geldi...</p><p class="calibre9">Ancak içimden bir ses buna itiraz etti, "ömründe gerçek ve hasbî dostluklar yaşamayanlar için bu doğrudur; lâkin daha doğru söz şudur ve bunu Türkçenin iri cüsseli, ince ruhlu dev şairi Yahya Kemal söylemiştir: "İnsan insanın ufkudur." Muhayyilemi yokladım ve büyük şairimizin <span class="italic">Ufuklar </span>başlıklı şiiriyle teselli buldum:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Rûh ufuksuz yaşayamaz.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Dağlar ufkunda mehabet,</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Ova ufkunda huzur,</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Deniz ufkunda teselli duyulur.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Yalnız onlarda bulur ruh ezelî lezzetini.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Bu ufuklar avutur ruhu saatlerce, fakat</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Bir zaman sonra derinden duyulur yalnızlık.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Rûh arar kendine bir rûh ufku.</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">…</span></blockquote></blockquote></blockquote></blockquote><p class="calibre9">Schopenhauer, bize hayatın paradokslarından bahsederken ağır adımlarla yürüdüğümüz hayat yollarını beyaz bir matem halinde kar kaplıyordu. İçimden, belki de Schopenhauer tabiatı örten bu beyaz sükûta <span class="italic">principium individuationis yahut</span> "Maya'nın örtüsü" diyor diyordum ki Yunus'un sesini işittim. O, varlığın yüreğinden sesleniyordu ve diyordu ki:</p><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Canlar canını  buldum bu canım yağma olsun </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Assı ziyandan geçtim dükkanım yağma olsun</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Ben benliğimden geçtim gözüm hicabın açtım </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Dost vaslına eriştim gumanım yağma olsun</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Taalluktan üzüştüm ol dosttan yana uçtum </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Aşk divanına düştüm divanım yağma olsun</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">İkilikten usandım birlik hanına kandım </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Derd-i şarabın içtim dermanım yağma olsun</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Varlık cun sefer kıldı dost andan bize geldi </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Viran gönül nur doldu cihanım yağma olsun</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Geçtim bitmez sağınçtan usandım yaz u kıştan </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Bostanlar başın buldum bostanım yağma olsun</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Yunus ne hoş demişsin bal u şeker yemişsin </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Ballar balını buldum kovanım yağma olsun</span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16"> </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">Benden benliğim gitti hep mülkümü dost yuttu </span></blockquote></blockquote></blockquote></blockquote><blockquote class="calibre24"><blockquote class="calibre25"><blockquote class="calibre25"><blockquote class="calibre29"><span class="calibre16">La-mekâna  kavm oldum  mekânım yağma olsun</span></blockquote></blockquote></blockquote></blockquote><p class="calibre9"><span class="calibre12"> </span></p><div class="mbppagebreak" id="calibre_pb_7"></div>
</body></html>
