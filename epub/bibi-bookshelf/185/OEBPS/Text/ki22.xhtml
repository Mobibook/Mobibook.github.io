<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/main.css" rel="stylesheet" type="text/css" />

  <title></title>
  
<style type="text/css">
span.sgc-3 {font-variant:small-caps; font-size:130%}
  span.sgc-2 {font-weight:bold;font-style:italic;}
  span.sgc-1 {font-style:italic;}
</style>
</head>

<body>
  <p class="p1"><span class="ilkharf">S</span><span class="sgc-3">amim</span> onu görür görmez anladı ve söylendi:</p>

  <p>- Sende bir şey var.</p>

  <p>Tasdike de, inkâra da cesareti olmayan Meral sordu:</p>

  <p>- Ne var?</p>

  <p>- Onu ben sana sormalıyım.</p>

  <p>Meral önüne baktı. Yolda bir şeyler hazırlamıştı. Hakikatin çirkin tarafını bir yarım itirafla örtmek için:</p>

  <p>- Babamla kavga ettik, dedi.</p>

  <p>Bu “kavga” kelimesinde, Meral’in her hangi bir münakaşayı haber vermek için Samim’in önünde kullanmağa cesaret edemediği bir ifade sertliği vardı. Onun uyandıracağı hayrete sığınarak Park Otel’e gittiğini daha rahat gizlemek istiyordu. Samim bu ihtimali düşündüğü için, kavga kelimesinin hâdiseye ne derece yaklaştığına dikkat etmeğe de kendini hazırlayarak sordu:</p>

  <p>- Ne kavgası?</p>

  <p>Meral’in yüzü çocuklaştı. Bu, onun ya şımardığı veya bir yalan söylemeğe davrandığı anlara mahsustu. Şimdi gururun şişmesi için bir sebep olmadığına göre, doğru söylemeyecek veya hakikati eksik söyleyecekti. O daha yaylı kapıdan içeriye girerken, Samim, büyük bir ruh yükü taşıdığını farketmişti. Uyanık bir dikkat için, Meral’in bütün hali deminden beri çıngırak çalıyordu. Samim’in gözünden kaçamazdı bu.</p>

  <p>Meral’in yüzü, kökleri çocukluk hayatındaki yalan itiyatlarına bağlı şartlı reflekslerden kendini kurtaramayarak on beş yaş birden kaybederken, gözleri önüne eğiliyordu.</p>

  <p>- Beni anneme göndermek istedi. Yani... İşte... Koğdu demektir. Son günlerde aksiliği var üstünde. Eksiltmelere girmiyor, çalışmıyor, canı sıkılıyor, kavga için bahane arıyor. Mânâsız. Dün ben öğleden sonra biraz çıkmıştım. Taksim’e doğru gidiyordum. Fransız Konsolosluğunun önünde Feriha’ya rastladım. Biraz konuştum tabiî. Tepebaşı’nda, bir otelde imiş. Şöyle yürüdük, bahçenin önüne kadar... Ve ayrıldık. Babama söyledim bunu, kızdı.</p>

  <p>Samim ağır bir sesle sordu:</p>

  <p>- Hepsi o kadar mı?</p>

  <p>- Tabiî... Fakat babamı kızdıran bu değil sade. Ben sokağa çıkmadan evvel, Şükriye telefon etmişti. Şakalaşıyorduk. Ben babamdan bahsederken "moruk” dedim. Meğer o arkamda imiş. Farkında değilim. Kızdı bana. Gönlünü almak istedim, dinlemedi beni, çok kızdı. Fakat dün, akşama doğru barıştık.</p>

  <p>- O halde? Şimdi niçin öyle durgunsun?</p>

  <p>Yalanın ilk zorluk anları geçtiği için, Meral tabiîliğe doğru giden bir his rahatlığı içinde cevap verdi:</p>

  <p>- Canım sıkıldı dün çok. Böyle hâdiselerin zehri kalır insanın içinde. Bazen ömrünün sonuna kadar unutmaz değil mi insan?</p>

  <p>Samim cevap vermedi. Başını salladı. Her şüphenin ona verdiği tercih utancı içinde idi. İstemeyerek sordu:</p>

  <p>- Ne konuştunuz Feriha ile?</p>

  <p>- Hiç. Paris’ten bahsetti biraz. Kendisini otelde aramadığım için sitem etti. Bir şeyler işte. Ne konuşur Feriha. Basit kızdır, biliyorsun.</p>

  <p>Meral’in sesinde, göstermeğe çalıştığı tabiîliği bozan bir titreklik vardı. Önlerindeki masa küçük ve yuvarlak olduğu için, Samim onun bütün vücudunu görebiliyordu. Dizleri birbirine yapışık ve bacakları ayrıktı. Eskiden beri Samim, gizlenmiş hislerin ve günah temayüllerinin dizlere tesirine dikkat etmişti. Bunun bir çok şekillerini biliyordu. Fakat o anda, Meral’in birbirine yapışan dizlerinin sembolleştirdiği iç mücadelelerin ve kasılmaların umumî ve kaba mânâsından fazla bir şey düşünemedi. Zaten onun dikkati Mera’lin derhal pozunu değiştirmesiyle neticelendi. Bir müddet sustular. Meral bu sefer daha samimî:</p>

  <p>- Dün çok sıkıldım, dedi, seni düşündüm çok. Babamın hâdisesi... O telefon meselesi... Çirkin mi buluyorsun?</p>

  <p>- Son zamanlarda senin fazla argo kullandığına dikkat ediyorum.</p>

  <p>Meral, bahsin değişmekte olmasından duyduğu sevinci hayretinin altında saklamağa çalışarak sordu:</p>

  <p>- Ne zaman kullandım başka?</p>

  <p>- Bir kaç defa: “Dalga geçiyor kızla” gibi şeyler söyledin. Bunların kullanılması değil de, muayyen bir zaman içinde çoğalması beni düşündürebilir.</p>

  <p>Meral Cezmi’yi hatırladı. Tesirlerin ondan geldiğini kendisi de şimdi anlıyordu. Ferhat her zaman argo konuştuğu için, onun değiştirebileceği bir şey yoktu. Gülümsemekten kendini alamadı.</p>

  <p>- Ne düşündürür sana bu? dedi.</p>

  <p>- Birtakım mânâsız insanlarla temaslarının arttığını.</p>

  <p>Meral bu bahsin de tehlikeli bir istikamet aldığını görünce, konuşmasının direksiyonunu çevirmek istedi:</p>

  <p>- Zannetmem, dedi, sen detayları, detayları... Nasıl derler türkçe?</p>

  <p>- Teferruat.</p>

  <p>- Teferruatı büyütürsün hep. Kılı kırk yararsın. Dün hava çok güzeldi. Hele Boğaziçi’nin görünüşü ne güzeldi buralardan. Otururken hep gözlerim daldı.</p>

  <p>Meral bir tehlikeden kaçarken daha beterine düştüğünün farkında değildi. Samim derhal sordu:</p>

  <p>- Buraları neresi? Buradan Boğaziçi görünmez. Nerede oturdun da Boğaziçi’ni seyrettin? Sizin evden de görünmez Boğaz.</p>

  <p>Meral bir şaşkınlık ânını son derece çabuk atlattı:</p>

  <p>- Seyrettim demedim, canım.</p>

  <p>- “Boğaziçi’nin görünüşü ne güzeldi buralardan” demedin mi? “Otururken gözlerim daldı” demedin mi?</p>

  <p>- “Ne güzeldi” demedim, “Ne güzeldir” dedim. Evde otururken hep şöyle deniz gören, Boğaz’ı gören bir apartman düşünüyordum. Gözlerim daldı. Bizim Beşiktaş’taki evi filân düşündüm hep.</p>

  <p>Samim ısrar etmedi. Mâsumiyet ihtimali önünde şüphesini oymağa cesareti yoktu. Elini ceketinin sağ cebine götürdü. İnce uzun bir paket çıkardı ve Meral’e uzattı:</p>

  <p>- Bakalım beğenecek misin? dedi.</p>

  <p>Meral bu hediyeye olduğu kadar fena havanın sona ermesine de sevinerek paketi çabucak açtı ve altın kaplama, ince ve uzunca bir kalem şeklindeki ruju görünce bağırdı:</p>

  <p>- Çok güzel... Hayret... Feriha’nınkinin tıpkısı.</p>

  <p>- Rujun bitmişti, değil mi?</p>

  <p>- Tabiî... Ne kadar dikkatli ve incesin.</p>

  <p>Meral bu tesadüfe hayret etti. Otelde dudaklarını boyayan Feriha’nın rujunu çok beğenmişti; fakat hediyeye ima olmasın diye onu yakından görmek istememişti. Onun içinden geçen her şeyi biliyormuş gibi Samim’in aynı ruju getirmesi bir telepati<a href="../Text/foot.xhtml#a248" id="k248"><sup>*</sup></a> değilse şaşılacak bir tesadüftü. Meral boyayı elinin üstüne biraz sürdü:</p>

  <p>- Rengi de tamam, dedi, çok teşekkür ederim.</p>

  <p>Hediyeyi çantasına koyarken, Feriha’nın Samim için söylediklerinden bazılarını hatırlıyor ve çirkin buluyordu. Gözünün ucuyla ona baktı. “Kıskanıyor Feriha Simera papazını” diye düşündü ve güldü.</p>

  <p>Samim ona niçin güldüğünü sordu.</p>

  <p>- Hiç, dedi Meral.</p>

  <p>- Söyle rica ederim.</p>

  <p>Meral tereddüt ediyormuş gibi görünürken yalan arıyordu.</p>

  <p>- Güzel bir şey değil, dedi.</p>

  <p>- Söyle.</p>

  <p>- Hiç canım. Bu hediyeyi bana Feriha’nın getirmesi lâzımdı. Çok cimridir. Sanki sen içimden geçen her şeyi hissediyorsun. Telepati mi bu, tesadüf mü? Onu düşünüyordum.</p>

  <p>- Şüphesiz telepati.</p>

  <p>- İnanır mısın sen buna?</p>

  <p>- Zannederim. İnsanların hayatında sık sık olan bir şeye inanmamak, inanmak değil, inanmamak, izahtan âciz kaldığımız her hâdiseyi hurafe sayan bir hurafedir.</p>

  <p>- Hurafe ne demek?</p>

  <p>- Boş itikat, Prejuge.<a href="../Text/foot.xhtml#a190" id="k190"><sup>*</sup></a> Daha doğrusu “superstition”.<a href="../Text/foot.xhtml#a230" id="k230"><sup>*</sup></a></p>

  <p>Kitaplarda ve gazetelerde bu kadar çok geçen bir kelimeyi bilmediğine utanan Meral, bir terim kullanmak ihtiyacıyla sordu:</p>

  <p>- Önseziye de inanır mısın? Pressentiment’a?<a href="../Text/foot.xhtml#a195" id="k195"><sup>*</sup></a></p>

  <p>Başıyla tasdik eden Samim, bu yeni türkçe “önsezi”yi</p>

  <p>Meral’in ağzından ilk defa duyuyordu. Şüphelendi. Yan gözle kızın yüzüne bakarak sordu:</p>

  <p>- Nereden öğrendin bu “önsezi”yi?</p>

  <p>Meral düşündü. Bulamıyordu. Galiba Cezmi’den. Bir omuzunu kaldırdı:</p>

  <p>- Bilmiyorum, dedi, galiba Ferhat ağabeyimden.</p>

  <p>Samim yüzünü iki yana salladı:</p>

  <p>- Zannetmem. O sporcu ağzıyla konuşur.</p>

  <p>- Belki babamdan.</p>

  <p>- O hiç olamaz. Nail Bey yarı tüccar, yarı münevver ağzıyle ve daha ziyade Osmanlıca konuşur, değil mi?</p>

  <p>Meral birdenbire doğruldu; Samim’i utandıran ve sevginin tatlılaştırdığı bir isyanla canlanarak sordu:</p>

  <p>- Niçin merak ediyorsun bunları? Dün bunu düşündüm. Niçin -son zamanlarda arttı bu sende- benim her sözümün, her hareketimin altında bir mânâ arıyorsun? Bilmiyorum kimden duydum o kelimeyi. Başka bir şey de derler ona. His kablelvuku<a href="../Text/foot.xhtml#a109" id="k109"><sup>*</sup></a> mu, nasıldır?</p>

  <p>- Hissi kablelvuku.</p>

  <p>Kelimeyi komik bulan Meral, her hecesini bir hata korkusuyla tane tane söyleyerek tekrarladıktan sonra devam etti:</p>

  <p>- Dün işte bunu düşünüyordum. Ne olur, belki ben o kelimeyi bir adamdan, bir gençten duydum. Mutlaka bir fenalık mı var bunda? Senin fena mânâ vermenden korkarak büsbütün kilitleneceğim. Değil mi? İçimde bir korku freni gittikçe büyüyor ve bütün hislerimi sıkıştırıyor.</p>

  <p>Samim bu nazik hücum karşısında, şüphenin psikolojisini açmaya mecbur etmeyen sade bir izah aradı. Düşündü ve kendini şöyle müdafaa etti:</p>

  <p>- Ben senin her sözünde ve her hareketinde mutlaka fena bir mânâ aramıyorum. Eğer her hangi bir mânâ arıyorsan, bu, sana karşı dikkatimin normal ölçüleri aşan bir sevgi ve alâka işareti olduğunu gösterir. Bana şüphe verenleri de yok değil. Dediğin gibi yeni başladı bu. On beş günden beri. Kabul et ki, sen de bu on onbeş gün içinde birtakım tereddütler yaşıyorsun. Ondan evvel bu şüpheleri duymuyordum.</p>

  <p>- Fakat benim hayatımda senden başka kimse yok. Var mı, söyle.</p>

  <p>- Var demiyorum. Tereddütler, arzular, projeler, bir şeyler... Bunların hepsi hareket istidatları, hattâ başlangıçlarıdır. Benden, bir hareket değilse bile, bazı yeni temayüllerini gizlediğini hissediyorum.</p>

  <p>Meral tehlike nisbetinde kuvvetli bir red silkinişiyle:</p>

  <p>- Yok, yok, hiç biri yok! dedi.</p>

  <p>Sonra, onun elini tutarak bileğindeki saate baktı. Altıyı çeyrek geçiyordu. Sabahleyin Feriha telefon etmişti. Bu akşam ona yemeğe gidecekti. Şakir Bey’le evlenmesine bile razı olan babasından müsaade koparmıştı. Şimdi eve gidip elbisesini değiştirmeliydi.</p>

  <p>- Ben bu akşam erken ayrılacağım senden, dedi, babam bir hoş. Yine kızdırmayalım onu.</p>

  <p>Samim içini çekerek başını hafifçe sola doğru meylettirdi:</p>

  <p>- Sen bilirsin, dedi.</p>

  <p>Sustular. Meral hemen kalkmak istediği halde kımıldıyamıyordu. İşte, Samim’le bütün münasebetlerinde anlamadığı şey, âdeta bir sır, bu idi. Niçin kendini ona karşı daha serbest hissedemiyor? Bir şeyler var aralarında. Onu şimdi kırmamak istiyor. Neden bu? Hemen kalkıp gitse ya. Bir şeyler söylemek ihtiyacını duyuyor. Fakat şüphesini uyandırmaktan da korkuyor.</p>

  <p>Tekrarladı:</p>

  <p>- Babam bir hoş. Çabuk sinirleniyor her şeye. Seninle buluştuğumuzu da mı anlıyor? Kulağına bir şey mi gitti?</p>

  <p>Samim cevap vermedi. Aşk münasebetlerinde randevuya geç gelmenin ve erken ayrılmanın çok defa tehlikeli safhaların başlangıcı olduğunu bilirdi. Meral’in bu ihtiyatı da -eğer söylediği doğru ise- aklın aşka yenilmediğini göstermek bakımından, kalbe hitap eden bir mazeret değildi.</p>

  <p>Meral doğruldu ve Samim’e doğru eğildi:</p>

  <p>- Beraber çıkmayalım buradan, e mi? Sen otur. Kalabalık burası bugün. Korkular var içimde. Olmaz mı?</p>

  <p>- Peki.</p>

  <p>Meral kalktı. Samim’in elini sıkan parmakları gevşekti. Onunla gözgöze gelmekten kaçınır gibi bir hali de vardı. Kendisini koparır gibi ayrılıp gittikçe sürati artan adımlarla yürümesi de Samim’in dikkatinden kaçmadı.</p>

  <p>Gece odasına çekildiği zaman, akşamdan beri trende, yemekte, dışarının tesirleriyle ikide bir kesintilere uğrayan düşüncesini tam bağımsızlığına kavuşturan yalnızlığın ferahlığı içinde derin bir nefes aldı, koltuğuna uzandı ve bir sigara yaktı. Akşamdan beri, yüz defa tırnakladığı hâfızasım tekrar yokladı. “Dün hava çok güzeldi”. Bu cümle aynen böyle. Ondan evvel ne demişti? Hiç hatırlamıyor. Sonra: “Boğaziçi’nin görünüşü ne güzeldi buralardan”. “Ne güzeldir”, “Ne güzeldi,” “dir”, “di”. Bir “r” harfinin olup olmamasında büyük bir yalan gizlenebilir. Yoktu diyelim. “Boğaziçi’nin görünüşü ne güzeldi buralardan”. Sonraki cümle? “Gözlerim daldı hep otururken” gibi bir şey. Demek, buralarda bir yerde oturmuş, Boğaziçi’ni görmüş. Evinde oturup Boğaziçi’ni sadece düşünseydi, mekânı ve hayali tasrih<a href="../Text/foot.xhtml#a241" id="k241"><sup>*</sup></a> etmez miydi? “Evde otururken gözlerim daldı. Boğaziçi’ni düşündüm” demesi lâzım değil miydi? “Buralardan görünüş” tamamıyle lüzumsuz bir plân hayali. Yaşanmadıkça söylenmesine ihtiyaç duyulmaz. Kendi kendisi olarak Boğaziçi yalnız Beyoğlu taraflarından görünüşüyle mi güzel? Sonra Meral, vaktiyle Cihangir taraflarında bir evde oturmuş olsaydı, çocukluk hâtıralarına karışan böyle bir perspektifi Boğaziçi'yle beraber ona hatırlatan bir mazinin tesiri altında kalmış olabilirdi. Böyle bir şey de yok. Onu Boğaziçi’nin buralardan görünüşüne bağlayan fikir izahı açıkta kalıyor. Bu boşluğu doldurmak için kurulacak faraziyelerin başında Meral’in, dün Boğaziçi’ni gören bir evde, bir apartmanda, bir lokalde bulunması ve bunu saklaması gelir. Beyoğlu’nda Boğaziçi’ni gören semtler Cihangir ve Ayaspaşa’dır. Meral’in oralarda bir kız arkadaşı, akrabası, aile dostu yok. Belki yeni bir çay daveti. Arkadaşlarından birinin tanıdığı. Olabilir. Fakat bunu saklamasının sebebi ayrı bir mesele olur. Daha fena ihtimaller: Bir... Garsonyer.<a href="../Text/foot.xhtml#a52" id="k52"><sup>*</sup></a></p>

  <p>Samim ayağa kalktı ve odada dolaşmağa başladı. Meral’in “r” harflerini nasıl telâffuz ettiğini düşünüyordu. Bilhassa “i”den sonra. Kendisi bir kaç defa “güzeldi”yi tekrarladı. Birincide “i” harfinden sonra, “r” ne kadar ihmal edilirse edilsin, “i”nin başka bir harfle çarpışmasından çıkan ve “ş”ye çalan bir ses, İkincide “i”nin boş kalan önünde yalnız kendi hafif aksinin çınladığı bir sessizlik meydanı vardı. Fakat birincinin sesi, uzak bir ihtimalle, Samim’in dikkatinden kaçmış olabilirdi. Sonra, Meral “güzeldir” dediğini söylemek için vakit kaybetmemişti. Kadın sezgisi ve yalan melekesi, o kadar kısa bir an içinde böyle bir izahı yakalayabilir miydi? Şuuraltı endüstrisinin bundan daha ne büyük hârikalara muktedir olduğu düşünülürse, yalanın cinsi de, sürati de imkânsız değildi.</p>

  <p>Samim hatırladı. Meral daha sonra izahını şöyle tamamlamıştı: “Evde otururken hep şöyle deniz gören, Boğaz’ı gören bir yer düşünmüştüm”. Samim, kızın İstanbul sayfiyelerinden birinde bir ev yaptırmakta hâlâ tereddüt eden babasından şikâyetlerini de hatırladı. Şüphesi uzaklaşıyordu. Onun yerini onun kadar ölçüleri yanlış bir emniyet hissi alabilirdi. Kendisini bu hata kutuplarından uzaklaştırmak için, bugün Meral’i gördüğü andan ayrıldığı âna kadar onun, hatırda kalan bütün sözlerini ve hareketlerini daha sakin bir dikkatin ışığında geçirmek istedi. Sıraya bir türlü hâkim olamıyordu. Onun kapıdan içeriye girişini hatırlarken, sıra oturuşuna ve ilk bakışına geldiği zaman, zihni süratle “kavga” kelimesinin sertliği ve argo bahsi, hattâ Boğaziçi meselesinin üstünden kaydı, geriye ve ileriye gitti, fakat muayyen bir noktaya nişan almış gibi muntazam bir ritmle sallandıktan sonra hediye üstünde durdu. Evvelâ Meral’in sevincini, sonra hayretini hatırladı. “Feriha’nın rujunun tıpkısı”. Burada, belki şuuraltından gelen bir anlayışla, zihnin tuhaf bir ısrarı vardı. Samim’i düşünmeğe dâvet ediyordu. Fakat ne var bunda? Tıpkısı olamaz mı? Olmasa ne çıkar? Meral aldanmıştır. Cümle nasıldı? “Hayret... Çok güzel... Feriha’nın...”</p>

  <p>Samim birdenbire sıçradı ve ayağa kalktı. O zaman nasıl, nasıl dikkat etmemişti buna? Feriha’nın rujunu Meral nerede gördü? Bunlar Fransız Konsolosluğunun önünde birbirlerine rastlamışlar, beraber yürümüşler ve ayrılmışlar. Cadde ortasında Feriha dudaklarını boyamış olamaz... Rujunu çıkarıp Meral’e göstermiş de olamaz. O halde bunlar karşı karşıya bir yerde oturmuşlar. Nerede? Boğaziçi’ni gören bir yerde. Feriha’nın oteli Tepebaşı’nda imiş. Oradan Haliç görünür. Boğaziçi’ni gören otel... Otel... Ayaspaşa... Park Otel! Tamam. Feriha’nın orada oturmasına imkân yok. Taksim’de birbirlerine rastlamışlarsa oraya gidip oturmuş olabilirler. Fakat Meral’in Feriha’ya bir tesadüfle mi, önceden uzun bir tereddütün peşinden verilmiş karar ile mi gittiğinin de ehemmiyeti yok değil. Hele Feriha Park Otel’de oturuyor da Meral bir Tepebaşı yalanı söylemişse, bu ehemmiyet artar.</p>

  <p>Kolay. Park Otel’e telefon.</p>

  <p>Hemen zile bastı ve biraz sonra gelen beslemeye telefonu getirip prize takmasını emretti.</p>

  <p>Sabırsızlıkla odada dolaşıyordu. Evet, telepati. Ben bu ruju alırken, içimde bulanık bir hisse karışan Paris hayalleri vardı. Belki müphem olarak Feriha’yı da düşünüyordum. Şimdi hatırlıyorum. Dükkâncı sana bir Sandee teklif ettiği zaman Fransız ruju istedim, onu verdi. Üstündeki markaya baktım. Dükkân biraz karanlıktı. Adam bana bir lup verdi. Stick rouge soi-France- Paris kelimelerini gördüm ve hediyeyi aldım. Saat altıya geliyordu. Belki Meral, aynı anda, yahut biraz evvel Feriha’nın elinde aynı ruju görmüş ve beğenmişti. Onun bu arzusu bana intikal etmiş olabilir. Çünkü daha evvel, on beş yirmi dakika evvel, Meral’e bir hediye almak hatırımdan geçmiyordu. Birdenbire içime doğdu bu arzu. Şimdi onun delâletiyle<a href="../Text/foot.xhtml#a28" id="k28"><sup>*</sup></a> Meral’in benden gizlediği bir şeyi yakalıyorum. Belki bunda da gizli bir kaderin tertibi var. Meçhulün karnından istediğimiz çocukları doğurtabiliriz. Faraziyeden faraziyeye...</p>

  <p>Besleme telefonu taktı ve çıktı.</p>

  <p>- Alo... Neresi orası?</p>

  <p>- Park Otel.</p>

  <p>- Sizde Feriha... Feriha Hanım isminde bir müşteri var mı?</p>

  <p>- Bir dakika.</p>

  <p>- Kendisini çağırmayınız.</p>

  <p>- Bir dakika.</p>

  <p>Başka bir ses sordu:</p>

  <p>- Buyurunuz?</p>

  <p>- Sizde Feriha Hanım adında Paris’ten gelen bir hanım var mı?</p>

  <p>- Evet, var, şimdi salondalar. Bir misafiriyle yemek yiyor. Çağıralım mı?</p>

  <p>Samim, yine telepatiyi andıran bir hisle sordu:</p>

  <p>- Misafiri kadın mı?</p>

  <p>- Evet, bir hanım, genç. Dün de gelmişti kendisine.</p>

  <p>- Öğleden sonra... Beraber çay içtiler değil mi?</p>

  <p>- Evet, salonda oturdular.</p>

  <p>- Tamam. O hanıma gidiniz, telefona gelmesini rica ediniz.</p>

  <p>Samim, boş kalan elinin yumruğunu sıkmış, bekliyordu. Meral’in bu akşam niçin erken ayrıldığını da anlamış olacaktı. Telefonu tutan elinde bir titreme vardı. Dirseğini duvara dayadı. Kalbi çarpıyordu.</p>

  <p>-Alo?</p>

  <p>Meral’in sesi. Hiç şüphe yok.</p>

  <p>- Kimsiniz?</p>

  <p>- Ben... Meral... Siz kimsiniz?</p>

  <p>- Samim.</p>

  <p>Hiçbir şey ilâve etmedi ve telefonu kapadı.</p>
</body>
</html>
