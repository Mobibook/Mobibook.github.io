<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-4 {font-variant:small-caps; font-size:130%}
  span.sgc-3 {font-style:italic;}
  span.sgc-2 {font-size:130%;font-variant:small-caps;}
  span.sgc-1 {font-weight:bold;}
</style>
</head>

<body>
  <p class="p1"><span class="ilkharf">T</span><span class="sgc-2">alaş</span> kebabının huzurunda birdenbire susan Besim bir tapınma sessizliği içindeydi. Et ve yufka, ağzında eriyerek baş döndürücü bir macun haline geldikten sonra, midesine değil kalbine gidiyormuş gibi ona büyük aşkların sarhoşluğunu veriyordu. Hizmetçi onun önünde sarı benekli bir beyazlıktan başka bir şey kalmadığını görünce, kayık tabağını sol omuzunun hizasından uzattı. Kaşlarını çatan Besim için günün en ciddi anlarından biriydi. Tabağını yeni baştan tepeleme doldurduktan sonra, itiraf etti:</p>

  <p>- Ben bu kebaba âşıkım.</p>

  <p>Çıplak bir kadının üstüne serilmiş atlas yorgan gibi kebapların üzerinde parlayan yufkanın kehribar sarısını iştahlı gözleriyle yaladıktan sonra ilâve etti:</p>

  <p>- Dünyada bundan daha sahici aşk yoktur. Üst tarafı edebiyat.</p>

  <p>Mefharet gözlerinin ucuyle Samim’e bakıyordu. Ağabeysi çok yorgundu. Zayıf ve karanlık yüzünde kaşları, göz kapakları ve bütün çizgileri düşüktü. Gölgede kalan gözlerinin zeki parıltısı görünmediği için, onu yalnız geniş, gergin, aydınlık ve saltanatlı alnı çirkin olmaktan kurtarıyordu.</p>

  <p>Mefharet Selmin’e de baktı. Kızının da gözleri Samim’in üstündeydi. Fakat şüphe vermiyordu. Besim konuştuğu zaman bile sofranın dikkatlerini kendisine çeken Samim’in her birinden ayrı ayrı mânâlar boşalan hafif kımıldanışları ve susuşu kardeşinin sözlerinden fazla düşündürürdü. Aydın da ikide bir gözlerini büyük dayısına çeviriyordu; fakat renksiz yüzünde hâlâ sancı kırışıklıkları vardı.</p>

  <p>- Ağrıyor mu başın? diye sordu annesi.</p>

  <p>Aydın göz kapaklarıyle cevap verdi. Parmaklarını alnına götürüp çekti.</p>

  <p>Samim’in de gözleri ona çevrilmişti.</p>

  <p>Çocuk alçak sesle:</p>

  <p>- Çok ağrıyor, dedi.</p>

  <p>Mefharet’in yüzüne keskin çizgiler halinde bir endişe yengeci ayaklarını geçirdi. Samim başını biraz uzatmış, Aydın’ı süzüyordu.</p>

  <p>- Nesi var? dedi, soğuk mu aldı?</p>

  <p>Besim hizmetçiye dönmüştü.</p>

  <p>- Şu sabahki zeytinlere bir davetiye gönderelim de sofraya buyursunlar!</p>

  <p>Mehfaret ağabeysine cevap verdi:</p>

  <p>- Hayır. Matematik imtihanına çalışıyor. Dün gece geç yattı. Sabahleyin erken kalktı, yine çalıştı. İstemiyorum. Kalsın sınıfta. Değil mi ağabey? Sen de söyle, rica ederim.</p>

  <p>Samim’in kederli sesi tasdik etti:</p>

  <p>- Tabiî. Matematik sıhhat kadar lâzım değil. Hattâ insanların yüzde doksanına hiç lâzım değil.</p>

  <p>Besim ablasına işaret ediyordu:</p>

  <p>- Zeytinleri hapse mahkûm etmen zulümdür. Kilerin anahtarını verir misin?</p>

  <p>- Besim, çok hainsin.</p>

  <p>- O zeytinlerden iki tane yesin, baş ağrısından eser kalmaz.</p>

  <p>- Şakanın sırası mı şimdi?</p>

  <p>- Asık suratla başağrısı tedavi edilir mi? Anahtarlar nerede, söyle.</p>

  <p>- Büfenin sol gözünde.</p>

  <p>Besim Samim’e döndü:</p>

  <p>- Benden de al o kadar, dedi, insanların yüzde doksan dokuzuna bakkal hesabından fazla matematiğin lüzumu yoktur. Fakat ne çare! Tahsil denilen şey, hayatımızda on beş seneden fazla süren bir hastalıktır ve mektepten kaçmaktan başka ilâcı yoktur.</p>

  <p>Mefharet yerinden kalktı, oğluna yaklaştı ve elini onun alnına koydu.</p>

  <p>- Senin ateşin var galiba. Kalk, yat istersen. Yemek de yemiyorsun. İştahın yok. Sonra yersin, kalk.</p>

  <p>Ana oğul çıktılar. Hiç konuşmayan Selmin, dalgın gözleriyle Aydın’ı takip ettikten sonra mırıldandı:</p>

  <p>- Dün de rengi bozuktu onun.</p>

  <p>Besim önüne konan zeytin tabağına parmağını uzatarak saydı:</p>

  <p>- Bir, iki, üç, dört... On bir. Şimdi hepsini yerim ben. On birden on çıkar, sıfır kalır. İşte bana bu kadar hesap yeter.</p>

  <p>Samim önüne bakıyordu. Yemeği birdenbire kesti ve bir sigara yaktı. Selmin de iştahsızdı.</p>

  <p>Biraz sonra Mefharet geldi ve haber verdi: Aydın’ın harareti 36, 8.</p>

  <p>- Fakat korkuyorum, dedi. İbrahim Bey’in kızı menenjit olduydu böyle. İmtihana çalışırken.</p>

  <p>Besim ağabeysine baktı.</p>

  <p><span class="sgc-3">-</span> Simeranya’da mektepler böyle midir?</p>

  <p>Samim ayağa kalktı, terasa doğru iki adım attı ve bahçeye bakarak cevap verdi:</p>

  <p>- Mektep yoktur orada.</p>

  <p>- İnsanlar analarından âlim mi doğarlar?</p>

  <p>Samim kardeşine doğru döndü ve gülümsedi. Elleri ceketinin ceplerindeydi. Vücudu gevşek duruyordu. Başı hafifçe sola ve öne doğru eğilmişti. Elâ gözlerinin devamlı bir şüphe ve dikkatle karışık, cesur ve gururlu bakışı, ince dudaklarının etrafındaki tatlı gülüşün verdiği tevazu<a href="../Text/foot.xhtml#a255" id="k255"><sup>*</sup></a> intihamda yumuşuyordu. Onun, kendisinden istenen şeyi anlatmaya razı olduğu zaman aldığı bu poz derhal alâka uyandırır ve yarattığı sessizlik ortasında bütün dikkatleri toplardı.</p>

  <p>Kısa bir kahkaha ile başını salladıktan sonra cevap verdi:</p>

  <p>- Simeranya’da her seviyeye göre okuma salonları, lâboratuvarlar, atelyeler, müzik, tiyatro, sinema ve spor evleri vardır. Her yaşta insanlar bunlara devam ederler. Her merak ettikleri mevzuu kendileri etüd eder ve öğrenirler. Çocuklar ve gençler için, araştırma metodlarını gösteren kılavuz-öğretmenler vardır. Bunların vazifeleri öğretmek değil, öğrenmenin yolunu öğretmektir. Çünkü Simeranya pedagojisi, insanın bütün hayatında öğrendiği şeyleri ancak kendi istediği zaman ve kendi araştırmaları neticesinde öğrendiğini bilir. Eski dünyada, yani Simeranya’ya göre bugünkü dünyamızdaki okullarda çocuklara ve gençlere öğretilen şeylerin, muayyen<a href="../Text/foot.xhtml#a155" id="k155"><sup>*</sup></a> istidat<a href="../Text/foot.xhtml#a96" id="k96"><sup>*</sup></a> ve ihtiyaçları karşılamadıkça, hayatta hiçbir işe yaramadığı anlaşılmış ve klâsik mektepten eser kalmamıştır: Sınıf, kürsü, ders programı, nutuk söyler gibi ders veren öğretmen ve profesör yoktur. Diploma yoktur.</p>

  <p>Besim bağırdı:</p>

  <p>- Bravo! Fakat bunlar bizim dünyamız için meçhul nazariyeler değil. Bütün yeni terbiyeciler, Rousseau’dan beri böyle düşünürler.</p>

  <p>- Burada nazariye olan şey orada hayata girmiştir.</p>

  <p>Mefharet sordu:</p>

  <p>- Nasıl oluyor, anlamıyorum. Sınıfsız, derssiz, diplomasız...</p>

  <p>Ağabeyisinin yerine, Besim cevap verdi:</p>

  <p>- Gayet basit. İş hayatından daha büyük mektep, tecrübeden daha büyük ders, ihtiyaçtan daha büyük mürebbi, tecessüsten daha büyük öğretmen, muvaffakiyetten daha büyük diploma olur mu? Dünyanın ve Türkiye’nin halen hiçbir büyük zengini Ticaret Mektebinden mezun değildir. Bazıları okuma bilmezler. Meşhur Amerikan milyarderlerinden kimi kundura boyacısı, kimi mağaza süpürücüsü, kimi gazete müvezzii<a href="../Text/foot.xhtml#a171" id="k171"><sup>*</sup></a> idi. Bizim Karamanlı milyonerlerin arasında ilkokul tahsili gören kaç tanedir? Size dünyaca meşhur bir Yahudi zenginimizin hikâyesini anlatmadım mı? Amerika’da, doğduğu günün yıldönümünde şerefine verilen ziyafette, bu milyonerimiz, kendisine çekilen tebrik telgraflarını kâtibine okuturken, davetlilere, okuma bilmediğini itiraf etmiş. Hâzırun<a href="../Text/foot.xhtml#a62" id="k62"><sup>*</sup></a> arasındaki Amerikalı sanayicilerden biri sormuş:</p>

  <p>“ - Okuma bilmediğiniz halde bu kadar muvaffak oldunuz, ya bilseydiniz ne olurdu?</p>

  <p>Yahudi zenginimiz, gençliğinde işsiz kaldığını anlatmıştı. Bir tavsiye bulup Hahamhaneye başvurduğunu, fakat okuma bilmediği için oradaki münhal kâtipliğe tâyin olunamadığını da anlattıktan sonra:</p>

  <p><span class="sgc-3">“</span> - Okuma bilseydim, şimdi, aranızda bulunmak şerefine sahip olmazdım. Çünkü hâlâ Hahamhanede kâtiptim!” demiş.</p>

  <p>Besim ablasına doğru bir adım atarak ilâve etti:</p>

  <p>- Bizim gibi mirasyediler için, geceleri kitap okumak, gündüzleri gevezelik etmek için lazımdır. Fakat züğürtlerin bütün felâketleri alfabeden başlar.</p>

  <p>Selmin büyük dayısına baktı. Samim kıza döndü:</p>

  <p>- Bence, bütün mesele, insanın umumî<a href="../Text/foot.xhtml#a259" id="k259"><sup>*</sup></a> kültürünü ve meslek bilgilerini ihtiyaçlarına ve istidadına göre hazırlamasının yolunu kendisine göstermek ve vasıtalarını vermektir. Müfredat programlarının ezici yükü altında bunalan şimdiki mekteplerde her çocuğun ayrı ihtiyaç ve istidadı hesaba katılamaz. Talebe derse çalışmaktan ve imtihana hazırlanmaktan şahsî araştırmalara da vakit ve enerji bulamıyor. Halis kültürü de, meslek bilgisini de bu şahsî araştırmalar verir.</p>

  <p>Mefharet sordu:</p>

  <p>- Küçük yaşta da mı?</p>

  <p>- Tabiî. Ömür süren alışkanlıklar küçük yaştan başlar. Çocukken Galata’da çıplak ayaklarla sigara kâğıdı satan Seferoğlu’nun sonradan büyük zenginlerimiz arasına girmesi, müstehlikin<a href="../Text/foot.xhtml#a167" id="k167"><sup>*</sup></a> ihtiyaçlarını küçük yaşta müşahedeye<a href="../Text/foot.xhtml#a169" id="k169"><sup>*</sup></a> ve onları karşılamayı düşünmeye başlamasındandır. Mektebe gitseydi bu tecrübe ve müşahedelerin hepsinden mahrum kalırdı.</p>

  <p>Selmin sordu:</p>

  <p>- Simeranya’da nasıl oluyor bu?</p>

  <p>- Çocuklar ve gençler, öğleden sonra istidatlarına göre, ayrı ayrı meslek şubelerinde staj görürler. Parazit değildirler. Büyüklere yardım ederler ve bir çıraklık devresi geçirirler.</p>

  <p>- İstidatları değişirse?</p>

  <p>- Mesleklerini de değiştirmek haklarıdır. Bu istidatları tayin eden mükemmel testler vardır. Daha ziyade iş hayatındaki davranışlarına bakılır. Öğleye kadar ve isterlerse geceleri nazarî araştırmalar ve incelemeler yaparlar. Fakat zorlama yoktur. Çünkü orada insan bir makina adam ve bir otomat değil, kabiliyetlerinin serbestçe gelişmesine her yaşta ve her meslekte imkân verilen mânevi bir şahsiyettir.</p>

  <p>Kardeşine bakarak devam etti:</p>

  <p>- Besim’in dediği doğru: Ben yeni hiçbir şey söylemiyorum. Bugünkü terbiyecilerin hepsi aynı kanaattedirler. Fakat eski dünyamızda köhne mektep telâkkisi yaşamaya devam ediyor. Bütün bir sosyal bünye değişmedikçe, yeni pedagoji, fikirlerine tatbik sahası bulamaz. Rousseau’dan Kerchensteiner’e ve John Dewey’e kadar, iki asra yakın zamandan beri bütün pedagogların çırpınışları nafile olmuştur. İnsanın kendi kendisi hakkındaki bozuk telâkkisini değiştiren bir dünyaya muhtacız. Dewey ne diyor? “Okul kitapları ve dersleri bize başkalarının bilgilerini ve keşiflerini gösteriyor ve gûya, bilgi yolunda en kısa yoldan götürüyor. Hakikatte bu öğretim usulü, bize gerçekleri ve fikirleri anlamak yerine, hazırlop bilgileri ezberlemekten başka bir şey olmayan bir papağanlık öğretiyor.”</p>

  <p>Çocuk zekâsının programlardaki sun’î tasniflere ve bölümlere zıt bir gelişme seyri takip ettiği bilindikten sonra, bugünkü okulların birer zekâ mezbahası oldukları anlaşılmıştır. Fakat ideal öğretim...</p>

  <p>Samim gülümsedi ve Besim bağırarak tamamladı:</p>

  <p>- Simeranya’da var. Bu dünyadaki mektep kaçaklarının hepsi soluğu orada alacaklar. Ben Galatasaray’da kafa patlatmadan evvel ağabeyim orasını keşfetmiş olsaydı, tahsil belâsından kurtulurdum.</p>

  <p>Samim kaşlarını kaldırdı:</p>

  <p>- Hayır, dedi, asıl tahsil orada. Talaş kebabına âşık olmaktan kurtulurdun. Çünkü orada, ikide bir değişen öğretim sisteminden ziyade pilâvı ile meşhur bir mektepte okumazdın. Hazım usarelerini ikide bir galeyan<a href="../Text/foot.xhtml#a50" id="k50"><sup>*</sup></a> ettiren tesirlerden uzak yaşardın ve mânevi hüviyetin daha ziyade gelişirdi. Eski dünyamızın bütün yeni terbiyecileri, bu samimî, bu gerçek ve yüksek kültürü bugünkü okulların veremediğinde müttefiktirler; çünkü hepsinde öğretim usulü baskı, zorlama, hayvan yetiştirme ve tıka basa doldurma usulüdür. Senin gibi zeki insanlar bile, talaş kebabına duyulan aşktan daha sahici bir sevgi olmadığına inanmışlardır. Bazıları bunun farkında bile değillerdir. Sen bildiğin ve itiraf ettiğin için sevimlisin.</p>

  <p>Besim yutkundu ve ağzını şapırdatarak cevap verdi:</p>

  <p>- Vallahi ağabey, hakkın var. İkisi de doğru: Ben bir sevimli hayvanım ve bugünkü talaş kebabı da bir harika idi.</p>

  <p>Mefharet Aydın’ı yoklamak için odadan çıkmak istiyor. Fakat iki kardeş arasındaki bu münakaşaya her zaman rastlamak imkânı olmadığı için ayrılamıyordu. Samim gidip koltuğa oturmuştu. Besim de, avucunu göbeğinin üstünde gezdirerek bir hazım zorluğunu geçirmeğe çalışıyordu. İkisinin de yorgunluk devresine girdiklerini gören Mefharet:</p>

  <p>- Durun, dedi, Aydın’a bir bakıp geleyim. Konuşmanız çok enteresan. Ben gelinceye kadar susun.</p>

  <p>Ablası çıkınca Besim Samim’e yaklaştı. Uzakta, dizlerinin üstünde bir mecmua açan Selmin’e bir göz attıktan sonra, alçak sesle sordu:</p>

  <p>- Lâf aramızda, dedi, sen hâlâ plâtonik aşka inanıyor musun?</p>

  <p>Samim, galiba bu suali işittiği veya sezdiği için, dizlerinin üstündeki mecmuayı yere atarak sessiz ve süratli adımlarla yaklaşan Selmin’e baktı, düşündü ve cevap verdi:</p>

  <p>- Plâtonikten ne kastettiğini bilmiyorum; fakat cinsî tabiatımızı aşağıda ve uzakta bırakan üstün mânevi değerler sistemi içinde bir aşk olduğuna inanıyorum. Ne cinsiyete, ne menfaate, ne de gurura bağlanması mümkün olmayan bir aşk.</p>

  <p>Besim’in hayreti sahiciydi:</p>

  <p>- Çok şey, dedi, ikimizin vücut yapılarımız ayrı olduğu için mi, nedir, ben kafamı o kadar döndürüp dolaştırıyorum, bir türlü senin gibi düşünemiyorum.</p>

  <p>- Belki bir iki ay kadar sıkı bir perhize girsen aşk hakkındaki fikirlerin değişir.</p>

  <p>- Zannetmiyorum. Yemeklere karşı aşkımın artmasından korkarım.</p>

  <p>- İlk zamanlar için belki öyle. Fakat az yemenin vücuda verdiği hafifliğin, zekâya verdiği çeviklik ve derinliğin, sende zevklerin mihverini değiştirmesi mümkündür.</p>

  <p>Besim böyle bir inkılâba gönlü olmadığını söyleyecekti; birdenbire kulak zarına, ablasının, bir pençe gibi tırnaklarını geçiren, keskin sesini duydu ve sıçradı. Kadın bağırıyordu:</p>

  <p>- Uyuyor, uyuyor ama çok ilaç aldı da ondan. Ben beğenmiyorum halini. Sıçrıyor uykusunda. Kaşları çatık ve yüzü buruşuk...</p>

  <p>Kız kardeşine sözlerinin mânâsından ziyade toniyle sükûn telkin etmek isteyen Samim, şefkatin perdelediği alçak bir sesle:</p>

  <p><span class="sgc-3">-</span> Uyusun biraz, dedi, akşama doğru düşünürüz.</p>

  <p>Mefharet Besim’e, sonra Selmin’e baktı, kızının Samim’den ayrılmayan düşünceli gözlerinde şüpheye, öfkeye, meraka benzeyen tuhaf bakışlar uçuşuyordu. Annesi de ondan gözünü ayırmadı. Selmin kendisine dikkat edildiğinin farkına varamayacak kadar dalgındı. Belki biraz evvel konuşulan şeyleri de duymamıştı. Gözleri ağır ağır kırpılıp açılıyordu. Samim’e doğru yaklaştı, durdu. Uyanır gibi başını havada silkeledikten sonra, annesine bir göz attı ve Samim’e sordu:</p>

  <p>- Dayı, dün gece nerede idiniz?</p>

  <p>Bu sual Mefharet’in bir saatten beri başka meseleler arasında uyuklayan şüphesine bir iğne gibi saplandı. Kadın sıçramış ve Besim’e bakmıştı. Kardeşi de hayretle kaşlarını yukarı kaldırarak, yan gözlerle Selmin’i süzdükten sonra ağabeysinin cevabım bekliyordu.</p>

  <p>Samim’in iki dudağı birbirine battı ve ağzının iki yanında bir heyecanı geriye iten enerjinin çukurları belirip kayboldu. Kendi mahremliğine bu tecavüzün Selmin’den gelmesine hayret edeceği yerde, fazla miktarda sıkılması Besim’in de şüphesini artırmıştı. Mefharet’in kardeşi hayretini gizlemek için önüne baktı: Galiba köşkteki hissemi kaybedeceğim.</p>

  <p>Samim kıza cevap vermedi. Yavaşça yerinden kalktı ve bahçeye yürüdü. Yüzü kıpkırmızı kesilen Mefharet Selmin’i kolundan tuttu:</p>

  <p>- Azıcık benimle beraber gel! dedi.</p>

  <p>Kızın da yüzü kızarmış ve göğsüyle omuzları birdenbire gevşeyerek sarkmıştı. Mukavemeti uzun sürmedi. Annesinin elindeki enerji galip geldiği için onu büyük salona çekti. Besim de ablasının canavarlaştığını görünce, onları takip etmek cesaretini kendinde bulamamıştı.</p>

  <p>Ana kız büyük salona kadar gittiler. Mefharet, pencereye en yakın koltuklara kadar ilerledi ve kızına ışığın karşısındakini gösterdi:</p>

  <p>- Otur şuraya.</p>

  <p>Selmin isyandan itaate ağır ağır geçtiğini belli eden bir sallantıdan sonra oturdu. Annesi de oturdu. Titriyordu. Haykırmak ihtiyacında olduğu halde alçaldığı için boğulan sesiyle:</p>

  <p>- Biliyorsun, dedi, benim annem de, babam da Arnavut’tu. Yanya’da annem ablamı bir gün boğuyordu. Anlatmışımdır kaç kere. Ben kurtardım elinden. O zaman böyle ağır bir mesele de yoktu. Tahrirat kâtibiyle sevişiyor diye bir dedikodu çıkmıştı. Biz böyle terbiye aldık. Bak yüzüme. Kıpkırmızıyım. Tansiyonum kimbilir ne kadar yükseldi. Bir yerime inecek. Vallahi elimden bir kaza çıkar. Selmin fena oluyorum. Bir gece uykunda kanma girerim senin. İnan bana. Fena oluyorum. Açık konuşacaksın benimle. Anladın mı? Açık!</p>

  <p>Mefharet kızına baktı. Selmin’in çenesi, inadı tuttuğu zamanlarda olduğu gibi, boynunun etlerini kabartacak kadar geri çekilmişti. Görünmeyecek kadar incelen dudaklarının ucunda iki çukur ağzını yanlara doğru uzatarak büyütüyordu. Kaşları çatık ve gözleri donuktu.</p>

  <p>Öfkesinin son haddine çıkan Mefharet, dişlerinin arasından:</p>

  <p>- Cevap versene... dedi.</p>

  <p>Selmin evvelâ başını arkaya doğru hafifçe salladı, sonra dudaklarını uzatarak:</p>

  <p>- Böyle konuşursan cevap vermem, dedi.</p>

  <p>Mefharet sesini yükseltti:</p>

  <p>- Nasıl konuşacakmışım?</p>

  <p>Selmin cevap vermedi.</p>

  <p>Annesi iki yumruğunu sıkarak ona doğru eğildi:</p>

  <p>- Söyleyeceksin bana. Söyleyeceksin. Boğarım seni, anlıyor musun? Vallahi boğarım. Kendimi de atarım kuyuya. Söyleyeceksin.</p>

  <p>Selmin başını önüne eğerek ayağının altındaki seccadeye sorar gibi:</p>

  <p>- Ne söyleyeceğim? dedi.</p>

  <p>Annesi kızgın yüzünü ona biraz daha yaklaştırıp zor duyulacak kadar boğuk bir sesle sordu:</p>

  <p>- Ne zamandan beri? Ne zaman farkına vardın?</p>

  <p>- İki ay evvel.</p>

  <p>Mefharet büyük bir hayretle geri çekildi:</p>

  <p>- İki ay!</p>

  <p>- Evet. Bekledim, belki değildir diye, Seniye’nin ablasına gittim. O da beklememi tavsiye etti.</p>

  <p>- Doktor Şükriye’ye mi? Ay çıldıracağım! Biliyor mu o?</p>

  <p>- Biliyor.</p>

  <p>Mefharet ağır vücudunu bir yere fırlatmak ister gibi çırpındıktan sonra tekrarladı:</p>

  <p>- Çıldıracağım!</p>

  <p>Selmin hiç kımıldamıyor ve bulanık bir sesle anlatıyordu.</p>

  <p>- Geçen hafta muayene etti. Artık şüphe yok.</p>

  <p>Mefharet iki elinin de baş ve işaret parmaklarını bir akrebin kıskacı şeklinde kıvırarak Selmin’in boğazına doğru uzattı.</p>

  <p>- Söyle, çabuk söyle, kimden?</p>

  <p>Kız çevik bir hareketle fırladı ve ayağa kalktı, bir müdahale gerginliği içinde yumruklarını sıkıp ileri uzatarak bağırdı:</p>

  <p>- Onu hiçbir zaman öğrenemeyeceksin.</p>

  <p>Annesi de yerinden kalkacaktı, doğruldu, fakat sapsarı kesildi ve koltuğa çöktü.</p>

  <p>Salondan çıkan Selmin, yemek odasına geçti, terasın kapısında konuşan iki dayısına da yaklaşarak:</p>

  <p>- Annem salonda bayıldı!</p>

  <p>Dedi ve bahçeye giden merdivenin basamaklarını ağır ağır indi.</p>
</body>
</html>
