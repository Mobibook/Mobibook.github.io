<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-4 {font-weight:bold;font-style:italic;}
  span.sgc-3 {font-style:italic;}
  span.sgc-2 {font-weight:bold;}
  span.sgc-1 {font-variant:small-caps; font-size:130%}
</style>
</head>

<body>
  <p class="p1" style="font-size:75%"><span class="ilkharf">“D</span><span class="sgc-1">iyonizos</span>’un cazibesi içine girer girmez, yorgun medeniyetimizin karanlık çölünde, birdenbire ne değişiklik! Yıllanmış, kurtlanmış, kırılmış, bücür kalmış her şeyi bir kasırga yakalıyor, kızıl bir toz girdabı içinde savuruyor ve göklerde bir akbaba gibi onu sürüp götürüyor. Şaşkın bakışlarımız o kaybolan şeyleri arıyor, zira şimdi gördükleri, bir uçurumdan altın ışığa yükselmiş gibidir, her şey o kadar bereketli ve yeşil, canlı ve bol ve sonsuz bir hasretle şişkindir. Bu hayat bolluğunun, haz ve keder bolluğunun ortasındaki ulvî coşkunluğun içinde, trajedi saltanat sürüyor; varlığın, Boş, Hayal, İrade, Istırap adındaki Analarından bahseden uzak ve hazin bir şarkıya kulağını veriyor. Evet, dostlarım, benimle beraber diyonizosvari bir hayata ve trajedinin doğumuna inanınız. Sokratesvari insanın devri geçmiştir. Başınıza sarmaşıklardan bir taç oturtunuz, elinize Bachus’un değneğini alınız, kaplanla panterin, izlerinizin önüne yatıp, sizi okşamalarına şaşmayınız. Trajik insanlar olmak cesaretini taşıyınız, çünkü böyle kurtulacaksınız! Hindistan’dan Yunanistan’a kadar Diyonizos’un kafilesine yoldaş olacaksınız. Çetin bir savaşa hazırlanınız ve Tanrımızın mucizelerine inanınız!</p>

  <p style="text-align: right; font-size:75%">Nietzsche - Trajedinin Doğumu.”</p>

  <p style="text-align: right;"><br /></p>

  <p>“Vaktim olsaydı, bütün kitabı tercüme etmek isterdim. Mânâsız bir tesadüfle Nietzsche öldüğü gün, ben doğmuşum. Onun ruhundaki hidayetsiz<a href="../Text/foot.xhtml#a65" id="k65"><sup>*</sup></a> dehşet ve cürete vâris olmadığım halde, fikirlerinin barutunda, benim özlediğimin zıddı bile olsa, bambaşka bir dünyaya hasret çeken zekâların ihtilâlci soyundan olduğumu bana haber veren bir dinamizmin içimdeki isyan kaynaklarına tıpatıp uygunluğu var.</p>

  <p>“Bu gece, sebepsiz bir trajik sıkıntı içindeyim. Sofradan kalkar kalkmaz odama koştum. Trajik, evet, mübalâğasız. Bu kitaba sarıldım. İki saat fikirlerin kendisine değil, dibinde akan vahşî musikiye teslim oldum. Çünkü bu fikirler -meselâ trajedinin, karanlık hayatı, kâinat enerjisini, dünyaları yaratan ve yok eden gizli kudreti sembollendiren, musikinin ve coşkun sarhoşlukların tanrısı Diyonizos’la ışığın, hülyanın ve plâstik şeklin tanrısı Apollon arasındaki çiftleşmeden doğduğu fikri- cevherine irca edilince basit bir ikilik tasavvurundan öteye geçemez.</p>

  <p>“Karanlığın ve gizli kaynaşmaların bu müdafaası, Nietzcshe’den sonraki felsefe ve sanat hareketlerinde, akla karşı isyanların menşelerinden biri sayılabilir. Tesirleri bakımından, Allahsızlığa ve nihilizme<a href="../Text/foot.xhtml#a179" id="k179"><sup>*</sup></a> olduğu kadar mistik düşüncenin tazelenmesine de yol açmıştır. Tezatlarına kendisinden ziyade peşinden gelenleri kurban edecek bir sihri vardır. Fakat halis fikir olarak beni kazanamamıştır. Yalnız, çağlayan üslûbunun dinamik prensibinde, yerine getirmek istediği değerler ne kadar yanlış olursa olsun, mevcudu yıkmak isteyen hayırlı bir inkılâp öfkesinin ihtişamlı bir fikir musikisi halinde akan dolgunluğu sezilir ve beni çeker. Fakat, yine de, iki saat süren bu teslim oluştan her hangi bir teselli elde edebilmiş değilim. Bilâkis, içimdeki trajedi duygusu, beni ürkütecek kadar büyüdü. Geceye derinlemesine girmekten korkuyorum. Saat on ikiyi geçiyor. Aşağıda misafirler var. Yatağa girmek istemiyorum. Okumaya devam edemeyince, defterimin başına geçtim ve yukarıki parçayı tercüme ettim.</p>

  <p>“Şimdi, inanılmayacak şey, burnumda, bir yanık kokusu var. Odamın içinde bir şey tutuşmuş gibi. Sanki her taraf duman. Fakat bakıyorum, hiçbir şey yok. Bir vehmin beni daha fazla ele geçirmesinden utanmasam, kalkıp mobilyaların altına ve arkasına bakacağım. Koku artıyor gibi. Dur, çare yok.”</p>

  <p>Samim kalktı. Odayı bir gözden geçirdikten sonra çıktı. Koku sofada da vardı. Aşağıya, salona indi. Misafirler gitmişlerdi. Besim, alçak masalardan birine eğilmiş, gidenlere ikram edilen çaydan kalma bisküvileri atıştırmakla meşguldü. Selmin, ayakta, sigarasına kibrit arıyor. Mefharet bir gazete kâğıdına tablaları boşaltıyordu.</p>

  <p>Samim birkaç defa burnunu çekti. Koku orada da vardı. Hepsine birden sordu:</p>

  <p>- Bir yanık kokusu duyuyor musunuz?</p>

  <p>Besim doğruldu:</p>

  <p>- Bunu ben söyleseydim, canımın kazandibi istediğine hükmederdiniz, kurtuldum. Fakat senin burnunu ağır bir şüphe altında bırakır bu ağabey.</p>

  <p>Selmin yalnız omuzlarıyle cevap verdi. Mefharet Samim’e doğru yürüdü, göğsü kalkıp indi ve burun kanatları titredi.</p>

  <p>- Ben biraz duyuyorum şimdi, dedi, evet, yanık kokusu gibi bir şey.</p>

  <p>Samim onun yüzüne dikkatle bakarken, Hasibe içeriye girdi:</p>

  <p>- Beyefendi, dedi, sizi telefondan istiyorlar. Galiba Necile Hanım.</p>

  <p>Meral’in annesi, telefonda, kapıların kendi kendine açıldığını, camlara vurulduğunu, havada eller dolaştığını anlatıyordu. Samim, Fransa’da ve İsviçre’de, otorite ve fikir haysiyetine sahip şöhretlerin çıkardıkları iki büyük dergide, bu hadiseleri, bizzat yaşayanların müşahedelerine tahsis edilen son nüshaları hatırladı. Necile’den gördüklerini baştan ve sırasıyle anlatmasını istedi. Dinledi. Metagnami ve telekinezi vak’aları birbirine karışıyordu. Animik<a href="../Text/foot.xhtml#a8" id="k8"><sup>*</sup></a> merkezin Renginaz’da olduğunu anladı. Necile’nin tecessüsüne birkaç bilgi lokması attı. Kendisinin de bir yanık kokusu duyduğunu söyledi. Fakat Arnavutköyü’ndeki hadisenin premonitaire<a href="../Text/foot.xhtml#a191" id="k191"><sup>*</sup></a> karakteri endişe vericiydi. Necile’yi telaşa düşürmeden, ona, Meral’i telefonla aramasını tavsiye etti. Sonra onun ısrarlı daveti üzerine, ertesi gün ziyaretine gideceğini vadederek telefonu kapadı.</p>

  <p>Salona döndü ve Necile’nin söylediklerini anlattı.</p>

  <p>Mefharet hemen tutuştu:</p>

  <p>- Ayy fena oluyorum. Bu gece uyuyamam ben. Nedir bunlar?</p>

  <p>Besim atıldı:</p>

  <p>- Ben senin namına uyurum, abla. Ne kadar cinlerin varsa bana gönder, rüyalarıma dolsunlar. Uykumun içinde eğlenceli bir gece geçiririm. Fliç senin yanında böyle şeyler anlatılır mı? Şimdi odana gidince rüzgârdan kapı gıcırdarsa, cin padişahı öksürüyor zannedeceksin.</p>

  <p>Ağzını birkaç defa açıp kapadı ve yediği bisküvilerin son lezzet kırıntılarını şuuruna malettikten sonra ağabey sine döndü:</p>

  <p>- Hem de inanıyormuş gibi anlattın. Psikoz,<a href="../Text/foot.xhtml#a202" id="k202"><sup>*</sup></a> mikroplu hastalıklardan daha bulaşıcıdır. Renginaz’dan Necile’ye geçmiş. Bir telefon teliyle oradan buraya sıçramak üzere. Bu evde herkesin sığınağı senin aklın. Sen de yanık kokuşu duyar ve Necile’nin karakoncoloslarına<a href="../Text/foot.xhtml#a113" id="k113"><sup>*</sup></a> inanırsan hepimiz tehlikeye gireriz.</p>

  <p>Selmin küçük dayısını gülümseyerek dinledikten sonra büyük dayısına doğru yürüdü ve sordu:</p>

  <p>- Sahi dayı, bunlara inanıyor musunuz?</p>

  <p>Samim oturdu ve bir sigara yaktı:</p>

  <p>- Eğer, dedi, hayatımda ilk defa olarak, bir gece yarısı bana telefon eden buhranlı bir kadının ağzından bu hâdiseleri duysaydım, tıbbın işine karışan bir hüküm vermekten sakınırdım. Eğer bütün hayatım boyunca, bana bu seriden vak’alar anlatanlar Renginaz gibi sapıklar ve Necile gibi histerikler olsaydı, yine bir saniye düşünmezdim... Fakat yarım asırdan beri, bu supra-normal<a href="../Text/foot.xhtml#a231" id="k231"><sup>*</sup></a> denilen hâdiseleri müşahede ettiklerini söyleyenlerin kalabalığı arasına dünyanın en şüpheci ilim adamlarının, filozoflarının ve sanatkârlarının da karıştığını görürsem, kendi hayatımda da “tesadüf’ gibi tek ve ayrıca münakaşaya muhtaç bir kelime ile izahı mümkün olmayan bazı harikulâdelikleri yaşamışsam, toptan inkârın kolaylığını insan zekâsına yakışmamam, değil mi?</p>

  <p>Besim bağırdı:</p>

  <p>- Zaten zamanımızın en büyük tehlikesi de bu: İlmin çıldırması. Sıra ona geliyor. İşte, senin dediğin o yarım asırdan beri, akla yapılan hücumlar da bu tehlikeyi haber veriyor.</p>

  <p>Besim’le beraber Mefharet ve Selmin de oturdu.</p>

  <p>Bir konferans vermek istemeyen Samim sustu. Böyle bir bahiste, klâsik insan bilgilerinin donmuş alçısını kırmak zordu. Mevzuun karakteri, görünmezin tecrübesinden uzak kalanlara başkalarının müşahedelerini daima bir efsane şüphesi vermeye mahkûm edecekti. Hiçbir meselede gülünç, ulvî ile bu kadar yanyana düşmez. Gerçeğin alışılmamış yeni nisbetleri komik bir mübalâğayı da aşar. Modern ilmin şüpheci ve kontrolcü zekâsı, inanmadıklarından evvel şimdiye kadar inandıklarından şüphe etseydi, yirmi senede bir bilgisinin prensiplerini altüst eden inkılâplar karşısında şaşırmazdı.</p>

  <p>Ağabeysinin sustuğunu gören Besim, onu konuşturmak için başını salladı:</p>

  <p>- Bütün bunlar farelerin intikamıdır. Lâboratuvarlarda katliama uğrayan kardeşlerinin öcünü almak için, ilim adamlarının odasında gizli sesler çıkarıyor, kapıları açıp kapıyorlar. İnsana ait meselelerin çoğunda bir kadın parmağı arandığı gibi, senin o supra-normal dediğin hâdiselerin çoğunda da bir fare parmağı aramalı.</p>

  <p>Samim yine ağzını açmadı.</p>

  <p>Besim’e doğru yan bakarken sağ gözünün kuyruğu uzayan ve sol kaşı yukarı kalkan Mefharet:</p>

  <p>- Aman, dedi, sen bana söylesene, alaydan başka neyi seversin? Kocası ölmeden evvel, on gün evvel, Azize nasıl gördü rüyasında? Hasta değildi adam. Otomobilin rengine varıncaya kadar gördü rüyasında Azize; lâcivert araba. Sonra kalabalık meydan. Şoför sağ kalıyor, Hamdi Bey ölüyor. Aynen çıkmadı mı? Bu kadar şey tesadüf olur mu? Otomobil kazası tesadüf, lâcivert tesadüf, meydan tesadüf, kalabalık tesadüf, şoförün sağ kalması tesadüf, Hamdi Bey’in ölmesi tesadüf. Rüyada bu kadar tesadüf bir araya gelir mi?</p>

  <p>Besim sordu:</p>

  <p>- Peki, öyleyse her rüya niçin çıkmıyor?</p>

  <p>Mefharet başını yukarı aldı, aradığı cevabı bulamayınca kızardı. Onun yerine Samim kardeşine sordu:</p>

  <p>- Sen söyle: Neden her zaman zelzele olmuyor?</p>

  <p>Besim ayağa kalktı ve kutudan bir sigara alıp yaktı:</p>

  <p><span class="sgc-3">-</span> Gayet basit, dedi, kendine mahsus şartları var.</p>

  <p>Samim sormaya devam etti:</p>

  <p>- Bunun da kendine mahsus şartları niçin olmasın?</p>

  <p>Oda kapısına doğru yürüyüp geriye dönen Besim’in gözleri, zihninde aradığı şeyi yerde bulacakmış gibi, önüne bakıyordu.</p>

  <p>Samim’in karşısında durdu:</p>

  <p>- Olabilir, dedi, fakat zelzele başka. Ondan şüphemiz yok. Olduğu zaman tam oluyor. Fakat her rüya çıkmıyor.</p>

  <p>- Her zelzele tam olmuyor. Bazan da ancak sismografların kaydedeceği kadar hafif geçiyor. Hem bizim konuştuğumuz bu değil. Her şey olabilmek için, kendine mahsus şartlara muhtaç. Rüya “premonition<a href="../Text/foot.xhtml#a193" id="k193"><sup>*</sup></a>”ları da niçin böyle olmasın? Tecrübe iradesinden kaçan hâdiseleri inkâr etmek lâzım gelirse, lâboratuvarların emrinde olmayan bir çok tabiat ve cemiyet hâdiselerine de inanmayalım. Tarihe inanmayalım. Çünkü her hâdisesi ancak bir defa olmuştur ve ilmin arzusuyle tekrar edilemez. Premonition hâdiseleri ise bir değil, milyarlarca defa olmuştur. Sen geçen sene, hiç aklından geçirmediğin halde, Şinasi’den telgraf alacağını bir gece evvel rüyanda görmedin mi? Sonra Şinasi’ye sordun. Bir gece evvel sana telgraf çekmeyi o da hatırından geçirmiyormuş. Çünkü umum müdürün değiştiğini o da ertesi gün öğrenmiş.</p>

  <p>Mefharet de ayağa kalktı ve iki kardeşinin arasına girerek bağırdı:</p>

  <p>- Ayol, hangi birini sayayım? Ben Naciye’nin kocasiyle kavga edip Adana’dan İstanbul’a kaçtığını rüyamda görmedim mi? Hem de iki ay evvel gördüm. O zaman model karı koca idi onlar. Sonra Nazan’ın ölü çocuk doğuracağını, sonra...</p>

  <p>Samim onun sözünü kesti:</p>

  <p>- Pek çok. Yıllanmış münakaşalara dönmeyelim. Besim bu rüyaları da bize farelerin gördürdüğünü söyleyecek.</p>

  <p>Besim tekrar kapıya doğru yürüdü, döndü, fakat olduğu yerde durdu:</p>

  <p>- Farelerin bizden daha zeki olduklarını zannediyorum, dedi, karın doyurmaktan başka bir şey için zihin yormuyorlar. Bize rüya gördürmekle uğraşıp vakit kaybetmek istemezler. Kendi rüyalarıyle hayat arasındaki benzerliklere de boş yere mânâ vermezler. Meselâ, bu gece rüyasında şu bisküvilerden birini yiyen fare, yarın hayaline kavuşursa, bunun arzu ile irade arasındaki normal münasebetten başka bir şey olmadığını hisseder ve bunun üzerinde düşünmeye lüzum görmez.</p>

  <p>Besim hemen kapıdan çıkmak istediği halde, cesaretle yanaşamadığı bu mevzuda nüktesini zayıf hissettiği için, aradığı zafere doğru gitmek hayaliyle geriye dönüp oturdu.</p>

  <p>Samim kardeşinin dünyadaki yeni fikir istikametlerinden uzak yaşadığı için, klâsik şöhretlere daha fazla inanacağını düşünerek Bergson’un meşhur misalini tekrarladı. Harpte bir Fransız subayının karısı, evde, kocasının cephede nasıl vurulduğunu sahnenin bir çok teferruatıyle birlikte görmüş. Sonra bu trajik hayal, noktası noktasına doğru çıkmış. Bir mecliste, kadının ağzından bu hikâyeyi dinleyen bir doktor şöyle demiş: “Bir hayal bize yakınlarımızdan birinin öldüğünü haber verirse bu ya doğru veya yanlıştır. Eğer doğru çıkarsa, burada bir tesadüf olup olmadığını anlamak için, buna benzer hâdiselerde doğrularla yanlışların sayılarını mukayese etmek lâzımdır.” Aynı mecliste bulunup kadını dinleyen Bergson, eğer onun gördüğü hayal, gerçeğin tıpatıp aynı ise, tesadüfün burada hiçbir rolü olmayacağı mütalâasındadır. Ezberden bir harp sahnesinin tablosunu yapan ressamın, gerçek bir harp sahnesinde döğüşen askerlerin resimlerini ve tavırlarını tesadüf olarak aynen çizmesine imkân yoktur. Bu kadın da o ressamın durumundadır. Muhayyilesi bir tablo yapmaktadır. Eğer bu, harp sahnesinin aynı ise, mutlak olarak kabul etmek lâzımdır ki ya kadın o sahneyi evinde otururken görmüş veya gören bir şuurla temas halinde bulunmuştur. İstatistiğin burada ne işi var?</p>

  <p>Besim’in dudağının ucunda şüphenin ince bir bükülüş haline geldiğini gören Samim daha yeni misalleri hatırlattı:</p>

  <p>- Londra’daki “Ruhî Araştırmalar Cemiyeti”nin İkinci Dünya Harbi’ndeki müşahedelerinden birini anlatayım sana. Biliyorsun ki, 1942 Haziranında, Rommel orduları İskenderiye’ye 100 kilometre yaklaşmışlardı. Tariflere dikkat et. İngilizlere takviye kıtaları geliyordu. 1 Temmuz 1942’de El Alâmeyn savaşları başladı. Ağustosta General Montgomery 8’inci ordunun başına getirilmişti. Ekimde büyük İngiliz taarruzu başladı. Kasımdan sonra Rommel orduları darmadağınık bir halde rıcate mecbur olmuşlardı ve bu bozgun onların Afrika’dan tamamıyle atılmalarıyle neticelendi. Bu ricatten aylarca evvel, yani 30 Haziran 1942’de, İngiliz âlimi Drayton Thomas, medyum Osborne Leonard vasıtasıyle babasının ruhundan 28 ve 29 Ekim günlerinde ricatin başlayacağını haber alıyor. Düşün ki tecrübenin yapıldığı tarihlerde henüz 8’inci İngiliz ordusundan eser yoktur ve askerî şefler bile taarruzun hangi gün başlayacağını bilmiyorlardı!</p>

  <p>Besim gittikçe zayıflayan itirazlarından vazgeçmedi ve münakaşa uzadı. Samim fonografın (gramofonun) ilk icat edildiği devirde bunu gören bir doktorun gözlerine bile inanmadığını ve yanındaki adamın karnından konuştuğunu iddiaya kadar vardığını hatırlatarak:</p>

  <p>- İşte sen bu doktorsun, dedi.</p>

  <p>Besim bağırdı:</p>

  <p>- Hah! Bence bir karın gurultusu yüz felsefe dersinden daha büyük bir hakikattir.</p>

  <p>Ve bu esprisinin himayesinde odadan çıkarken, içeriye Hasibe girdi ve telâşlı bir sesle, Samim’e haber verdi:</p>

  <p>- Sizi acele, çok acele telefondan istiyorlar.</p>

  <p>Samim koştu.</p>

  <p>Besim salonda kaldı. Mefharet’in gözlerindeki hummalı tecessüs ve endişe, bir müddet Samim’in peşine düştükten sonra, kardeşine çevrildi:</p>

  <p>- Boşuna inat ediyorsun Besim. Var bir şey, var, ben de her zaman içimde hissediyorum.</p>

  <p>Besim’in çekingen bakışları, uzaktan, bisküvi tabağı üzerinde küçük bir tereddütle çırpındıktan sonra Mefharet’in gözleriyle karşılaştı.</p>

  <p>- Ne hissediyorsun yahu, abla, senin hissettiklerin hakikat olsaydı, bu ev felâketten felâkete düşerdi. Aydın çoktan sizlere ömürdü.</p>

  <p>Mefharet yine kızardı, cevap bulamadı ve ancak:</p>

  <p>- O başka... O başka... diyebildi.</p>

  <p>Samim’i arayan gözleri salonun kapısında idi. Selmin de merak içinde, ayağa kalktı ve mırıldandı:</p>

  <p>- Ne var acaba?</p>

  <p>Üçü de kapıya bakıyordu. Besim omuzlarını kaldırıp indirdi:</p>

  <p>- Necile’dir, dedi, yine bir karakoncolos hikâyesi anlatmıştır.</p>

  <p>Fakat birdenbire başı dikildi ve boynu sertleşti. İçeriye giren Samim’in yüzünde bir felâket haberi vardı.</p>

  <p>Mefharet ağabeyisine doğru koştu:</p>

  <p>- Ne oldu, ne var?</p>

  <p>Samim önüne baktı ve mırıldandı:</p>

  <p>- Felâket!</p>

  <p>Kendiliğinden Selmin’e doğru giden gözlerini boşluğa doğru kaydırarak devam etti:</p>

  <p>- Necile haber veriyor. Meral intihar etmiş. Hem de kendi kendini yakarak. Eteğini tutuşturmuş ve cayır cayır yanmış. İmdad-ı sıhhî<a href="../Text/foot.xhtml#a82" id="k82"><sup>*</sup></a> ile hastaneye taşımışlar. Fakat...</p>

  <p>Mefharet iki avucunu da yanaklarına yapıştırarak bağırdı:</p>

  <p>- Kendi kendini mi yakmış? Ay çıldıracağım. Meral! Yakmış mı? Aklım duracak. Nasıl şey bu?</p>

  <p>- Evet. Bir kâğıt bırakmış. Ben de intiharın tarzını anlamıyorum. Ellerim buz kesildi. Hemen gideceğiz. Alâaddin’e telefon ettim, şimdi otomobilini getirecek. Sen kal burada Besim’le, abla. Selmin Ferhad’a gitsin. Ben de Necile’ye gideceğim. Telefonda kadının sesini beğenmedim. Yalvardı hemen ona gideyim diye.</p>

  <p>Bir müddet hiç birisi kımıldamadı ve çıt çıkmadı. Sonra bir hıçkırık duyuldu. Selmin bir koltuğa çökmüş, boğulurcasına ağlıyordu. Peşinden Mefharet.</p>

  <p>Samim yaşaran gözleriyle kardeşine baktı.</p>

  <p>Besim de önüne bakıyor ve başını sallıyordu:</p>

  <p>- Dehşet!</p>

  <p>Samim akşamdan beri içini dolduran facia hissini düşündü. Fakat sustu. Ağzından bir tek hecelik ses çıkabileceğinden emin değildi. Boğazı kuruyordu. Kapının aralığında duran Hasibe’den su istedi.</p>

  <p>Selmin odada olanlardan ziyade boşluğa hitap ediyormuş gibi, yaşlı gözlerini belirsiz bir istikamete çevirerek sordu:</p>

  <p>- İnsan... İnsan nasıl yakar kendisini? Hele Meral! İçim çekiliyor. Gözlerimin önüne getirdikçe tüylerim ürperiyor. Ölmüş müdür acaba? Ne dedi annesi?</p>

  <p>Samim daha fazla titrememek için dişlerini sıkıyor ve Hasibe’yi bekliyordu. Kapıya bakarak ezik bir sesle cevap verdi:</p>

  <p>- Bilmem. Belki de., yaşıyor. Fakat....</p>

  <p>Hemen hizmetçinin getirdiği bardağa titreyen elini uzattı. Besim kıza doğru iki ağır adım attı:</p>

  <p>- Ölmemiştir, dedi, böyle tamamiyle yandıktan sonra iki üç gün yaşayanlar bile var. Sen hatırlamazsın. Annen bilir. Bizim bir...</p>

  <p>Mefharet bağırdı:</p>

  <p>- Ben de şimdi onu hatırladım. Nazmiye. Nazmiye... Hüsnü Beylerin beslemesi... Mutfak kapısının önünde, bahçede, mangal yakarken etekleri tutuşmuş, bağırmaya başlamış. Hanife Hanım görmüş pencereden. Aşağıya ininceye kadar kız yanıp kül olacak: “Koş Nazmiye, kendini havuza at!” demiş. Kız evvelâ alevleri elleriyle söndürmeye çalışmış. Bakmış ki olmayacak. Haykıra haykıra havuza koşmuş. Çok fena bu. Rüzgârda bütün iç çamaşırları da saçları da tutuşmuş. Bütün bunları görürmüş pencereden Hanife Hanım. Kadıncağızın diline bir ağırlık geldiydi. Nazmiye gidip kendini havuza atmış ama fayda etmedi. Bir gün mü, iki gün mü ne yaşadı. Sonra öldü.</p>

  <p>Mefharet ellerini saçlarına daldırarak bağırdı:</p>

  <p>- Aman! Aman! Aman! Allah vermesin! En korktuğum şey! Hemen ölse daha iyi. Bence ölmüştür.</p>

  <p>Besim’e döndü:</p>

  <p>- Nâsır’ın karısını hatırlıyor musun? O da böyle, eteğine bir kibrit çakarak intihar ettiydi. Fakat onun aklından zoru vardı. Her tarafı tutuştu böyle. Hemen düşüp ölmüş.</p>

  <p>Samim konuşulanları dinlemiyor, sofaya gidip geliyordu. Bir aralık ortadan kayboldu. Gözleriyle onu arayan Mefharet, kızına bakarak:</p>

  <p>- Çok fena oldu ağabeyim, dedi, Selmin! Sen onun yanından ayrılma hiç.</p>

  <p>- Olmaz ki, Arnavutköyü’ne gidecek o.</p>

  <p>- Ayrılma ayrılma!...</p>

  <p>Hasibe içeriye girdi ve otomobilin geldiğini haber verdi. Hep birden sokak kapısına gittiler. Hasibe Selmin’in pardesüsüne koşturdu.</p>

  <p>Direksiyonda şoför, yanında da Alâaddin bey vardı. Hemen pencereye yaklaşan Mefharet:</p>

  <p>- Ne iyi! dedi, siz de mi gidiyorsunuz beraber?</p>

  <p>Alâaddin yere indi ve kadının elini öptü.</p>

  <p>- Beynimden vurulmuşa döndüm, dedi, Nail benim mektep arkadaşımdır. Meral elimde büyüdü. Müthiş bir felâket!</p>

  <p>Mefharet arabanın köşesine büzülen Samim’e bakarak Alâaddin’e yalvardı:</p>

  <p>- Kuzum, ağabeyimi yalnız bırakmayınız, yanında oturunuz.</p>

  <p>Ağabeysine dönerek bağırdı:</p>

  <p>- Bana telefon etmeyi unutma. Meraktan uyuyamam sabaha kadar.</p>

  <p>Otomobil hareket etti.</p>

  <p>Selmin’le Samim’in ortasına oturan Alâaddin ikisine birden sordu:</p>

  <p>- Ne var? Nasıl olmuş bu felâket? Böyle korkunç intihar olur mu? Sebebi nedir?</p>

  <p>Samim cevap vermedi.</p>

  <p>Selmin de köşeye gömülmüş, yaşarmaya devam eden gözlerini kurulayarak, Meral’e ait hatıraların titrek ve devamlı sahneleri zihninde birbirine karışırken cevap verdi:</p>

  <p>- Biz de bilmiyoruz. Öğreneceğiz.</p>

  <p>Samim’in dişleri birbirine o kadar geçmişti ki, çenesinde hafif bir ağrı vardı. Boğazı kuruyordu. Bir sigara içmek istedi, fakat yaşamaktan utanmaya benzer bir his beyninin hareket merkezlerini uyuşturmuş gibi, onda kımıldama iradesi bırakmıyordu. Gözlerini kapadı. Mera’li intihara sürükleyen his kıyametinin içine dalmak isteyen muhayyilesinin ilk tasavvur anında, birdenbire o hayallerini silen alevler ortasında, onun çocukluğundan vücudunun kömür kesildiği saniyeye kadar, hangi münasebetle zihninin sahnesine fırladığını anlamadığı süratli, kısa, bazan çok silik, bazan da şuuru kamaştıracak kadar parlak hatıraların kuşattığı bayıltıcı bir kederin derinliğine iniyordu. “Evet, dostlarım, benimle beraber diyonizosvari bir hayata ve trajedinin doğumuna inanınız.” Niçin? Nasıl? “Başınıza sarmaşıklardan bir taç oturtunuz, elinize Bachus’ün değneğini alınız, kaplanla panterin...” Niçin fakat? Anlamıyorum. “Trajik insanlar olmak cesaretini taşıyınız, çünkü böyle kurtulacaksınız.” Neron gibi mi? Gözümün içini dolduran alevler önünde? Felsefenin hayalleri gerçeğin şu dehşet anı karşısında ne kadar sefil! Çok uzaklarda onun adı ile başlayan bir ses geliyordu: Samim... Ve otomobilin gürültüsü içinde kayboluyordu. Samim kulak verdi. Gözlerini açmıyordu. Kim onu çağıran? Meral’de bu trajik irade! Ne inanılmaz ve korkunç sürpriz! Bu müthiş kudreti ruhunun hangi tabakasında giz...</p>

  <p>- Samim, yahu, sana soruyorum.</p>

  <p>Ses şimdi kulağının dibinde. Alâaddin soruyor:</p>

  <p>- İşitmiyor musun? İntihar ettiği muhakkak mı?</p>

  <p>Samim birdenbire gözlerini açtı.</p>

  <p>- Evet, dedi, herhalde. Bir kâğıt bırakmış. Annesi okutmuş, telefonda, yazmış. Bir satır. Hatırlayamam şimdi. İki defa okuttum ben de Necile’ye. “Çirkinleşen bir dünyada...” Hayır, dur, hatırlayacağım. “İntihar ediyorum” diye başlıyor. “Derin bir nefretin çirkinleştirdiği...” Hayır. Öyle değil. “Derin...” Derin yok. Dur. “Kendimden” yahut “Kendi kendimden nefretimin çirkinleştirdiği bir dünyada yalnızım.” Evet, böyle bir şey. İntihar muhakkak, fakat benzemiyor da hiç.</p>

  <p>Alâaddin bir sır düğümünü tırnaklamak istediği hissini veren bir tecessüsün her heceye verdiği ayrı bir tonla mırıldandı:</p>

  <p>- Yal...nı...zım.</p>

  <p>Samim birdenbire doğruldu ve deminden beri içine biraz daha fazla gömüldüğü silik hâtıraların ve mahreksiz<a href="../Text/foot.xhtml#a139" id="k139"><sup>*</sup></a> fikirlerin mezarından dışarı uğradı:</p>

  <p>- Tamam, dedi, Alâaddin, sen hukukçusun, fakat sertleşmiş zihin şemaları içinde rahat etmeyen ve daha geniş kımıldama sahaları isteyen bir ruhun vardır. Kelimenin üstüne bastın: Yalnızım, yalnızız. Bak, bu infirat<a href="../Text/foot.xhtml#a87" id="k87"><sup>*</sup></a> romantizmi, anladın mı? Geçen asrın şairlerini isyan ettiren bu infirat romantizmi, daha önceki asrın insan haklarına temel yaptığı bir infıratedeolojisine karşıdır. Bu, işte, yakıcı ve boğucu yalnızlık korkusu, bu müthiş fobi, ferdiyetler nizamı üstüne kurulmağa doğru hergün biraz daha fazla giden yeni nizamların Ben’ler arasındaki mesafeleri açarak ruhların birbirlerine intikallerini ve kaynaşmalarını mümkün kılan polipsişik bir havadan onları mahrum etmesidir. Yani, bak, büyük kalabalıkların ortasında, insan denilen sosyal mahlûk kendi., kendi iç dünyasının mahbusu halinde, şifasız bir yalnızlığa mahkûm. Anlatabiliyor muyum? Bu., bu egosantrik<a href="../Text/foot.xhtml#a33" id="k33"><sup>*</sup></a> insan telâkkisi, bütün aşkları anlaşmazlığa düşüren ve kine çeviren ters bir disiplin doğurmuştur. Yalnızım, evet, herkes yalnızdır, yalnızız. Bunun geçen asırdaki edebiyatı çok zengin. Hattâ unutulmuş bir temdir, artık. Fakat unutulması halledildiğini göstermez. Bütün ihtilâflarımızda yalnızlıklarımız çarpışıyor. Hattâ kendi kendimizle mücadelelerimizde bile kendilerimiz -Çünkü bak, “kendi” var içimizde- birbirine karşı yalnızdır.</p>

  <p>Alâaddin elini Samim’in dizine hafifçe dokundurarak:</p>

  <p>- Müsaade et, dedi, ben daha konkre düşünmek istiyorum. Niçin intihar etmiş? Yalnız olduğu için mi? Sence hepimiz yalnızız, fakat hepimiz intihar etmiyoruz.</p>

  <p>Samim hemen cevap verdi:</p>

  <p>- Bir kâğıt bırakmış. “Kendi kendimden nefretimin çirkinleştirdiği...” Ha... Evet... Bir kelime daha var, şimdi hatırladım: “Kendi kendimden nefretimin çerçevelediği ve çirkinleştirdiği bir dünyada yalnızım.” Bu cümle her şeyi söylüyor. Şaşıyorum. Meral’in kendi kendisini bu kadar kısa bir ibare içine sığdırabilmesindeki başarıya hayret ediyorum. “Kendi kendimden nefretimin...” Bak, burada da iki “kendi” var. İnsanın benliğindeki bu ikilik en az yarım asırdan beri malûmdur. Birine “sosyal ben”, hattâ “resmî ben”, ötekine “asıl ben”, “temel ben” dendiği olmuştur. Daha bir çok Ben’ler düşünülebilir. Fakat kökleri iki tanedir. Ancak bunların şuur mekanizmasındaki yerleri ve fonksiyonları karanlıktır. Bir “gayrişuur” veya onun tam anlamdaşı olmayarak bir "şuuraltı” tasavvur edilir. Bence, bunun belirtilerine göre, üç tabakası vardır. Biri ruhîdir ve hâtıraları saklar. İkincisi vücuda bağlı, somatiktir,<a href="../Text/foot.xhtml#a224" id="k224"><sup>*</sup></a> içgüdüleri ve refleksleri taşır. Üçüncüsü atavik<a href="../Text/foot.xhtml#a13" id="k13"><sup>*</sup></a> veya genetiktir, atalardan intikal eden, kromozomların beden ve ruh üzerine gizli tesirlerini taşır. Fakat bu üç tabakadan hiç birine sosyal benimizi yerleştiremeyiz. Yung’un “kollektif şuursuzluk” dediği arşetipler ambarı yersiz kalmaktadır. Sayısız belirtilerine göre bir de “şuurüstü”, tâbir caizse bir “hyperconscience”<a href="../Text/foot.xhtml#a68" id="k68"><sup>*</sup></a> tasavvur etmek de lâzımdır. Bundan da üç tabaka görünüyor. Biri sosyaldir, bizi cemiyetin polipsişik yapısına bağlar ve sosyal benimizi vücuda getirir. İkincisi daha yüksek bir derecedir. Parapsişik<a href="../Text/foot.xhtml#a186" id="k186"><sup>*</sup></a> diyebileceğimiz bu tabakada, zamanı ve mekânı aşan bu daha yüksek şuursuzluk hali, geleceği ve uzağı görmek hassalarının mihrakıdır<a href="../Text/foot.xhtml#a151" id="k151"><sup>*</sup></a>: Önseziler, telepatiler, metagnomiler, kehanet ve kerametler bu tabakaya girer. Dördüncü buut ve altıncı duyu nazariyelerinin burada kendilerine mesnet aradıklarını görürüz. Nihayet üçüncü ve en yüksek tabaka mistiktir. İnsanın ruhunu Allah’la temasa getirir. Meral’in kendi kendinden nefreti, bu “şuurüstü”nün sosyal tabakasıyle “şuuraltı”nın somatik tabakası arasında bir mücadelenin işaretidir. Yani klasik ifadesiyle ahlâk ve beden arasında bir çatışma.</p>

  <p>Samim’le beraber Alâaddin de sustu ve biraz sonra:</p>

  <p>- Peki, dedi, bu “sosyal ben” nasıl yalnız kalıyor? Mademki sosyaldir?</p>

  <p>- İşte, insanın bütün dramı buradadır. Çünkü onun bu yüksek şuur tabakaları somatik yapısının tesirlerinden kurtulacak kadar gelişmemiştir. "Sosyal ben”, ötekinin, yani biyolojik ben’in emri altındadır. Tamamiyle kendi kendisi, yani sosyal olamadığı için yalnızdır, köleliğinden iğrenir. Meral’in nefreti budur. İnsanı intihara veya haberi olmadan bir çok hastalıklara hazırlayan günah kompleksi böyle bir iç mücadelenin düğümüdür. Eğer Meral kendini öldürmek istemeseydi, bir ay veya on beş sene sonra hastalanabilirdi. Nevrasteni,<a href="../Text/foot.xhtml#a178" id="k178"><sup>*</sup></a> verem, safra kesesi iltihabı veya kanser, ne olursa olsun, bu hastalığın kökü şuuraltında saklanan günah kompleksi olacaktı.</p>

  <p>Alâaddin mırıldandı:</p>

  <p>- Nerelere kadar gidiyorsun!</p>

  <p>Samim yorgun bir sesle cevap verdi:</p>

  <p>- Basit bir dünyada değiliz.</p>

  <p>Biraz düşündükten sonra ilâve etti:</p>

  <p>- Ben sana acele ve üstünkörü anlattım. Bir kitap yazmağa hazırlanıyorum.</p>

  <p>- Simerya mı?</p>

  <p>- Simerya veya Simeranya. Adının ehemmiyeti yok. Anlatmıştım sana biraz. Yüz elli yıl sonraki dünyayı tasavvur ediyorum. Tam sırası. Önsözü bir iki güne kadar yazmaya başlayacağım. Bahtsız insan hesabına başka hiçbir şey beni avutamaz.</p>

  <p>Selmin Alâaddin’e Meral’in, dadısıyle annesinin felâketten evvel başına gelenleri ve Samim’in duyduğu yanık kokusunu anlattı:</p>

  <p>- Neler söylüyorsunuz? Dedi, Alâaddin.</p>

  <p>Ve vücudunu öne doğru aldı, ellerini birbirine kenetleyerek başını öne sarkıttı, sonra ağır ağır arkasına yaslandı:</p>

  <p>- Garip... dedi, küçük bir şey amma, şimdi hatırladım, benim de başıma geldi geçen hafta. Evde, yazı masama doğru yürüyordum, tam kenarında, yerde, seccadenin üstünde yusyuvarlak, büyük bir mürekkep lekesi görür gibi oldum. Hemen eğildim, baktım ki bir şey yok. Biraz hayret ettim, geçti. Ertesi sabah, aynı yerde, aynı mürekkep lekesi. Eğilip baktım, bu sefer doğru. Kedi -kedi olacakmasanın üstünden şişeyi yere devirmiş, buna benzer şeyler çok olur bende. Ne diyeceğiz şimdi buna? Yüksek bir şuur veya şuursuzluk sergisi mi?</p>

  <p>- Eski mefhumlarımız içinde bu şuurüstü hallerimize en uygun ismi bulmak zordur: “Superconscience”<a href="../Text/foot.xhtml#a229" id="k229"><sup>*</sup></a> tarzında yeniden yapabileceğimiz terimlerle idare ederiz. İleride bu yeni psikolojinin zengin ve bambaşka bir terminolojisi<a href="../Text/foot.xhtml#a254" id="k254"><sup>*</sup></a> olacaktır. Şimdilik en mühim noktayı unutmadan söylemek isterim: Bizim ebedî kalmaya namzet tarafımız, herkese, her şeye, her zamana, her mekâna şâmil<a href="../Text/foot.xhtml#a235" id="k235"><sup>*</sup></a> ve Allah’a bağlı olan bu “şuurüstü” ruh bölgemizdir. Onu geliştirdiğimiz nisbette yalnızlık dramımızdan kurtuluruz. Her şeyle, herkesle, her zaman ve her mekânla, nihayet Allah’la beraber -bir seviyede değil, birlikte- oluruz. Goethe (Faust) ne diyor? “Sen bir parça olduğunu söylüyorsun, oysa ki işte, karşımda tastamamsın!” Yeni ilim müşahedeleri, amipten insana kadar, sinir sistemlerinin dışında fertleri birbirine ve eşyaya bağlayan sımsıkı, mahiyetleri henüz bilinmeyen gizli bağlar olduğunu gösteriyor. Simeranya’da insanın ruhu, bugün sanıldığı gibi bir “iç dünya” değildir; havayı dolduran ve gizliliği kalmayan bir mânâ kesafetinin fertler tarafından massedilişi ve bütün varlıkların birinden ötekine intikali hadisesidir. Orada insan devamlı bir mânâ atmosferi içinde yaşar. Sanki her an bizi her şeye bağlayan sessiz bir musikinin ritmi içindeyiz. Bütün zıdlıklarımızı tasfiye eden bir ahenk. Şimdi sana izah değil, sadece biraz olsun sezdirebilmek için ancak bu kadarını söyleyebiliyorum.</p>

  <p>Alâaddin gözlerini yarı kapayarak:</p>

  <p>- Anlar gibi oluyorum, dedi, ve beni sarıyor.</p>

  <p>Epeyce sustuktan sonra, Nail Bey’in hastalığından ve bu felâketin ona yapabileceği ağır tesirlerden bahsettiler. Selmin hiç konuşmadı.</p>

  <p>Otomobil apartmanın önüne geldiği zaman üçü de indi. Pencerelere baktılar. Salonda ışık vardı.</p>

  <p>Samim içini çekti:</p>

  <p>- Ben gelemeyeceğim, dedi.</p>

  <p>Selmin onlara arkasını döndü ve elinden ayırmadığı mendille gözlerini kuruladı.</p>

  <p>Alâaddin sordu:</p>

  <p>- Niçin?</p>

  <p>Samim alçak sesle:</p>

  <p>- Arnavutköyü’ne gideceğim, dedi, dönüşte sizi, uğrar, alırım. Yahut da arabayı yollarım. Bir saatten fazla sürmez. Orada da annesi müthiş buhranlar geçiriyor. Burada Selmin Ferhad’ı benden iyi teselli eder. Sen de varsın.</p>

  <p>Samim otomobile girdi ve eski yerine oturdu.</p>

  <p>Araba hareket ederken gözlerini kapadı.</p>

  <p>Sanki hafızası patlamıştı. Hâtıralar fışkırıyordu. Onların akışına teslim oldu. Hiç biri yaşanırken şimdiki kadar tesirli olmayan eski hayat anlarının bu dirilişinde hayatın kendisinden fazla bir canlılık vardı.</p>

  <p>Neden Meral, intihar çeşitleri arasında en korkuncunu ve onu öldürmeden bütün ömrü boyunca sakat ve çirkin bırakabilecek olanını seçmişti? Telefonda Necile “Vücudu tepeden tırnağa kadar simsiyah olmuş” diyordu. Yokluğa doğru kendini fırlatıp atmanın bu şiddeti, Mera’lin hiçbir zaman büyük bir ihtiras derecesine varmayan çukura kaçmış ve ürkek hislerinin sakin tabiatına yakışmıyordu. Belki intihar değil, kaza. Fakat nasıl? Kâğıdı yazdıktan sonra tereddüt mü etti? Belki vazgeçti ve sigarasını yakarken titreyen elindeki kibritin alevi pijamasının yakasını tutuşturdu. Yahut buna benzer bir şey.</p>

  <p>Samim daha fazla düşünemedi. Bir sigara yaktı ve Arnavutköyü’ne kadar köşesinde kımıldamadı.</p>
</body>
</html>
