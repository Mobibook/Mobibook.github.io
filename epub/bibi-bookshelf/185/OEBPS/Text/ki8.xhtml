<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-4 {font-variant:small-caps; font-size:130%}
  span.sgc-3 {font-style:italic;}
  span.sgc-2 {font-weight:bold;font-variant:small-caps;}
  span.sgc-1 {font-weight:bold;}
</style>
</head>

<body>
  <p class="p1"><span class="ilkharf">“S</span><span class="sgc-4">on</span> vapur. Güvertenin ön tarafındayız. Yakınımızda kimseler yok. Başlarımız birbirine dayalı. Rüzgâr onun saçlarını benimkilerine, teninin kokusunu denizinkine karıştırıyor. Gözlerim kapalı. İki eli de avuçlarımda. Sıkıyorum. Başını hafifçe çekiyor ve yan bakışlarıyle gözlerimi arayarak gülümsüyor. Yüzünde; müşterek bir rüya anının dalgınlık izleri yerine, ağır düşüncelerden gelen bir dehşet intibaı<a href="../Text/foot.xhtml#a90" id="k90"><sup>*</sup></a> var. Bir korku sarayının simsiyah koridorlarında dolaşan yalnız ve mahpus bir kıraliçe gibi gözleri karanlığı emiyor, büsbütün irileşiyor ve güzelleşiyor. Ben onun münzevî<a href="../Text/foot.xhtml#a162" id="k162"><sup>*</sup></a> kalbine uzaklardan seslenmek için, kulaklarının içine en güzel hislerimi fısıldıyorum. Sonra dudaklarımı yanaklarının üstüne koyuyorum. Yüzü yanıyor, o kadar yanıyor ki, biraz sonra kül olup dağılmasından korkuyorum. Sonra ince bir ıslaklık. Hafif bir titreme. Gözlerinin içine bakıyorum. Karanlık; ve soruyorum:</p>

  <p>“ - Ağlıyor musun?</p>

  <p>“Gözlerini yumuyor.</p>

  <p style="text-align: center;">*</p>

  <p style="text-align: center;">* *</p>

  <p>“Demin, penceremde, bu hazin ilkbahar sabahı gürgenler arasında dümdüz uzanan sisli yola baka baka...</p>

  <p style="text-align: center;">*</p>

  <p style="text-align: center;">* *</p>

  <p>“İki tarafta da arzuyu gurura hesap vermeğe çağıran iç muhasebe anları olmasaydı, kendi kendini yiyen aşkın işkenceleri ne kadar azalırdı.</p>

  <p style="text-align: center;">*</p>

  <p style="text-align: center;">* *</p>

  <p>“Seziyorlar mı? Bazan bu sırrı taşıyamıyacak hale geliyorum. Takatimi aşan bir yük. Sofrada artık donmuş bir sükûtum. Yan gözler beni tarıyor. Dün akşam Mefharet, radyo başında, sordu bana:</p>

  <p>“ - Ağabey, size neşeli bir istasyon arayayım mı?</p>

  <p>“Radyoda değil, kalbimde neşeli bir istasyon arıyordu. Cevap vermedim. Yalnızlık. İsrar etmedi. Birdenbire Besim’i özledim. Onun neşesi daima bu evi sessizliğin fırtınalarından kurtarmıştır. Geldi hemen. Elleri cebinde ve bacakları ayrık. Bana doğru yürüdü:</p>

  <p>“ - Ağabey! dedi, bu sabah gayet mühim bir karar verdim. Daha doğrusu bir haftadır bu kararı veriyor, fakat tatbik edemiyorum.</p>

  <p>“Ne olduğunu sormadım. Mefharet benim yerimi aldı. Besim ona dönerek cevap verdi:</p>

  <p>“ - Yüzümü yıkamaya karar verdim.</p>

  <p>“Her sabah vücudunu kolonya ile friksiyon yapan Besim’in su korkusu beni yıllarca düşündürmüştür. Dibindeki kompleksi hâlâ bulabilmiş değilim.</p>

  <p>“Besim cevap alamayacağını bildiği halde sordu:</p>

  <p>“ - Ağabey, Simeranya’da nasıl yıkanırlar?</p>

  <p>“Tam o sırada Selmin içeriye girdi. Suali duymuştu. Bekledi. Cevap çıkmadığını görünce kendi cazibesinin, hiçbir erkek için istisna tanımayan dayanılmaz nüfuzunu benim üzerimde alenen denemek istedi:</p>

  <p>" - Dayı, Simeranya’nın kızlarını ve aşklarını anlatınız, çok rica ederim.</p>

  <p>“Sağırlığım devam etti. Besim Selmin’e doğru yürüdü ve beni gösterdi:</p>

  <p>“ - Bu kuyudan avuçla su alamazsın. Boşuna yorulma. Simeranya’nın kızlarını tanımak istersen Ağniyet’ül-ağani’yi<a href="../Text/foot.xhtml#a3" id="k3"><sup>*</sup></a> oku: İşte güzelsin, sevgilim, işte güzelsin. Gözlerin güvercinler gibidir. Beni üzüm pideleriyle kuvvetlendiriniz. Elmalarla beni ihya<a href="../Text/foot.xhtml#a77" id="k77"><sup>*</sup></a> ediniz. Zira ben muhabbet hastasıyım. Sol eli başım altında olsun ve sağ eli beni kucaklasın. Ey! Orşelin kızları, size ceylânlar ve sahra geyikleriyle yemin veririm ki, sevgili istemedikçe anı uyandırıp kaldırmayasınız. Sevgilimin sesidir. İşte dağlar üzerinden sıçrayarak ve bayırlar üzerinden atlayarak geliyor.</p>

  <p>“Durdu. Bir hatırlama gayreti içinde hafızasını kurcaladıktan sonra, ilk gençliğimizde beraber ezberlediğimiz parçayı okumaya devam etti:</p>

  <p>“Sevgilim ceylâna yahut geyik yavrusuna müşabihtir.<a href="../Text/foot.xhtml#a168" id="k168"><sup>*</sup></a> İşte şimdi duvarın arkasında duruyor, pencereden bakıyor ve kafesten görünüyor. Zira işte kış geçti. Yağmur geçip gitti. Yerde çiçekler görünüyor. Budama vakti geldi ve diyarımızda kumrunun sesi işitiliyor. İncir ağacı tomruklanıyor ve asmalar çiçeklenip rayiha<a href="../Text/foot.xhtml#a206" id="k206"><sup>*</sup></a> veriyor. Kalk ey mahbubem,<a href="../Text/foot.xhtml#a136" id="k136"><sup>*</sup></a> Cemilem, gel. Ey kaya koğuklarında, uçurumun gizli yerinde olan güvercinim, yüzünü göreyim, sesini işiteyim. Zira sesin şirin ve yüzün güzeldir.</p>

  <p style="text-align: center;">*</p>

  <p style="text-align: center;">* *</p>

  <p>“Dün gece az uyudum. Meseleyi halledebilmiş değilim. Sekiz ay evvel derinleşmemizin ilk anlarında, tercih edilen renkleri konuşurken, ben yeşili de söylemiştim. “Ben de bayılırım yeşile” demişti. Dün bindiğimiz taksi yeni ve güzeldi. “Rengi yeşil olmasaydı...” dedi. Mordan nefretimi de hatırlaması lâzımdı. Sordum: “Mor olsaydı daha mı iyiydi?” Tereddütsüz cevap verdi: “Tabiî...”</p>

  <p>“Ya sekiz ay evvel yalan söylemişti: His birliği aldanışı vermek için. Ya dün yalan söylemişti: His kopuşu azabı vermek için. Yahut da hakikaten değişmişti. Birinci ve ikinci ihtimal: Fettanlık.<a href="../Text/foot.xhtml#a43" id="k43"><sup>*</sup></a> Üçüncü ihtimal: İsyan. Dördüncü bir ihtimal yok. Hepsi fena. Bütün aşk, önünde beni aptallaştıran bir seraba dönüyor. Zekâmın istikametinden gururuma sapladığı bu bıçağın acısı beni uyutmadı.</p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p>“Fettanlık, fettanlık...</p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p>“Sana bu satırları belki göndermeyeceğim. Bilmeni temenni ettiğim hakikat önünde beni güldürecek kadar gençsin, yanlış anlamandan korkarım. Sana içindeki demonu<a href="../Text/foot.xhtml#a29" id="k29"><sup>*</sup></a> keşfettirdiğim anlar oldu. Rengârenk ışıklar önünde şeytanca kıvrılışlarla oynayan ifritin bir bedeni, bir de hürriyetinin tarihi vardır. Bedeni tabiattır. Hürriyeti, bütün Ortaçağ boyunca üstün planlardan gelen sert baskılara ve tatlı telkinlere dört beş yüz seneden beri baş kaldırmasıdır. Bu serkeşlik senin felâketini hazırlıyor.</p>

  <p>Bunu sana haber vermeye mecburum, fakat anlamayacaksın.</p>

  <p>“Senin için mesele, (C...) nin tayyöründe belden kalçaya kadar inen zarif çizgi üstündedir, kumaşı aynı terziye verdiğim zaman, buna bir de kupu<a href="../Text/foot.xhtml#a125" id="k125"><sup>*</sup></a> yaratanın şöhret büyüsü katılıyor. İşte o kadar. Demonun sana hayrandır. Fakat ben?</p>

  <p>“Ben o çizgiyi dizlerine, ayaklarına kadar indirdikten sonra, belki zarurî, fakat eksik bir tekâmülün izleri üzerinde evvelâ beş asır geriye, sonra da beş asır ileriye doğru uzatıyorum. Geride, ışık çağı sanılan bir yeniden doğuşun başlangıcında, senin yarınki felâketini hazırlayan karanlık istikametin hareket noktalarını görüyorum. Bu, mânevîliğin şimdiki bozgununu hazırlayan ahmakça bir tabiata dönüşün ilk devreleridir. Asırlar sonra, zamanımızda, şehirleri geceleyin nura boğan elektriğin ruhlarımızdaki karanlığı artıracağını sezemeyen bir çağın emekleme yıllarında, bu çizgi, varış değil, kalkış noktasını buluyor.</p>

  <p>“Beş asır sonraya gelince...</p>

  <p style="text-align: center;">*</p>

  <p style="text-align: center;">* *</p>

  <p>“Ne kadar, ne kadar annesi. Meşum bir irsiyet onda devam ediyor. Koketriyi<a href="../Text/foot.xhtml#a118" id="k118"><sup>*</sup></a> öldüremeyen bir aşkın kifayetsizliği anasını harap etti, kızını da bitirecek. Benim burnum büyük felâketlerin kokusunu alır.</p>

  <p style="text-align: center;">*</p>

  <p style="text-align: center;">* *</p>

  <p>“Dün sabah rüyayı devam ettirdim. Uyanık olarak Simeranya’ya ilk gidişim. Yatak odamın balkonundaki şezlonga uzanmıştım. Görünmez bulutların kararttığı bir sonbahar akşamı. Çürümüş insan eti renginde bir gök yüzünün zemini üstünde ağaç dallarının siyah uçları hafif bir rüzgârla sallanıyordu. Gözlerimi kapadım. Rüyayı hatırlamaya çalışıyordum. Kendimi bir yelkenlide buldum. Yanımda bir de kılavuzum vardı. İki tarafı ağaçlıklı bir dereye girdik. Bu sefer daha ağır gidiyorduk. Suda ve kıyılarda bizden başka hiç kimse, hattâ canlı mahlûk yoktu. Yelkenlimizin hiçbir rüzgâr ve hava cereyanı olmadan yürümesine şaşıyordum. Suyun yırtılışından başka ses duyulmuyordu.</p>

  <p>“Kılavuzumun yüzüne hâlâ bakmamıştım. Kadın mı, erkek mi, bilmiyordum. İçine girdiğim yeni âleme intibak<a href="../Text/foot.xhtml#a91" id="k91"><sup>*</sup></a> şartının, büyük zaruretler olmadıkça sessizlik ve hareketsizlik olduğunu hissettiğim için, kendimi yanımdaki kılavuzdan, hattâ aklımdan evvel içime doğacak ilhamların yol göstericiliğine bırakıyordum. İki taraf sık ormandı. Gündüz olduğu halde havada ebedî bir sabah loşluğu vardı. Ağaçların karartıları arasında, bazı bazı, garip bir ışık halinde anlaşılmaz işaretler görüyordum. Hava gittikçe hafifleşiyordu. Uzakta, Simeranya’nın, rüyada gördüğüm iskelesi belirdi. Sağ tarafta idi. Daha evvel uzun bir rıhtım vardı. Fakat bomboş.</p>

  <p>“Kılavuzuma baktım. Kadındı. Şaşırdım. Çırılçıplaktı. Biraz dikkat edince, vücudunun üstünde, boynundan ayak bileklerine kadar bir deri gibi yapışık, ipekten daha ince, şeffaf ve mavi bir elbise gördüm. Kemiksiz gibi hafif, zayıf, uzun, hareketsiz halinde bile kıvraklığı belli, görülmemiş plâstik nispetleriyle insanı bir bakışta hayran edecek kadar biçimli bir vücut. Yüzünde peçeye benzeyen, örümcek ağından daha ince bir sis tabakası var. İri gözleri dosdoğru ruha bakıyor. Gözlerim zengin ifadeli ve küçük ağzının üstünde eski dünyamdan kalan arzuların verdiği dikkatle dururken, devamlı bir şimşek aydınlığına benzeyen keskin bir ışık beni sıçrattı. İskeleye doğru baktım.</p>

  <p>“Yelkenli durmuştu. Kılavuzum nefes halinde bir sesle bana ihtar etti.</p>

  <p>“ - Dikkat ediniz. Fizyonomi ve tavır yoklamanız yapılıyor. İçinizi okuyorlar. Eski dünya hislerinizden kurtulunuz. Yoksa kabul edilmezsiniz.</p>

  <p>“Yüzüme vuran ışık çok keskin olduğu halde gözlerimi rahatsız etmiyordu. Allah’tan beni utandırmamasını içimden niyaz ederken, büyük ışık birdenbire söndü. Kılavuzum yoklamanın bittiğini haber verdi ve dedi ki:</p>

  <p>“ - Şimdi karşıki büyük kulede bir ışık yanacak. Kırmızı ise reddedildiniz. Yeşil ise kabul edildiniz.</p>

  <p>“Sakin bir dikkatle kuleye baktım ve beni utandırmaması için Allah’a tekrar yalvardım. Ne kadar zaman.</p>

  <p style="text-align: center;">*</p>

  <p style="text-align: center;">* *</p>

  <p>Besim okurken Mefharet bağırdı:</p>

  <p>- Tren geliyor!</p>

  <p>Besim defteri kapadı, göze koydular, kilitlediler ve odadan çıktılar. Yemek odasının terasında oturdular.</p>

  <p>Gözlerini bahçe kapısından ayırmıyan Mefharet’in yüzünde öfke ve endişe, söyleyeceği sözleri kelimesi kelimesine tahmin ettirecek kadar keskin ve açık bir ifade halinde idi. Besim ikame<a href="../Text/foot.xhtml#a78" id="k78"><sup>*</sup></a> hiylesiyle onun hislerine yeni bir istikamet verebilmek için saatine baktı:</p>

  <p>- Trenin gelmesine daha otuz beş dakika var. Düdük sesi seni aldattı. Biraz daha okuyabilirdik. Aklım Simeranya’nın kulesinde kaldı. Ağabeyim bunları bize anlatmaz ki.</p>

  <p>Mefharet büyük bir öfkeyi zaptetmeye çalıştığı zamanlarda yaptığı gibi dişlerini ve kelimelerini birbirine geçirerek süratle:</p>

  <p>- Lüzum yok, dedi, benim şüphem kalmadı.</p>

  <p>Simeranya kulesindeki ışığı bekleyen Besim, dalgın olduğu için yanlış anladı.</p>

  <p>- Ha!... Çok şükür.</p>

  <p>Mefharet kocaman göğsünü hoplatan bir sıçrayışla bağırdı:</p>

  <p>- Hayır! Öyle değil! Şüphemin doğruluğundan şüphem kalmadı.</p>

  <p>- Defterde isim yok, fakat...</p>

  <p>- Hacet<a href="../Text/foot.xhtml#a57" id="k57"><sup>*</sup></a> var mı yavrum? “Seziyorlar mı?” diyor, bizden bahsederken “Ben bu sırrın ağır yükünü taşıyamıyorum” diyor. “Sofrada sükûtumdan donuyorum” diyor. Hacet var mı? Besbelli.</p>

  <p>- Ağabeyim bildim bileli sır küpü ve sükût dondurmasıdır.</p>

  <p>- Ayol, neden çekiniyor öyleyse? Hem Selmin için kullandığı tâbirlere dikkat etmedin mi? “Onun dayanılmaz cazibesi” diyor.</p>

  <p>- Doğrudur. Ben de zor dayandım.</p>

  <p>- Ya lâcivert tayyör? (C...) dediği Cahide. Selmin onun terzisine yaptırmadı mı tayyörünü?</p>

  <p>- Bütün “C” harfiyle başlayan isimler Cahide ise ve İstanbul’da Cahide ile Selmin’den başka tayyör giyen kız yoksa şüphen yerindedir. Lâciverti de sen uydurdun.</p>

  <p>- Ayol! Saçmalamasana! Benden de bahsediyor. “Annesi” diyor.</p>

  <p>- Anasından doğan kız yalnız Selmin mi?</p>

  <p>“ - Aşkının kifayetsizliği anasını harap etti” diyor. İşte o ben değil miyim? Kocamın erken ölmesini ima ediyor.</p>

  <p>Besim yanaklarını şişiren sessiz bir kahkahanın havasını yuttuktan sonra, sesinde belirmesinden korktuğu incitici istihzayı<a href="../Text/foot.xhtml#a101" id="k101"><sup>*</sup></a> bir şefkat toniyle maskeleyerek cevap verdi.</p>

  <p>- Ablacığım, ağabeyim koketriyi öldürmeyen bir aşkın kifayetsizliğinden bahsediyor. La Rochefoucauld’ya<a href="../Text/foot.xhtml#a129" id="k129"><sup>*</sup></a> göre aşkın koketriyi, yani işvebazlığı öldürmesi lâzımdır. Öldüremezse yarım kalır ve seven kadını tereddüdün iç mücadelesiyle harap eder. Kocası vaktinden evvel ölen kadınlarda aşkın değil, talihin kifayetsizliği vardır. Bilâkis şimdi seninle o karanlık sevgiliye başka bir ana aramalıyız. Muammayı öyle aydınlatabiliriz.</p>

  <p>- O ana ben’im. Eğer bu kız Selmin değilse sana bu köşkteki hissemi veririm. Anladın mı? İşte sana mertçe söz. Girer misin bahse?</p>

  <p>- Şinasi geçen gün öz kızıyle altı sene münasebette bulunup iki de çocuk yapan esrarkeş bir babanın dâvasını aldığını söylüyordu. Acayip dünyamızda ahlâkın bu kerteye geldiğini iddia edersek, esrarkeşe de, sana da hak veririm. Fakat torunlarının hem babası hem de büyük babası olan orijinal adamın esrarkeşliği de, cesareti de ağabeyimde yoktur. Sevgisinde sadece esrar var, keşlik yok. Sen Selmin’i ona bu kadar münasip görüyorsan geç kaldın. Bahtiyar zat erken davranmış.</p>

  <p>Mefharet, önündeki masanın üstünde duran sigara tablasını lüzumsuz yere eline aldı, havaya kaldırdı, mermer merdivenlere fırlatacakmış hissini veren bir tereddütten sonra tekrar yerine koydu.</p>

  <p>- Seninle konuşulmaz, dedi.</p>

  <p>Besim, büyük bir tehlike geçiren mavi kristale içinden bir “geçmiş olsun” dedikten sonra mırıldandı:</p>

  <p>- Ben seninle de konuşmazsam ya çatlar veya Simeranya’yı boylarım.</p>

  <p>- Bahtiyar zat dediğin, ağabeyimdir.</p>

  <p>- Defterde çok bedbaht<a href="../Text/foot.xhtml#a17" id="k17"><sup>*</sup></a> görünüyor.</p>

  <p>- Vicdan azabı çekiyor.</p>

  <p>- Vicdan azabından eser göremedim. Bir azap çekiyor ama belli değil. Azap çekmek onun tabiatı. Benim güldüğüm şeylerin hepsine ağlar o. Yeşil hikâyesine şaştım, abla. Sekiz ay evvel kız ona yeşili sevdiğini söylemiş. Sekiz ay sonra aksini söylemiş. Al sana sekiz saatlik uykunun kanına giren bir mesele. Ya o zaman yalan söyledi, ya şimdi. Yahut da ağabeyimden de, yeşilinden de soğumuştur. Başka ihtimal var mı? Yok. Mademki yok, uyku da yok. Yeşillenmenin bu türlüsünü hiç görmedim.</p>

  <p>Keskin bir tren düdüğü sesi duyunca, kulak zarına bir iğne batmış gibi sıçrayan Mefharet bağırdı:</p>

  <p>- İşte geliyor!</p>

  <p>Besim bir daha saatine baktı.</p>

  <p>- Daha yirmi beş dakika var trenin gelmesine.</p>

  <p>Mefharet havaya kalkan dirseklerini indirdi. Yüzü artık bir gelincik tarlasıydı. Bu kırmızılıkla dudaklarının keskin boyası bile kayboluyordu. Birdenbire iki elini birden Besim’e uzattı:</p>

  <p>- Ya vapur? diye bağırdı.</p>

  <p>- Hangi vapur? Burası Kadıköy değil, Yeşilköy. Bu saatte vapur işlemez buraya.</p>

  <p>- Hayır, defterdeki vapur.</p>

  <p>- Ha!.. Güvertede yanak yanağa vermişler. Orada benim anladığım aşka benzer bir şeyler var ama sonu yine gözyaşı çıkıyor. Sulanmanın bu türlüsünü sevmem.</p>

  <p>Mefharet Besim’in bir elini kaptı ve tekrarladı.</p>

  <p>- Vapur, vapur! Geçen sene ağabeyim Selmin’le Ada’ya gitmedi mi? Son vapurla dönmediler mi?</p>

  <p>- İyi ama ben de onlarla beraberdim.</p>

  <p>- Sen gece güvertede oturmazsın. Onlar oturmuşlardır.</p>

  <p>- Hayır, hep beraber aşağıda oturduk.</p>

  <p>- Seninle konuşulmaz.</p>

  <p>- Öyle söyler, yine konuşursun. Biz birbirimize muhtacız. Senin öfkene ve benim kahkahalarıma bu evde benden ve senden daha sağlam müşteri yok. Ağabeyim konuşmaz. Selmin de bahtiyar zat ile başka türlü görüşüyor ve bizim yanımızda fazla ağız açmıyor. Sen ve ben, birbirimize razı olmaya mahkûmuz.</p>

  <p>Gözlerini bahçe kapısından ayırmayan Mefharet sordu:</p>

  <p>- Kaç dakika var?</p>

  <p>- Yirmi bir. Nedir bu merak? Ağabeyim gelirse ne olacak? Soracak mısın ona?</p>

  <p>Mefharet şaşırdı. Bu sual onun deminden beri duyduğu bekleme heyecanının sebepsizliğini kendisine de hissettirmişti. Besim’in yüzüne bir an bakakaldı, sonra ayağa kalktı.</p>

  <p>- Ben ötekini söyletirim, dedi.</p>

  <p>Besim de ayağa kalktı ve onu iki kolundan tuttu.</p>

  <p>- Otur, abla. Üstüne varma. İnatçıdır, bilirsin. Otur Allahaşkına. Beni dinle. Otur.</p>

  <p>Oturdular.</p>

  <p>Besim, ablasına yine bir sigara tutuşturdu.</p>

  <p>- Kaderinin şoförü sensin. Emin ol. Onu dram istikametinde sürme. Biraz gül, yahu! Değmez vallahi bu dünya. Bak, heyecandan yüzün pancar turşusuna döndü. Kendini düşün. Canına yazık. Ben sana bir şey sorayım: Selmin’in kıvır kıvır altın saçlı bir bebek doğurmasını kanser olmasına tercih etmez misin?</p>

  <p>- Etmem. Bu şekilde Allah vermesin.</p>

  <p>- Allah vermiş. Altın bebek doğacak. Onu okşamak mı daha iyi, öfkeden çatlamak mı? Ona münasipçe bir baba aramayı neşe içinde düşünelim. Aldırma. Bak, dinle beni. Sana bir hikâye anlatayım.</p>

  <p>Fakat sustu. Başlarını çevirdiler. Aydın, bir elinin baş parmağını şakağına dayamış, öteki parmaklariyle alnını oğalayarak yanlarından geçti.</p>

  <p>Hemen ayağa kalkan Mefharet, analık sezgisinin verdiği bir telâşla oğlunun arkasından koştu ve bağırdı:</p>

  <p>- Ne var?</p>

  <p>Çocuğun yüzü solgundu.</p>

  <p>- Başım ağrıyor. Çok ağrıyor. Bir saat evvel iki aspirin aldım, fayda etmedi.</p>

  <p>- Bırak artık çalışmayı.</p>

  <p>- İmtihan yarın. Matematik.</p>

  <p>- Bırak. Matematik kadar taş düşsün başlarına o hocaların. Bırak. Öldürecekler seni.</p>

  <p>Besim çocuğa doğru yürüdü.</p>

  <p>- Benden de al o kadar. İşte sana bir problem: Matematik kadar bir taşın buutlarının -pardon- boyutlarının ölçüsü ne olabilir?</p>
</body>
</html>
