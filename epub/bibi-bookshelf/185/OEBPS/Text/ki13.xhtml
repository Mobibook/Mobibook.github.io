<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-3 {font-variant:small-caps; font-size:130%}
  span.sgc-2 {font-weight:bold;}
  span.sgc-1 {font-style:italic;}
</style>
</head>

<body>
  <p class="p1"><span class="ilkharf">K</span><span class="sgc-3">aranlıkta</span> uyandı. Başında bir ağırlık. Ne zamandır böyle. Yatar yatmaz uyuyor, dört beş saat sonra uyanıyor. Belki tansiyondan. Sorsaydı keşki dün akşam Sabriye. Uyku ilâcı da fayda etmiyor. Uyumasına uyuyor da erken uyanmamanın çaresini bulamıyor. Sonra kulaklarında bir uğultu. Annesi de şikâyet ederdi bundan. İrsî demek.</p>

  <p>Başucundaki düğmeye bastı ve kol saatine baktı. Altıya geliyor. Günler kısalmış. Ortalık hâlâ karanlık. Bir sigara. Korkuyor. Doktor günde beş taneden fazlaya müsaade etmedi. Hele aç karnına, katiyen. Kendini tuttu. Arzusu artıyordu. İçeyim bari, ne olursa olsun.</p>

  <p>Başucundan bir sigara aldı ve yaktı. Aydın şimdi uykudadır. Onu düşünmüyor. Selmin’le dünkü kavgasını hatırladı. Ayıldıktan sonra ne diye ben o küstahın haddini bildirmedim? “Sen bunu hiçbir zaman öğrenemeyeceksin!” Son günlerde çok arttı cüreti. Niçin saklıyor? Nasıl şüphelenmem? İnsan gizlenecek şeyi gizlemez de gizlenmeyecek şeyi gizler mi? Demek ki isim söylemeye cesareti yok. Ne düşünüyor, yezit? Artık beni tamamiyle hiçe sayıyor. O sarı yılanı bu eve sokmak istemediğim günden beri bana düşman. Onunla da kavgalı imiş. Benim suçum ne öyle ise? Sırf bana inat için, gitti, birisinin koynuna girdi. Sırf bana inat için, beni kudurtmak için. Öyle domuzdur bu kız. Gizlediği ağabeyimdir muhakkak. Aman ne çirkin şey. Allah’ım, ne rezalet! Yine başıma kan çıkıyor. Yapamam ben, Besim gibi olamam. Aynı ana babanın evlâdıyız ama ben anneme çekmişim, yapamam. Havsalam<a href="../Text/foot.xhtml#a61" id="k61"><sup>*</sup></a> almıyor. Ölse bu kız, bir damla yaş çıkmaz gözümden. Ben sırf onun istikbali için evlenmedim. Sekiz sene dul kaldım, sekiz sene!</p>

  <p>Aşağıdaki büyük salonda Memduh’un ona yalvarışlarını hatırladı. “Bedbaht olacağım. Mefharet, düşün ağzından çıkacak bir söz benim hayatımı cennete veya cehenneme çevirebilir. Düşün. Kaç sene sabrettim, kaç sene bekledim. Ayaklarını öpeyim...”</p>

  <p>“Olamaz!” dedim. Hep bu yezit kızı düşünerek. Bu nankör için hem bir adamı bedbaht ettim, hem kendimi. Nah, bu kafa! Şimdi bana en sevmediğim, en istemediğim şeyleri yapıyor. Vallahi rezalet! Ağabeyim olsun, kim olursa olsun rezalet! Ben bunu katiyen hazmedemem. Yediği naneye bak. Utanmadan yüzüme karşı: “Sen onu hiçbir zaman öğrenemeyeceksin!” diyor. Vay, küstah vay! Ne olacaktı o meteliksiz çiyanla evlenecekti de? Seviyor mu o serseri sanki onu? Kendisi de anlamış da kesmiş alâkasını onunla. İyi ya işte, ben demek haklıymışım. Neden bana düşman oluyor? Var bir şey. Anlayacağım. İnat ederse vallahi boğarım onu.</p>

  <p>Yüzü yanıyordu. Elini yanağına götürdü. Başındaki ağırlık artmıştı. Annem gibi benim de bir yerime inecek bir gün. Ben dayanamam. Bu kızı doğuracağıma Allah canımı alsaydı. Gider şimdi onu uyandırır, sıkıştırırım. Uyku sersemliğiyle her şeyi söyler. Söyletirim. Benim elimden kurtulamaz o. Anasıyım. Hakkımdır. Sekiz sene ben ona hem analık, hem de babalık ettim. Nankör! Nen eksikti senin, söylesene... Çiçek gibi büyüttüm seni ben. Bir dediğini iki etmedim. Köyde senin gibi giyinen kız var mı? Baksana bir kere şu zenginlere... Ecnebilere de bak. Romler kızını basma entarilerle dolaştırıyor. Zavallı Jannette’in bir zengin kızı olduğunu kılığından, kıyafetinden kim anlar? Kâmuran Bey’in kızı dersen öyle. İki senedir bir bisiklet istiyor da milyoner babası almıyor. Ben sana bisiklet, sandal, ping-pong masası, ne istedinse aldım. Fransız Mektebi dedin, gönderdim. Bir zamanlar “Paris” diye tutturdun, ona bile razı oldum. O çiyan çıktı ortaya da sen istemedin gitmeyi. Böyle bir ananın yüreğine indirecek şeyler yapıyorsun. Tüh sana, nankör! Şimdi görürsün sen.</p>

  <p>Yataktan indi, terliklerini ve kimonosunu<a href="../Text/foot.xhtml#a117" id="k117"><sup>*</sup></a> giydi. Aynaya baktı. Saçları dağılmış ve kabarmıştı. Tarağını aldı, fakat hemen bıraktı. Beni böyle cadı gibi görsün de daha fazla korksun. Sabah sabah, tepeden inme bir tesir. Ondan istifade edeyim. Mışıl mışıl uyurken bir sıçrayış sıçrasın da aklı başına gelsin.</p>

  <p>Oda kapısına doğru yürüdü, durdu. Başı kazan gibiydi. Ya birdenbire sinirlenir de yine bayılırsa? Tuvalet masasına doğru gitti, gözünde Seditol<a href="../Text/foot.xhtml#a216" id="k216"><sup>*</sup></a> tüpünü aradı. Bulamadı. Aşağıda, ecza dolabındadır. Sinirlenir mi acaba? Demin uyandığı zaman kalbi de hızlıca vuruyordu. Ne olacakmış? Giderim. Ne olursa olsun.</p>

  <p>Sofaya çıktı. Karanlık. Çıt yok. Yürüdü. Selmin’in oda kapısı önünde durdu. Kilitli mi acaba? Elini kulpun üstüne koydu, çekti. İçeriye kulak verdi. Lüzumsuz. Ne duyacak? Cesareti yok. Niçin? Ben onun uğruna uykusuz kalıyorum ya. Patlasın, uyansın.</p>

  <p>Kulpu çevirdi. Kapı kilitli değilmiş. Kanadı hızla iterek açtı. Durdu. Karanlık odada lake takımların beyazlığı ve gardrop aynasının pırıltısı. Pencerelerde koyu bir mavilik. Hafif bir lâvanta kokusu. Ne münasebet! Yatağa baktı. Yorgan açıkmış ve altında kimse yokmuş gibi ona fazla bir beyazlık göründü. Yatağında değil mi bu kız.</p>

  <p>Hemen ışığı yaktı. A! Yok vallahi yok! Nereye gitti bu, sabaha karşı? Etrafa göz gezdirdi. Tuvalet masasının önündeki pufun üstünde kimonosu, yatağın ayakucunda pijamasının yalnız pantolonu, bir koltuğun üstünde dün giydiği basma entarisi vardı. Ne kadar çok sigara içmiş. Gece masasındaki tabla izmarit dolu. Uyumadı mı sabaha kadar? Nereye gitti şimdi? Gecelikle çıkmış. Ağabeyimin odasında olmasın? Ay, vallahi çıldırırım! Hem nedir bu lâvanta kokusu? Az buz değil. Adamakıllı sürmüş. Vallahi birinin odasına gitti bu kız. Aklımı bozacağım.</p>

  <p>Sofaya çıktı. Durdu. Kalbi çarpıyordu. Karşı sıradaki odaların karanlıkta bile parlayan beyaz yağlı boya kapılarına baktı. Kulaklarının uğultusu artıyordu. Bir aralık “Selmin!” diye haykıracağı geldi. Kendini tuttu. Ağabeysinin oda kapısına gitmeye cesareti yoktu. Şüphesinin bu kadar canlı ve yakın bir realiteye yerini vermesi ihtimali onu bayıltacak kadar korkutuyordu. Samim! Aman Yarabbi! O lâvanta! Sabah karanlığı!</p>

  <p>Hiçbir şey yapmaya kuvveti yetmediği için yürüdü. Ayaklarının ucuna basıyor, arada bir duruyor ve kulak kabartıyordu. Köşkün içi yedi kat yerin dibi gibi sessizdi. Karanlık azalıyordu. Kapıların beyazlığından sonra tavandaki avize de parlıyordu. Duvarlardaki levhalar belirdi. Uzakta tren düdüğü ve çan sesleri vardı. Birdenbire ağlayacak gibi oldu. Bu çan sesi onun şimdi içinde yaşadığı şüphenin çirkin vuzuhuyle ruh ve ahlâk temizliği arasındaki farkı dayanılmaz bir hale getiriyordu. Hemen bir camie koşup secdeye yatabilir, hüngür hüngür ağlayabilirdi. Yarabbi, bana kuvvet ver.</p>

  <p>Yürüdü. Ağabeyisinin oda kapısına yaklaştıkça, kalbi zaptedilmez bir hale geliyordu. Göğsünden lâstik top gibi fırlayacaktı. Ayakları kendiliğinden sürükleniyordu. Oda kapsının önünde durdu ve kulağını kanadına yapıştırdı. Orada da ses yoktu. Fakat kulağının uğultusu belki ince sesleri ve gürültüleri duymasına mâni oluyordu. Anahtar deliğinden bakmayı düşünürken, sıçradı. Karşı tarafta, fazlaca açılan bir musluktan boşalan su sesi geliyordu. Anladı. Selmin banyoda. Utancı şüpheden kurtuluşunun ferahlığını bulandırıyordu. Şaşırdı. Yürüdü ve durdu. Odasına kaçmayı düşünüyordu. Fakat niçin? Şüphesini saklayabilirdi. Birkaç adım daha yürüdü. Lâvanta! Şimdi de yalnız onun mânâsını anlamıyordu. Hattâ banyo. Bu saatte ne işi var banyoda?</p>

  <p>Gözlerini kapıya dikti. Bilmiyordu ne yapacağını. Bekledi. Birkaç adım daha sürüklendi. Şimdi banyonun kapısı biraz ötede idi. Suyun azalıp çoğalan şarıltısı yorgun dikkatini uyuşturuyordu.</p>

  <p>Selmin çıktı ve odasına doğru koşarak yürüdü. Onu görmemişti. Kapısını açtı ve hayretle durakladı. Elektriği kapadığını hatırlamış ve kimin açtığını düşünmeye başlamış olacaktı. Mefharet yürüdü. Ayak seslerini duyan Selmin, başını çevirip de annesini görünce, bir tereddüt geçirdi, sonra odasına girdi ve kapıyı kilitledi.</p>

  <p>Mefharet de bir tereddüt geçirdi. Şüphe ve tecessüsten ziyade öfkeye benzeyen bulanık bir hissin emri altında yürüdü, kapıyı vurdu. Bekledi. İçeride bir hareket olmayınca kapıyı tekrar vurdu.</p>

  <p>Selmin’in öfkeli sesi çıktı:</p>

  <p><span class="sgc-1">-</span> Ne istiyorsun?</p>

  <p>- Aç!</p>

  <p>- Soyunuyorum.</p>

  <p>Kapı açılmadı. Mefharet bu saatte çamaşır değiştirmenin etrafını saran karışık mânâları eşelemekten de korkarak bekledi.</p>

  <p>Geçen zaman ona çok uzun göründüğü için kapıyı tekrar vurdu.</p>

  <p>Cevap yoktu. Mefharet bu sefer kapıyı yumrukladı ve bağırdı:</p>

  <p>- Aç, aç diyorum. Fena olur sonra!</p>

  <p>Kapı açıldı. Selmin çıplak vücudunun üstüne kimonosunu geçirmiş, önünü ilikliyordu. Kaşları çatıktı. Annesine öfkeli bir hayretle baktı:</p>

  <p>- Ne istiyorsun bu saatte?</p>

  <p>Mefharet karyolanın ayakucunda kıvrılan iç çamaşırlarına bir göz attı, hâlâ kuvvetli bir lâvanta kokan havayı kızının gözüne çarpacak bir iç çekişle kokladı ve sordu:</p>

  <p>- Bu saatte sende bu tuvalet nedir?</p>

  <p>- Ne tuvaleti?</p>

  <p>- Bu ne lâvantalar, banyolar, çamaşır değiştirmeler?</p>

  <p>Selmin annesinin yüzüne kin dolu bir dikkatin yapıştırdığı bakışlarını oradan zahmetle kopararak tuvalet masasına doğru çevirdi ve yerde parçalanmış bir lâvanta şişesinin kırıklarını gösterdi:</p>

  <p>- Bir damla sürmedim, dedi, şişeyi gözden alıp gardroba koyacaktım. Elimden düştü, kırıldı. Zaten içinde pek az vardı, döküldü. Banyo filân da yapmadım. Yüzümü ve boynumu yıkadım.</p>

  <p>Mefharet odaya girdi ve bir sandalyeye ilişti.</p>

  <p>- Öğle vakitlerine kadar uyuyan sen, neden böyle sabah sabah kalktın?</p>

  <p>Selmin yatağının kenarına oturdu. Kimonosunun önünden çıkan dizlerini örterek cevap verdi:</p>

  <p>- Ona da mı karışacaksın? Ne olmuş sabah sabah kalkmışsam? Dün gece uyuyamadım.</p>

  <p>Annesi parmağiyle sigara tablasını göstererek:</p>

  <p>- Belli, dedi, izmaritlerden.</p>

  <p>- Belli ise ne soruyorsun?</p>

  <p>- Sorarım.</p>

  <p>Mefharet verdiği cevabın mânâsızlığını anladığı için, hücumunu yeni delillerle tazelemek ihtiyacını duydu. Kaşlarını çatmış, düşünüyordu. Selmin gardroba gidip çamaşır bohçasını çıkardı. Annesinin ona arkası dönüktü. Kimonoyu üstünden attı ve bir avucunu karnının üstünden geçirerek aynada çırılçıplak vücuduna baktı. Sonra süratle çamaşırlarını giydi ve üstüne kimonoyu geçirdi. Karyoladan pijamasını alamamıştı.</p>

  <p>Gelip tekrar yatağına oturdu ve bir sigara yaktı.</p>

  <p>Mefharet söze nasıl başlayacağını hâlâ bilmiyordu. “Ben senin için sekiz sene dul kaldım.” Hayır. Fena bu. Çok söylemişti bunu şimdiye kadar. Selmin’in cevapları malûmdu: “Kalmasaydın...” “Ben sana yalvardım mı?” “Babamın sende hiçbir hatırası yok mu?”, “Keşke bir daha evlenseydin de bana bu kadar karışmasaydın...” Hayır, inadı tuttuğu zaman, bu kızı minnet altında bırakacak bir şey söylemek mümkün değildi. Fakat Mefharet’in içinde “Nankör!” diye başlamak ve “Nen eksikti senin? Böyle ana nerede?” diye sormak ihtiyacı vardı. “Nankör! Nankör!” Yalnız bu kelimeyi söylese, içini tıkayan büyük bir his külçesini boşaltmış olacaktı. Fakat birdenbire, ne münasebet? Bir vesile lâzım. Şimdi Mefharet onu arıyordu. Bir Vesile. Ondan bol ne var, fakat, hemencecik, bu ana uygun bir vesile bulmak zor. Hiçbir şey hatırına gelmiyor.</p>

  <p>Daha fazla susamazdı da. Kızı bu saatte onun buraya gelişinin sebebini anlamak isteyen küçük düşürücü bakışlar yağdırıyordu. Bir şey söylemesi lâzım, hemen.</p>

  <p>Düşünmeden sordu.</p>

  <p>- Niçin uyumadın bütün gece?</p>

  <p>Selmin cevap vermedi, kalktı, sigarasının külünü uzakta duran tablaya silkeledikten sonra, karyolasının ayak ucundaki pijama pantolonunu aldı ve ayağına geçirdi.</p>

  <p>Mefharet de bir sigara içmek istiyordu. Fakat Selmin paketi cebine koymuştu. Ondan sigara istemek, neresinden başlayacağını hâlâ düşünemediği bir kavganın hazırlık anında kızına küçük bir üstünlük fırsatı vermekti. Gözlerini dumandan ayıramıyordu. Selmin derhal sezdi, paketi çıkardı ve annesine uzattı.</p>

  <p>- İçer misin?</p>

  <p>Mefharet arzunun pençesinde kıvranan bir gururun boğduğu bir sesle:</p>

  <p>- İstemem, dedi.</p>

  <p>Selmin onun içindeki mücadeleyi gözleriyle görüyormuş gibi ısrar etti:</p>

  <p>- Al, al! Sen buraya benimle kavga etmeğe geldin. Sigarasız yapamazsın.</p>

  <p>Annesi kızardı. Arzusu ve gururu hep bir hizada yükseliyordu. Odasına gidip kendi sigarasını almayı düşündü. Gülecekti Selmin. Her şeyi anlayan bu kızın zekâsına karşı duyduğu hayranlık, inadına karşı duyduğu öfke, günahına karşı duyduğu kin, gururuna karşı duyduğu isyan ve bütün bir gece onu uykusuz bırakan ıstıraplarına karşı duyduğu analık şefkati, Mefharet’in içinde, karmakarışık hâtıraları ve duyguları öyle bir çalkalayış çalkaladı ki, kadın ne yapacağını şaşırdı, elini pakete uzattı, sigarayı almadan çekti, ayağa kalktı ve kendini birdenbire sandalyaya bırakarak hıçkırmağa başladı.</p>

  <p>Selmin tablaya uzandı ve sigarasını söndürdü. Sonra, ayakta, başım eğip düşünmeğe başladı. Yüzü gergindi. Islak gözleriyle bunu gören annesi, onun da bir ağlama krizinden kurtulmaya çalıştığını farkediyordu.</p>

  <p>- Bir mendil ver! dedi.</p>

  <p>Gözlerini kurularken başını salladı:</p>

  <p>- Görüyorsun ne haldeyim. Düşün bir kere: Anayım ben, ana. Elin bir gencini bana feda etmişsin, çok mu? Ben senin saadetini düşündüm de onu istemedim. Seni sevdiğine inanmıyordum. Sen de sevmiyordun onu, söylediler, biliyorum, alâkanı kesmişsin, memnun oldum. Benim suçum neydi öyleyse? Neden bana düşman oldun? Neden bana inat olsun diye ailenin namusunu bir paralık edecek işler yaptın? Kiminle? Bari onu söyle de meraktan kurtulayım. Sonra icabına bakarız. Kimse duymaz.</p>

  <p>Selmin dizlerini birbirine vuruyor ve önüne bakıyordu. Annesi tekrarladı:</p>

  <p>- Söyle. İcabına bakarız. Kimse duymasın tek. Bak, nelere razı oluyorum. Seni öldürmediğime şükret.</p>

  <p>Selmin omuzlarını kaldırıp indirdi. Alt dudağını ısırıyordu. Başını pencere tarafına doğru çevirerek yavaş yavaş içeriye giren sabaha dalgın gözlerle baktı.</p>

  <p>- Ben icabına bakılmasını istemiyorum, dedi.</p>

  <p>- Ne yapacaksın ya?</p>

  <p>Kız tekrar önüne baktı ve alçak sesle cevap verdi:</p>

  <p>- Doğuracağım.</p>

  <p>Mefharet ağzım açtı ve derin bir nefes alıp kaldı. Büyük bir hava kütlesi yutan göğsü şişti. Sonra birdenbire nefesini boşaltarak bağırdı:</p>

  <p>- Sen çıldırdın mı?</p>

  <p>- İtalya’ya gideceğim; yahut Viyana’ya... Belki de Paris’e. Karar vermedim daha. Fakat gideceğim. Orada doğuracağım. Tarlabaşındaki dükkâna müşteri buldum, satacağım. Birkaç bin liram da var zaten. Satmasam da olur. Kararı verdim.</p>

  <p>Yüzü birdenbire kızarıp şişmeğe başlayan Mefharet vücudunu yukarı aldı ve bıraktı. Boynunun etleri de kabarıyordu. Elini kalbinin üstüne koydu.</p>

  <p>- Ayy... dedi ve yutkundu.</p>

  <p>Başı dönüyordu. Allahım, bana kuvvet ver!</p>

  <p>Derin bir nefes daha aldı:</p>

  <p>- Sonra? Sonra ne olacak? Piçini alıp buraya mı geleceksin?</p>

  <p>- Evleneceğim orada. İki sene sonra ayrılıp geleceğim.</p>

  <p>Mefharet kızına sırtını yarım döndü ve başka birine hitap ediyormuş gibi:</p>

  <p>- Vallahi bunun aklından zoru var, dedi, ne saçmalar yumurtluyor?</p>

  <p>Ve Selmin’e dönerek devam etti:</p>

  <p>- Ayol neler söylüyorsun? Sokakta mı bulacaksın kocayı?</p>

  <p>- Ben bulurum.</p>

  <p>- Ecnebi ile mi evleneceksin? Nasıl ayrılırsın sonra? Kolay mı ayrılmak?</p>

  <p>Mefharet bu sefer de tavana bakarak:</p>

  <p>- Vallahi bu kız çıldırdı! diye bağırdı.</p>

  <p>Yerinden kalktı, Selmin’in cebinden paketi aldı. Kibriti çakarken elleri titriyordu.</p>

  <p>- Bana inat mı yapıyorsun bunları hep? Nişanlınla evlenmene razı olmadım diye mi? Onu kovdum diye mi bu evden? İyi ettim. İstersen fena evlere düş, yine sokmam o oğlanı buraya ben.</p>

  <p>Mefharet’in bütün vücudu titriyordu.</p>

  <p>- Allah’ım, bana kuvvet ver! dedi, bir yerime inecek. Başım dönüyor. Bu kız beni öldürecek. Ölsem kurtulurum. Yatalak olacağım.</p>

  <p>Selmin kalktı, annesinin yanına bir sandalya daha çekti ve üstüne sigara tablasını koydu.</p>

  <p>Mefharet onu bileğinden yakaladı:</p>

  <p>- Dur! Söylesene bana. Neden piçinin babasıyla evlenmiyorsun da başkasını arıyorsun?</p>

  <p>Selmin bileğini kurtarmaya çalışıyor, fakat gayretine bir mücadele manzarası vermemek için son kuvvetini harcamıyordu.</p>

  <p>- Evlenemem onunla, dedi.</p>

  <p>Annesi kızının bileğini daha sıkı tutarak kendine doğru çekti:</p>

  <p>- Neden? Evli bir adam mı o yoksa?</p>

  <p>- Belki.</p>

  <p>Mefharet bu sefer de kızının bileğini bükmeğe ve bağırmağa başlamıştı:</p>

  <p>- Söyle! Belki ne demek? Evli mi, değil mi?</p>

  <p>Bileğini kurtarmağa var kuvvetiyle çabalayan Selmin bir çığlık kopardı:</p>

  <p>- Bırak anne! Bırak! Kolumu kıracaksın!</p>

  <p>- Kıracağım. Kafanı da kıracağım senin. Kimdir söyle!</p>

  <p>Kız avazı çıktığı kadar bağırmağa ve kıvranmağa başladı:</p>

  <p>- Anne, bırak! Bırak!</p>

  <p>Mefharet iki eliyle kızının bileğine yapışarak tırnaklarını etine geçirmişti:</p>

  <p>- Söyle, bırakacağım.</p>

  <p>Selmin kuvvetle silkindikten sonra:</p>

  <p>- Bırak, söyleyeceğim, dedi.</p>

  <p>Annesi bıraktı.</p>

  <p>Bileği kurtulur kurtulmaz arkaya doğru sendeleyen kız yatağın kenarına oturdu ve kıpkırmızı kesilen tenini ovalamaya başladı. Ayağa kalkan annesi tekrarlıyordu:</p>

  <p>- Söyle, kim? Evli mi?</p>

  <p>Derin bir nefes alıp bırakan Selmin cevap verdi:</p>

  <p>- Değil.</p>

  <p>Mefharet uzun bir tereddütten sonra:</p>

  <p>- Bu evin içinde mi? Diye sordu.</p>

  <p>Selmin annesinin yüzünden uzaklara doğru kaçan bulanık bakışlarla cevap verdi:</p>

  <p>- Evet.</p>

  <p>Sonra, bir felâketi önlemek için hakikati müphem bırakmak istiyormuş gibi ilâve etti:</p>

  <p>- Gibi bir şey.</p>

  <p>- Gibi bir şey ne demek? Anladım. Bu evin içinde. Korktun da değiştirmek istedin. Zaten hissediyordum. Bu evin içinde. Zihnime fenalık geliyor. Bu evin içinde dayıların var yalnız. Hangisi? Söyle, boğarım seni. Hangisi? Ağabeyim mi?</p>

  <p>Selmin başını silkeledi:</p>

  <p>- Hayır!</p>

  <p>- Kim öyleyse? Besim mi? Kim var bu evin içinde başka? Çabuk söyle! Yere yıkılacağım ve bir daha kalkmayacağım.</p>

  <p>- Var!</p>

  <p>- Kim var?</p>

  <p>Selmin yerinden kalktı ve pencereye doğru birkaç adım attı.</p>

  <p>Arkasından koşan annesi, onu omuzlarından tutup sarstı ve tekrarladı:</p>

  <p>- Kim var?</p>

  <p>Selmin geri çekildi. Yüzü bembeyazdı. Gözleri bir çıldırma başlangıcından şüphe ettirecek kadar büyümüştü. Soluk dudakları titriyordu. Annesinin yeni bir hücumundan korunmak istiyormuş gibi kollarını uzattı. Gözleri kırpılmıyor, kaşları yukarı kalkıp iniyordu.</p>

  <p>Birdenbire kollarını bıraktı; önüne baktı ve cevap verdi:</p>

  <p>- Aç adam!</p>

  <p>Mefharet iki elini birden yanaklarının üstüne koydu, sonra kabarık saçlarının arasına daldırdı. Ağzı açık, gözleri kızarmış ve fırlamış, kaşları havada, bir an donakaldı.</p>

  <p>Sallandı.</p>

  <p>Yere yıkılmamak için bütün kuvvetini topluyordu. Pencereye doğru gitti. Elinden sigara düşmüştü. Farkında olmadı. Odanın ortasına doğru yürüdü ve bir sandalyeye çarptı.</p>

  <p>Selmin korku içinde ona doğru bir adım attı.</p>

  <p>Annesi oda kapısına doğru gitti. Kanada hitap ediyormuş gibi:</p>

  <p>- Avazım çıktığı kadar haykırmazsam ölürüm, dedi.</p>

  <p>Tir tir titriyordu. Bir elini başından çekti ve avucundaki bir tutam saçı yere attıktan sonra, âni bir kararın sıçrayışıyle odadan dışarı fırlayıp haykırmaya başladı:</p>

  <p>- Ağabey! Ağabey! Besim! Hasibe! Koşun! Gelin buraya! Koşun! Fena oluyorum!</p>

  <p>Arkasını duvara dayadı. Bayılmaya hazırlanıyordu, fakat bayılmadı. Yalnız, başına müthiş bir ağrı yapışmıştı. Şakaklarını avuçlarının içine aldı ve sıkmaya başladı:</p>
</body>
</html>
