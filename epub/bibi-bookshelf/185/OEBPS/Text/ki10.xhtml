<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-4 {font-variant:small-caps; font-size:130%}
  span.sgc-3 {font-style:italic;}
  span.sgc-2 {font-size:130%;font-variant:small-caps;}
  span.sgc-1 {font-weight:bold;}
</style>
</head>

<body>
  <p class="p1"><span class="ilkharf">-A</span><span class="sgc-4">bla</span>, ablacığım, görüyorsun, hayatın tehlikede. Beynin kanayabilir, yüreğine inebilir, her şey olabilir. Bayıldın da tehlikeyi atlattın. Kan beyninden çekildi. Yüzünün rengi yavaş yavaş yerine geliyor. Demin yemek odasında kıpkırmızıydın. Korktum vallahi, arkandan gelemedim. Değmez bu kadar sıkıntıya. Bu dünya böyle işte. Kabul edeceksin. Çare yok. Bu çarpık iş düzelebilir ama, senin bir tarafın çarpılırsa düzelmez. Sabır lâzım abla. Şöyle derin bir nefes al. Ooo... h, kalbini ferah tut. Düzelir, düzelecek. Söz veriyorum sana. Göreceksin, şüphen boşunadır. Bak ağabeyim yeni yaptırdığı kostümü giydi, gitti. Selmin odasında. Peşinden gitmiyor. Bunlara dikkat et. Ne olmuş? Sorar ya “Dün gece nerede idiniz?” diye. Her şeyden şüphe edersen cehennem olur bu dünya sana. Öyle de olsa, kabul et yahu, kabul et, rahatlarsın. Bu kız elbette bir şeyler düşünüyor. Çocuk değil. Kendisine ne kadar hâkim, görüyorsun. Zekâsından şüphen var mı? Cin gibidir. Etrafa çaktırmaz, merak etme. Fakat sen böyle haykırırsan, ayılıp bayılırsan, evvelâ Hasibe farkına varır, sonra konu komşu, derken bütün köy, bütün semt, bütün İstanbul duyar. Radyo istasyonu haline gelme. Bu dünya o kokladığın limona benzer: Yuvarlak, ekşi... Fazla sıkmaya gelmez, tadı kaçar. Yahut şeker karıştırmak. Oğlana da üzülme. Ağabeyim, İstanbul’dan dönünce, köyden Doktor Sabri’yi alıp gelecek. Hemen kondurma. Menenjit böyle başlamaz. Hastanın gözleri ışığa bakamaz olur. Kırıklık fazla olur. Başağrısı kıvrandırır, haykırtır. Yok bunların hiç biri. Âlâ! Bak, rengin yerine geliyor. İstersen kalk, yine defteri karıştıralım. Bu sefer saatlerce vaktimiz var. Simeranya’da şöyle bir dolaşır, hava alırız.</p>

  <p class="p1" style="text-align: center;"><br /></p>

  <p class="p1" style="text-align: center;">*</p>

  <p class="p1" style="text-align: center;">* *</p>

  <p class="p1" style="text-align: center;"><br /></p>

  <p>“Ne kadar zaman geçti, bilmiyorum. Kulede yeşil ışıkyandı ve kısa bir zaman içinde yelkenlimiz iskeleye yanaştı. Burada bina yerine, hava meydanı gibi geniş bir saha vardı. Yer, asfalttan daha pürüzsüz, kauçuk gibi yumuşak bir maddedendi. Yeni ütülenmiş bir yatak çarşafı kadar düzgün ve temiz. Kılavuzumun hisli ve yere her temasının reaksiyonlarını zarif kıvrılışlarla belli eden çıplak ayakları bir dans neşesi içinde.</p>

  <p style="text-align: center;"><br /></p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p>“Aşktan başka hedef arayan bir aşkın kendi kendine ihanet ettiğini ona anlatamıyorum. Bu inadı kendi zaaflarına karşı isyanının bahanesine benziyor. Böyle değilse başka birinin hayali veya realitesiyle benim aramda tereddüdünün üstünde koyu bir sis perdesidir. Bu noktada konuşmuyor. Eğer böyle bir tereddüdü de yoksa, giyindiği sır elbisesi içinde kenarlarını gizleyip hudutsuzluğun hayaleti haline gelmek istiyor.</p>

  <p class="p1" style="text-align: center;"><br /></p>

  <p class="p1" style="text-align: center;">*</p>

  <p class="p1" style="text-align: center;">* *</p>

  <p class="p1" style="text-align: center;"><br /></p>

  <p>- Besim, okuma buralarım. Bir vaka, bir isim, bir şey yok mu, onu ara.</p>

  <p>- Dur abla. Acele etme. Vaktimiz çok. Tarih de koymamış.</p>

  <p style="text-align: center;"><br /></p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p>“En çok düşündüğümüz kelimeyi en az kullanmaya bizi mecbur eden gururumuzu aldatmak için, sevmek fiiline sözden başka ifade şekilleri ararız. Meselâ dün, o, masadaki yerlerimizi değiştirmemizi istedi. Öteki masada oturan güzel kadının tam karşıma düşmesine tahammül etmediğini hissettirmişti. Bense, onun bir aralık başının ağrısını geçirmek için aspirin almaya garsonu yollamak mümkün olduğu halde, eczahaneye bizzat gidip geldim.</p>

  <p>“Gözleri, gözleri... onu doğduğu günden evvelki benliğime sımsıkı bağlayan, en yakın akrabadan daha yakın bir kan münasebetini kat kat aşan ve ruhlarımızın beraberliği hissini bir anda uyandıran bakışlarında kendimi ne kadar çok buluyorum. Sanki onun gözleriyle kendimi gören ben’im. Onun varlığını benimkinin şartı haline getiren bu ayrılık duygusunda, görme intibaları tek merkezde birleşen iki gözün beraberliğine benzeyen bir fonksiyon birliği var.</p>

  <p class="p1" style="text-align: center;"><br /></p>

  <p class="p1" style="text-align: center;">*</p>

  <p class="p1" style="text-align: center;">* *</p>

  <p class="p1" style="text-align: center;"><br /></p>

  <p>Mefharet defterin üstüne eğilerek bağırdı:</p>

  <p>- Gördün mü, Besim! Anladın mı şimdi? “En yakın akraba” diyor.</p>

  <p>- Hayır abla. Bu bir ölçü. “En yakın akrabadan daha yakın...” Bu bir ölçü.</p>

  <p>- Değil. Besbelli. Oku. Oku biraz daha, görürsün.</p>

  <p style="text-align: center;"><br /></p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p>“Doğduğu geceyi hatırlıyorum. Telefonla haber aldım. Daha ahizeyi yerine koymaya vakit bulmadan, kudurmuş bir şüphe denizi odama doldu ve beni kaptı. Olamaz, diyordum, olamaz! Annesinin itirafları bile beni inandırmıyordu. Olamaz!</p>

  <p style="text-align: center;"><br /></p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p><span class="sgc-3">-</span> Gördün mü Besim? Nasıl! Hatırlıyor musun? Ben hastahanede doğurdum. Ağabeyim evde idi. Telefon ettiler ona.</p>

  <p>- Fakat bir itiraftan bahsediyor. Sen de var mı öyle şey?</p>

  <p>- Canım işte, o söz gelişi. Ne demek istiyor. Belli değil. Oku bakalım. Oku da anlarsın. Vallahi benden bahsediyor.</p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p>“Her zaman, her zaman, beni en utandıran farkın mevcut değilmiş kadar ehemmiyetsiz olduğunu söylemek nezaketini gösterdi. Yalnız bu noktada zalim değil. Bu utancımın ümidim için öldürücü bir tehlike olduğunu biliyor ve onu azaltmaya çalışıyor.</p>

  <p>“Randevuya her gelişinde bir yığın meçhul, hareket halinde... Buluşma dakikaları yaklaştığı zaman, loş salonda, gözlerim giriş kapısının yaylı kanatları üzerinde parlayan buzlu camlara dikilir. Dışarıda dolaşanların gölgeleri bu camların üstünde uzayıp kısalmaktadır. İçeriye girecek olanın gölgesi, gittikçe büyüyerek ve aslına benzeyerek yaklaşır. O değildir. Fakat yanılmış olmak ihtimalinin temennisi içinde birdenbire açılan kapıya bakarım: O değildir. Gözlerim yine buzlu camların üzerindeki rüyaya dalar. Donuk parıltılar, koyuluklar, belirsiz şekiller kaynaşmaktadır. Uzun, uzun, çok uzun bir zaman geçer. Belki birkaç saniyedir, fakat saatler kadar uzar. Sayısız oluş sürprizleriyle görünüp kaybolan gölgelerin hiç biri gelişme ve bozulma anlarında onun şeklini sezdiren benzerliklere yaklaşmaz. Bu gölge o değildir, şu gölge de o değildir. Kapı açılır, kapanır; açılır, kapanır; kadınlar, kahkahalar, garsonlar girip çıkarlar. Ben büyük salonun karanlık dibinde, her birinin bana verdiği hayal kırıklığını gittikçe daha fazla çarpan kalbimde hazmetmeye çalışarak beklerim ve gözlerimi buzlu camların üstünden ayırmam. Uzun, uzun, çok uzun anlar geçer. Saate bakar ve ayağa kalkarım. On dakika geçmiştir. Gelmemesi ihtimalinin içine ölçüsüz bir hayalin doldurabileceği bütün felâketlerin toptan sezgisi içinde, onun gecikmesini tabiî gösterebilecek mazeretlerin hiç biri korkunç realiteyi izah edemez. Gelmesinden başka şifam yoktur. Gelmezse, yeryüzünde hiçbir güzel canlı ve enteresan şeyin beni oyalayamayacağını düşünmenin verdiği bir ümitsizlik dehşeti içinde yerime oturur, gözlerimi buzlu camların yarı karanlık zemininde oynayan kaderin parıltılarına dikerim.</p>

  <p>“Nihayet işte, o, onun gölgesi, hiç aldanmadım. Camın üstünde büyümeye başlar. O, muhakkak. Fakat gözlerin verdiği tam emniyete kavuşmak için, kanadın hiçbir hareketini kaçırmam. Evvelâ küçük bir aralık. Onun eli, bileği ve mavi robunun kolu. Mıhlanmışımdır. Vücudu benim görüş sahama dahil mekânın içinde bütünleşince, hâdisenin içindeki azametini ona sezdirip gururunu azdırmamak için, ruhumun kepenklerini indiririm: Önüme bakarım. Ancak yaklaştığı zaman gözlerimi kaldırırım. O, benim yüzüme değil, hiçbir şey görmeden sağ veya sol tarafa bakmaktadır. Kendimde tabiî bulduğum his büzülüşünü onda affetmem. Buluşma ânının en büyük ümitler ve korkularla dolu heyecanı, onun yüzünden benim üstüme bir aşk rahmeti gibi boşalmalıdır. Fakat yüzü ne kadar donuk! Sanki, arzusuna rağmen, kaderi tarafından bana doğru itilmektedir. Adımlarında ne ağırlık! Hemen geri dönüp gidiverecekmiş hissini veren bir isteksizlik zevahiri<a href="../Text/foot.xhtml#a272" id="k272"><sup>*</sup></a> altında, belki, iradeyi bunaltan bir zahmetle gizli tutulan müthiş bir heyecan vardı. Fakat bu “belki” o ânın sevincini bulandıran en korkunç emniyetsizliktir. Yaklaşır. Kalkarım. Önüne bakarak oturur. Benim gözlerim onun yüzündedir. Bu fark iki cinsin tabiatı arasında mı, yoksa hislerimizin dereceleri arasında mı? Buluşma ânının ilk muamması budur.</p>

  <p>“Yüzüme bakar. Gözleri boş ve dolu gibidir. Gülümser, fakat bu da belirsizdir. Geç kalışını günlük hayatın basit arızalarıyle izah ederken, sesinin tabiîliği, aramızdaki münasebeti en âdi ruh temaslarının sadeliği içine düşürür.</p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p><span class="sgc-3">-</span> Aman, Besim!</p>

  <p>- Bırak yahu, okuyayım. Birkaç dakika içinde ortalık birbirine giriyor. Gazetede Üçüncü Dünya Harbinin çıktığını okusam, ağabeyim kadar heyecan duymam. Sen hiç âşık oldun mu abla?</p>

  <p>- Tabiî. Fazıl’ı deli gibi sevdim.</p>

  <p>- Bu heyecanları duyar miydin?</p>

  <p>- A! Elbet... Tıpkı, tıpkı... Akşam eve geleceği saat böyle olurdum ben de.</p>

  <p>- Çok şey!</p>

  <p style="text-align: center;"><br /></p>

  <p style="text-align: center;">*</p>

  <p style="text-align: center;">* <span class="sgc-3">*</span></p>

  <p style="text-align: center;"><span class="sgc-3"><br /></span></p>

  <p><span class="sgc-3">“ -</span> Nasılsınız?</p>

  <p>“ - Mersi, siz?</p>

  <p style="text-align: center;"><br /></p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p><span class="sgc-3">-</span> Abla, kazandım.</p>

  <p>- Neden?</p>

  <p>- Birbirlerine “siz” diyorlar. Ağabeyim Selmin’le resmî konuşmaz böyle.</p>

  <p>- Ayol, cilvedir o.</p>

  <p>- Yok efendim.</p>

  <p>- Vallahi cilvedir. Ben kocama herkesin içinde “sen” derdim. Yalnız kalınca “siz" derdim. Resmiyet hem erkeğin gururunu okşar, hem de tahrik<a href="../Text/foot.xhtml#a239" id="k239"><sup>*</sup></a> eder onu. Aradaki mesafeyi çoğaltır.</p>

  <p style="text-align: center;"><br /></p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p><span class="sgc-3">“</span> - Dün gece uyumadım.</p>

  <p>“ - Niçin?</p>

  <p>“ - Yeşil meselesi...</p>

  <p>“ - Yeşil?</p>

  <p>“ - Hatırlamadınız mı? Otomobilin yeşilini beğenmediniz.</p>

  <p>“ - Hatırladım.</p>

  <p>“ - Eskiden beri yeşili sevmez misiniz?</p>

  <p>“ - Sevmem.</p>

  <p>“ - Sekiz ay evvel seviyordunuz.</p>

  <p>“Göz kapakları çırpındı.</p>

  <p>“ - O yeşil başka. Çağla bademiyle tirşe arasında bir ton. Çok severim onu. Otomobilin yeşili değil.</p>

  <p>“İzah mükemmeldi. Gülümsedim. Dün gece bu nüansı niçin kaçırmıştım? İçimdeki muhalefetin oyunudur bu. Kalbe karşı bu muhalefetin akıldan veya gururdan geldiği sanılır. Bence bu, kalbin kendi kendisine karşı müdafasıdır. Sevgilide kaybolmamak için nefret sebepleri arar, bulamazsa yaratır. İşte böyle, kendi kendini aldattığını anlayınca da utanır ve ona daha çok bağlanır. Kendi yalanlarını affetmeyen kalbin kendine verdiği ceza.</p>

  <p>“Âşıklara haber vermek isterim. Kalbin bütün meseleleri yalnız kalbde halledilir. Çünkü bir hissin hakkından ancak başka bir his gelir. Ümitsiz bir aşkın panzehiri nefrettir. Fikirler ancak bu mukavemet hislerini yaratan tahrik ve telkin unsurlarıdır.</p>

  <p class="p1" style="text-align: center;"><br /></p>

  <p class="p1" style="text-align: center;">*</p>

  <p class="p1" style="text-align: center;">* *</p>

  <p class="p1" style="text-align: center;"><br /></p>

  <p style="text-align: left;">“Elini öptüm.</p>

  <p style="text-align: left;">“Belki sevgilinin büyü çemberi içinde olduğumuz için, yahut, belki de onunla konuşurken süratle değişen alâka dairelerinin içinde dikkatimizi bir tek nokta üzerinde merkezlendiremediğimiz için kavrayamadığımız teferruat<a href="../Text/foot.xhtml#a246" id="k246"><sup>*</sup></a> ondan ayrılır ayrılmaz bize yeni bir mânâ ışığı altında görünmeye başlıyor. Onu sokağının köşesinde bırakıp da dönerken birdenbire hatırladım: Sekiz ay evvel, sevdiğim yeşilin bir örneğini ona göstermek için ararken, gözlerim, elindeki şiir kitabının kapağındaki çizgiyi yakalamıştı. Bu çağla bademiyle tirşe arasında bir ton değildi. Otomobilin rengi ona daha yakındı. Zevkime iştirak etmişti. Bunu hatırlayınca, mesele iki kat vahimleşerek beni sardı. Gözlerinin çırpındığı an içinde, yıldırım süratiyle işleyen bir yalan endüstrisinin bu “ton” izahını çarçabuk bulduğunu anladım. İçimde kederin uğultuları başlamıştı. Trende yanıma oturan Alâaddin Bey’in hikâyelerini...</p>

  <p class="p1" style="text-align: center;">*</p>

  <p class="p1" style="text-align: center;">* *</p>

  <p class="p1" style="text-align: center;"><br /></p>

  <p><span class="sgc-3">-</span> Kazandım, abla, kazandım. Bak, kızı sokağının köşesinde bıraktı. Kendisi trene bindi. Demek ayrı yerlerde oturuyorlar.</p>

  <p>- Selmin’in bazan İstanbul’da, yengesinde haftalarca kaldığını unutuyorsun. Tabiî o zaman buluşmayı tercih ederler.</p>

  <p>- Seninle başa çıkılmaz. Kararını vermişsin. Okuyalım, bakalım.</p>

  <p class="p1" style="text-align: center;"><br /></p>

  <p class="p1" style="text-align: center;">*</p>

  <p class="p1" style="text-align: center;">* *</p>

  <p class="p1" style="text-align: center;"><br /></p>

  <p><span class="sgc-3">"...</span> Dinlemiyordum. En iyi niyetle yorumlasam bile, beni incitmemek için söylediğini farzedebileceğim bu his yalanı aşkı en korkulan emniyetsizlikten kurtarmıyordu. Beraberlik aldanışı veren bu yalanın bir renk vesilesine inhisar<a href="../Text/foot.xhtml#a89" id="k89"><sup>*</sup></a> ettiğinden emin olmak mümkün değildi. Aramızdaki bütün fikir ve zevk münakaşalarını hatırlamak lâzımdı. Fakat Alâaddin Bey dikkatimi kontrol etmek için, hikâyelerinin tesirlerini arayan sualler soruyordu. Köye gelinceye kadar, onun beni rahat bıraktığı kısa anlar içinde bu münakaşalardan bazılarını hatırladım. Fakat üzerlerinde fazla düşünmedim. Eve gelince, sofrada, Besim’in gevezelikleri ve Mefharet’in son günlerde beni fazlaca göz hapsine alan sabit bakışları da rahat düşünmeme imkân bırakmıyordu. Yemekten sonra odama çekildim.</p>

  <p>“Bu defterdeki ilk hatıralarımı okudum. Onların arasında dikkatimi çeken bir tanesi üstünde durdum. Bir yaz akşamı, Mühürdar’dan denizi seyrederek Kadıköy iskelesi istikametinde yürürken, onunla birlikte, alçak sesle bir melodi mırıldanmışız. Bir aralık durmuş: “Ah, ne güzel!” demiş. Ben bu heyecanın sol tarafımızdaki denizde salkımlanan gurubun turuncusundan mı, söylediğimiz havadan mı geldiğini, düşünmüştüm. Bir şey sormamışım. Tahminen on gün kadar sonra -çünkü bu defterlere tarih koymuyorum- bir boğaz gezmesinde ben bu havayı tekrar mırıldandığım zaman, o, kendisinden hiç beklemediğim bir dikkatsizlikle bu his anını öldüren ehemmiyetsiz bir şey sormuş. Ben de Mühürdar’daki heyecanının daha ziyade gurup manzarasına ait olması ihtimalini düşünmüşüm. O zaman küçük bir üzüntü ile savdığım bu detayı yanlış mânâlandırdığımı sanıyordum. Yeşil meselesi kadar belli değilse de, bu da bir his yalanma benziyordu.</p>

  <p>“Bu seriye dahil aldanışlardan örülmüş bir sevilme ümidinin boşluğunu ve tehlikelerini düşünmeye başlayınca derinleşen bir kederle koltuğuma uzandım. Onunla iki gün sonra bulaşacaktık. İzaha ihtiyacımın iki saatlik sabrı yoktu. Eve telefon etmeyi düşündüm. Kendisi çıkmazsa ötekiler sesimi tanıyacaklardı.</p>

  <p style="text-align: center;"><span class="sgc-3"><br /></span></p>

  <p style="text-align: center;"><span class="sgc-3">*</span></p>

  <p style="text-align: center;">* *</p>

  <p style="text-align: center;"><br /></p>

  <p><span class="sgc-3">-</span> Gördün mü Besim. Ben sana demedim mi? Yengesinin evinde telefon var.</p>

  <p>- Telefon yalnız orada mı var?</p>

  <p>- Dikkat et; “Eve” diyor, “evine” demiyor. Daha fazla yakınlık var bunda, değil mi? Kendisinin de akraba olduğu bir ev.</p>

  <p>- Ha!... Senin de ağabeyimden farkın yok. İğne ile kuyu kazıyorsun.</p>

  <p>- Oku, oku, göreceksin.</p>

  <p class="p1" style="text-align: center;">*</p>

  <p class="p1" style="text-align: center;">* *</p>

  <p class="p1" style="text-align: center;"><br /></p>

  <p>“Vazgeçtim. Gözlerimi kapadım. Simeranya’da böyle bir meselenin ne değeri olabileceğini düşünüyordum. Kılavuzumu açtım. Daha birinci cümlede bütün davayı kavramıştı.</p>

  <p>“ - Sizi aşk enstitüsüne götüreceğim, dedi, orada bir “eski dünya problemleri” şubesi vardır. Meselenizi bilirler ve sizi aydınlatırlar.</p>

  <p>“Kılavuzum beni ileride ayrıca anlatmak istediğim yepyeni şekilde caddelerden geçirdi. Bir bahçe içinde, bambaşka bir mimarî ile yapılmış, büyük bir binaya girdik. Alt katta, küçük ve boş bir odada, geniş bir koltuk vardı. Kılavuzum bana:</p>

  <p>“ - Sizi şimdi yalnız bırakacağım, dedi. Bu koltuğa uzanınız, gözlerinizi kapayınız, meselenizi yüksek sesle düşününüz. Yanıbaşınızda gizli bir makine sesinizi zapteder. Sonra kalkınız, dışarı çıkınız. Ben koridordayım. Yarma kadar probleminiz incelenir. Sizi çağırır ve aydınlatırlar.</p>

  <p>“Ertesi gün aynı binada, başka bir odada beni kabul eden yaşlı, ciddi ve sevimli bir adam, kılavuzumun tercüme ettiği şu sözleri bana söyledi:</p>

  <p>“- Meseleniz incelendi. Tipiktir. Enstitümüzün “eski dünya problemleri” şubesi bu seriye dahil bir çok müşahedeleri toplamıştır. Hadiseyi sizin psikologlarınızın yaptığı gibi sadece bir ilmin, psikolojinin ışığında aydınlatmağa imkân yoktur. Eski dünya ilminin en büyük hatalarından biri de, ihtisas bölümlerine ayrılan ilimlerin “bütün”ü gözden kaçırdıkları için hiçbir hadiseyi esaslı ve doğru izah edemediklerini anlamamış olmalarıydı. Simeranya ilminde “fizik hadise”, “biyolojik hadise”, “sosyal hadise” diye birbirinden ayrı vakıa serileri yoktur. Bu hadiseler, “bütün”ün ışığı altında incelenir. Bir şeyin içinde her şey mevcut olduğu için bir mesele bir meseleyi bünyesinde taşır. Meselâ insan ruhunu anlamadan atomu izah etmek mümkün değildir. Dalga mekaniği ile hazım fonksiyonu, yahut bir öksürükle gökte bir yıldızın düşmesi arasında sıkı münasebetler vardır ve bunlar bir büyük oluş prosesinin ayrı ayrı görünüşleridir. Enstitümüz aşk hadiselerine ait müşahedeleri toplar ve “insan bütünü incelemeleri merkezi”ne yollar. Sizin meseleniz çoktandır incelenmiş olduğu için, sadece vak’a hususiyeti bakımından dosyaya konmuştur. Hadise sizin dünyanızda göründüğü gibi sadece psikolojik, hattâ sosyal değildir. Her hadise gibi insan bilgisinin bütün şubelerini aynı plân içinde ilgilendirmektedir. Eğer böyle toplu bir inceleme metodu kullanılmazsa, tek cephesi içinde hiçbir hadise bize tatmin edici şeyler söylemez. Eski dünya ilminin mahiyetleri kavramaktaki aczi bundandı ve onları inkâra kadar varması bir çıkmazdan başka bir çıkmaza düşmesinin neticesiydi. Simeranya’nın ilim görüşü hakkında size bu iptidaî bilgiyi vermeye mecburum. Yoksa sevgilinizin küçücük bir his yalamyle bütün varlığın zıtlık prensibi arasındaki münasebeti kavramanız mümkün olmaz. Eski dünyada, bundan yüz elli sene evveline varıncaya kadar, bütün hayat şekillerini, sosyal müesseseleri ve meslekleri saran yalan, bir tekâmül zarureti olduğu kadar, “kutuplaşma dramı” adını verdiğimiz bir "dip zıtlık” gerçeğinin de zarurîsidir. Evvelâ bu gerçek hakkında Simeranya düşüncesini size anlatmamız lâzımdır.</p>

  <p style="text-align: center;">*</p>

  <p style="text-align: center;">* *</p>

  <p>- A...yy!...</p>

  <p style="text-align: center;">*</p>

  <p style="text-align: center;">* *</p>

  <p>- Ne var abla? Sıktı mı?</p>

  <p>- Bırak bunları canım.</p>

  <p>- Beni sardı abla. Sabret biraz.</p>

  <p>- Bırak, bırak... sen başka bir gün gel, kendin oku bunları. Sahifeleri çevir.</p>

  <p style="text-align: center;"><br /></p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p>“Millî duygularının zayıflığı bende nefrete çevrilmek için fırsat kollayan bazı endişeler uyandırıyor. (F...) nin vakasını münakaşa ettik. Kızı müdafaa etti. Dame de Sion’da ikiye ayrılmışlar. Arkadaşlarının bir kısmı (F...) yi ayıplıyormuş. Ben onları haklı buluyordum. Bir aile kızının bara düşmesi için, kimsesizliğin ve para ihtiyacının yeter mazeretler olamayacağını söylüyordum. Adeta öfkelendi. Onda pek az gördüğüm...</p>

  <p style="text-align: center;"><br /></p>

  <p style="text-align: center;">*</p>

  <p style="text-align: center;">* *</p>

  <p style="text-align: center;"><br /></p>

  <p>- Besim! Anladın mı şimdi? Kes! Bitti! Dame de Sion! Bitti! Selmin! Selmin’in mektebi...</p>

  <p>- Dur yahu!</p>

  <p>- Bitti, (F...) dediği Feriha. Unuttun mu vakayı? Babası öldü kızın, annesi mektebin taksitlerini veremedi, hastalandı. Kız da oynakça idi biraz. Selmin’in arkadaşı. Feriha ayol. Hatırlamadın mı? Bara girdi. Hocaları o kadar nasihat ettiler, dinlemedi. Mektep de onu parasız okutacaktı, istemedi. Hatırlamadın mı?</p>

  <p>- Hatırladım canım. Fakat Selmin onu müdafaa etmiyordu. Ayıplıyordu.</p>

  <p>- Sen ona bakma. Selmin bizden fikirlerini gizler.</p>

  <p>- Abla!</p>

  <p>- Vallahi o... Feriha... Feriha... Selmin’in arkadaşı... isminin baş harfini yazmasaydı da anlardım ben... şimdi her şey meydana çıktı. Bak o Selmin’in benden emdiği sütleri burnundan getireyim de görsün!</p>
</body>
</html>
