<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-6 {font-variant:small-caps;}
  span.sgc-5 {font-weight:bold;text-decoration:underline;}
  span.sgc-4 {font-weight:bold;font-style:italic;}
  span.sgc-3 {font-variant:small-caps; font-size:130%}
  span.sgc-2 {font-weight:bold;}
  span.sgc-1 {font-style:italic;}
</style>
</head>

<body>
  <p class="p1"><span class="ilkharf">B</span><span class="sgc-3">esim</span> düşündü. Mevzu ağabeysi için bu kadar ciddî olmasaydı şöyle diyecekti: “Ben bugün gardrobumun önünde kostüm seçmek için tereddüt ederken, baktım ki bir tek siyah elbisem yok. Hattâ simokinim ve jaketatayım<a href="../Text/foot.xhtml#a107" id="k107"><sup>*</sup></a> bile. Sevmem, bilirsin. Siyah benim için resmiyetin, ciddiyetin, sun’iliğin, kasvetin, matemin, karanlığın rengidir. Sevmem. Resmiyeti ve ciddiyeti de sevmem. Yalnız bunu söylerken ciddiyim. Çünkü senin havanın içindeyim, ağabey. “Varım yoğum istihzadır” demiş kimse o. Benim için de öyle. Senin de hiç görünmeyen bir istihzan vardır, bilirim. İşte ben onunla kardeşim. Meral meselesini kurcalama. Ben senin bu...”</p>

  <p>Samim iki kelime ile onun düşüncesini kesti:</p>

  <p>- Susma, söyle!</p>

  <p>Besim artık düşünmeden cevap verdi:</p>

  <p>- Hemen kanunlaştırma. Bak ben sana sahneyi anlatayım. Teferruata sen mânâ ver. Beni affet. Çünkü dünyanın iki buçuk milyar nüfusundan yalnız bir tek insan üzerinde ısrarın bir monomaniden başka adı var mıdır? Ben bunu anlamam. Senden bir şey gizlemek için lâkırdıyı karıştırıyorum zannetme. Bak işte, şöyle oldu: Namık’la salonda oturuyoruz. Onlar karşıki masalardan birinde. Arada pist var. Uzaktan şöyle bir selâmlaştık. Namık bana kim olduklarını sordu. Bizim Selmin’in mektep arkadaşları olduklarını söyledim. Feriha’da öyle mektepli kız hali yoktu. Epeyce şıktı. Kendisine çok baktırıyordu. Fakat Namık’ın gözleri Meral’de idi. “Tuhaf, dedi, benim bu kızı gözlerim ısırıyor”. Ben dedim ki: “Eğer güzellerin vücutlarında göz ısırıkları iz bıraksaydı, bütün yüzleri, boyunları, bacakları, ayakları çürük içinde kalırdı”. Namık bir şeyler biliyormuş gibi başını salladı. “Öyle değil, öyle değil” dedi. Ve işte şu biçim konuşmaya başladık. Aşağı yukarı şöyle. Ben dedim ki:</p>

  <p>“ - Onu yalnız gözlerin ısırıyorsa, başka bir ısırma hâtıran yoksa mesele yok.</p>

  <p>“ - Benim yok, dedi, fakat bizim Nuri ile gördüm onu. Şimdi hatırlıyorum. Daha başka şeyler de var. Neyse, şimdi çıkaramıyorum.</p>

  <p>“ - Zihnini yorma, dedim, fazla takıldın.</p>

  <p>“ - Eh hoşuma gidiyor biraz.</p>

  <p>“ - Vazgeç, dedim, sırası değil, şimdi.</p>

  <p>“ - Doğru. Burada konuşursam, bir sene yorar, üç bin liraya malolur. Yerinde elli kâğıda tamamdır.</p>

  <p>“Muhakkak ki onlar da bizden bahsediyorlardı. Feriha’nın o oynak gözleri ikide bir bize takılıyordu. Seninki de bana tuhaf bakıyordu, ağabey. Hani, bak ne gibi? Senin gibi anlatamam ki ben. Bir kere, ne pahasına olursa olsun, beni kazanmaya çalışan bir bakış. Tabiî, ona rastladığımı senden saklamamı istiyor. Belli bir şey bu ama... Vallahi bak, açık söyleyeyim; içime doğan hissi söyleyeyim: Fettanca bir bakış... Hani, bu sırrı saklarsam beni mükâfatlandırmaya hazırmış gibi bir gizli gülüşü de vardı. Çünkü yanlış mı anlıyorum bilmem, onun bütün iç yüzü dudaklarının etrafında. O böyle, bir tuhaf, açık ve kapalı bir ağız. Anlatamadım. Bilhassa şuraları yok mu, dudaklarının ucu. İşte oralarda iki görünmez çukur var. Gayya kuyusu<a href="../Text/foot.xhtml#a55" id="k55"><sup>*</sup></a> gibi bir şey onlar. Çünkü, bilir bu mahlûklar ki, gözler tehlikelidir. Sırların oradan sızmamasına çok dikkat ederler. Fakat eter gibi uçucu bir şeydir sır. Kaçacak yer arar. İşte onun da dudaklarının ucunu bulmuş. Sen tabiî alâsını bilirsin bunların. Neyse, hikâyeye gelelim. Namık Meral’e kancayı taktı. Benden fazla içmişti. Tutturdu "şunlarla dansedelim” diye. Ben de Meral’in o bakışını merak ettim doğrusu. Namık’ın imaları, o bakış, filân sana havadis getirmek de istiyordum.</p>

  <p>Besim birdenbire ayağa kalktı ve onu hareketsiz dinleyen Samim’e doğru gevşek bir adım attı:</p>

  <p>- Vallahi ağabey, sana açık söyleyeyim, bak. Yakıştırmıyorum. Saçma bir şey bu. Plâtonik bir aşk bana, aç bir adamın önündeki piliç kızartmasına şiir söyleyip açlıkta ısrar etmesine benziyor. Al yahu kendi payını tabağına ve afiyetle ye. Başkaları da yerler. Sen ne yemek, ne de yedirmek istiyorsun. Soğuyor be piliç. Kadını başka türlü anlamıyorum. Ne konuşulur bu mahlûklarla, prens hazretleri? Bir şey öğrenmek ve başkalarına satmak için ağzının içine bakarlar, başkalarından öğrendiklerini de sana satarlar. Bütün dünya tarihinde orijinal bir fikir söylemiş tek kadın tanıyor musun? Alman romantizmi olmasaydı, Mademe de Stael olmazdı. Misalleri sen daha iyi bilirsin. Anima ve Animus hikâyesi.</p>

  <p>Samim bir sabırsızlık hareketi yaptı:</p>

  <p>- Sen onu bırak da, kendi hikâyene devam et! dedi.</p>

  <p>- Ha?... Neredeyim? Bak, galiba hikâyenin ötesinde küçük bir günah korkusu duyuyorum da lâfı değiştiriyor ve uzatıyorum... Evet, bu günahı işledik. Namık Meral’i, ben de Feriha’yı dansa kaldırdık. Nazlanmadı seninki. Hem korkak, hem cüretkâr. Tezatlarının maskarası o kız. Gücenme. Fakat iyi söyledim değil mi? Sen benden ciddî ve açık olmamı istedin. Vebali boynuna. Feriha yaman. Bir samba oynadı ki sorma. Bazı masalardan alkışladılar. Dedim ya, o kızın da varı yoğu belinde. Bütün zekâsı, ruhu, enerjisi oraya dolmuş. Nusret’i nasıl çıldırttığını anladım. Neyse, Feriha da ayrı hikâye. Danstan sonra masamıza geldiler. Feriha Paris’i anlattı. Meral artık neşesizdi, susuyordu. Fakat Namık ondan bir randevu koparmış gibi pek keyifliydi. Bizi pavyona davet etti. Meral istemiyordu. Namık çok yalvardı. Nihayet kabul ettirdi. Merdivende Meral yanıma sokuldu:</p>

  <p>“- Çok rica ederim, dedi, bu gece... Aramızda kalsın, olmaz mı?</p>

  <p>“İşte o zaman sinirlendim, ağabey. Seni düşünerek. Ve cevap vermedim. Pavyonda oturduğumuz zaman, Meral benim halimden anladı ve bir daha Namık’la dans etmedi. Ben bir biçime getirip dedim ki:</p>

  <p>“ - Kadınlar deve kuşuna benzerler. Sakladıkları şey, kumların içine soktukları başlarıdır. Her tarafları meydanda kalır.</p>

  <p>“Ben âdeta orada senin fikirlerinin misyoneri idim. Kendimi senin yerine koyup şöyle bir hikmet yumurtladım:</p>

  <p>“ - İnsan ya geleneklere karşı koyup açık ve cesur yaşamalı, yahut da, inandığı bazı kıymetler varsa, onlar için fedakârlık yapmalı. En çirkin şey ikisine birden sahip çıkan mürailiktir.<a href="../Text/foot.xhtml#a163" id="k163"><sup>*</sup></a></p>

  <p>“Tabiî bu lâkırdıları Meral’den başka anlayan yoktu. Kızın büsbütün neşesi kaçtı. Senden korktuğunu hissediyordum. Bu da bir şeydir. Henüz kızda her şeyin yıkılmadığını gösterir. Fakat ağabey... Neyse... O senin bileceğin iş. Hikâyenin sonu şöyle: Feriha otelde kaldı tabiî. Namık Meral’i evine yalnız kendisi götürmek istedi, kız kabul etmedi. Beni de istedi. Götürüp köşe başına bıraktık.</p>

  <p>“Yalnız kalınca Namık’a sordum:</p>

  <p>“ - Ne haber?</p>

  <p>“ - Ta kendisi, dedi.</p>

  <p>“ - Yani?</p>

  <p>“ - Haydi hayırlısı, fazla sorma.</p>

  <p>“Israr ettim, söylemedi. Fakat benim midem bulandı. İşte, hepsi bu. Belki ayık zamanında Namık’tan her şeyi öğreniriz. Fakat ağabey, içime doğan hissi söyleyeyim. Sen bir hayalin üstünde uçuyorsun. Bu kadar söylerim. Eğer bir de küçük -lâfız<a href="../Text/foot.xhtml#a130" id="k130"><sup>*</sup></a> itibariyle küçük- fikir ilâve etmeme izin verirsen, mütalâam şudur: Kes!</p>

  <p>Samim bütün vücudunda, yalnız gözkapaklarının ağır hareketiyle cevap verdi:</p>

  <p>- Kestim.</p>

  <p>Besim iki elini de yukarı kaldırarak bağırdı:</p>

  <p>- Bravo! Çünkü bak, ufak teferruat bunlar, fakat sen herbirinin yüksek fiyatını bilirsin. Bu kızın bütün erkeklere bakışını beğenmedim. Evvelâ çok tanıdığı var. Sonra da, herkesle tanışma arzusu var. Adeta herkesle bir göz âşinalığı tesisine çalışıyor.</p>

  <p>Bu müşahedeyi de hayretsiz karşılayan Samim, kederli bir sesle mırıldandı:</p>

  <p>- Tıpkı anası.</p>

  <p>Besim sandalyesini ona doğru çevirerek oturdu:</p>

  <p>- Ha!... Sans indiscretion...<a href="../Text/foot.xhtml#a213" id="k213"><sup>*</sup></a> Öğrenmek isteyip de bir türlü sana soramadığım nokta: Senin Necile ile münasebetin...</p>

  <p>Samim kardeşini dinlememiş gibi devam etti:</p>

  <p>- Anası da böyle idi. İyi dikkat etmişsin. Vaktiyle bunun tahlili beni çok yormuştur. Derinleşmeyelim. Çeyrek asrı ayağa kaldırma.</p>

  <p>- Peki... Bir merak ettiğim şey de, bu Meral senin hayatına nasıl girebildi böyle?</p>

  <p>- Basit bir tesadüf. Ben onu doğduğu günden beri tanırım. Fakat on yaşından sonra onu beş defa ya görmüş, ya görmemişimdir. Şimdi sana onun nasıl bir sır bulutu içinde dünyaya geldiğini anlatacak değilim. Necile o zaman Nail Bey’den boşanmamıştı ama ayrı yaşıyordu. Hep o Arnavutköyü’ndeki evinde. Benden üç yaş büyüktür.</p>

  <p>Besim hayretle dikildi:</p>

  <p>- Meral, babasıyla annesinin ayrı yaşadıkları zamanda mı doğdu?</p>

  <p>- Evet, fakat karı koca arasında seyrek temaslar vardı.</p>

  <p>Kaçan bir hakikati yakalamak istiyormuş gibi iki elini birden uzatan Besim sordu:</p>

  <p>- Pardon, o zaman Necile senin metresin değil miydi?</p>

  <p>Samim dişlerini birbirinden ayırmayarak cevap verdi:</p>

  <p>- Evet.</p>

  <p>- Peki, Meral’in Nail Bey’in kızı olduğu nereden çıkıyor? Bu noktada hiçbir şüphen yok mu?</p>

  <p>Samim bir sigara yaktı. Sualin cesaretini hoş görmekte tereddüt ediyordu. Bütün hayatında Necile’den başka hiç kimse ile konuşmadığı bu bahiste ilk defa söz söyleyecekti. Fazla düşünmeden razı oldu.</p>

  <p>- Bu çok ihtiyarlamış bir şüphedir, dedi. Doğum hesapları karışıktır, fakat Necile Meral’in Nail Bey’den olduğuna emindir. Bunu bir ana kadar hiç kimse bilemez, değil mi?</p>

  <p>Besim’in cevap vermesini beklemeden devam etti:</p>

  <p><span class="sgc-1">-</span> Beden ve huy olarak Meral, Nail Bey’e de, bana da benzemez. İki bakımdan da anasıdır. Kan realitesinin meçhul olduğunu farzedelim: Kızın anası Nail Bey’i gösterir, cemiyet de bunu böyle kayıt ve kabul etmiştir. Meral’i yetiştiren Nail Bey’dir. Şimdiye kadar aksine hiçbir şüphe ve iddia olmamıştır. Meral benim annesiyle alâkamın derecesini de bilmez. Nail Bey ketum<a href="../Text/foot.xhtml#a115" id="k115"><sup>*</sup></a> adamdır.</p>

  <p>Birdenbire heyecana düşen Besim ayağa kalktı:</p>

  <p>- Fakat sen, Meral’e karşı duyduğun hislere gizliden gizliye, kan mırıltıları karışıp karışmadığını düşünmüşsündür.</p>

  <p>Samim de ayağa kalktı ve gülümsedi:</p>

  <p>- Hayır, dedi, böyle bir mırıltı duymadım.</p>

  <p>İki kardeş bakıştılar.</p>

  <p>Besim ağabeysine ait zaafların peşinde olmaktan gelen bir gururla ellerini pantolonunun cebine koyarak sordu:</p>

  <p>- Peki. Başladın, devam etmedin. “Basit bir tesadüf’ dedin. Meral senin hayatına nasıl girdi? Sonradan tabiî.</p>

  <p>Samim kardeşinin bu üstünlük tavrını hükümsüz bırakan bir kayıtsızlıkla cevap verdi:</p>

  <p>- Basit, evet. Bir ilkbahar Markiz’de oturuyordum. Dalgındım. Genç bir kız ayakta bana bakıyormuş. Farkında olmadım. Yaklaştı. Gözünde renkli gözlük vardı. Yüzüne dikkatle bakmadığım için tanıyamadım. Gözlüğünü çıkardı baktım: O. Yanıma geldi. Rica ettim, oturdu. Biraz konuştuk. Elhamra sinemasında çok sevdiği bir artistin güzel bir filmini seyretmiş. Onu anlattı. Artist güzel bir adam değilmiş, arkadaşları beğenmezlermiş, fakat o beğenirmiş. Çünkü “mânâlı bir tip”.</p>

  <p>Samim gülümseyerek devam etti:</p>

  <p>- Sen bizim yaşımıza gelen erkeklerde kadınların mânâdan başka bir şey methetmediklerini bilirsin. Meral de o artistin bana çok benzediğini söyledi. Hattâ biraz evvel içeri girip de beni görünce aradaki benzeyişe çok şaşmış. Tesirli bir kompliman<a href="../Text/foot.xhtml#a120" id="k120"><sup>*</sup></a> değil mi?</p>

  <p>Besim artık ciddiyetten yorulmuş gibi silkinerek birinci kısa ve gevrek kahkahasını attı:</p>

  <p>- Eh, dedi, seni avlayabildiğine göre, herhalde. Bugün hangi erkek Hazreti Yusuftan ziyade Louis Jourdain’a benzemeyi tercih etmez? Hattâ Laurel’e veya Hardy’ye benzemeyi bile!</p>

  <p>- Neyse, böyle birkaç kompliman daha; ve karşımda otururken, salona girenleri daha iyi görmek bahanesiyle gelip yanıma oturdu ve beni teninin manyetik ağı içine aldı. Hâdise olarak, başlangıç bu.</p>

  <p>Besim bir sigara yaktı:</p>

  <p>- His olarak, o gün ne duyduğunu sormam. On cilt kitap yazmalısın ki anlayayım. Fakat onun sana bu gelişindeki maksadı düşünmedin mi?</p>

  <p>Samim basitliğe güldü:</p>

  <p>- Bundan sonra düşünürüm. Hatırlattığın için sana teşekkür ederim.</p>

  <p>Besim anladı:</p>

  <p>- Canım, dedi, ağabey, şüphesiz... Kusura bakma. Ben bunları yaşayarak değil, tahminle biliyorum. Şüphesiz bu en basit nokta. Fakat merak ediyorum.</p>

  <p>Önüne bakan Samim, uzun bir sessizlikten sonra:</p>

  <p>- O kadar basit değil, hâlâ meçhul benim için. İki ihtimal görüyorum. Birincisi, demin senin Meral’de gördüğünü söylediğin karakter işaretiyle alâkalı. Öteki de başka bir sebebe bağlı. Yani eğer Meral’de, istisnasız her erkeğe karşı afinite<a href="../Text/foot.xhtml#a1" id="k1"><sup>*</sup></a>sinden doğan bir yaklaşma ihtiyacı varsa, başka bir sebep aramaya lüzum kalmaz. Yoksa, kendi izahı -çünkü ben bunu ona sordum- doğrudur: Sever gibi olduğu bir genç tarafından terkedilmiş ve bende tesellisini aramış.</p>

  <p>- Kim o genç?</p>

  <p>- Tanımadım.</p>

  <p>Gözleri dalan Besim, şahsiyetinde geçici bir değişme istidadı peyda olmuş gibi derin bir hayret içinde:</p>

  <p>- Ne tuhaf! dedi, sen benim ağabeyim olmasaydın, bütün bunları, pirinç tanesinin üzerine âyet yazan incelik tiryakisinin lüzumsuz marifeti sayardım. Fakat seninle beraber yaşar gibi oldum bunları ve anladım ki buralardan da bazı hakikatlere çıkılabilir. Hoş bir şey. Bir çerkez tavuğu kadar lezzetli de olabilir bu. Çerkez tavuğu diyorum. Çünkü Hasibe’den biraz evvel müjdesini aldım. Akşama var.</p>

  <p>Bir müddet sustular.</p>

  <p>Besim sordu:</p>

  <p>- Demek kestin.</p>

  <p>- Evet.</p>

  <p>- Niçin?</p>

  <p>Samim ona bir Boğaz manzarası ve ruj teferruatından Meral’in Park Otel’de olduğuna nasıl intikal ettiğini anlattı. Hikâyeyi hayretle dinleyen Besim bir kahkaha daha attı:</p>

  <p>- Ben senin yerinde olsaydım, vaktiyle dünyaya bir av köpeği olarak geldiğimden şüphe ederdim. Müthiş adamsın ağabey. Fakat bana öyle geliyor ki, kadın bile, senin araştırma zevkinin bir vasıtasından başka bir şey değil.</p>

  <p>- Hayır, ben her kadında bu kadar âdi cinsten bir tecessüs duymam.</p>

  <p>Telefon çaldı.</p>

  <p>İki kardeş de alete baktılar.</p>

  <p>Samim Besim’e dedi ki:</p>

  <p>- Bakıver, kuzum. Beni arıyorlarsa idare et...</p>

  <p>Telefonda Meral soruyordu:</p>

  <p>- Samim Bey orada mı? Kimsiniz siz?</p>

  <p>Besim cevap verdi:</p>

  <p>- Hürmetkârınız Besim. Ağabeyim hakkındaki mütalâam şudur: Yaşlanıp da hâtıralarınızı yazmaya karar vermeden evvel onu düşünmenizi doğru bulmuyorum.</p>

  <p>- Evde yok mu?</p>

  <p>- Cevabımı tekrar ederim.</p>

  <p>- Lütfen ona söyler misiniz? Kendisini mutlaka, mutlaka görmek istiyorum.</p>

  <p>- Hay ha...y!</p>

  <p>- Bir de size dün geceki ricamı tekrar etmek isterim.</p>

  <p>- Estağfurullah. Fakat hatırlamak lûtfunda bulunur musunuz? Siz ki, şüphesiz güzel bir kuşsunuz, fakat... Dün gece de söyledim, belki hatırlarsınız. Deve kuşuna benzemekte İsrar etmemelisiniz. Bu dünyada en bahtiyar ve zeki kadınlar kimlerdir, bilir misiniz? Hiçbir sırrı olmayanlardır.</p>

  <p>Besim telefonu kapadı ve Samim’e döndü:</p>

  <p>- Nasıl? diye sordu.</p>

  <p>Selmin içeriye giriyordu. Durdu, iki dayısına da baktı. Bir şey söylemek istediği hissediliyordu. Büyük dayısı anladı ve ona sordu:</p>

  <p>- Ne var Selmin?</p>

  <p>- Size... Bir şey söylemek istiyordum.</p>

  <p>- Peki. Odama çıkalım.</p>

  <p>Samim önden yürüdü ve Selmin onu takip etti. Saatine bakan Besim de mırıldandı:</p>

  <p><span class="sgc-1">-</span> Çerkez tavuğuna daha bir saat var. Ben de istasyona kadar gidip geleyim.</p>

  <p>Samim odasında bir koltuğa uzanıp sigarasını yaktığı zaman, ayakta duran ve arkasını yazıhaneye dayayan Selmine dikkatle baktıktan sonra:</p>

  <p>- Anlıyorum, dedi. Ferhat meselesi.</p>

  <p>Kız gülümsedi:</p>

  <p>- Evet, çok buhran içindeyim. Dün gece yine uyumadım.</p>

  <p>Samim hafifçe başını salladı ve Selmin devam etti:</p>

  <p>- Onu ya unutmak istiyorum tamamiyle; veya... İntikam almak istiyorum. Çünkü dün Süheylâ ile buluştuklarını biliyorum. Tahammülüm kalmadı artık. Emin olunuz ki, dayı, bakınız, ben Süheylâ’ya hiç kızmıyorum. Acıyorum hattâ ona. Çünkü aldanıyor. Fakat... Bazı anlarım var ki Ferhad’ı boğacağım geliyor. Emin olunuz ki aşk değil bu. Gurur da değil. Adilikten nefretim benim.</p>

  <p>Dayısına doğru yürüdü ve karşısındaki sandalyeye oturdu:</p>

  <p>- Bu dünyada hiç temiz bir his kalmasın mı? Ben kendimden de utanıyorum. Anneme yaptığım o oyun çirkindi, mânâsızdı. Birkaç günden beri çok değiştim ben. Sizin büyük tesirleriniz oldu. Daha evvel Besim dayımı haklı bulurdum. Anladım ki şimdi, onunkisi dünyaya kedi veya kuş gözleriyle bakmak. İnsan öyle düşünürse niçin insan olduğunu anlamıyor. Artık his entrikalarından iğreniyorum. Zaten sevmezdim dayı. Meselâ ben Ferhad’a hiç yalan söylemedim. Flört bakımından kredisi olmayan bir kız değilim. İstesem dört beş gençle birden fingirderim. Fakat bakınız, sözleri bile ne kadar çirkin bu şeylerin. İstemedim, istemiyorum. Ferhat’ta ısrarım niçin? Biliyor musunuz, bu beni çok düşündürmüştür. Ferhat gibi basit bir tip. Nedir? Erkek olarak mı beni meşgul etmiştir o kadar? Çünkü anlaşılmaz bir şey. Bilhassa bunu konuşmak istiyorum sizinle. Ben Ferhad’ı sevmiyorum. Bunun kendime karşı bir ispatı var. Çünkü ben Ferhad’ı görmek istemiyorum. Evet onunla buluşacağımız gün bir sıkıntı basıyor içime. Böyle sevgi olur mu? Onun bende hiçbir estetik imajı yok: İnanınız bana. Zaaflarımı sizden gizlemem. Meselâ bakınız, itiraf ederim ki her gün, her saat onu düşünüyorum. Bu bir alâkadır değil mi? Ne mânâ verirsiniz buna? Ben anlamıyorum. Düşünürken fikirlerim karışıyor. Onu hem görmek istemiyorum, hem de düşünüyorum. Ne demektir bu? Adı nedir bu alâkanın? Fakat aşk değil bence. Bu muhakkak.</p>

  <p>Selmin gülümsemeye başlayan dayısının yüzüne dikkatle baktı ve bekledi. Fakat Samim başını hafif hafif sallıyor ve bir şey söylemiyordu.</p>

  <p>Selmin devam etti:</p>

  <p>- Onu unutmak veyahut da ondan intikam almak. Birincisi nasıl olur, bilmiyorum. Fakat intikam almak da kolay. Ben Ferhad’ın herkesten gizlediği bir çok çirkinliklerini bilirim. Çok çirkin şeyler, dayı. Bunları ben aradım ve buldum. Bazılarını bildiğimi o da bilmez. Vesikaları da var bende. Rezil edebilirim onu. Sonra inanınız, öldürebilirim de onu. Siz ne derseniz deyiniz, bende Arnavut kanı var.</p>

  <p>Samim, uzamasını istemediği için hemen zaptettiği tek boğumlu bir kahkahadan sonra dedi ki:</p>

  <p>- O kan sence o kadar kıymetli ise, ziyan etme. Kanlı kavgalara lüzum yok. His münasebetlerinde, halkla bizim aramızdaki fark budur. Halk sevginin veya alâkanın objesini ortadan kaldırmakla meseleyi kestirme halledeceğini sanır ve sevdiğini öldürür. Biz meselenin dışarıda değil, içimizde halledilebileceğini daha çok anlarız. Çünkü dâvâ yalnız sevgili ile kendimiz arasında değil, hattâ senin meselende olduğu gibi hiç değil, asıl dâva kendimizle kendimiz arasındadır. Sevgiliyi dışarda öldürmek neye yarar? İçimizde yaşadığı müddetçe, biz sadece bir şeklin kaatili olmakla kalırız. Onu içimizde öldürebilmeliyiz. Unutmak budur. Tereddüdün lüzumsuz. Rezil etmek veya öldürmek, yani mânen veya maddeten öldürmek, verdiği zafer gururu ne olursa olsun, meseleyi halletmez.</p>

  <p>- Fakat benim sevgilim değil Ferhat.</p>

  <p>- İsim ve sıfat münakaşasını bırakalım. Ne olursa olsun, hergün düşündüğün insandır ve bu obsesyon, itiraf et ki, ıstırap kadar zevk de veriyor. Bak işte, burada sevgilinin maddî prezansım,<a href="../Text/foot.xhtml#a196" id="k196"><sup>*</sup></a> vücudunu lüzumsuz bırakan garip bir alâka önündeyiz. Onu görmek istemiyorsun, çünkü sana lâzım olan şey onun kendisi değil. Aranızda esaslı bir cinsî temas yok; olduğu kadarı da -eğer varsaasıl mesele senin içindeki mücadeledir. Fakat kiminle? Düşman bir hayal var ve adı Ferhat’tır. Onu yenmek istiyorsun. Silahın kin ve nefrettir. Bunları besleyecek unsurları kudurmuş bir tecessüsle arıyorsun. Çirkinlik arıyor ve buluyorsun. Vaktiyle de bir kere söylemiştim sana galiba değil mi, bu bir aşk mücadelesi değil, mücadele aşkıdır. Gayesini kendi kendinde bulur. Ferhat veya bir başkası, bu gayeyi konkre<a href="../Text/foot.xhtml#a123" id="k123"><sup>*</sup></a> bir hale getirmekten fazla rolü ve değeri olmayan sembolik bir unsurdur. Onun kendisine değil, hayaline ihtiyacın var. Buluşmak istemiyorsun onunla; yahut da bunu arzu ettiğin zaman, sadece, zihin plânında hücum ettiğin bir hayalin konkre muhtevasıyle karşılaşmak ve onu kendi maddesi içinde de hırpalamak isliyorsun.</p>

  <p>- Çok doğru. Çünkü buluştukça hep kavga ediyoruz.</p>

  <p>- Hakikatte bu senin kendi kendinle kaygandır. Ucu ne kadar uzaklara gider bu mücadelenin, bilir misiniz? Anlattığım kadar basit değil. Fakat şimdi seni güç kavrıyabileceğin metafizik meselelere koşturup yormak istemem. Onu geçelim. Ferhad’ı sevmediğin halde ona bu kadar şiddetli alâka duyman, hakikatte, onu sevmek ihtimaline karşı yaptığın mücadelenin, ‘‘sevmek öncesi” diyebileceğimiz bir hal içinde, bir mücadele aşkının bahanesi olmaktadır. Yani Ferhad’ı sevebilseydin bu mücadele aşkı derhal sona erecekti. Sana kolay bir formül vermek için diyebilirim ki, aşk iki kin arasında bir mütarekedir.<a href="../Text/foot.xhtml#a170" id="k170"><sup>*</sup></a></p>

  <p>- Fakat aşk hayranlıkla başlamıyor mu? Başlangıçta kin yok ki.</p>

  <p>- Hayranlık mağlûp olmuş bir kıskançlıktır. Yani kıskançlık gıptaya, gıpta hayranlığa yerini verir. Dibinde kin vardır. Gitgide, hayranlığın zaafa uğradığı anlarda bu kin ortaya çıkar.</p>

  <p>Selmin’in yüzü gevşedi. Çizgilerinde bir anlama ferahlığı vardı.</p>

  <p>Mırıldandı:</p>

  <p>- Evet... Sahi...</p>

  <p>Dayısına doğru eğilerek sordu:</p>

  <p>- Peki... Öyleyse... Dayıcığım, ne yapmalıyım onu tam unutmak için? Çünkü söyledim: Utanıyorum kendimden. Ferhat’la sevişir gibi olmak beni küçültüyor.</p>

  <p>Samim başını arkaya doğru salladı:</p>

  <p>- O kadar değil, o kadar değil... O kadar olsaydı çarçabuk nefret ederdin ondan ve mücadeleye lüzum görmezdin. Ferhad’ı hem beğeniyorsun, hem beğenmiyorsun.</p>

  <p>Sana da bu lâzım. Mücadeleyi bu tereddüt besliyor. Unutmaya gelince, Selmin’ciğim...</p>

  <p>Samim içini çekti. Sonra gülümsedi. Kaba bir şey söyleyecekti: “Kelin merhemi olsaydı...”</p>

  <p>Sonra şöyle dedi:</p>

  <p>- Selmin’ciğim, unutmak için en iyi çare unutmaya çalışmak değil, çalışmamaktır. Fakat onu görmemeni tavsiye ederim. Maddesiyle alâkanı kestikten sonra onu ne kadar çok düşünürsen o kadar çabuk unutursun. Elverir ki unutma arzun samimî olsun. Bundan emin misin?</p>

  <p>Samim kendi kendine de sordu: “Meral için ben emin miyim?”</p>

  <p>Bakıştılar.</p>

  <p>Sual havada kaldı.</p>
</body>
</html>
