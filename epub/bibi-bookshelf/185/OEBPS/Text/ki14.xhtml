<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-3 {font-size:130%; font-variant:small-caps;}
  span.sgc-2 {font-weight:bold;}
  span.sgc-1 {font-style:italic;}
</style>
</head>

<body>
  <p class="p1"><span class="ilkharf">E</span><span class="sgc-3">n</span> şiddetli arzular bana en biçimsiz anlarda ve en münasebetsiz tahriklerle gelir. Ablamın ayaklarım lengerdeki sıcak suyun içinde kıpkırmızı kesilmiş görünce, sabah karanlığı, canım İstakoz istedi. Onun çığlıkları üzerine koşup geldiğim için henüz kahvaltı etmemiştim. Odasına götürüp onu yatağına yatırmak ve sıcak su hazırlanıncaya kadar sinirlerini yatıştırmak için, ağabeyim ve ben epey zahmet çektik. Aç adamın metresi kendi odasına kapanmıştı, yüzünü göremedik. Hasibe titreyen elleriyle ablamın ayaklarını kurularken, ağabeyim, bize arkasını dönmüş, pencereden bahçeyi seyrediyordu. Deminki kıyametin yanında şimdiki sessizlik dünyanın yaratılmadan evvelki haline yakışabilirdi. İçimden Hasibe’nin buradaki işini çabuk bitirip kahvaltıyı bir an evvel hazırlamasını istemeye başlamıştım. Kadıncağızın yüzünde fırtınalar vardı. Aç adamın Selmin’le macerası, ablam kadar onu da çılgına döndürmüştü. Herife tutkundu galiba. Fakat ablam gibi haykırmaya ve ayaklarını sıcak suya koymaya hakkı olmadığı için titremekle iktifa ediyordu. Bir hizmetçi için bu bile hatırı sayılır bir hürriyettir. Sonra ablamın bacaklarını ve dizlerini ovmaya başladı. Parmaklarında öyle bir kin vardı ki, elleri hanımının boğazına kadar çıksa onu boğabilirdi. Bu bir masajdan ziyade cinayet stajına benziyordu. Ablamın karnı üzerinde Hasibe’nin öfkeli elleri kudurur gibi oldu. Kadın Selmin’in dokuz ay on gün bu karında oturduğunu mu düşünmüştü?</p>

  <p>Ablam bağırdı:</p>

  <p>- Yavaş ayol.</p>

  <p>Ağabeyim karyolaya yaklaşıyordu. Koyu kahverengi uzun robdöşambır içinde, zayıf vücudiyle, bir dağ manastırının dibi görünmeyen karanlık koridorunda, sessiz ve ağır adımlarla sabah duasına giden rahibin hayaletine benziyordu. Masaj bittikten sonra avucunu ablamın alnına koydu, durdu. Hasibe’nin yerden lengeri alıp odadan çıkmasını, kapıyı kapamasını ve ayak seslerinin uzaklaşmasını bekledi. Gözlerini bana çevirdi, enerjik bakışlarıyle gevezelik etmem ihtimalini geriye ittikten sonra, biraz daha durdu. Sessizlik onun sihir ve telkin şartlarından biriydi. Dün Aydın’a da böyle yapmıştı. Ablamın üstüne biraz eğildi ve dışarıdan gelen horoz seslerinin ince çerçevesi içinde büsbütün ağırlaşan bir tonla ona emir verdi:</p>

  <p>- Kapa gözlerini!</p>

  <p>Oturduğum koltukta, ablamla beraber ben de gözlerimi kapadım ve dün, biz Aydın’ın tedavisiyle uğraşıp dururken, Alemdağı’ndan gelen tereyağının açılış töreninde, bu sabah, kaç dakika sonra bulunabileceğimizi düşünmekten kendimi alamadım. Belki Hasibe şimdi ekmekleri kızartıyordu. Soğursa bir işe yaramaz. Hemen odadan çıkmaya cesaret edemedim.</p>

  <p>Ağabeyim ablama sordu:</p>

  <p>- Şimdi biraz daha iyi misin?</p>

  <p>- Değilim.</p>

  <p>- “Biraz daha iyiyim” demeni rica ederim.</p>

  <p>Ağabeyim bu cümleyi ablama birkaç kere alçak sesle söyledi. Eski usuldür ama ben faydasını kendi üzerimde çok görmüşümdür. İnsanın en kolay aldatabildiği budala kendi kendisidir.</p>

  <p>Ağabeyim devam etti:</p>

  <p>- Kendini denize düşmüş farzet. Çabalarsan boğulacağını düşün. Anladın mı? Çabalamak, çırpınmak fena. Tehlikeli. Gözünün önüne getir. Kendini, suyun yüzünde serbest bırak. Daha serbest. Daha serbest. Hiç sıkma kendini. Kollarını, bacaklarını tamamiyle rahat bırak. Korkma. Ben de senin yanında yüzüyorum farzet. Şimdi gözlerinin önüne bulutsuz, masmavi, sakin bir gökyüzü getir. Bulutsuz, masmavi, sakin. Bulutsuz, masmavi sakin... bulutsuz masmavi, sakin... Suyun yüzünde, arkaüstü, bir yatağa uzanmış gibi rahat, kıyıya doğru yüzüyoruz. Anladın mı? Bu emniyeti çırpınmaktan, çabalamaktan, haykırmaktan sakınmaya borçlusun.</p>

  <p>Düşün bunu. İyi düşün: Çırpınmak ve çabalamak batmaktır; haykırmak boğulmaktır; sakin ol. Kendini bırak. Emin ol. Batmayacağına, selâmete çıkacağına emin ol. Bak, şimdi ne kadar düzeldi. Yine gözönüne getir. Bulutsuz, masmavi, sakin bir gökyüzü. Tehlike geçti. Sahile yaklaşıyoruz. Teneffüsün derinleşiyor. Daha rahatsın, daha iyisin çünkü. Değil mi? Doğru söyle.</p>

  <p>Ablam artık titrek sesle cevap verdi:</p>

  <p>- Evet. Sahiden.</p>

  <p>Ağabeyim doğruldu:</p>

  <p>- Şimdi ağır ağır kaldır gözkapaklarını, dedi, aç gözlerini. Vücudunu daima serbest bırak. Hiçbir yerin düğümlü kalmasın. Ani hiçbir hareket yapma.</p>

  <p>Ablam gözlerini açınca ellerini ceplerine koyan ağabeyim, hasta üzerinde kurduğu hâkimiyetin gururunu sezdirmeyen bir şefkatle dedi ki:</p>

  <p>- Hayat da böyledir, Mefharet, hayat da böyledir. Çaresizlik ve tehlike anları vardır ki, o zaman çırpınmaya ve haykırmaya gelmez. Batar insan ve boğulur. Marifet<a href="../Text/foot.xhtml#a142" id="k142"><sup>*</sup></a> o anları geçirmektir. Sonrası gittikçe kolaylaşır. Kadere teslim olmak lâzımdır o anlarda. Menfi, miskin, âciz bir tevekkül değildir bu. Anlıyor musun? İsyanın tekniğidir. Yani sabırdır. Müspet, enerjik, hedefli, iyimser bir sabır. Dikkat et sözüme. Bu dünyada ölümden başka hemen her şeyin bir çaresi vardır. Mesele diye karşımıza çıkan zorlukların çoğunu kendi ruhumuzun içinde halledebiliriz. Ben sana dün Aydın için ne dedim? Bak. Mükâfatını ne çabuk gördün. Şimdi aynı şeyi söylüyorum. Kabul et ki aç adam - Selmin macerası doğrudur. Onu ruhunun hazmetmesi senin elinde. His bulantıların derhal geçer. Düşün ki yalnız da değilsin. Biz senin yanındayız ve derece farkıyle aynı his anlarını yaşıyoruz. İsyanın en faydasız olduğu bir vâkıa önündeyiz. Hiçbir haykırış Selmin’in talihini değiştiremez. Olan olmuştur. Fakat ben sana bir şey daha söyleyeyim: Hâdisenin mutlaka bir başka ve bir meçhul tarafı daha vardır ki, Selmin’in göründüğü kadar iğrenç olmadığını sana günün birinde kabul ettirecektir. Bunu görmek içinde sabır lâzım.</p>

  <p>Nutkun bittiğine hükmettiğim için doğruldum. Fakat ağabeyim birdenbire canlanarak devam etti:</p>

  <p>- Sana bir misal daha. Gençliğinde bir ara sen Sipahiocağına yazıldındı. Ata binerdin, bilirsin. Cins hayvan, binicinin sinirlenmesini, çırpınmasını, onu mahmuzlamasını affetmez. Hırçınlaşır. Üstündekini yere vurur. Evvelâ onun reflekslerine uymak, sonra ona sezdirmeden hâkim olmak lâzımdır. Kaderin aksilikleri karşısında intibaktan hâkimiyete giden sabır köprüsü üzerinde sakin olmalısın. Değil mi öyle? Bizim seni ne kadar sevdiğimizi bilirsin. Benim şeref mefhumuna<a href="../Text/foot.xhtml#a145" id="k145"><sup>*</sup></a> bağlılığımdan da şüphen yoktur. Eğer senin gibi isyan etmiyor, haykırmıyorsak, daha güzel yollar gördüğümüz içindir. Yoksa senin kederin bizim de kederimizdir, Mefharet’çiğim.</p>

  <p>Ne yaman heriftir şu ağabeyim, ne büyücüdür! Ablamın ona çevrilen hayran ve minnettar gözlerinde iri yaşlar vardı. Benim de gözlerim nemleniyordu. Ne yaman heriftir ki, ona Selmin’i ve aç adamı, bana da ıstakozu ve Alemdağı’nın tereyağını unutturup ikimizi de ağlatır!</p>

  <p>Ablama son telkinini yaptı:</p>

  <p>- Sen uyu biraz, dedi, çok erken uyandın, sinirlerin de yoruldu. Şimdi güzel uyursun.</p>

  <p>Ablam yorgun sesiyle:</p>

  <p>- Bir uyku ilâcı alayım, dedi.</p>

  <p>- Hayır, hayır, lüzum yok, ben söylüyorum, uyuyacaksın.</p>

  <p>Ablamın ilaçsız uyuyacağı muhakkaktı, fakat Hasibe’nin kızarttığı ekmeklerin soğumadığı muhakkak değildi. Onu gözlerimle bile selâmlamayı unutarak soluğu hemen sofada aldım. Ağabeyim ağır ağır arkamdan gelirken, ben merdivenleri hızla iniyordum. Alt kat sofada Hasibe ile karşılaştım. Gözlerinde kara bulutlar, yüzünde şimşekler, başından acele geçirdiği için üstünde çarpık duran sokak elbisesi, elinde havaya savurmaya hazırlandığı bir el bombası gibi uzayan çantası, önümden geçerken durdu:</p>

  <p>- Hah! dedi, Besim Bey, karakola gidiyorum ben.</p>

  <p>Şaşırdım ve bağırdım:</p>

  <p>- Ne karakolu? Ekmek kızartmadın mı? Kahvaltı sofrasını hazırlamadın mı? Karakolda ne işin var?</p>

  <p>Elindeki çanta ile havada bir C harfi çizerek cevap verdi:</p>

  <p>- Gidiyorum. Haydar’ı polise haber vereceğim. Komünisttir o. Aşağıda beyannameleri var. Bulgar hududundan alıp İstanbul’a sokuyor her zaman.</p>

  <p>Büsbütün şaşırdım: Komünist. Aç adam, beyanname, Bulgar hududu, karakol, polis, tahkikat... Alemdağı’ndan hediye gelen tereyağının açılış töreni bu arada kaynıyordu. Otoritemi imdada çağırarak sert bir emir verdim:</p>

  <p>- Bırak bu saçmalıkları! Onu biz düşünürüz. Senin karakolda işin ne? Git ekmekleri kızart.</p>

  <p>- Ayşe’ye söyledim. Hazırlıyor hepsini o. Karakola kendim gitmeliyim. Sonra ona yataklık ettim diye ceza görürüm ben de.</p>

  <p>Karı yürüyüp gitti. Arkasından bakakaldım. Ağabeyim merdivenleri ağır ağır inmişti. Konuşulanları duymuş olacaktı ki:</p>

  <p>- Bırak, dedi bana, gitsin, karışmayalım.</p>

  <p>Yemek odasına girdik. Besleme sofrayı kuruyordu. Ağabeyim önümde durdu ve gözlerimin içine bakarak:</p>

  <p>- Hiç haberimiz olmadan, dedi, iki aydan beri, evin içinde bir ucu polise kadar giden bir macera hazırlanmış. Nedir bu hikâyeler?</p>

  <p>- Anlamıyorum, dedim.</p>

  <p>Gözlerimin ucuyla, sofranın tekâmülünde hiçbir ânı kaçırmadığım için, işini bitiren Ayşe’ye emir verdim:</p>

  <p>- Haydi, ekmekleri çabuk kızart. Dün gelen tereyağ kutusunu getir buraya. Ben açacağım. Yeşil zeytin de getir.</p>

  <p>Kız bön bön yüzüme bakıyordu.</p>

  <p>- Kilerin anahtarı Hasibe ablamda, dedi.</p>

  <p>- Sana vermedi mi?</p>

  <p>- Hayır.</p>

  <p>- Arkasından koş, çabuk!</p>

  <p>Ağabeyimle sofraya oturduk. Neşemin kaçması için sebebler çoğalıyordu. Bir müddet sustuk. Nihayet dedim ki:</p>

  <p>- Selmin’i görmedim ben. Anlamıyorum. Herif çok mu güzel? Aç mı, tok mu, komünist mi, zampara mı, nedir? Baksana, Hasibe de ona tutkun. Meseleyi öğrenince ona diş biledi. Gidip haber verecek. Kadın kısmı böyledir. Aşkı daima birinci plânda, açlığın bile önünde görür. Bizim alt katta ne kazanlar kaynıyormuş da haberimiz yok. Şu herifi merak ettim. Gündüz göziyle göreceğim. Gelir mi bugün?</p>

  <p>Ağabeyim dalgın gözlerini ağır ağır kırparak mırıldandı:</p>

  <p>- Selmin’in halinde iki üç aydır bir başkalık vardı. Donuktu. Az konuşuyordu. Kendi kendine mıhlanmıştı. Nişanlısını ve annesini aynı zamanda çıldırtmak için böyle bir delilik yapmış olabilir mi? Aklım ermiyor.</p>

  <p>Koşarak gelen Ayşe nefes nefese anlattı:</p>

  <p>- Anahtar Hasibe ablamda değilmiş. “Bugün de tereyağ yemeyiversinler" diyor.</p>

  <p>Tepem attı. Ağabeyimin yüzüme dikilen bir yan bakışı, Hasibe’yi yoldan çevirip buraya getirmesi için Ayşe’ye yeni bir emir vermeme mâni oluyordu.</p>

  <p>Çare yok, büfede ne varsa ona razı olacaktık. Selmin’in münasebetsizliğine ilk defa kızar gibi oluyordum. Yoksa, bahtiyar zatın aç veya tok, işçi veya burjuva, komünist veya faşist olması benim gözümde tamamıyle farksızdı. Çünkü hâdisenin bir bardak ayran veya şampanya içmekten fazla ehemmiyeti yoktu. Tercih hakkı da Selmin’e aitti. Bize ne oluyor?</p>

  <p>Bu düşüncemi ağabeyime çıtlatmak için dedim ki:</p>

  <p>- Protoplazma’nın<a href="../Text/foot.xhtml#a200" id="k200"><sup>*</sup></a> arz üzerindeki iki yüz elli milyon yıllık uzun macerasından sonra bile insanın en basit tabiat hâdiseleri karşısında bir sürü boş itikat<a href="../Text/foot.xhtml#a102" id="k102"><sup>*</sup></a> hesabına telâşlanması saçma değil mi?</p>

  <p>Ağabeyim yine yan gözlerini yüzüme dikerek bana cevap verdi:</p>

  <p>- Aşağıdaki beyannameleri sen dağıt, ne duruyorsun. Tam komünist ahlâkı bu.</p>

  <p>- Başka türlüsüne aklım yatmıyor, dedim.</p>

  <p>- Tabiî, dedi, zoolojik<a href="../Text/foot.xhtml#a274" id="k274"><sup>*</sup></a> bir antropolojinin sana verdiği hayvanca bir insan telâkkisi içindesin. Kabahat sende değil. Bütün şansını maddede arayan bugünkü ilmin, büyük idealistler müstesna, insana lâyık görmeye mahkûm olduğu ahlâk budur. Yıllarca seninle münakaşa ettik. Değişmedin. Bu ahlâk sende vücut yapısı haline gelmiş. Daima midenin emrindesin.</p>

  <p>Yalan değildi. Ayşe’nin sofraya koyduğu çay ibriğinden çıkan dumanın kokusu burun kanatlarımı titretiyordu. Büfeden ne geleceğini de merakla bekliyordum. Ağabeyim yalnız bir çay içti ve ilk sigarasını tellendirdi. Ben kızarmış ekmeğin üstünde beyaz peyniri eziyor ve üstüne gül reçeli sürüyordum. Ağzımın iç ifrazlarıyla<a href="../Text/foot.xhtml#a73" id="k73"><sup>*</sup></a> fikirlerimin birbirine bağlı oldukları muhakkaktı. Fakat bu münasebeti bir delil olarak ileri süremezdim. Ağabeyim böyle bir beden yapısının teşekkülünde fikirlerimizin ve inançlarımızın birinci rolü aldıklarını ileri sürecekti. Ve üç bin senelik münakaşayı tekrarlamış olacaktık. İlk sabah lokmasının bâkir lezzetini buna feda edemezdim. Sustuk.</p>

  <p>Neden sonra Hasibe ah al, moru mor geldi ve ağabeyimin önünde durdu.</p>

  <p>- Beyefendi, dedi, aşağıya bir sivil memur geldi. Beyanname paketini çözüyor ve sizi görmek istiyor.</p>

  <p>Üçümüz birden aşağıya indik.</p>

  <p>Memur yere çömelmiş, paketi bağlıyordu. Bizi görünce doğruldu ve selâmladı. Genç bir adamdı; esmer ve sıska, fakat çatık kaşları altında keskinleşen gözleri, fırlak alnı ve ileri doğru çıkık sivri çenesiyle kavgacı ve zekî görünüyordu. Ağabeyime dedi ki:</p>

  <p>- Haydar’ı ne zamandır arıyoruz. Edirne Emniyet Müdürlüğü’nden arıyorlar. Bütün tren memurlarına resmini verdik. Fakat bu kadından öğrendim ki kamyonla filân gidip geliyor İstanbul’a. Yarım saat sonra enseleyeceğim. Buraya gelecekmiş. Müsaade buyurursanız gizleneceğim burada. Bu gazetelerden bizde de var. Bulgaristan’daki Türkler için çıkıyor amma, fırsat buldukça bizim huduttan da içeriye sokuyorlar. Beyanname değil, gazete. Komünist propagandası tabiî.</p>

  <p>Ben sordum:</p>

  <p>- Kimdir bu Haydar?</p>

  <p>- Aslen Bulgaristanlı, Razgratlıdır. Sık sık geliyormuş buraya. Görmediniz mi hiç?</p>

  <p>- Gündüz gözüyle görmedim.</p>

  <p>Memur cüzdanının içinde bir şey ararken anlatıyordu:</p>

  <p>- Müthiş kurnazdır. Lise tahsili vardır. Her kılığa girer. İşçi ile işçi, zenginle zengin gibi konuşur. Resmini arıyorum., işte.</p>

  <p>Ağabeyim çekingen durduğu için memur resmi bana uzattı. Kimbilir kaçıncı röprodüksiyon olduğu halde, fotoğrafta Haydar’ın güzelliği, kurnazlığı ve pişkinliği belliydi: Herhalde sarı ve kendiliğinden kıvrılmış parlak saçları, geniş bir alnı, açık yeşil, gri veya mavi gözleri vardı. Arslan gibi bir çocuktu doğrusu, Selmin’e hak verdim. Ben de kız olsaydım böyle bir tip karşısında başım dönerdi. Resmi ağabeyime uzattım. Şöyle bir göz attı:</p>

  <p>- Evet, dedi, atletikten dejenere<a href="../Text/foot.xhtml#a27" id="k27"><sup>*</sup></a> astenik<a href="../Text/foot.xhtml#a12" id="k12"><sup>*</sup></a> bir tip. Zekî ve enerjik.</p>

  <p>Başka bir şey söylemedi. Ben elinden aldığım resme tekrar bakarken dedim ki:</p>

  <p>- Astenik veya arsenik, yakışıklı, güzel delikanlı değil mi? Bizim Galatasaraylı Altın Âdil’e benziyor.</p>

  <p>Resmi memura iade ederken sordum:</p>

  <p>- Çapkın mıdır?</p>

  <p>Adam bir yeri acımış gibi bağırdı:</p>

  <p>- Uff!... Müthiştir. Aleyhinde üç izale-i bikir<a href="../Text/foot.xhtml#a105" id="k105"><sup>*</sup></a> dâvası var. Yakalanmadığı için hep gıyap<a href="../Text/foot.xhtml#a56" id="k56"><sup>*</sup></a> kararları aldı.</p>

  <p>Hasibe de bağırdı:</p>

  <p>- Çapkın da söz mü? Körolası!</p>

  <p>Hiç bu kadar yüksek sesli kadın itirafı duymamıştım. Zamane ahlâkı beni bile şaşırtıyordu.</p>

  <p>Ağabeyim memura:</p>

  <p>- Buyurun, dedi, nereye isterseniz saklanınız. Biz yukarıdayız.</p>

  <p>Ben şüphemi adamcağızdan gizlemedim:</p>

  <p>- Siz tek başınıza Haydar’ı zaptedebilir misiniz? diye sordum.</p>

  <p>Memur elini arka cebine doğru götürerek:</p>

  <p>- Evelallah! dedi.</p>

  <p>Sanki Allah arka cebinde idi.</p>

  <p>Ağabeyim önden yürüdü. Merdiveni çıkarken, ben içimden “Şu Haydar’ı bir görebilsem...” diyordum. Selmin bahtiyar zatın dördüncü bahtiyarlığı imiş. Daha bilmediğimiz kaç tane var kimbilir. Hepsi de burjuva kızları mı? Bu da bir nevi natürel komünist aşısı. Hâdiselere his karıştırmadan bakan rahat zekâlar için basit ve eğlenceli vakalar. Kahramanı görmek de istiyor insan.</p>

  <p>Yemek odasına çıktık. Selmin orada idi. Aşağı katın son durumundan haberi yoktu galiba. Sakin görünüyordu. Bu kız hiç belli olmaz. Ona Haydar’ın adını söylemekten utanıyordum. İhtiyatlı olmak da lâzımdı. Selmin çocuğunun babasını müdafaa etmeğe kalkabilirdi.</p>

  <p>Ağabeyim onun her şeyi öğrenmesinde mahzur görmemiş olacak ki, hâdiseden bahsetmeğe başladı. Çayını karıştırırken fincandan gözlerini ayırmayan Selmin hareketsiz durduğu için galiba onu bütün dikkatiyle dinliyordu. Ben de arzumu açığa vurdum:</p>

  <p>- Nasıl etsem de görsem? Yirmi yirmi beş dakikaya kadar gelecek. Ben aşağıda durursam memurun işini bozarım.</p>

  <p>- Yakalandıktan sonra görürsün, dedi ağabeyim.</p>

  <p>Selmin çayını bitirdikten sonra, bize hiçbir şey söylemeden dışarı çıktı. İkimiz birden evvelâ ona, sonra birbirimize baktık. Aç adam hakkında konuştuğumuz şeylerin tesirlerini onun yürüyüşünde arayan gözlerimiz bomboştu. Ağabeyim önüne bakıyordu. Kendi kendine konuşuyormuş gibi kaşlarını yukarı kaldırıp indiriyor, dudaklarını büküyordu.</p>

  <p>- Zannetmiyorum, dedi ve yüzüme baktı. Alnından dudaklarının uçlarına kadar inen keder ifadesi şüphesinin devam ettiğini ve bu sözün “İnanmak istemiyorum” mânâsına geldiğini hissettiriyordu.</p>

  <p>Dedim ki:</p>

  <p>- Bazı erkeklerde en mutaassıp<a href="../Text/foot.xhtml#a158" id="k158"><sup>*</sup></a> kadınların mukavemetlerini bir anda yıkan cinsî bir tesir olamaz mı? Hele Selmin gibi seksüalitesi her zaman dolgunluk ve canlılık halinde bir kızın, nişanlısından ayrıldıktan sonra İçtimaî konvansiyonlara<a href="../Text/foot.xhtml#a124" id="k124"><sup>*</sup></a> karşı duyduğu nefretle mücerret erkek arzusunun birleştiği bir anda böyle bir delilik yapması mümkün değil midir?</p>

  <p>Ağabeyim böyle bir şeyin mümkün olabileceğini kabul eden derin ve sesli bir nefes alıp bıraktıktan sonra tekrarladı:</p>

  <p>- Zannetmiyorum.</p>

  <p>- Fakat bu ihtimal senin canını sıkar, değil mi?</p>

  <p>Ağabeyim başını önüne eğerek bir daha içini çekti:</p>

  <p>- Şüphesiz, dedi, Selmin’i çok severim; dediğin gibi, her kadını tehdit eden baş dönmesi halleri müstesna, onun en azgın hisleri üstünde bile saltanatını kuran ihtişamlı bir iradesi vardır. En tesirli çapkının dudakları onun topuklarından yukarı çıkamaz. Anlamıyorum. Selinin gibi bir kızda canlı ve dolgun bir cinsiyet, tahminlerin aksine olarak, bütün ayartıcı tesirlere karşı onu “frigide”<a href="../Text/foot.xhtml#a48" id="k48"><sup>*</sup></a> kadınlardan ziyade vereceği şeyin değeri hakkında büyük bir şuurla silâhlandırır.</p>

  <p>Çaresiz, eski münakaşamıza dönmek ihtimaline boyun eğerek:</p>

  <p>- Bu değeri sen gözönünde büyütüyorsun! dedim.</p>

  <p>- Hayır, dedi, ahlâk bakımından söylemiyorum; yahut İçtimaî konvansiyon bakımından kızlığın değeri büsbütün başka bir meseledir. Hayır, erkeğe vereceği zevkin değeri bakımından söylüyorum.</p>

  <p>- Karşılıklı değil mi?</p>

  <p>- Şüphesiz, şüphesiz hattâ kadının alacağı zevk bakımından da öyle. Demek istiyorum ki cinsî muamele, vâdettiği hazzın müstesnalığından aldığı değerle kendisine lâyık hassasiyet, ruh, beden, şahsiyet, mekân ve an şartlarını kadına aratır. Balo tuvaletiyle kasaptan et almaya gidilmez. Değil mi? Dişi cins köpekler bile teslim olacakları eşlerinde soy değerleri ararlar. Görüyorsun ki ahlâk münakaşasına girmeden, sırf tabiat plânında bile namusun müdafaasını yapmak mümkündür. Yani biyolojik zaviyeden namus, daha iyiye doğru tasfiye yapan bir seleksiyon<a href="../Text/foot.xhtml#a218" id="k218"><sup>*</sup></a> hareketinin insana verdiği yüksek bir tercih duygusu, bayağılıktan sakınma duygusudur. Biyolojik asalet ve kibarlıktır. Bir istifa<a href="../Text/foot.xhtml#a70" id="k70"><sup>*</sup></a> aristokrasisidir. Cins hayvanlarda da vardır. Onlarda da nadir şartlar ararlar ve cins olmayana teslim olmazlar. İnsan için bu şartların daha nadir, çünkü daha karışık olduğunu kabul etmez misin?</p>

  <p>Gülümseyerek başımı salladım:</p>

  <p>- Beni kendi sistemim içinde vuruyorsun, dedim.</p>

  <p>Ağabeyim bileğine baktı:</p>

  <p>- Yarım saati geçti, dedi, aşağıda neler oluyor acaba?</p>

  <p>Sonra Kominform’un<a href="../Text/foot.xhtml#a119" id="k119"><sup>*</sup></a> Türkiye’deki faaliyetlerini konuştuk. Bir yarım saat daha geçti galiba. Hasibe yorgun ve şaşkın bir yüzle yemek salonunun kapısında göründü:</p>

  <p>- Gelmedi! dedi, koku mu aldı acaba?</p>

  <p>Ağabeyim sordu:</p>

  <p>- Mutlaka gelecek miydi?</p>

  <p>- Tabiî, tabiî... Paketi alacaktı. Bırakmaz hiç. Dakikasında gelirdi her zaman.</p>

  <p>- Biraz daha bekleyin.</p>

  <p>Hasibe gidince, ağabeyim sofada duran Ayşe’yi çağırdı ve ona Selmin’i aramasını emretti. Besleme küçük hanımın yarım saat kadar evvel sokağa çıktığını söyleyince, ağabeyim kaşlarını çattı. Anladım. Selmin buradan çıkarken böyle bir şey hiç hatırıma gelmemişti. Ağabeyimi, henüz benden sakladığı yeni şüphesinde haksız bulmadım ve başımı sallayarak tasdik ettim:</p>

  <p>- Evet. Mümkün. Bize sezdirmeden gitti, yolda bekledi ve polisin tuzağım haber verdi ona.</p>

  <p>Ağabeyim ayağa kalktı, evvelâ kapı, sonra pencere, sonra teras tarafına döndü, nihayet eski vaziyetine geldi; bu dünyada bir adım atacak hiçbir istikamet kalmamış gibi kendi noktasının ümitsizliğine mıhlanarak yüzünü buruşturdu ve mırıldandı:</p>

  <p>-Acı!</p>
</body>
</html>
