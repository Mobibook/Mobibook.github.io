<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-4 {font-variant:small-caps;font-size:130%}
  span.sgc-3 {font-style:italic;}
  span.sgc-2 {font-weight:bold;font-variant:small-caps;}
  span.sgc-1 {font-weight:bold;}
</style>
</head>

<body>
  <p style="text-align: center;"><b><br /></b></p>

  <p style="text-align: center;"><b><br /></b></p>

  <p style="text-align: center;"><b><br /></b></p>

  <p style="text-align: center;"><b>BİRİNCİ BÖLÜM</b></p>

  <p style="text-align: center;"><b><br /></b></p>

  <p style="text-align: center;"><b><br /></b></p>

  <p style="text-align: center;"><b><br /></b></p>

  <p style="text-align: center;"><b><br /></b></p>

  <p style="text-align: center;"><b><br /></b></p>

  <p class="p1"><span class="ilkharf">C</span><span class="sgc-4">esareti</span> yoktu. Kardeşi küçük ve yuvarlak bir francala diliminin üstünde saat camı takar gibi dikkatle yerleştirdiği jambona tereyağını sürerken hiçbir meseleyi ciddi konuşamazdı. Bir kaşı yukarı kalkmıştı. İri mavi gözlerinde parlayan iştahtan yüzünün niçin güldüğünü, onu hiç tanımayanlar da bir bakışta anlayabilirlerdi. Fakat söylemeliyim. Yoksa çıldıracağım. Dün gece uyumadım.</p>

  <p>Yüksek sesle:</p>

  <p>- Dün gece uyumadım, Besim, dedi.</p>

  <p>Kardeşi dilimi ısırmadan evvel, ona gözünün kuyruğiyle fırlattığı bir bakışla, eğer büyük bir mesele açacaksa, fena bir an seçtiğini hatırlatmak istedi, sonra dilimi ısırdı. Yutkunurken bu İlâhî lezzet anının safiyetini<a href="../Text/foot.xhtml#a211" id="k211"><sup>*</sup></a> hiçbir düşünce ile bulandırmağa razı olmadığını anlatmak için de kaşlarını çattı. Bir iki kere daha yutkunduktan sonra, lokmadan evvel sordu.</p>

  <p>- Niçin abla? Tavşan gibi korkak uykular vardır. En küçük bir endişe ruhta çıt çıkarsa dört nala kaçarlar. Senin de uykuların öyledir, bilirim.</p>

  <p>- Değil Besim. Seninle ciddî konuşmak istiyorum. Küçük değil endişem. Bak, Selmin yine inmedi sofraya. Üç sabahtır böyle. Sabahları midesi bulanıyor ve başı dönüyor. Dün sabah kahvaltıda yüzü sapsarıydı. Dikkat etmedin mi?</p>

  <p>Besim, konuşurken düşünmeyi sevmeyen adamların sür’atiyle cevap verdi:</p>

  <p>- Henüz ona bir ebe gözüyle bakmadım. Anlamam da. Yalnız şüpheni anlıyorum. Olağan şeyler. Ciddî konuşulacak bir mesele değil.</p>

  <p>- Besim, rica ederim.</p>

  <p>Küçük çatalını yeşil zeytin tabağına uzatan Besim, yine bir kaşını kaldırarak:</p>

  <p>- Vallahi Mefharet Abla, dedi, sen şu tombul zeytinleri nereden aldığını söylersen daha ciddî bir bahse girmiş olursun. İnsan vücudunda lüzumsuz bir organ yoktur. Selmin’in bunları istediği gibi çalıştırmasını niçin tabiî bulmuyorsun? Nefes alması kadar tabiî. Yirmi yaşını geçmiş güzel bir kızın, vücuduna beşinci derecede bir belediye memurunun tasdikinden sonra tasarruf etmesi âdetine elli sene sonra ne kadar gülecekler, bilmiyor musun? Bu yaşa kadar sabretmesi budalalık.</p>

  <p>Mefharet kızardı. Besim’in fikirlerini bilirdi. Yazın balkonda şezlonglara uzandıkları zaman, kışın bitişik salondaki şöminenin önünde berjerlere gömülerek yaptıkları sayısız münakaşaların hepsi lâkırdıda kalırdı. Böyle, ev halkından birinin şerefi üzerine hiç konuşulmamıştı. Hele Selmin’in, Selmin’in...</p>

  <p>- Besim, rica ederim. Selmin benim kızım, senin ablanın kızı. Başıma kan çıkıyor. Düşün ki, Allah vermesin, böyle bir şey varsa, büyük rezalet. Dört aydan beri nişanlısından ayrı bu kız. Herkes bunu biliyor ve herkes senin gibi düşünmüyor.</p>

  <p><span class="sgc-3">-</span> Herkes... Herkes...</p>

  <p>Besim francala diliminin üzerine tereyağdan sonra çilek reçeli sürerken, vereceği cevaptan evvel alacağı lezzeti düşünüyor ve yutkunuyordu.</p>

  <p>- Herkes... diye tekrarladı ve dilimi ısırdı.</p>

  <p>Daha sonra devam etti.</p>

  <p>- İstanbul’da, hele bu züppe köyde herkes büyük bir mesele değildir. Bir Orta Anadolu köyünde herkes kızcağızın başına belâ kesilir. Zavallıyı babasına bile vurdururlar. Bir Macar köyünde kızın oturduğu evin kapısına zift sürülür ve başına lânet yağdırılır. Zavallıcığa Vilma Banki’nin “Seher Vaktinde”ki cehennem azabı çektirilir. Fakat burada herkes, meseleyi tulumba tatlısıyla sade kahve arasında konuşur, bebeğin sarışın mı, esmer mi olacağını ve kime benzeyeceğini sorarlar, geçer gider.</p>

  <p>Mefharet’in yuvarlak etli yüzü o kadar şişiyor ve kızarıyordu ki, plâtin saçları ağarmış gibi görünüyordu. Dudaklarının etrafı kabarmıştı. Besim buna dikkat etti ve sustu. Bir hafta evvel ablasının tansiyonu yirmi birdi.</p>

  <p>Kadın ağzını yarı açarak derin bir nefes aldı.</p>

  <p>- Kime benzeyeceğini evvelâ ben sana sorabilir miyim? dedi.</p>

  <p>Besim çay ibriğine doğru giden elini birdenbire çekerek sıçradı:</p>

  <p>- Hah! Bir bu eksikti. Tebrik ederim. İyi keşfettin: Bana benzeyecek.</p>

  <p>- Sana değil, yanlış anlama.</p>

  <p>- Bana, bana... İnan ki böyle bir şey imkânsız değildir. Çünkü Selmin’i çok güzel bulduğum ve senin kızın olduğunu unuttuğum anlar çok oldu. Hani şöyle bir karınçalandım. Kız kardeşim olsaydı yine benden şüphe edebilirdin. Ne çıkar ablacığım? İnsanın bütün felâketleri tabiata karşı gelmesindendir.</p>

  <p>- Besim!</p>

  <p>- Et, et, benden de şüphe et.</p>

  <p>Mefharet gözlerinin ucuyle etrafı yokladıktan sonra bağırdı:</p>

  <p>- Senden şüphe etmiyorum.</p>

  <p>Yalanın kıstığı bir sesle ilâve etti:</p>

  <p>- Kimseden şüphe etmiyorum. Benim, başka bir üzüntüm daha var. Ağabeyimin halini beğenmiyorum. Dün gece gelmedi. Seninle bir daha konuştuktu. Epey zamandır bir başkalık var onda. Odasına kapanıyor hep.</p>

  <p>Besim çay yudumunu emerken, lezzetin dille damak arasında tad merkezine gidişinin hiçbir anını şuursuz bırakmak istemiyor ve gözlerini yumuyordu.</p>

  <p>Dilinin ucuyla dudaklarını yaladıktan sonra başını salladı.</p>

  <p>- Bu bir kromozom muammasıdır,<a href="../Text/foot.xhtml#a154" id="k154"><sup>*</sup></a> dedi, üçümüzün de aynı ananın ve aynı babanın çocukları olduğumuz muhakkak. 1923’ün ortasına kadar doğanlar bu emniyetle konuşabilirler. Üçümüzün arasındaki farklara bak. Sanki ağabeyim Corneille’in torunu, ben Moliere’in. Sen... sen... O! Büyük babanı aramak için Sofokles’e kadar çık. Samim’den daha trajik mahlûksun sen. Hiç olmazsa onun bazı gevşek ve mızmız hassasiyet anları var da, içindeki trajedi barutunu lakrimal<a href="../Text/foot.xhtml#a132" id="k132"><sup>*</sup></a> bezelerinde ıslatıyor. Üzüntüne gelince, o zaman da söyledim sana: Bizim birader âşık... Bu kadarı senin sahnede bir kolunu yukarı kaldırarak ve gerinen bir kedi yavrusu gibi elini havada zarif bir dalgalanışla kabartarak uzun bir tirad çekmen için kâfi değil. Biliyorum. Kime âşık, onu merak ediyorsun.</p>

  <p>- Dün gece çıldıracaktım.</p>

  <p>Besim başını geri attı:</p>

  <p>- Buyur! İşte senin en çok tekrarladığın söz: Çıldıracağım, çıldıracaktım, çıldırmazsam, çıldırmaktan...</p>

  <p>- Vallahi çıldıracaktım. Ben bu evin havasında bir ağırlık duyuyorum, Besim.</p>

  <p>- Tabiî, acaip rüyalar da görüyorsun.</p>

  <p>- Görüyorum. Evvelki gece perde gördüm, siyah perde. Sıkıntıdır.</p>

  <p>- Ben de bu evin içindeyim. Hem de sizin gibi her kuşu baykuş sanan kâbus tiryakileri arasındayım. Keyfimi bozmuyorum.</p>

  <p>- Aman! Sen! Çıldırtırsın insanı... Seninle hiçbir...</p>

  <p>Başını arkaya çevirdi. Bir ayak sesi. Hafif bir öksürük. Selmin giriyordu.</p>

  <p>Mefharet kalktı ve Besim’e gözleriyle bir işaret çektikten sonra, kıziyle yüzyüze gelmemek için, bahçeye bakan terasın merdivenlerine doğru yürüdü.</p>

  <p>Selmin’in yüzü solgundu.</p>

  <p>- Günaydın, dayı.</p>

  <p>- Bonjur Selmin, otur.</p>

  <p>Kız önüne bakıyordu. Besim yeşil zeytin tabağını ona doğru sürdü.</p>

  <p>- Şimdilik insanı bundan başka bu eve bağlayan lezzet yok. Bir tane ağzına at ve bana cevap ver: Bu dünyada kendisiyle her şeyi rahatça konuşabileceğin adam ben değil miyim? Anlat bana... Selmin... Haydi... Seni böyle solduran mesele nedir?</p>

  <p>Selmin çatalını zeytine soktu, fakat elinden bıraktı. Kıvrık ve uzun kirpiklerinin altın çerçevesi içinde buğulanan yeşil gözlerinin ucunda sivrilen keskin bir anlayışla cevap verdi:</p>

  <p>- Tahmin ettiğiniz gibi.</p>

  <p>- Tahmin ettiğimizi ne biliyorsun?</p>

  <p>Selmin bahçeye doğru baktı:</p>

  <p>- Annemin çıkışından belli. Anladığını iki günden beri anlıyordum.</p>

  <p>Besim güldü:</p>

  <p>- Peki. Mesele yok. Bahtiyar zatın adını da söyler misin?</p>

  <p>- Söyleyemem, dayı, mazur gör.</p>

  <p>Besim durdu ve başını salladı:</p>

  <p>- O halde benden, meseleyi on dört dakikada halledecek ve seni bir sene sonra bir mecliste görüp de “Nasılsınız Selmin Hanım?” diye sorarken sesinin imalı toniyle sana geçmişi hatırlatmaktan çekinecek dost bir tabib-i hâzıkın<a href="../Text/foot.xhtml#a236" id="k236"><sup>*</sup></a> adresini soracaksın.</p>

  <p>- Hayır, dayı, sormayacağım.</p>

  <p>Alçak sesle ilâve etti:</p>

  <p>- Doğuracağım.</p>

  <p>Besim kızın fincanına çay koyarken başını salladı:</p>

  <p>- Âlâ!... Demek bahtiyar zat ile evleneceksin ve bu onun son bahtiyarlığı olacak.</p>

  <p>- Hayır evlenmeyeceğim.</p>

  <p>- Hâ... Nesebi<a href="../Text/foot.xhtml#a177" id="k177"><sup>*</sup></a> meçhul ve gayr-i sahih<a href="../Text/foot.xhtml#a54" id="k54"><sup>*</sup></a> evlâd-ı vatanın sayısız miktarına bir de sen ilâve edeceksin. Mesele yok. Sahih veya gayrisahih: Bence müsavi.<a href="../Text/foot.xhtml#a165" id="k165"><sup>*</sup></a> Fakat annene bunu söyleyemeyiz.</p>

  <p>Selmin omuzlarını kaldırıp indirdi.</p>

  <p>- Bence de o müsavi, dedi, annem benim en büyük şansımın önüne dikildi. Bundan sonra onu hiçbir işime, hiçbir zevkime karıştırmam.</p>

  <p><span class="sgc-3">-</span> Geliyor, dikkat!</p>

  <p>- Buyursun.</p>

  <p>Mefharet yaklaştı. Bir pençe gibi uzattığı elindeki öfke, yakaladığı sandalyeyi takırdatarak çekti. Yüzünde hâlâ kan ve şişkinlik vardı.</p>

  <p>Dolgun ve gevşek yanakları sarkıyordu. Selmin’inkinden daha koyu yeşil, fırlak, az kirpikli ve gölgesiz gözlerinde, hiçbir istikamet beğenmeyen huzursuz bakışlarla derin bir nefes aldı.</p>

  <p>Selmin önüne bakıyordu.</p>

  <p>Mefharet’in kararsız bakışları, Besim’in yüzünde durdu. Kardeşi yine bir kaşını yukarı kaldırmış, hafif hafif başını sallıyor ve gülümsüyordu. Gözlerinin uciyle ablasına bakarak, alçak sesle,</p>

  <p>- İtiraf ediyoruz, dedi.</p>

  <p>Mefharet sofranın karşı tarafında oturan kızına doğru eğildi ve daha ziyade “Alçak” kelimesine yaklaşan bir tonla haykırdı.</p>

  <p>- Kimden?</p>

  <p>Selmin hiç kımıldamadı.</p>

  <p>Dayısı cevap verdi:</p>

  <p>- Ablacığım, müsaade et, benimle konuşacaksın, dur biraz.</p>

  <p>Mefharet ağır vücuduna lâyık olmayan bir çeviklikle hemen ayağa kalkmak istediği için sandalyeyi devirdi. Arkaya doğru sendeledi ve bir düşmek tehlikesi geçirdi. Besim onu tutmak için ayağa kalkmıştı.</p>

  <p>Kadın kızına haykırdı:</p>

  <p>- Kimden? Söyle! Söyle diyorum!</p>

  <p>Selmin kımıldamıyordu. Yüzü ve göz kapakları da hareketsizdi. Yalnız dudaklarının etrafında, karnının içindeki başlangıçtan ziyade annesini kudurtabilecek sinsi bir gülümseyiş vardı.</p>

  <p>Mefharet titriyordu. Besim evvelâ onun elini tutmak istedi; fakat bu temasın bir patlama ile neticelenmesinden ürkerek Selmin’e gitti, onu koltuğunun altından tutarak kaldırdı ve yemek salonunun kapısına kadar götürdü.</p>

  <p>Kızı çıkarken, annesi, arkasından bağırdı:</p>

  <p>- Alçak!</p>

  <p>Sonra kardeşine döndü. Dişlerini kilitleyerek iki yumruğunu havada salladı.</p>

  <p>- Siz beni çıldırtacaksınız!</p>

  <p>Besim ellerini pantolonunun cebine sokarak yan tarafa doğru ayrık bacaklarla iki adım attı.</p>

  <p>- Tamam! Tamam! Her zamanki sen!</p>

  <p>Mefharet tekrarladı.</p>

  <p>- Çıldırtacaksınız. Bu evde bir şey dönüyor, fakat anlayacağım ben. Gizleyemezsiniz benden.</p>

  <p>- Tamam! Tamam!</p>

  <p>- Çıldırtacaksınız.</p>

  <p>Sesin bir perde alçalmasından, heyecanının zirveden aşağı düşmeye başladığını sezen Besim, telkin dozunu bu inişin derecelerine göre ayarlayarak ablasına yaklaştı.</p>

  <p>- Benimle konuş, abla, beraber düşünelim.</p>

  <p>İki eliyle boşluğu iten Mefharet bağırdı:</p>

  <p>- Sen çekil, ciddî bir adam gelsin.</p>

  <p>- Ismarlayalım. O gelinceye kadar hazırda ben varım. Otur şuraya abla.</p>

  <p>Mefharet’in tecessüsünü uyandırarak alâkasının merkezini başka tarafa kaydırmak ve öfkesini azaltmak için ilâve etti:</p>

  <p>- Benim bildiğim şeyler var, öğrendim, dinle beni.</p>

  <p>Ve hemen tabakasını çıkardı:</p>

  <p>- Al şu sigarayı, otur şuraya.</p>

  <p>Kadının öfkesi tecessüsüne bir anda teslim oldu.</p>

  <p>- Çabuk söyle.</p>

  <p>- Otur. Hah. Dinle. Evlenecek.</p>

  <p>Mefharet gerdanını şişirten bir gerginlikle başını arkaya doğru çekerek sordu:</p>

  <p>- O oğlanla mı? İstemiyorum. Bana emrivaki<a href="../Text/foot.xhtml#a37" id="k37"><sup>*</sup></a> yaptı, değil mi? İstemiyorum.</p>

  <p>- Değil, nişanlısiyle değil.</p>

  <p>- Kiminle ya?</p>

  <p>- Bana mahsus, çok orjinal bir şerefle seni temin ederim ki, abla, nişanlısiyle değil.</p>

  <p>- Kimden? Kiminle? Çıldıracağım.</p>

  <p>- Bu mesele tımarhanede halledilebilse ben de seninle çıldırırım. Bilâkis abla, sakin olman lâzım. Sakin olsaydın kendine gelirdin. Tansiyonun otuza fırlamıştır.</p>

  <p>- Öldüreceksiniz beni zaten.</p>

  <p>- Dur, dinle. Bahtiyar zatın adını sorma. Bilmiyorum. Fakat nişanlısı değil.</p>

  <p>Mefharet yumruklarını sıkmış, meçhulü odanın içinde arıyormuş gibi etrafına bakıp soruyordu:</p>

  <p>- Kim öyle ise? Nerede, ne çabuk! O oğlandan sonra kiminle tanıştı?</p>

  <p>Kardeşinin iki elini birden yakaladı:</p>

  <p>- Ben sana bir şey söyleyeyim mi, Besim, dedi, istersen çıldırdığıma hükmet.</p>

  <p>- Anlıyorum. Söyleme. Kimden şüphe ettiğini anlıyorum.</p>

  <p>- Çünkü sen de ondan şüphe ediyorsun, değil mi?</p>

  <p>- Hayır ama buna bir vehim diyemem. Ancak, ablacığım, dün gece biri burada idi, öteki yoktu.</p>

  <p>- Bilmem. Dün gece başka. Ne diyor? Söylemiyor değil mi kimden olduğunu?</p>

  <p>Besim ablasına düşünmek için vakit bırakmak ister gibi durdu ve cevap verdi:</p>

  <p>- Acele ediyorsun. İki dakika bile konuşamadık, Mermerleşmiş bir fırtına gibi karşımıza dikildin. Telâş etme. Anlarız.</p>

  <p>- Sen ne dersen de, benim şüphem devam ediyor.</p>

  <p>- Haklısın. Araştırırız, anlarız onu da.</p>

  <p>- Şimdi, şimdi, odasına girelim.</p>

  <p>Duvar saatine baktı ve ayağa kalktı.</p>

  <p>- Trenin gelmesine bir saatten fazla var. Bir şeyler yazıyor geceleri. Bulalım. Okuyalım. Casusluk çirkin bir şey ama...</p>

  <p>Besim de kalktı.</p>

  <p>- Okuyalım, dedi, hiçbir şey senin şimdiki halin kadar çirkin olamaz. Yazıhanesi kilitli değil mi?</p>

  <p>- Ben ona anahtar uydururum.</p>

  <p>- Allah’ın indinde kasa hırsızlığı senin bu öfkenden daha makbuldür. Nizam-ı âlem<a href="../Text/foot.xhtml#a181" id="k181"><sup>*</sup></a> hakkı için sessiz bir cinayeti bu gürültüye tercih ederim. Simeranya kâşifinin<a href="../Text/foot.xhtml#a114" id="k114"><sup>*</sup></a> yazıhanesine anahtar uydurmakta benim ahlâkıma aykırı hiçbir nokta göremiyorum.</p>

  <p>- Senin ahlâkın var mı, Besim?</p>

  <p>- Ne kadar rahat yaşadığımı görüyorsun. En ahlâklı adamdan daha zararsızım. Benden bir fenalık gördün mü hiç?</p>

  <p>- Fırsat bulamıyorsun da ondan.</p>

  <p>Besim’in sevimli gözlerinden iki mavi kuş uçup Mefharet’in omuzlarına kondu.</p>

  <p>- Fırsat bulamıyorum ha... Bir kızın daha olsaydı da sana gösterseydim...</p>

  <p>Ablasının koluna girdi.</p>

  <p>- Gel dedi. Simeranya’ya filan kulak asma. Her caninin içinde temiz bir dünya vardır. Oraya kaçış kendi kendinden nefret ifade eder. Banyoyu senden çok seven fahişeler tanıdım. Bu temizlik hasretinin sırrını şimdi bir yazıhanenin gözünde bulabiliriz. Benim de içime şüphe soktun. Dünya bu kadar meraka ve heyecana değer mi?</p>
</body>
</html>
