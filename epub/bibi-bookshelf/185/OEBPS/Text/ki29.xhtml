<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  
<style type="text/css">
span.sgc-3 {font-weight:bold;font-style:italic;}
  span.sgc-2 {font-style:italic;}
  span.sgc-1 {font-variant:small-caps; font-size:130%}
</style>
</head>

<body>
  <p class="p1"><span class="ilkharf">“A</span><span class="sgc-1">rtık</span> bu defterin ona ait faslını tamamiyle kapıyabileceğimi sanıyorum. Son ve kesin delile de sahibim. Yarım itirafa mecbur oldu. Bu hakikatin öteki yarısı üzerinde zihin yormama hiç lüzum bırakmayacak kadar açık bir ihanet delilidir. Daha fazlasını zaten aramış değilim. Bu kadarı tastamam kâfi.</p>

  <p>“Ferhat’la birlikte sinemaya gittiğini söylediği günden sonraki buluşmamızda, tahmin ettiğim gibi bu yalanını benim haksız şüphelerime karşı duyduğu korku ile izah etti. İnanmış görünmek için önceden verilmiş kararımı tatbik ettim. Rahat ve neşeli konuştum. Yalnız ayrılırken, buluşacağımız günü tesbiti anında çok dikkatli olmak lâzım geldiğini önceden düşünmüştüm. Aramızdaki konuşmayı aynen kaydediyorum:</p>

  <p>“ - Ne günü buluşalım? diye sordum.</p>

  <p>“ - Pazartesi, dedi.</p>

  <p>“ - Pazar olmaz mı?</p>

  <p>“ - Olur.</p>

  <p>“ - Pazar günü buluşalım, dedim.</p>

  <p>“Fakat sonradan hatırlamış gibi ilâve ettim:</p>

  <p>“ - Hayır, o gün bana misafir gelecek. Cumartesi veya pazartesi buluşabiliriz.</p>

  <p>“ Ağzını aramam ihtimalini düşündüğü için zeki cevap verdi:</p>

  <p>“ - Sen bilirsin.</p>

  <p>“Ben tereddüt eder gibi yaptım ve telkine müsait bir ruh anı içinde olduğuma onu inandırdım.</p>

  <p>“ - Pazartesi, diye tekrarladı, çünkü babam hasta, belki cumartesiye evden çıkamam.</p>

  <p>“Bunu söylerken, babasının, hastalığı bakımından cumartesi, pazar ve pazartesi günleri arasında hiçbir fark olmayacağını düşünmeye vakit bulamamıştı. Telkin anını kaçırmamak için acele ediyordu:</p>

  <p>“ - Hayır, dedim. Cumartesi buluşalım. Baban çok hasta olursa gelme. Ben seni yarım saat beklerim, gelmezsen sana telefon ettiririm Selmin’le. Vaziyeti anlarım.</p>

  <p>“Bahanesi kalmamıştı. Pazarteside biraz daha ısrar ederse benim bütün şüphelerimi kudurtabileceğini anladı ve razı oldu. Fakat neşesinin kaçtığını hissettim.</p>

  <p>“Cumartesi gününü merakla bekledim.</p>

  <p>“Benden evvel gelmişti. Oturuyordu. Yüzünde, hiçbir buluşma anımızda görmediğim sinirli bir gülüş vardı. Beni anormal bir heyecanla karşıladı. Fevkalâde anlar içinde olduğunu derhal sezdim.</p>

  <p>“ - Bugün beraber olamayacağız, dedi, anneme gideceğim. Babamın hastalığını duymuş. Telefon etti. Beni mutlaka görmek istiyor.</p>

  <p>“Beraber gitmeyi teklif etmem ihtimalini de evvelce düşünmüş olacaktı ki, hemen ilâve etti:</p>

  <p>“ - Buraya gelirken dayıma da rastladım. Beraber gideceğiz onunla. Hattâ hemen gidelim, dedi, fakat ben sana söz verdiğim için ona “Siz eve gidin, ben gelirim” dedim. Şimdi Fazlı Paşa’ya gideceğim, saat üç buçukta söz verdim. Kaç saat şimdi?</p>

  <p>“ - Üçü on geçiyor.</p>

  <p>“ - Hemen gitmeliyim.</p>

  <p>“Yüzüne her şeyi anlayan adamın gözleriyle baktım:</p>

  <p>“ - İstediğin yere gitmekte serbestsin! dedim.</p>

  <p>"Şüphemin boyunduruğundan kurtulmak için sinirlendi ve çırpındı:</p>

  <p>“ - Hâlâ mı şüphe ediyorsun? dedi, aman vallahi, çıldıracağım, inanmıyor musun?</p>

  <p>“ - Beraber gidelim annene.</p>

  <p>“Bağırdı:</p>

  <p>“ - Olmaz. Deli misin? Senin için dayımla kavga ettiğimi biliyorsun. Hem aile meseleleri konuşacağız. Olmaz katiyen.</p>

  <p>“ - Peki, seni Fazlı Paşa’ya kadar otomobille götürürüm.</p>

  <p>“ - Olmaz Samim, ben tramvayla giderim.</p>

  <p>“Güldüm:</p>

  <p>“ - Bunu niçin istemiyorsun? Tramvayla geç kalırsın.</p>

  <p>“Razı oldu. Fakat otomobilde çırpınıyordu:</p>

  <p>“ - Keşke tramvayla gitseydim... Senin bu şüphelerin çok fena, çok manasız. İnanmıyorsun hâlâ... Bir hafta uyku uyumam ben şimdi.</p>

  <p>“Sükûnetle cevap verdim:</p>

  <p>“ - Hayır, inanıyorum, emin ol, seni Belediyenin önünde bırakacağım. Orada bir kahve var. Yarım saat kadar beklerim orada. Dayın belki gelmekten vazgeçer. O zaman bana gelirsin, beraber gideriz.</p>

  <p>“ - Hayır hayır, dedi, gelmez olur mu? Gelir mutlaka. Bekleme sakın.</p>

  <p>“Yan gözle baktım. Onu ilk defa böyle, muhtevası yüzünden bayağılaştıran bir heyecan kıvranışı halinde görüyordum. Dizleri birbirine yapışık ve ayakları ayrıktı. Vücudunun üst kısmı öne doğru eğilmişti ve sancı çekiyor gibiydi. Çantasını lüzumsuz yere, birkaç defa, bir elinden ötekine alıyordu. Geçtiğimiz yollara bakan gözlerinde ve hareketli kaslarında endişe çırpınışları vardı. Otomobilin, onun istediği istikametin tam zıddına koştuğunu anlıyordum. Başkasına verdiği randevunun yerinden ve zamanından uzaklaştığı için kıvrandığı muhakkaktı.</p>

  <p>“Belediyenin önünde indi. Takibe lüzum görmedim. Beni bu çirkinlikten kurtaracak daha emin bir kontrol çaresi vardı. Yalnız arkasından şöyle bir baktım. İsteksiz, sallanarak, aşikâr bir telâş muvazenesizliği içinde yürüyordu.</p>

  <p>“Şoföre:</p>

  <p>“ - Arnavutköy! dedim.</p>

  <p>“Annesine böyle bir vesile ile gitmek, heyecanı son haddine çıkarıyordu. Necile’yi senelerden beri görmemiştim. Onunla akşama kadar oturup konuşabilmek için vesile bulmam lâzımdı. Yolda bunu aradım. Aramızdaki eski his meselelerini deşmek ve beni arada bir düşündüren bazı meçhuller için, ayrıca bana karşı hiçbir hesabı ve gizlisi kalmamış olmak lâzım gelen Necile’den aydınlık istemek öteden beri düşündüğüm bir şeydi.</p>

  <p>“Otomobilde bir çok hatıraların hücumuna uğradım. Bunları yazmayacağım. Her biri beni çok uzaklara götürür. Arnavutköyü’ndeki evin bahçesine girdiğim zaman titredim. Binanın sağ tarafındaki çam ağaçlarına doğru gözüm kayınca, sonsuz bir derinlik hissi içine yuvarlandım ve kulağıma “Rina, Rina...” diye bağıran ince bir ses, ince ve neşeli ve şımarık bir ses geldi. Bir kere daha ürperdim. Meral, dört yaşında iken, dadısı Renginaz Abla’yı bu sesle çağırırdı. Ben bunu bir veya iki defa duymuş, tamamıyle unutmuştum. Onsekiz seneden beri böyle bir şeyi bir defa bile hatırladığımı hatırlamıyorum. Rina, Rina... Şimdi ne kadar canlı bu ses: Rina...</p>

  <p>“Kapıyı bana, Rina, Rina, Renginaz Abla açtı. Kaç senedir onu görmedim, bilmiyorum. İçimde zaman duygusunu maskara eden bir zıtlık sarsıntısı duydum. Öyle ki, Renginaz Abla’yı yirmi seneden beri hiç görmemiş ve kendisinden daha dün akşam ayrılmış gibiydim. Onun kendi kendisiyle münasebetinde benim bu iki çatışık duygumu da besleyen bir garip ikilik vardı. Bir tarafıyle o kadar değişmişti ki, aramıza giren dört seneyi yedi sekiz misli uzatıyordu. Bir tarafıyle de kendi kendine o kadar sadık kalmıştı ki, ondan dün akşam ayrıldığıma hükmeder oldum. Fakat bu ikiliğin bendeki tesiri, gözlerinin etrafındaki adalelerin dört sene içinde haddinden fazla buruşmasıyle bakışlarındaki tazelik arasında göze çarpan adi farktan gelmiyordu. Sesi, sesi... Beni görür görmez, iki avucuyle birden elimi kaparken “Samim Bey, Samim Bey, Samim Bey” deyişindeki heyecanın ses perdesinde hem en aşağı çeyrek asır hayali veren bir derin hasret, hem de bu uzun zaman illüzyonunu silen bir... Yenilik veya körpelik... Hayır, işte, bir şey vardı ki, ondan dün akşam ayrılmış olduğum hissini bana veriyordu. Galiba iyi anlatamadım. Neyse, geçeyim.</p>

  <p>“ - Ah, dedi. Necile bir saat evvel çıktı. Ne kadar üzülecek sizi göremezse... İstanbul’a gitti. Sizi de arayacaktı. Rüyasında görüyor hep sizi. Aman, buyurunuz, buyurunuz.</p>

  <p>"Elimden tuttu ve beni galeyan halinde bir arzu ile visale<a href="../Text/foot.xhtml#a269" id="k269"><sup>*</sup></a> doğru koşturan sabırsız bir sevgili gibi çekti. Orta yere çıktık. Oturma odasına götürdü. Senelerden beri hiçbir aşk macerası yaşamadığı bir bakışta göze çarpan divana oturttu ve kendisi de, bacaklarımın arasında yere oturarak iki eliyle ellerimi tuttu, gözlerimin içine baktı:</p>

  <p>“ - Samim... Samim Bey, Samim Bey! diye tekrarladı.</p>

  <p>“Bütün hayatımın unutulmaz hayretlerinden biri içinde onun yüzüne bakakaldım. Şimdi, galiba otuz beş yaşını süren bu bâkirede, bana karşı böyle bir sevgi ve arzu fırtınasına ilk defa rastlıyordum. Çok adi izahlardan fazla bir şey düşünemediğim için bu anlaşılmaz psikolojiye giremedim. Renginaz basit bir Çerkez kızıdır. İlk izahım bu eski hükmüme göre oldu. Fakat satıhta kaldığımı hissettim. Daha fazla düşünmeme meydan bırakmadı. Başını karnımın üstüne koydu:</p>

  <p>“ - Samim Bey, dedi, ben de sizi hep rüyamda görüyorum.</p>

  <p>“Gözlerimin içine bakıyordu. Hayretim son haddine vardı; gözlerinin yaşardığını gördüm. Şaşırdığımı belli etmeden bir elimi onun birkaç teli ağarmış, fakat hâlâ parlak ve canlı sarı saçlarının içine daldırdım; istemediğim halde, aşk anlarına mahsus o., işte o sesle:</p>

  <p>“ - Renginaz... dedim.</p>

  <p>“Ve hemen kendimi topladım. Yaşlı gözlerinden gözlerimi, yanan avuçlarından ellerimi, yeleğimi ve pantolonumu öpen dudaklarından elbisemi kurtararak ayağa kalktım. Bu zavallı ihtiyar kızın senelerden beri taşmak için belki yalnız beni veya benim gibi evin tarihine girmiş bir erkeği bekleyen komplekslerini tatmin ve tedavi edemezdim. Ona hayattaki rolünü hatırlatmak için hemen en otoriteli sesimle emir verdim:</p>

  <p><span class="sgc-2">“</span> - Bana şekerli bir kahve pişir.</p>

  <p>“Kalktı ve önüne bakarak odadan çıktı. Hayretim devam ediyordu: Bu ne? Bu ne? Bütün muhakemem kekeliyordu. Hâlâ anlamıyorum. Bunu başka bir zaman düşünmeliyim. Bütün izahlar kaba ve kifayetsiz. Başka bir şey var.</p>

  <p>“Kahveyi getirdiği zaman ciddiydi.</p>

  <p>“Bu sefer oturmadı, ayakta durdu. Kederli bir gülümseyişi vardı.</p>

  <p>“ - Otur, dedim, anlat.</p>

  <p>“Bir sandalyeye oturdu ve önüne baktı.</p>

  <p>“ - Necile beni aramaya mı gitti? diye sordum.</p>

  <p>“Dargın bir sesle cevap verdi. Dargın ve mahcup:</p>

  <p>“ - Evet, dedi, dün geceki rüyası onu... Üzdü.</p>

  <p>“ - Ne rüyası?</p>

  <p>“ - Meral denizde çırpınıyormuş. Siz onu kurtarmak için esvaplarınızla atılmışsınız suya. Fakat birdenbire bir tabutun içinde göğe yükselmiş Meral.</p>

  <p>“Ürperdim. Eğer Necile, Meral’le benim aramdaki münasebete ait hiçbir şey bilmeden bu rüyayı görmüşse, hâfızasımn bir muzipliği önünde olduğuna hükmetmek beni de kandırabilecek bir teselli değildi. Renginaz’ı konuşturmak için mırıldandım:</p>

  <p>“ - Tuhaf şey, ne münasebet!</p>

  <p>“Birdenbire başını kaldırdı ve yüzüme baktı. Hemen hükmettim: Biliyorlar! Ve bu sefer ben başımı önüme eğdim.</p>

  <p>“Kısa bir sessizlikten sonra Renginaz açıldı:</p>

  <p>“ - Her dedikoduya inanılmaz ama... Hanım... İşte... Tabiî. Kurt düştü içine.</p>

  <p>“ - Ne dedikodusu? Ne kurdu?</p>

  <p>“ - Dilin kemiği yok, söylüyorlar.</p>

  <p>“Biraz sinirlendiğimin farkında olmadan sordum:</p>

  <p>“ - Ne söylüyorlar?</p>

  <p>“Fakat sesimin benim için bile yabancılaşan tonuna Renginaz’ın mavi gözlerindeki hayret karışınca heyecanımın süratle artmaya başladığını anladım. Cevabı merakla bekliyordum.</p>

  <p>“Renginaz cevap verdi:</p>

  <p>“ - Bir gün biriyle, başka bir gün ötekiyle...</p>

  <p>“Anlamamış gibi sordum:</p>

  <p>“ - Kim bu?</p>

  <p>“ - Meral.</p>

  <p>“Renginaz önüne baktı ve içini çekerek başını iki yana salladı. Peşinden bir daha içini çekti.</p>

  <p>“- Ah, dedi, dilim yok ki söyleyeyim.</p>

  <p>“Ayağa kalktım ve ona doğru yürüdüm. Bu sefer onun içgüdülerini gıcıklamak niyetiyle tonunu ayarladığım hünerli bir yumuşaklılıkla:</p>

  <p>“ - Söyle Renginaz, biliyorsun ki benden çıkmaz.</p>

  <p>“Biraz daha yaklaştım. Fakat Renginaz bu sır ticaretinin bedelini peşin isteyecek kadar açıkgöz davrandı. Sustu. Tekrar onun saçlarını okşadım. Kâfi gelmedi. Arzudan kıpkırmızı kesilen yüzünü öpmek zorunda kaldım. Bu da kâfi gelmedi. Dudaklarımı onun dudaklarına kaptırdım. Sonra çektim, doğruldum ve öfkeye doğru kayan bir sesle:</p>

  <p>“ - Haydi, dedim, söyle.</p>

  <p>“Renginaz etrafına bir göz attıktan sonra:</p>

  <p>“ - Anasına bak, kızını al, dedi.</p>

  <p>“ - Ne demek istiyorsun? diye sordum.</p>

  <p>“Fakat serttim. Korktu. Hak verdim.</p>

  <p>“ - Doğru. Fakat ne olmuş? Anlat. Kimlerle dolaşıyormuş?</p>

  <p>“Renginaz alnının üstüne düşen saçlarını, başını silkeleyerek arkaya atarken:</p>

  <p>“ - Aman!... dedi, pek iyi yapıyor. Benim gibi aptal değil.</p>

  <p>“Ayağa kalktı ve gidip divana oturdu. Sırrı daha pahalıya satmak istediği anlaşılıyordu. Bu kadarına razı olmazdım. Tecessüsümü gizlemeye karar verdim:</p>

  <p>“ - Peki onu geç, dedim, Necile geç mi gelecek bu akşam?</p>

  <p>“Renginaz pencerelere doğru bakarak:</p>

  <p>“ - Geç kalmaz herhalde, dedi.</p>

  <p>“ - Çok mu oldu çıkalı?</p>

  <p>“ - Epey oldu.</p>

  <p>“Meral’i kurtarmak ümidi kalmamıştı. Nail Bey’in hastalığından da bunların haberi olmadığı belliydi. Fakat hiçbir noktayı karanlıkta bırakmamak için sordum:</p>

  <p>“ - Nail Bey’in hastalığından haberiniz var mı?</p>

  <p>“ Renginaz dalgındı. Suali geç duymuş gibi uyandı:</p>

  <p>“ - Hayır, dedi, nesi var?</p>

  <p>“Anlattım. Kızın mavi gözlerine kederli bir felsefe doldu. Meral’i düşündüğünü hissediyordum. Yine başını iki yana salladı:</p>

  <p>“ - Artık büsbütün... dedi, kimse tutamaz o kızı. Ferhat da nafile. Perişan olur onlar. Necile de almaz yanına Meral’i. İstemez.</p>

  <p>" - Niçin istemez? diye sordum.</p>

  <p>“Renginaz’ın başı mânâsını anlamadığım bir hareket yaptı. Bir müddet sustuk. Bana Necile’nin çok sıkıldığını anlattı. İki defa evlenecek olmuş, vazgeçmiş. İsteyenler varmış onu. Renginaz anlatırken hep kapıya ve pencerelere bakıyordu. Sonra Çerkez gevezeliği tuttu. Mevzudan mevzua atlayarak, Necile’nin günlük hayatından en uzak tanıdıkların bir sürü mânâsız hareket ve sözlerine kadar, bir çok şey anlattı. İkide bir duruyor, belki beni bugün karşılayışındaki gayritabiîliğin utandırıcı anlarını hatırlayarak susuyor ve kızarıyordu. Saate baktım. Altıyı geçiyordu.</p>

  <p>“Necile altı buçuğa doğru geldi. Odadan içeriye girdiği zaman şıklığına hayret etmekten kendimi alamadım. Uzaktan İstanbul’un güzel kadınlarından biri olmaya devam ediyordu. Yaklaşırken, geçkin kadınların en büyük dostu olan mesafeden mahrum kalmanın üzüntüsü içinde imiş gibi, yürüdükçe artan bir telâşı var gibiydi. Elimi acele sıktı. Galiba avucumdan kaçırmak istediği bir hakikat vardı. Sonra çabuk arkasını döndü ve kapıya doğru yürüdü.</p>

  <p>“ - Şimdi gelirim, dedi.</p>

  <p>“Karşı karşıya oturup yalnız kaldığımız zaman, göz göze gelmekten çekindiğini de hissettim. Halinde anlamadığım bir huzursuzluk vardı. Sinemaya gittiğini ve filmi beğenmediğini söyledi. Mevzuu anlattı. Canının sıkıntısından, rüyasından, beni aradığından hiç bahsetmedi. Benim böyle umulmadık bir zamanda kendisini ziyaretimin sebebini de merak ettiği halde, sormuyordu. Yüzüne dikkatle baktığımı hissettiği zaman sinirleniyor, yerinden kalkıp sigara veya mendil arama bahaneleriyle gözlerimden kurtulmaya çalışıyordu. “Yine karşıma bir mesele halinde çıkmak mı istiyor?” diye düşündüm. Bu, onun hiç değişmeyen koketrisidir. İki defa elini lüzumsuz yere boynuna götürmesinden anladığım şey hazindi. Saklamaya çalıştığı şeyi ilân etmiş oluyordu. Makyajın âciz kaldığı vücut bölgelerinden biri ve belki de birincisi üzerindeki hassasiyeti belliydi. Başının her parçasına yalan söylettiği halde boynunun gevezeliğine mani olamamanın azabı içindeydi. Yaşı oradaydı. Ellerinin üstü de, en iyi kremlerin yardımına rağmen, her şeyi söylüyordu. Nüfus cüzdanı kadar açıktı. Ona ait her şeyi bildiğim halde, niçin benim karşımda kendi realitesine razı olmuyordu? Aramızdaki sıkıntılı hava ile mücadele etmektense gitmeyi düşündüm ve dedim ki:</p>

  <p>“ - Ben seni çok bekledim. Nihayet gördüm işte. İyisin. Yine gelirim.</p>

  <p>“Ve kalktım. Hemen benimle oda kapısı arasındaki boşluğa doğru giderek:</p>

  <p>“ - Olmaz! dedi, bırakmam. Beraber bir çay içelim. Akşam yemeğine de kal.</p>

  <p>“Benim itirazımı önlemek için itiraf etti:</p>

  <p>“ - Seni görmek istiyordum zaten. Otur. Rüyamda gördüm seni. Ben bugünlerde bir tuhafım. Doktora gitmeyi bile düşünüyorum. Halimden anlamıyor musun? Bende bir şey var, değil mi?</p>

  <p>“Oturdum ve cevap verdim:</p>

  <p>“ - Sen her zaman kendinde anlaşılmaz bir şey olmasını istersin.</p>

  <p>“ Eski his münakaşalarımızı hatırlayarak gülümsedi:</p>

  <p>“ - Bu sefer o anlaşılmaz şeyi ben de anlamıyorum, dedi.</p>

  <p>“Gözleri daldı ve bir kaşı yukarı kalktı:</p>

  <p>“ - Sinirliyim, dedi, canım sıkılıyor çok, sen söylerdin ya eskiden. Canımı sıkacak bir şey olmadığı için canım sıkılıyor. Ben hadisesiz yaşayamam, bilirsin. Demin sinemada onu düşündüm. Filimi de zaten beğenmedim bunun için. Onu düşündüm. Kendimi, filimdeki kadının yerine koydum. Hiçbir heyecan duymadım. Mesele mi bunlar? Zaten bana bu filimler, tiyatrolar filân çok sun’î görünür. Bilirsin. Sevmem. Aldanmam da onun için. En fena şey bu, değil mi? İnsan romantik olmalı biraz. Bunun için ben kimseyi sevemedim. Tuhaf bir şey oluyor. Ya erkek beni seviyor, üstüme düşüyor, o zaman ben onu sevemiyorum. Ehemmiyeti kalmıyor onun. Yahut bana alâka gösteriyor, o zaman da gururum onu itiyor. Uzaklaşıyorum ondan. İkisinin de ortası olmuyor. Anlamıyorum kendimi.</p>

  <p>“Düşündüm ve onunla konuşmak istediğim şeylere yaklaşmak için dedim ki:</p>

  <p>“ - Sana heyecan vermenin zor olduğunu biliyorum. Fakat bir şey sorayım: Nail’in ölümü seni kaç dakika düşündürür?</p>

  <p>“Yüzüme dikkatle bakarak sakin bir sesle:</p>

  <p>“ - Hasta mı? diye sordu.</p>

  <p>“Anlattım.</p>

  <p>“İçini çekti. Hareketsiz durdu. Sonra birdenbire sıçradı:</p>

  <p>“ - Bir şeyler hissediyor içim. Belki sıkıntım ondan. Bak çıktı. Bu adam ölürse Meral evlenemez. Ya benim yanıma gelir, yahut gider, en münasebetsiz herifle yaşar. Rüyamda boğuluyordu denizde. Sen onu kurtarmaya çalışıyordun. Ne münasebet! Rüya işte. Fakat bak. Sen geldin bugün. Nail’in hasta olduğunu söylüyorsun. Var bir şeyler. Hissediyorum. Dur, dur, aman, çay içelim.</p>

  <p>“Odadan çıktı ve geldi. Kapıya bakarak, alçak sesle:</p>

  <p>“ - Renginaz’a da bir şeyler oluyor, dedi, gece uykusunda sıçrıyor, bağırıyor. Bir gece ne oldu, biliyor musun? Ben uykuda idim. Birdenbire uyandım. Karanlıkta yatarım, bilirsin. Odada biri var gibiydi. Hemen başucumdaki lâmbayı yaktım. Baktım: Renginaz. Odanın ortasında, ayakta dimdik duruyor. Gözleri yere bakıyor gibi.</p>

  <p><span class="sgc-2">“</span> - Ne var Renginaz? diye sordum.</p>

  <p>“Cevap vermedi, ağır ağır döndü, çıkıp gitti. Şaşırdım. Fakat çok uykum vardı. Evvelâ üşendim, kalkmadım. Sonra merak ettim. Kalktım, odasına gittim. Yatmıştı. Üstüne eğildim. Gözleri kapalıydı. Fakat yüzü ıslaktı. Ağlamıştı. Hafifçe bir iki defa seslendim. Cevap vermedi. Uyuyordu. Ertesi gün sordum. Hiçbir şey hatırlamadı.</p>

  <p>“İçinde ısrarla kaldığı cinsî perhizi ima ederek sordum:</p>

  <p>“ - Hâlâ öyle mi?</p>

  <p>“ - Tabiî... Ne yapsın? Hiçbir erkeğe sokulmaz. Belki de ondan. Bilmiyorum. Bir erkek ahçım vardı. Savmaya mecbur oldum. Şimdi yenisini arıyorum. Çünkü, Renginaz’a bakarsan tecavüz etmiş ahçı ona. Ahçıya sorarsan başka türlü söylüyor. Bizim evin havası bir acayip. Hele Renginaz çok değişti. Onu da götüreceğim doktora. Ne faydası var diye de düşünüyorum. İlâcı malûm, değil mi?</p>

  <p>“ - Ahçıyı saymamalıydın, dedim.</p>

  <p>“Necile ayağa kalktı:</p>

  <p>“ - Düşündüm onu, dedi, fakat öyle değil. Renginaz istemedi. Çok şikâyet ediyordu.</p>

  <p>“ - Bu onun kendi kendinden şikâyetidir.</p>

  <p>“Duvara doğru gidip ışıkları yakan Necile, bana doğru gelirken mırıldandı:</p>

  <p>“ - Çıldıracak diye korkuyorum.</p>

  <p>“Yüzüme dikkatle baktıktan sonra, biraz evvel oturduğu sandalyeden daha uzaktaki kanapeye, hemen kalkacakmış gibi ilişti. Odada aydınlığın artması ona bu mesafe ihtiyacını vermiş olacaktı. Eskiden beri böyle ilişir gibi hafif otururdu. Yaş onun çizgilerinin üslûbuna dokunamamıştı. Serpinti halindeki ince kımıldanışlarının ahengi bakımından Meral’i hatırlattığı kadar da unutturan bir zarifliği vardı. Uzaktan onunla daha iyi rekabet edebiliyordu. Bir anda çözülmesine imkân olmayan hislerin ve şekilsiz hatıraların hücumuna uğradım. Yirmi iki sene içinde, birbirinden çok uzak anlar arasında gidip geliyordum.</p>

  <p>"Ayak ayak üstüne attı. O anda Meral’in nerede, kiminle ve ne halde olduğunu düşündüm. Necile’ye her şeyi itiraf etmek ihtiyacı, bazı korkularımı yenmeye başlıyordu. Necile’nin heyecan arayan ruhunda böyle bir itirafın koparabileceği fırtınaları tasavvur ettim. Cesaretim kırıldı. Sustum. O da bir şey söylemiyordu. İkimizi de susturan tereddütler arasındaki farkı merak ediyordum. Bakışlarımız, bir an, birbirini sıyırıp geçti. Ani bir hareket ihtiyacıyle ayağa kalktım. Tekrar gitmek istediğimden şüphelendi:</p>

  <p>“ - Otur, dedi, seninle bazı şeyler konuşmaya ihtiyacım var.</p>

  <p>“Oturmadım.</p>

  <p>“ - Hissediyorum, dedim.</p>

  <p>“Bir sigara yaktım ve odada dolaşmaya başladım. Sonra oturdum. Bir şey söylemedim ve bekledim.</p>

  <p>“ - Biliyor musun? dedi, seni niçin görmek istiyorum? Son zamanlarda ben sana benzedim. Ehemmiyetsiz gibi görünen küçük şeyler beni çok düşündürüyor. Bak meselâ... On gün var... Bana Semiha geldi. Öteden beriden konuştuk. “Meral’i görüyor musun?” diye sordu. Ben daha cevap vermeden, “Samim’i görüyor musun?” diye sordu. İkisine birden “hayır” dedim. Şöyle bir tuhaf gülümser gibi oldu. Bir şey değil bu, değil mi? Sonra bahis değişti. Semiha birdenbire bana Meral’in yaşını sordu. Söyledim. Arkasından senin yaşını sordu. Onu da söyledim. Fakat anlamadım. “Niçin soruyorsun?” dedim. “Geçen gün bir yerde bahsi geçti de...” dedi. “Nerede?” diye sordum, cevap vermedi. Ben de ısrar edemedim. Üç gün sonra Nezahat’in küçük kardeşi Oğuz geldi. Lâkırdı arasında: “Ben Meral ablamı bir gün otomobilde gördüm: Yanında biri vardı, galiba Samim Bey’di” dedi.</p>

  <p>“Necile önüne bakıyor ve sesi titriyordu. Birdenbire gözlerini bana doğru kaldırarak sordu:</p>

  <p>“ - Sen benim yerimde olsaydın, bu iki küçük detay üzerinde ne düşünürdün?</p>

  <p>“Önüme baktım. Biraz evvelki itiraf arzumun ihtiyariliğini ortadan kaldıracağı için ahlâk değerini sıfıra indiren bir itiraf zorunda olduğumu anlıyordum. Ona ve bana yalanın verebileceği yalancı rahatlığa tenezzül etmedim.</p>

  <p>“ - Ne mi düşünürdüm? dedim, senin yerinde olsaydım, kızımla Samim arasında bir münasebet bulunması ihtimalini düşünürdüm; Samim’in bende arayıp da bulamadığı kalbi Meral’de aramış olması ihtimalini düşünürdüm; düşünürdüm ki kızım benim ebedîliğe doğru uzanışımdır ve ben onda devam ederim; ve düşünürdüm ki Samim’de benim söndüremediğim bir ihtirasın kızımda benim tekâmülümü araması tabiî bir şeydir. Fakat çabucak hüküm vermek istemezdim. Sorardım, soruştururdum.</p>

  <p>“Necile göğsüne doğru kaçan titrek bir sesle:</p>

  <p>“ - Ben de öyle yaptım, dedi, bir haftadan beri sordum soruşturdum epey şeyler öğrendim.</p>

  <p>“Ve birdenbire ayağa kalktı:</p>

  <p>“ - Samim! diye bağırdı. Çok fena, fena bir his, fena bir., his havası, fena bir buhran içindeyim.</p>

  <p>“Ben de ayağa kalktım ve ona doğru yürüdüm:</p>

  <p>“ - Necile! Ben de aynı haldeyim, dedim. Onun için birbirimizi aramışız. Fakat sen bu meselenin bilmediğin taraflarını hayalinde doldurursun. Onun için sana her şeyi anlatmak istiyorum.</p>

  <p>“Sigara paketimi ona uzattım ve sordum:</p>

  <p>“ - Sakin olabilecek misin?</p>

  <p>“Sigarasını yaktım. Oturdu:</p>

  <p>“ - Dinleyeceğim, dedi.</p>

  <p>“Ben de oturdum. İlk cümleyi arıyordum. Renginaz elinde bir tepsi ile içeriye girdi. Çay servisini yapmaya başladı. Önüme fincanı koyan elleri titriyordu. Yüzü kızarmıştı. Necile de buna dikkat etti:</p>

  <p>“ - Nen var? dedi, titriyorsun.</p>

  <p>“Renginaz işini bitirinceye kadar cevap vermedi. Her zaman böyledir: Çalışırken dikkatli, titiz ve sessizdir. İşini bitirdikten sonra doğruldu:</p>

  <p>“ - Birdenbire aşağıda geldi bu titreme, dedi. Korktum da ondan.</p>

  <p>“Necile sordu:</p>

  <p>" - Neden korktun?</p>

  <p>"Renginaz cevap vermedi. Kaşları çatılmış ve dudakları uzamıştı. Oda kapısına doğru yürüdü ve bir sandalyeye oturdu. Bütün vücudu, uzaktan görünecek kadar titriyordu.</p>

  <p>“Necile tekrarladı:</p>

  <p>“ - Neden korktun?</p>

  <p>“Renginaz yine cevap vermeyince Necile ona doğru yürüdü ve bağırdı:</p>

  <p>“ - Söylesene!</p>

  <p>“Yine cevap yoktu. Renginaz kalktı ve odadan çıktı. Necile de arkasından gitti. Ben itirafımın ilk cümlesini arıyor, fakat kendimi Renginaz’ın uyandırdığı garip hayallerin tesirinden kurtaramıyordum. Odada gezinmeye başladım.</p>

  <p>“Necile odadan içeriye girdi. Bakıştık.</p>

  <p>“ - Fena! dedi, korkuyorum, çıldıracak. Hangi doktora götürsek bunu bilmem ki. Mutfakta çayı hazırlarken başı döner gibi olmuş, sonra birisi kucaklamış onu. Arkasından kucaklamış. Göğsünü avuçlamış. Bağıracakmış az kalsın. Dönüp bakmış ki kimseler yok. Titremeye başlamış. İnsan böyle oynatır değil mi aklını?</p>

  <p>“Cevap vermedim. Oturduk. Necile derin bir nefes bıraktıktan sonra:</p>

  <p>“ - Seni dinliyorum, dedi.</p>

  <p>“Meral’e ait hâtıralarımın yalnız hâdise kısımlarını anlatmaya başladım. Hislerimi hiç açmıyordum. İlk tesadüfümüz ve sonraki buluşmalarımız... Şüphe sahneleri, Meral etrafındaki dedikodular ve nihayet bugünkü yalanı.</p>

  <p>“Necile beni dinlerken sigaranın birini söndürüp ötekini yakıyor, hiçbir şey sormuyordu. Rengi hafif uçuktu. Dizleri sallanıyordu. Ben hikâyemi bitirince bir müddet sustu. Birkaç defa içini çekti. Sonra, boğuk bir sesle:</p>

  <p>“ - En mühim noktayı kapalı geçtin, dedi.</p>

  <p>“Sustum. Tekrarladı:</p>

  <p>“Ben bu noktada da bir yalan söylemeye razı olmadığım için susmaya devam ettim.</p>

  <p>“Anladı ve artık sormadı.</p>

  <p>“Bir sigara daha yaktı. Susuyorduk. Düşündükçe heyecanının arttığını göğsünün hareketlerinden anlıyordum.</p>

  <p>“ - Bugün her şey bitti, dedim.</p>

  <p>“Elini göğsünün üstüne bastırdı. Müthiş bir sıkıntıyı itmek istiyor gibiydi. Omuzları yukarı kalktı. Yüzünde sancı kırışıklıkları vardı. Büyük bir zahmetle:</p>

  <p>“ - Her şey...</p>

  <p>“Dedi ve yutkundu. Yüzü gittikçe daha fazla buruşuyordu. Yeni bir gayretten sonra:</p>

  <p>“ - Benim için... diyebildi.</p>

  <p>“Sonra, bir hamlede cümlesini bitirdi:</p>

  <p>“ - Bugün başlıyor.</p>

  <p>“Hiç bir şey sormaya cesaret edemedim. Fenalaşıyordu. Rengi tamamıyle uçtu. Kalktım ve yanına gittim.</p>

  <p>“ - Yardım edeyim, dedim, gel, şu divana uzan.</p>

  <p>“İtiraz etmedi. Kollarının altından tuttum ve onu yarı kucaklayarak divana götürdüm. Uzandı. Üst üste esnemeye başladı. Eski krizlerini bildiğim için bir yenisine girmek üzere olduğunu anladım. Yumurtalıkları üzerine masaj yapmak iyi gelirdi. Fakat bu sefer ben yapamazdım bunu. Kapıya gittim ve Renginaz’a seslendim. Tekrar ona döndüğüm zaman, kriz başlamıştı. Nefes alamıyor, kıvranıyor ve kendini divandan aşağı atmak istiyordu.</p>
</body>
</html>
