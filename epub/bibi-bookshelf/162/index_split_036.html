<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="block_10" lang="tr" id="toc_id_29">RACHEL</h2>
	<p class="block_6"> </p>
	<p class="block_6"> </p>
	<p class="block_11" lang="tr">18 Ağustos 2013 Pazar</p>
	<p class="block_11" lang="tr">Sabah erken</p>
	<p class="block_6"> </p>
	<p class="block_7" lang="tr">BİR PARÇA hatıra bir diğerini hatırlattı. Sanki günlerdir, haftalardır, aylardır karanlığın içinde tökezledikten sonra nihayet bir şeye tutunabilmiştim. Bu, bir odadan diğerine gitmek için elimi duvarda gezdirmeye benziyordu. En sonunda hareket eden gölgeler birleşmeye başlamıştı ve bir süre sonra gözlerim loşluğa alıştı ve görebildim.</p>
	<p class="block_7"><span lang="tr" class="calibre2">Ama ilk başta değil. İlk </span><span lang="tr" class="calibre2">başta bana</span><span lang="tr" class="calibre2"> bir hatıraymış gibi gelse de aslında rüya olduğunu düşündüm. Koltuğa oturmuş, şaşkınlıktan donakalmıştım, kendime bunun bir şeyi ilk yanlış hatırlayışım olmadığını, işlerin tamamen farklı gitmesine rağmen yolunda olduğunu ilk düşünüşüm olmadığını söyleyip duruyordum.</span></p>
	<p class="block_7"><span lang="tr" class="calibre2">Tom</span><span lang="tr" class="calibre2">’</span><span lang="tr" class="calibre2">un bir arkadaşının düzenlediği bir partiye gittiğimiz ve benim çok sarhoş olduğum ama güzel bir gece geçirdiğimiz zamanlardaki gibiydi. Clara ile vedalaştığımı hatırlıyordum. Clara, Tom</span><span lang="tr" class="calibre2">’</span><span lang="tr" class="calibre2">un iş arkadaşlarından birinin karısıydı. Güzel bir kadındı, sıcak ve nazikti. Ona mutlaka yeniden görüşmemiz gerektiğini söylediğimi hatırlıyordum; elimi avuçlarının arasına aldığını hatırlıyordum.</span></p>
	<p class="block_7"><span lang="tr" class="calibre2">Bunu çok net bir şekilde hatırlıyordum ama doğru değildi. Ertesi sabah Tom ile konuşmaya çalıştığımda bana sırtını dönünce doğru olmadığını anlamıştım. Anlamıştım çünkü bana ne kadar hayal kırıklığına uğradığını ve utandığını, Clara</span><span lang="tr" class="calibre2">’</span><span lang="tr" class="calibre2">yı onunla flört etmekle suçladığımı, histerik ve küfürbaz davrandığımı söylemişti.</span></p>
	<p class="block_7"><span lang="tr" class="calibre2">Gözlerimi kapadığımda Clara</span><span lang="tr" class="calibre2">’</span><span lang="tr" class="calibre2">nın tenime değen sıcak elini hatırlayabiliyordum ama böyle bir şey aslında olmamıştı. Gerçekte olan, Tom</span><span lang="tr" class="calibre2">’</span><span lang="tr" class="calibre2">un eve girmeme yardım etmesi, benim yol boyunca ağlayıp bağırmam, bu sırada da zavallı Clara</span><span lang="tr" class="calibre2">’</span><span lang="tr" class="calibre2">nın mutfakta korkudan sinmesiydi.</span></p>
	<p class="block_7" lang="tr">Gözlerimi kapayıp yarı rüya görür bir hale büründüğümde ve kendimi altgeçitte bulduğumda, soğuğu hissedebiliyor, acı ve ekşi havanın kokusunu alabiliyordum. Bana doğru öfke içinde, yumruğunu kaldırarak yürüyen bir insan görebiliyordum ama bu doğru değildi. Hissettiğim korku doğru değildi. Gölge bana saldırıp yerde öylece bıraktığında ağladığım ve başımın kanadığı doğru değildi.</p>
	<p class="block_7"><span lang="tr" class="calibre2">Oysa doğruydu ve görmüştüm. Buna inanamamam çok şaşırtıcıydı ama güneşin doğuşunu izlerken sanki sis perdesi de aralanmış oldu. Bana söyledikleri yalandı. Onun bana vuracağı aklımdan geçmemişti. Hatırlıyordum. Tıpkı partinin sonunda Clara</span><span lang="tr" class="calibre2">’</span><span lang="tr" class="calibre2">ya veda ettiğimi ve elimi tuttuğunu hatırlıyor olduğum gibi. Tıpkı kendimi yerde, golf sopasının yanında bulduğumda hissettiğim korkuyu hatırladığım gibi. Artık biliyordum, o sopayla saldıranın ben olmadığımı artık kesinlikle biliyordum.</span></p>
	<p class="block_7"><span lang="tr" class="calibre2">Ne yapacağımı bilmiyordum. Yukarı koştum, üzerime kot pantolonumu ve spor ayakkabılarımı giyip aşağıya geri koştum. Numaralarını aradım, sabit numaralarını ve birkaç kez çaldırdıktan sonra kapadım. Ne yapacağımı bilmiyordum. Kahve yaptım, bir kenara bırakıp Dedektif Riley</span><span lang="tr" class="calibre2">’</span><span lang="tr" class="calibre2">i aradım ama hemen kapadım. Bana inanmazdı. İnanmayacağını biliyordum.</span></p>
	<p class="block_7" lang="tr">İstasyona doğru yola çıktım. Pazar tarifesi uygulanıyordu ve ilk tren yarım saatten önce gelmeyeceği için oradaki bankta öylece oturup, kendi içimde şüpheden hayal kırıklığına ve hayal kırıklığından yeniden şüpheye doğru gidip gelmekten başka yapacak bir şeyim yoktu.</p>
	<p class="block_7"><span lang="tr" class="calibre2">Her şey yalandı. Onun bana vuracağını düşünmemiştim. Yumruklarını sıkarak beni bırakıp hızla gideceğini düşünmemiştim. Dönüp bağırdığını görmüştüm. Yanında bir kadınla yolda yürüdüğünü görmüştüm, onunla arabaya bindiğini görmüştüm. Bunu düşünmemiştim. Ve o sırada her şeyin çok basit olduğunu, çok çok basit olduğunu fark ettim. Hatırlıyordum, yalnızca iki hatırayı karıştırmıştım. Anna</span><span lang="tr" class="calibre2">’</span><span lang="tr" class="calibre2">nın mavi elbisesiyle benden kaçışını başka bir senaryonun içine yerleştirdim: Tom</span><span lang="tr" class="calibre2">’</span><span lang="tr" class="calibre2">un ve bir kadının arabaya binişine. Çünkü tabii ki o kadının üzerinde mavi bir elbise yoktu, kot pantolon ve kırmızı bir tişört vardı. O, Megan</span><span lang="tr" class="calibre2">’</span><span lang="tr" class="calibre2">dı.</span></p>
	<p class="block_5" lang="tr" id="calibre_pb_36"> </p>
</body></html>
