<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="block_10" lang="tr" id="toc_id_18">ANNA</h2>
	<p class="block_6"> </p>
	<p class="block_6"> </p>
	<p class="block_11" lang="tr">3 Ağustos 2013 Cumartesi</p>
	<p class="block_11" lang="tr">Akşam</p>
	<p class="block_6"> </p>
	<p class="block_7" lang="tr">Tom askerden arkadaşlarıyla buluşup bir şeyler içecekti ve Evie de uyuyordu. Mutfakta oturmuştum, sıcağa rağmen kapılar ve pencereler kapalıydı. En sonunda yağmur durmuştu; şimdi de boğucu bir sıcak vardı.</p>
	<p class="block_7"><span lang="tr" class="calibre2">Sıkılmıştım. Aklıma yapacak hiçbir şey gelmiyordu. Alışveriş yapmak, kendim için biraz para harcamak istiyordum ama bu Evie varken imkânsızdı. O huysuzlanıyordu, ben de strese giriyordum. Bu yüzden sadece evin içinde dolanıyordum. Televizyon izleyemiyor, gazete okuyamıyordum. Bu konu hakkında bir şey okumak, Megan</span><span lang="tr" class="calibre2">’</span><span lang="tr" class="calibre2">ın yüzünü görmek, bunu düşünmek istemiyordum.</span></p>
	<p class="block_7" lang="tr">Ama sadece dört kapı uzağındayken nasıl düşünmeden edebilirdim ki?</p>
	<p class="block_7" lang="tr">Oyun oynamak için birilerini aradım ama herkesin başka planları vardı. Kız kardeşimi bile aramıştım ama tabii ki ondan en az bir hafta öncesinden randevu almak gerekiyordu. Zaten Evie ile zaman geçiremeyecek kadar akşamdan kalma olduğunu söylemişti. O anda ona çok imrenmiştim, bir gece önce kulüpten çıktığımı hayal meyal hatırlayarak koltukta uzanıp gazete okuduğum cumartesileri çok özlemiştim.</p>
	<p class="block_7"><span lang="tr" class="calibre2">Gerçekten çok aptalca olduğunu biliyordum çünkü şu anda sahip olduklarım milyon kat daha iyiydi ve güvenceye almak için çok fedakârlık yapmıştım. Şimdi ise bunu sadece korumam gerekiyordu. Boğucu evimde oturup Megan</span><span lang="tr" class="calibre2">’</span><span lang="tr" class="calibre2">ı düşünmemeye çalıştım. </span><i lang="tr" class="calibre3">Onu </i><span lang="tr" class="calibre2">düşünmemeye çalışıyordum ve her ses duyuşumda yerimden fırlıyor, pencerenin önünden bir gölge geçse hemen ürküyordum. Buna tahammül edemiyordum.</span></p>
	<p class="block_7"><span lang="tr" class="calibre2">Megan</span><span lang="tr" class="calibre2">’</span><span lang="tr" class="calibre2">ın kaybolduğu gece Rachel</span><span lang="tr" class="calibre2">’</span><span lang="tr" class="calibre2">ın buralarda sarhoşluktan tökezleyerek yürüyüşü aklımdan çıkmıyordu. </span><span lang="tr" class="calibre2">Tom</span><span lang="tr" class="calibre2"> onu saatlerce aradı ama bulamadı. Ne yaptığını merak etmekten kendimi alamıyordum.</span></p>
	<p class="block_7"><span lang="tr" class="calibre2">Rachel ile Megan Hipwell arasında bir bağlantı yoktu. Rachel</span><span lang="tr" class="calibre2">’</span><span lang="tr" class="calibre2">ı Hipwell</span><span lang="tr" class="calibre2">’</span><span lang="tr" class="calibre2">lerin evinde gördükten sonra bundan Dedektif Riley</span><span lang="tr" class="calibre2">’</span><span lang="tr" class="calibre2">ye bahsetmiştim ve o da endişelenecek bir şey olmadığını söylemişti. </span><span lang="tr" class="calibre2">“</span><span lang="tr" class="calibre2">Sadece meraklının biri,</span><span lang="tr" class="calibre2">”</span><span lang="tr" class="calibre2"> demişti. </span><span lang="tr" class="calibre2">“</span><span lang="tr" class="calibre2">Yalnız ve biraz çaresiz. Bir şeylere dâhil olmak istiyor.</span><span lang="tr" class="calibre2">”</span></p>
	<p class="block_7"><span lang="tr" class="calibre2">Muhtemelen haklıydı. Ama sonra onun evime gelip çocuğumu aldığını düşündüm. Onu çitlerin yanında Evie ile birlikte gördüğümde hissettiğim korkuyu hatırlıyordum. Hipwell</span><span lang="tr" class="calibre2">’</span><span lang="tr" class="calibre2">lerin evinin önündeyken yüzündeki o korkunç, soğuk gülümsemesi aklımdaydı. Dedektif Riley; Rachel</span><span lang="tr" class="calibre2">’</span><span lang="tr" class="calibre2">ın ne kadar tehlikeli olabileceğini bilmiyordu.</span></p>
	<p class="block_5" lang="tr" id="calibre_pb_25"> </p>
</body></html>
