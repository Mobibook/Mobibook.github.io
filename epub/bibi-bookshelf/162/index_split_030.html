<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="block_10" lang="tr" id="toc_id_23">RACHEL</h2>
	<p class="block_6"> </p>
	<p class="block_6"> </p>
	<p class="block_11" lang="tr">10 Ağustos 2013 Cumartesi</p>
	<p class="block_11" lang="tr">Sabah</p>
	<p class="block_6"> </p>
	<p class="block_7"><span lang="tr" class="calibre2">ERKENDEN UYANDIM. Sokaktaki geridönüşüm kamyonetinin tekerlek sesini ve pencereye vuran yağmurun yumuşak patırtısını duyabiliyordum. </span><span lang="tr" class="calibre2">Jaluzilerin</span><span lang="tr" class="calibre2"> yarısı yukarı çekilmişti, dün gece kapamayı unutmuştuk. Kendi kendime gülümsedim. Onun arkamdaki sıcak, uykulu ve sert varlığını hissedebiliyordum. Kalçalarımı hareket ettirip ona doğru biraz sokuldum. Kıpırdanıp beni yakaladıktan sonra itti.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Rachel,</span><span lang="tr" class="calibre2">”</span><span lang="tr" class="calibre2"> dedi sesi, </span><span lang="tr" class="calibre2">“</span><span lang="tr" class="calibre2">yapma.</span><span lang="tr" class="calibre2">”</span><span lang="tr" class="calibre2"> Ürperdim. Evde değildim, burası evim değildi. Her şey yanlıştı.</span></p>
	<p class="block_7" lang="tr">Sırtüstü yattım. Scott doğruluyordu. Bacaklarını yatağın kenarından sarkıttı, sırtı bana dönüktü. Gözlerimi sıkı sıkı kapadım ve hatırlamaya çalıştım ama her şey çok bulanıktı. Gözlerimi açtığımda her şey gözümde hemen canlandı çünkü burası içinde bin kezden fazla uyandığım odaydı: Yatağım buradaydı, doğru açı tam olarak buydu. Şu anda doğrulursam sokağın karşı tarafındaki meşe ağaçlarının tepesini görebilirdim; solda yatak odasının banyosu ve sağda ise gömme dolaplar vardı. Tom ile paylaştığım odanın aynısıydı bu.</p>
	<p class="block_7"><span lang="tr" class="calibre2">“</span><span lang="tr" class="calibre2">Rachel,</span><span lang="tr" class="calibre2">”</span><span lang="tr" class="calibre2"> dedi yeniden. Elimi uzatıp sırtına dokundum ama hemen ayağa kalkıp bana doğru döndü. Onu ilk kez polis merkezinde gördüğümde olduğu gibi bomboş bakıyordu. Sanki biri içini kazıyıp çıkarmış ve geriye yalnızca kabuğu kalmıştı. Burası Tom ile paylaştığım oda gibiydi ama o bu odayı Megan ile paylaşıyordu. Bu odayı, bu yatağı. </span><span lang="tr" class="calibre2">“</span><span lang="tr" class="calibre2">Biliyorum,</span><span lang="tr" class="calibre2">”</span><span lang="tr" class="calibre2"> dedim. </span><span lang="tr" class="calibre2">“</span><span lang="tr" class="calibre2">Özür dilerim. Çok özür dilerim.</span></p>
	<p class="block_7"><span lang="tr" class="calibre2">Hataydı.</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Evet, öyleydi,</span><span lang="tr" class="calibre2">”</span><span lang="tr" class="calibre2"> dedi, gözümün içine bakmıyordu. Banyoya girip kapıyı kapadı.</span></p>
	<p class="block_7"><span lang="tr" class="calibre2">Yeniden yattım. Gözlerimi kapadığımda içimi bir korkunun kapladığını, kemirip durduğunu hissettim. Ne yapmıştım? İlk geldiğimde çok konuştuğunu hatırlıyordum. Kızgındı, Megan</span><span lang="tr" class="calibre2">’</span><span lang="tr" class="calibre2">ı hiçbir zaman sevemeyen annesine kızgındı; Megan hakkında yazan ve başına gelenleri hak ettiğini ima eden gazetelere kızgındı; bütün her şeyi yüzüne gözüne bulaştıran, Megan</span><span lang="tr" class="calibre2">’</span><span lang="tr" class="calibre2">ı ve onu başarısızlığa uğratan polise kızgındı. Mutfakta oturmuş bira içiyorduk. Onu dinliyordum. Biralar bitince dışarıdaki verandada oturduk, o sırada öfkesi dindi. Bira içmiş, geçen trenleri izlemiş ve havadan sudan konuşmuştuk: televizyondan, işten, hangi okula gittiğinden falan, tıpkı normal insanlar gibi. Ne hissetmem gerektiğini unutmuştum, ikimiz de unutmuştuk çünkü artık hatırlıyordum. Bana gülümsediğini, saçlarıma dokunduğunu hatırlıyordum.</span></p>
	<p class="block_7"><span lang="tr" class="calibre2">Bu beni bir dalga gibi çarpıverdi, yüzüme akın eden kanı hissedebiliyordum. Kendi kendime kabul ettiğimi hatırlamıştım. Fikri düşünüp görmezden gelmeyecek, onu kucaklayacaktım. Bunu istiyordum. </span><span lang="tr" class="calibre2">Jason</span><span lang="tr" class="calibre2"> ile olmak istiyordum.</span></p>
	<p class="block_7"><span lang="tr" class="calibre2">Jess</span><span lang="tr" class="calibre2">’</span><span lang="tr" class="calibre2">in akşamları onunla oturup şarap içtiğinde hissettiklerini hissetmek istiyordum. Ne hissetmem gerektiğini unutmuştum. İlk başlarda Jess</span><span lang="tr" class="calibre2">’</span><span lang="tr" class="calibre2">in yalnızca hayal gücümün bir ürünü olduğunu ve en kötüsü de </span><span lang="tr" class="calibre2">Jess’</span><span lang="tr" class="calibre2">in Megan olduğunu, onun öldüğünü ve cesedinin darbe alıp çürümeye bırakıldığını unutmuştum. Bundan da kötüsü şuydu: Aslında unutmamıştım. Yalnızca umursamamıştım. Umursamamıştım çünkü hakkında söylenenlere inanmaya başlamıştım. Kısacık bir anlığına bile olsa başına gelenleri hak ettiğini de düşünmüş müydüm?</span></p>
	<p class="block_7"><span lang="tr" class="calibre2">Scott banyodan çıktı. Duş almış, </span><span lang="tr" class="calibre2">beni teninden yıkayıp atmıştı. D</span><span lang="tr" class="calibre2">aha iyi görünüyordu ama </span><span lang="tr" class="calibre2">kahve isteyip istemediğimi sorarken gözlerime bakmadı. İstediğim şey bu değildi: Bunların hiçbiri doğru değildi. Bunu yapmak istemiyordum. Yeniden kontrolümü kaybetmek istemiyordum.</span></p>
	<p class="block_7" lang="tr">Hızla giyindim ve banyoya gidip yüzüme soğuk su çarptım. Maskaram akmış, göz kenarlarıma bulaşmıştı ve dudaklarım morarmıştı. Isırılmışlardı. Kirli sakalının sıyırdığı yüzüm ve boynum kızarmıştı. Dün geceye hızlı bir dönüş yaşadım. Elleri üzerimdeydi. Mideme sancılar girdi. Kusacak gibi hissedince küvetin kenarına oturdum. Banyo evin geri kalanına göre daha pisti: Lavaboda kir tabakası vardı ve ayna diş macunu lekesiyle dolmuştu. Bardakta yalnızca tek bir diş fırçası vardı. Parfüm, nemlendirici, makyaj malzemesi yoktu. Megan hepsini almış mıydı, yoksa Scott çöpe mi atmıştı, merak etmiştim.</p>
	<p class="block_7"><span lang="tr" class="calibre2">Yatak odasına döndüğümde ondan bir iz -kapının arkasında bir sabahlık, şifonyerde bir tarak, bir çanak dolusu dudak nemlendiricisi, bir çift küpe- aradım ama hiçbir şey yoktu. Dolaba doğru yürüdüm. Elimi tam tutma yerine atmıştım ki, </span><span lang="tr" class="calibre2">“</span><span lang="tr" class="calibre2">Kahve hazır!</span><span lang="tr" class="calibre2">”</span><span lang="tr" class="calibre2"> diye bağırdığını duydum ve irkildim.</span></p>
	<p class="block_7" lang="tr">Fincanı yüzüme hiç bakmadan verdikten sonra bana sırtı dönük bir şekilde oturdu. Gözlerini raylara ya da ardındaki başka bir şeye dikmişti. Sağıma baktığımda fotoğrafların artık orada olmadığını gördüm. Kafa derimin arkası karıncalandı, tüylerim diken diken oldu. Kahvemi yudumlayıp yutmaya çalıştım. Bunların hiçbiri doğru değildi.</p>
	<p class="block_7"><span lang="tr" class="calibre2">Belki de annesi yapmıştı: Her şeyi temizlemiş, fotoğrafları kaldırmıştı. Annesi Megan</span><span lang="tr" class="calibre2">’</span><span lang="tr" class="calibre2">ı sevmiyordu, bunu defalarca söylemişti. Yine de onun dün gece yaptığını kim yapardı? Karısının ölümünün üzerinden daha bir ay bile geçmemişken yabancı bir kadını, hem de kendi yataklarında kim becerirdi? Dönüp bana baktığında aklımı okumuş gibi hissettim çünkü yüzünde tuhaf bir ifade vardı -küçük görme ya da tiksinti- ve ben de ondan iğrendim. Fincanı masaya koydum.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Gitmem gerek,</span><span lang="tr" class="calibre2">”</span><span lang="tr" class="calibre2"> dedim, karşı çıkmadı.</span></p>
	<p class="block_7"><span lang="tr" class="calibre2">Yağmur dinmişti. Dışarısı parlaktı ve bulanık sabah güneşine gözlerimi kısarak baktım. Bir adam bana doğru yaklaştı. Ben tam kaldırıma çıktığımda yüz yüze geldik. Ellerimi kaldırdım, yana döndüm ve omuzlarımla çarptım. Bir şeyler söylüyordu ama duymadım. Ellerimi indirmedim, başım önümdeydi, birkaç metre kadar uzaklaşmıştım ki arabasının yanında, elleri kalçasında beni seyreden Anna</span><span lang="tr" class="calibre2">’</span><span lang="tr" class="calibre2">yı gördüm. Benimle göz göze geldiğinde başını iki yana salladı, arkasına dönüp ön kapısına doğru koşar adım yürüdü. Bir an öylece kalıp siyah tayt ve kırmızı tişörtlü hafif vücudunu izledim. Keskin bir dejavu hissine kapıldım. Onu daha önce de bu şekilde kaçarken izlemiştim.</span></p>
	<p class="block_7"><span lang="tr" class="calibre2">Ben taşındıktan kısa süre sonra olmuştu. Tom</span><span lang="tr" class="calibre2">’</span><span lang="tr" class="calibre2">u görüp bıraktığım birkaç şeyi almaya gelmiştim. Ne olduğunu bile unutmuşum, önemli değildi, yalnızca eve gidip onu görmek istemiştim. Galiba bir pazardı ve ben cuma günü taşındığım için kırk sekiz saattir yoktum. Sokakta durup arabadan eve bir şeyler taşımasını izlemiştim. Benim taşınmamın üzerinden iki gün geçtikten sonra, yatağım daha soğumamışken eve o taşınıyordu. Çirkin bir aceleydi bu. Beni görmüştü ve ben de ona doğru yürümüştüm. Ona ne söyleyeceğime dair hiçbir fikrim yoktu ve mantıklı olmayacağı da kesindi. Ağladığımı hatırlıyorum. O ise tıpkı şimdi olduğu gibi kaçmıştı. O sırada en kötüsünü bilmiyordum, göstermemişti. Çok şükür. Sanırım bu beni öldürürdü.</span></p>
	<p class="block_7"><span lang="tr" class="calibre2">Peronda durmuş treni beklerken midem bulanıyordu. Banka oturup kendi kendime bunun nedeninin akşamdan kalma olmam olduğunu tekrarladım. Beş gündür hiçbir şey içmedikten sonra içki </span><span lang="tr" class="calibre2">alemi</span><span lang="tr" class="calibre2"> yapmanın sonucuydu. Ama bundan fazlası olduğunu biliyordum. Nedeni </span><span lang="tr" class="calibre2">Anna</span><span lang="tr" class="calibre2">’</span><span lang="tr" class="calibre2">ydı, onu görmem ve kaçışını izlerken hissettiklerim yüzündendi. Korkudandı.</span></p>
	<p class="block_5" lang="tr" id="calibre_pb_30"> </p>
</body></html>
