<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="block_10" lang="tr" id="toc_id_9">RACHEL</h2>
	<p class="block_6"> </p>
	<p class="block_6"> </p>
	<p class="block_11" lang="tr">19 Temmuz 2013 Cuma</p>
	<p class="block_11" lang="tr">Sabah</p>
	<p class="block_6"> </p>
	<p class="block_7" lang="tr">08.04 treni neredeyse bomboştu. Pencereler açıktı ve dünkü fırtınadan sonra hava serinlemişti. Megan yaklaşık 133 saattir kayıptı ve aylardır olduğundan daha iyi hissediyordum. Bu sabah kendime aynada baktığımda yüzümdeki farkı görmüştüm: Tenim daha temiz, gözlerim daha parlaktı. Kendimi kuş gibi hafif hissediyordum. Kilo vermediğimden emindim ama kendimi ağır hissetmiyordum. Kendim gibi hissediyordum, eskiden olduğum gibi.</p>
	<p class="block_7"><span lang="tr" class="calibre2">Scott</span><span lang="tr" class="calibre2">’</span><span lang="tr" class="calibre2">tan hiç haber yoktu. İnternete baktığımda kimsenin tutuklandığına dair bir haber bulamadığım için e-postamı görmezden geldiğini düşündüm. Hayal kırıklığına uğrasam da böyle olacağını biliyordum. Gaskill bu sabah ben tam evden çıkarken arayıp bugün merkeze gelip gelemeyeceğimi sormuştu. Bir anlık korkudan sonra sessiz, yumuşak ses tonuyla birkaç fotoğrafa bakmamı istediğini söyledi. Scott Hipwell</span><span lang="tr" class="calibre2">’</span><span lang="tr" class="calibre2">in tutuklanıp tutuklanmadığını sordum.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Kimse tutuklanmadı, Bayan Watson,</span><span lang="tr" class="calibre2">”</span><span lang="tr" class="calibre2"> dedi. </span><span lang="tr" class="calibre2">“</span><span lang="tr" class="calibre2">Ama gözaltına alınan adam?</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Bunu söyleme hakkım yok.</span><span lang="tr" class="calibre2">”</span></p>
	<p class="block_7" lang="tr">Konuşma tarzı öylesine yatıştırıcı ve güven vericiydi ki, onu yeniden sevdim.</p>
	<p class="block_7"><span lang="tr" class="calibre2">Dün bütün akşamımı koltukta koşu eşofmanım ve tişörtümle oturup yapmam gerekenlerin, olası stratejilerin listesini yazarak geçirmiştim. Mesela en kalabalık zamanlarında Witney istasyonunda takılabilir, cumartesi geceki kızıl saçlı adamı tekrar görene kadar bekleyebilirdim. Onu bir şeyler içmeye davet edip olayları akışına bırakabilir, o geceye dair bildiklerini anlatıp anlatmayacağını görebilirdim. Tehlikeli olan şuydu ki, Anna</span><span lang="tr" class="calibre2">’</span><span lang="tr" class="calibre2">yı ya da Tom</span><span lang="tr" class="calibre2">’</span><span lang="tr" class="calibre2">u görürsem beni ihbar ederlerdi ve başım polisle belaya (daha çok belaya) girerdi. Diğer tehlike ise savunmasız kalabilecek olmamdı. Başımda hala bir tartışmanın izleri vardı. Kafa derimde ve dudağımda bu tartışmanın fiziksel kanıtları duruyordu. Ya bana zarar veren adam oysa? Gülümseyip el sallamasının bir anlamı yoktu, bir psikopat da olabilirdi. Ama onu bir psikopat olarak görmüyordum. Bunu açıklayamazdım ama ona kanım ısınmıştı.</span></p>
	<p class="block_7"><span lang="tr" class="calibre2">Scott ile yeniden iletişime geçebilirdim. Ama ona benimle konuşması için bir neden sunmalıydım ve korkarım ne söylersem söyleyeyim benim deli bir kadın olduğumu düşünmesine yol açacaktı. Megan</span><span lang="tr" class="calibre2">’</span><span lang="tr" class="calibre2">ın kayboluşuyla bir ilgim olduğunu bile düşünebilir, beni polise ihbar edebilirdi. En sonunda başım gerçekten belaya girerdi.</span></p>
	<p class="block_7" lang="tr">Hipnozu deneyebilirdim. Bir şey hatırlamama yardımı olmayacağından çok emindim ama yine de merak ediyordum. Bir zararı dokunmazdı herhalde?</p>
	<p class="block_7" lang="tr">Cathy eve geldiğinde hala oturmuş not alarak yazıcıdan çıkardığım haberleri incelemeye devam ediyordum. Damien ile sinemaya gitmişti. Beni ayık görmenin onun için güzel bir sürpriz olduğu her halinden belliydi ama endişelenmişti de, çünkü salı günü polis geldiğinden beri pek konuşamamıştık. Ona üç gündür içmediğimi söyleyince bana sarıldı.</p>
	<p class="block_7"><span lang="tr" class="calibre2">“</span><span lang="tr" class="calibre2">Normale döndüğün için çok mutluyum!</span><span lang="tr" class="calibre2">”</span><span lang="tr" class="calibre2"> diye cıvıldamıştı, sanki özümün ne olduğunu biliyormuş gibi.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Polisle olanlar,</span><span lang="tr" class="calibre2">”</span><span lang="tr" class="calibre2"> dedim, </span><span lang="tr" class="calibre2">“</span><span lang="tr" class="calibre2">yanlış anlaşılmaydı. Benimle ve Tom ile ilgili bir sorun yok. Kayıp kız hakkında da hiçbir şey bilmiyorum. Bu konuda endişelenmene gerek yok.</span><span lang="tr" class="calibre2">”</span><span lang="tr" class="calibre2"> Bana bir kez daha sarıldı ve ikimize çay yaptı. Neden olduğum güzel ortamdan yararlanıp ona iş </span><span lang="tr" class="calibre2">durumumdan bahsetmek istedimse de akşamı</span><span lang="tr" class="calibre2">nı</span><span lang="tr" class="calibre2"> mahvetmemeliydim.</span></p>
	<p class="block_7" lang="tr">Bu sabah da bana karşı iyi tutumunu devam ettiriyordu.</p>
	<p class="block_7"><span lang="tr" class="calibre2">Evden çıkmaya hazırlanırken bana bir kez daha sarıldı. </span><span lang="tr" class="calibre2">“</span><span lang="tr" class="calibre2">Senin için çok mutlu oldum, Rach,</span><span lang="tr" class="calibre2">”</span><span lang="tr" class="calibre2"> dedi. </span><span lang="tr" class="calibre2">“</span><span lang="tr" class="calibre2">Kurtuldun.</span></p>
	<p class="block_7"><span lang="tr" class="calibre2">Beni endişelendirmiştin.</span><span lang="tr" class="calibre2">”</span><span lang="tr" class="calibre2"> Sonra bana hafta sonu Damien</span><span lang="tr" class="calibre2">’</span><span lang="tr" class="calibre2">da kalacağını söyleyince aklıma gelen ilk şey, gece evde kalıp beni yargılayacak kimse olmadan içki içmek oldu.</span></p>
	<p class="block_6"> </p>
	<p class="block_11" lang="tr">Akşam</p>
	<p class="block_6"> </p>
	<p class="block_7" lang="tr">Kininin acı tadı: Soğuk bir cin tonikte sevdiğim şey buydu. Tonik ise Schweppes ve plastik değil, cam şişede olmalıydı. Bu hazır karışımlar mükemmel olmasa da ihtiyacı karşılıyordu. Bunu yapmamam gerektiğini biliyordum ama bütün gün buna hazırlanmıştım. Sadece yalnız olacağım için değil, heyecan ve adrenalinden ötürü de kıpır kıpırdım ve tenim karıncalanıyordu. Güzel bir gün geçirmiştim.</p>
	<p class="block_7" lang="tr">Bu sabah Dedektif Gaskill ile baş başa bir saat geçirmiştim. Merkeze gelir gelmez beni onunla görüşmeye almışlardı. Bu kez görüşme odasında değil, ofisinde oturmuştuk. Kahve teklifini kabul ettiğimde ayağa kalkıp kahveyi kendi hazırlamasına şaşırmıştım. Ofisin köşesindeki buzdolabının üstünde su ısıtıcısı ve Nescafe vardı. Şekeri olmadığı için özür diledi.</p>
	<p class="block_7" lang="tr">Onun yanında olmayı seviyordum. Ellerinin hareketini seyretmeyi seviyordum. Dışavurumcu olmasa da eşyaları çok hareket ettiriyordu. Bunu daha önce fark etmemiştim çünkü görüşme odasında hareket ettirecek pek bir şey yoktu. Ofisinde sürekli kahve fincanının, zımbasının, kalemliğinin yerini değiştiriyor, kâğıtları daha düzgün tomarlar haline getiriyordu. Elleri büyük, parmakları uzun ve tırnakları manikürlüydü. Yüzük takmıyordu.</p>
	<p class="block_7"><span lang="tr" class="calibre2">Bu sabah her şey farklıydı. Artık kendimi şüpheli, suçüstü yakalamaya çalıştığı biri gibi değil, işe yarar hissediyordum. Dosyalarından birini alıp önüme koyarak bir dizi fotoğraf gösterdiğinde daha da işe yarar hissetmiştim. Bunlar Scott Hipwell</span><span lang="tr" class="calibre2">’</span><span lang="tr" class="calibre2">in, daha önce hiç görmediğim üç adamın ve B</span><span lang="tr" class="calibre2">’</span><span lang="tr" class="calibre2">nin fotoğraflarıydı.</span></p>
	<p class="block_7"><span lang="tr" class="calibre2">İlk başta emin olamamıştım. Fotoğrafa bakıp o gün Megan</span><span lang="tr" class="calibre2">’</span><span lang="tr" class="calibre2">a sarılmak için öne eğilirken başını da eğen adamı gözümde canlandırmaya çalışmıştım.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Bu o,</span><span lang="tr" class="calibre2">”</span><span lang="tr" class="calibre2"> dedim. </span><span lang="tr" class="calibre2">“</span><span lang="tr" class="calibre2">Bence o.</span><span lang="tr" class="calibre2">”</span><span lang="tr" class="calibre2"> </span><span lang="tr" class="calibre2">“</span><span lang="tr" class="calibre2">Emin değil misiniz?</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">O olduğunu düşünüyorum.</span><span lang="tr" class="calibre2">”</span></p>
	<p class="block_7"><span lang="tr" class="calibre2">Fotoğrafı çekip bir an dikkatle inceledi. </span><span lang="tr" class="calibre2">“</span><span lang="tr" class="calibre2">Onları öpüşürken gördüğünüzü söylemiştiniz değil mi? Geçen cumaydı? Bir hafta önce?</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Evet, doğru. Cuma sabahı. Dışarıda, bahçedelerdi.</span><span lang="tr" class="calibre2">”</span><span lang="tr" class="calibre2"> </span><span lang="tr" class="calibre2">“</span><span lang="tr" class="calibre2">Gördüğünüzü yanlış yorumlamış olma ihtimaliniz yok mu? Yani bir sarılma değildi, ya da… </span><span lang="tr" class="calibre2">platonik</span><span lang="tr" class="calibre2"> tarzda bir öpücük?</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Hayır, değildi. Tam bir öpüşmeydi. Hatta… </span><span lang="tr" class="calibre2">romantikti</span><span lang="tr" class="calibre2">.</span><span lang="tr" class="calibre2">”</span><span lang="tr" class="calibre2"> Dudaklarının gülümseyecekmiş gibi kıpırdadığını gördüm.</span></p>
	<p class="block_7"><span lang="tr" class="calibre2">“</span><span lang="tr" class="calibre2">O kim?</span><span lang="tr" class="calibre2">”</span><span lang="tr" class="calibre2"> diye sordum Gaskill</span><span lang="tr" class="calibre2">’</span><span lang="tr" class="calibre2">e. </span><span lang="tr" class="calibre2">“</span><span lang="tr" class="calibre2">O… Sizce Megan onunla birlikte mi?</span><span lang="tr" class="calibre2">”</span><span lang="tr" class="calibre2"> Cevap vermedi, yalnızca başını iki yana hafifçe salladı. </span><span lang="tr" class="calibre2">“</span><span lang="tr" class="calibre2">Bu… Yardımcı oldum mu? Size yardımım dokundu mu?</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Evet, Bayan Watson. Yardımınız dokundu. Geldiğiniz için teşekkür ederim.</span><span lang="tr" class="calibre2">”</span></p>
	<p class="block_7" lang="tr">El sıkıştık ve bir an sol elini sağ omzuma hafifçe dokundurdu. Dönüp onu öpmek istedim. Uzun süredir kimse bana şefkate yakın bir hisle dokunmamıştı. Yani, Cathy dışında.</p>
	<p class="block_7"><span lang="tr" class="calibre2">Gaskill beni kapıdan dışarı, sonra da ofisin esas, bölmesiz bölümüne kadar geçirdi. İçeride </span><span lang="tr" class="calibre2">yaklaşık on kadar polis memuru vardı. Bir iki tanesi yan yan bana baktı. Bunun nedeni merak da küçümseme de olabilirdi, ayırt edememiştim. Ofisten koridora doğru yürüdük ve onu, Scott Hipwell</span><span lang="tr" class="calibre2">’</span><span lang="tr" class="calibre2">i yanında Riley ile birlikte bana doğru yürürken gördüm. Ana girişten geliyordu. Başını öne eğmişti ama gelenin o olduğunu hemen anlamıştım. Başını kaldırıp Gaskill</span><span lang="tr" class="calibre2">’</span><span lang="tr" class="calibre2">e selam verdikten sonra bana baktı. Birkaç saniyeliğine göz göze geldik ve beni tanıdığına yemin edebilirdim. Onu terasta gördüğüm, demir yoluna baktığı, bana baktığını hissettiğim sabahı düşündüm. Koridorda birbirimizin yanından geçip gittik. O kadar yakındı ki, ona dokunabilirdim. Yakışıklıydı, içi oyulmuştu, patlamaya hazırdı ve gergin enerjisi etrafa yayılıyordu. Ana koridora vardığımda arkama dönüp ona baktım, gözlerini üzerimde hissedebiliyordum ama beni izleyenin Riley olduğunu gördüm.</span></p>
	<p class="block_7"><span lang="tr" class="calibre2">Londra trenine binip kütüphaneye gittim. Olay hakkında bulabildiğim bütün haberleri okudum ama daha fazla hiçbir şey öğrenemedim. Ashbury</span><span lang="tr" class="calibre2">’</span><span lang="tr" class="calibre2">deki hipnoterapistleri araştırdıysam da pek ilerleyemedim. Pahalıydı ve hafızayı geri getirme konusunda etkili olup olmadığı belirsizdi. Ama hipnoterapi sayesinde unuttuklarını yeniden hatırladıkları</span><span lang="tr" class="calibre2">nı</span><span lang="tr" class="calibre2"> iddia edenlerin hikâyelerini okurken başarısızlıktan çok başarıdan korktuğumu fark ettim. Yalnızca cumartesi gecesi olanları öğrenmekten değil, çok daha fazlasından korkuyordum. Yaptığım o aptal, korkunç şeyleri yeniden yaşamaya, öfke içinde söylediğim sözleri duymaya, bunları söylerken Tom</span><span lang="tr" class="calibre2">’</span><span lang="tr" class="calibre2">un yüzünde oluşan ifadeyi hatırlamaya tahammülüm olup olmadığından emin değildim. Karanlığın içine dalmaktan çok korkuyordum.</span></p>
	<p class="block_7"><span lang="tr" class="calibre2">Scott</span><span lang="tr" class="calibre2">’</span><span lang="tr" class="calibre2">a başka bir e-posta daha göndermeyi düşündüm ama buna gerçekten gerek yoktu. Dedektif Gaskill ile sabahki görüşme, polisin beni ciddiye aldığının kanıtıydı. Oynayacak daha fazla bir rolüm yoktu çünkü Megan</span><span lang="tr" class="calibre2">’</span><span lang="tr" class="calibre2">ın onu bir erkekle gördükten bir gün sonra kaybolması bir tesadüf değildi.</span></p>
	<p class="block_7"><span lang="tr" class="calibre2">Neşeli bir tık ve köpürme sesiyle ikinci cin tonik kutumu da açtım ve aceleyle bütün gün Tom</span><span lang="tr" class="calibre2">’</span><span lang="tr" class="calibre2">u düşünmediğimi fark ettim. Yani şimdiye kadar. Scott</span><span lang="tr" class="calibre2">’</span><span lang="tr" class="calibre2">ı, Gaskill</span><span lang="tr" class="calibre2">’</span><span lang="tr" class="calibre2">i, B</span><span lang="tr" class="calibre2">’</span><span lang="tr" class="calibre2">yi ve trendeki adamı düşünmüştüm. Tom beşinci sıraya gerilemişti. İçkimi yudumlayıp en sonunda kutlayacak bir şeyim olduğunu hissettim. Daha iyi olacağımı, mutlu olacağımı biliyordum. Uzun sürmeyecekti.</span></p>
	<p class="block_6"> </p>
	<p class="block_11" lang="tr">20 Temmuz 2013 Cumartesi</p>
	<p class="block_11" lang="tr">Sabah</p>
	<p class="block_6"> </p>
	<p class="block_7"><span lang="tr" class="calibre2">Hiç uslanmıyordum. Ezici bir yanlışlık, bir utanç duygusuyla uyandığımda aptalca bir şey yaptığımı hemen anladım. Korkunç ve acı verici derecede tanıdık olan, tam olarak ne yaptığımı hatırlama </span><span lang="tr" class="calibre2">ritüelime</span><span lang="tr" class="calibre2"> yeniden başladım. Bir e-posta yollamıştım. Durum bundan ibaretti.</span></p>
	<p class="block_7" lang="tr">Dün gece, bir yerden sonra Tom düşündüğüm erkekler listesinde yine üst sıralara tırmanmıştı ve ona bir e-posta yollamıştım. Dizüstü bilgisayarım yatağımın hemen yanında, yerdeydi; bodur, suçlayıcı varlığıyla öylece duruyordu. Banyoya gitmek için ayağa kalktığımda üstüne bastım. Doğrudan musluktan su içerek aynadan kendime lanet bir bakış attım.</p>
	<p class="block_7"><span lang="tr" class="calibre2">İyi görünmüyordum. Yine de üç gün fena sayılmazdı ve bugün yeniden başlayacaktım. Uzun süre duşun altında durup suyun sıcaklığını gittikçe azalttım, tamamen buz gibi olana kadar soğutup durdum. Soğuk suyun altına hemen girmek imkânsızdı, insanı şoka sokardı ve çok sertti ama kademe kademe girerseniz pek fark etmezdiniz; tam tersi de bir kurbağayı pişirmek gibiydi. Soğuk su tenimi yatıştırdı, başımdaki ve gözümün üzerindeki kesiklerin yakan acısını </span><span lang="tr" class="calibre2">dindirdi.</span></p>
	<p class="block_7"><span lang="tr" class="calibre2">Bilgisayarımla aşağıya inip çay yaptım. Tom</span><span lang="tr" class="calibre2">’</span><span lang="tr" class="calibre2">a e-posta yazıp yollamamış olmak gibi düşük bir şansım da vardı. Derin bir nefes alıp Gmail hesabımı açtım. Hiç mesajım olmadığını görünce rahatlamıştım. Ama Gönderilenler dosyasına tıkladığımda oradaydı: Ona yollamıştım, o da cevaplamamıştı. Henüz. E-posta dün gece on birden hemen sonra yollanmıştı; o zamana kadar birkaç saat boyunca içmiştim. Önceki adrenalinim ve sarhoşluğum uzun süre önce uçup gitmiş olmalıydı. Mesaja tıkladım.</span></p>
	<p class="block_6"> </p>
	<p class="block_12" lang="tr">Karına, polise hakkımda yalan söylemeyi bırakmasını söyler misin? Başımı belaya sokmaya çalışması sence de çok aşağılık değil mi? Ona ve çirkin veledine karşı takıntılı olduğumu söylemesi? Kendine gelmesi gerek. Ona beni rahat bırakmasını söyle.</p>
	<p class="block_6"> </p>
	<p class="block_7" lang="tr">Gözlerimi ve bilgisayarın kapağını kapadım. Korkudan tam anlamıyla sinmiştim, bütün vücudum katlanmıştı. Daha küçük olmak istiyordum; ortadan kaybolmak istiyordum. Korkuyordum da, çünkü Tom bu mesajı polise göstermeye karar verirse, başım gerçekten belaya girebilirdi. Anna kindar ve takıntılı olduğuma dair kanıtları topluyorsa, bu dosyasında bir kilit nokta olabilirdi. Hem küçük kızdan neden bahsetmiştim ki? Nasıl bir insan bunu yapabilirdi?</p>
	<p class="block_7"><span lang="tr" class="calibre2">Ona karşı içimde hiçbir kötülük yoktu. Bir çocuk, herhangi bir çocuk, özellikle de Tom</span><span lang="tr" class="calibre2">’</span><span lang="tr" class="calibre2">un çocuğu hakkında kötü düşünemezdim. Kendimi anlayamıyordum; dönüştüğüm insanı anlayamıyordum. Tamım, benden nefret ediyor olmalıydı. </span><i lang="tr" class="calibre3">Ben </i><span lang="tr" class="calibre2">kendimden nefret ediyordum. Yani bu </span><span lang="tr" class="calibre2">versiyonumdan</span><span lang="tr" class="calibre2">, dün gece o e-postayı yazan versiyonumdan. Bu benmişim gibi gelmiyordu çünkü ben böyle biri değildim. Ben nefret dolu değildim.</span></p>
	<p class="block_7"><span lang="tr" class="calibre2">Öyle miydim? En kötü günleri düşünmemeye çalışıyordum ama böyle zamanlarda bütün anılar aklıma hücum ediyordu. Sonlara doğru bir kavgamız daha olmuştu: Uyanmıştım, bir parti ve bilinç kaybı sonrasıydı, Tom bana dün gece nasıl olduğumu, onu yeniden utandırdığımı, bir iş arkadaşının karısına hakaret ettiğimi, kocamla flört etmekle suçladığımı söylemişti. </span><span lang="tr" class="calibre2">“</span><span lang="tr" class="calibre2">Artık seninle hiçbir yere gitmek istemiyorum,</span><span lang="tr" class="calibre2">”</span><span lang="tr" class="calibre2"> demişti bana. </span><span lang="tr" class="calibre2">“</span><span lang="tr" class="calibre2">Neden arkadaşlarımı davet etmediğimi, artık seninle bara gitmeyi neden istemediğimi soruyorsun. Gerçekten bunu bilmek istiyor musun? Senin yüzünden. Çünkü senden utanıyorum.</span><span lang="tr" class="calibre2">”</span></p>
	<p class="block_7"><span lang="tr" class="calibre2">Çantamı ve anahtarlarımı aldım. Cadde üzerindeki Londis</span><span lang="tr" class="calibre2">’</span><span lang="tr" class="calibre2">e gidecektim. Saatin henüz sabahın dokuzu olması umurumda değildi, korkuyordum ve düşünmek zorunda kalmak istemiyordum. Hemen ağrı kesici alıp içki içersem kendimi uyuşturup bütün gün</span><span lang="tr" class="calibre2"> uyuyabilirdim. Bununla daha sonr</span><span lang="tr" class="calibre2">a yüzleşirdim. Ön kapıya yürüdüm, elimi kapı koluna koydum, soma bir anda durdum. Özür dileyebilirdim. Hemen özür dilersem, bir şeyleri kurtarabilirdim. Mesajı Anna</span><span lang="tr" class="calibre2">’</span><span lang="tr" class="calibre2">ya ya da polise göstermemesi için onu ikna edebilirdim. Beni ondan ilk kez korumayacaktı.</span></p>
	<p class="block_7"><span lang="tr" class="calibre2">Geçen yaz o gün, Tom</span><span lang="tr" class="calibre2">’</span><span lang="tr" class="calibre2">un ve Anna</span><span lang="tr" class="calibre2">’</span><span lang="tr" class="calibre2">nın evine gittiğimde aslında olaylar polise anlattığım gibi gelişmemişti. Öncelikle zili falan çalmamıştım. Ne istediğimden emin değildim ve bundan hala da emin değilim. Evlerinin sokağına girip çitten atladım. Ortalık sessizdi, hiçbir şey duyamıyordum. Sürgülü kapılara doğru yürüyüp içeri baktım. Anna</span><span lang="tr" class="calibre2">’</span><span lang="tr" class="calibre2">nın koltukta uyuduğu doğruydu. Ona ya da Tom</span><span lang="tr" class="calibre2">’</span><span lang="tr" class="calibre2">a seslenmedim. Onu uyandırmak istemiyordum. Bebek ağlamıyordu, annesinin tarafındaki taşınabilir koltuğunda, derin uykudaydı. Bebeği alıp elimden geldiğince hızlı bir şekilde dışarı çıkardım. Onunla birlikte çite doğru koştuğumu hatırlıyorum. Bebek uyanmaya başlayıp biraz sızlandı. Ne yaptığımı sanıyordum, bilmiyorum. </span><span lang="tr" class="calibre2">Ona zarar vermeyecektim. Onu göğsümde sıkıca tutarak çite vardım. Artık ağlıyordu ve çığlık atmaya başlamıştı. Onu sallayıp susturmaya çalıştım ve sonra yaklaşan trenin sesi duyuldu. Sırtımı çite verdiğimde onun -Anna</span><span lang="tr" class="calibre2">’</span><span lang="tr" class="calibre2">nın- bana doğru hızla koştuğunu gördüm. Ağzı kocaman bir yara gibi açık kalmıştı, dudakları kımıldıyordu ama ne söylediğini duyamıyordum.</span></p>
	<p class="block_7"><span lang="tr" class="calibre2">Çocuğu benden aldığında kaçmaya çalıştım ama takılıp düştüm. Başımda dikiliyor, bana bağırıyordu. Kıpırdamamamı, aksi takdirde polis çağıracağını söyledi. Tom</span><span lang="tr" class="calibre2">’</span><span lang="tr" class="calibre2">u aradı. Tom eve gelip Anna ile birlikte oturma odasına geçti. Anna histerik bir şekilde ağlıyordu ve hala polisi aramayı, çocuk kaçırma suçuyla tutuklanmamı istiyordu. Tom onu sakinleştirdi ve aldırış etmemesini, gitmeme izin vermesini istedi. Beni ondan korumuştu. Sonra beni eve bırakıp ben inerken elimi tuttu. Bunun nazik ve güven veren bir hareket olduğunu düşündüğüm sırada ben bağırana kadar gittikçe daha sert sıkmış, bir daha kızına zarar verecek bir şey yapacak olursam beni öldüreceğini söylemişti.</span></p>
	<p class="block_7"><span lang="tr" class="calibre2">O gün ne yapmak istemiştim, bilmiyordum. Hala da bilmiyorum. Kapıya vardığımda tereddüt ettim, parmaklarım kolu sıkı sıkı sarmıştı. Dudağımı sertçe ısırdım. Şimdi içmeye başlarsam bir iki saat içinde daha iyi, altı yedi saat içinde de daha kötü hissedeceğimi biliyordum. Kolu bırakıp oturma odasına geri döndüm. Yeniden bilgisayarımı açtım. Özür dilemem, beni affetmesini istemem gerekiyordu. E-posta hesabımı açtığımda yeni bir mesajım olduğunu gördüm. Tom</span><span lang="tr" class="calibre2">’</span><span lang="tr" class="calibre2">dan değildi. Scott Hipwell</span><span lang="tr" class="calibre2">’</span><span lang="tr" class="calibre2">dendi.</span></p>
	<p class="block_6"> </p>
	<p class="block_12" lang="tr">Sevgili Rachel,</p>
	<p class="block_7"><i lang="tr" class="calibre3">Benimle iletişime geçtiğin için teşekkür ederim. Megan</i><i lang="tr" class="calibre3">’</i><i lang="tr" class="calibre3">ın bana senden bahsettiğini hatırlamıyorum ama galerisinin çok fazla müdavimi var ve ben isimleri hafızamda tutmakta </i><i lang="tr" class="calibre3">pek iyi</i><i lang="tr" class="calibre3"> değilim. Bildiklerin hakkında seninle konuşmak isterim. Lütfen en kısa zamanda beni 07583 123657</i><i lang="tr" class="calibre3">’</i><i lang="tr" class="calibre3">den ara.</i></p>
	<p class="block_12" lang="tr">Sevgiler, Scott Hipwell</p>
	<p class="block_6"> </p>
	<p class="block_7" lang="tr">Bir an e-postayı yanlış adrese gönderdiğini düşündüm. Bu mesaj başka birine yollanmak istenmişti sanki. Sonra hemen hatırladım. Hatırlıyordum. Koltuğa oturmuş, ikinci şişenin yarısına gelmişken rolümün bitmesini istemediğimi fark etmiştim. Yine olayların merkezinde olmak istiyordum.</p>
	<p class="block_7" lang="tr">Bu yüzden ona yazmıştım.</p>
	<p class="block_7" lang="tr">Onun e-postasından kendiminkine geldim.</p>
	<p class="block_6"> </p>
	<p class="block_12" lang="tr">Sevgili Scott,</p>
	<p class="block_7"><i lang="tr" class="calibre3">Sana yeniden yazdığım için özür dilerim ama konuşmamızın önemli olduğunu hissediyorum. Megan</i><i lang="tr" class="calibre3">’</i><i lang="tr" class="calibre3">ın sana benden bahsedip bahsetmediğinden emin değilim. Ben galeriden bir arkadaşıyım ve eskiden Witney</i><i lang="tr" class="calibre3">’</i><i lang="tr" class="calibre3">de yaşıyordum. Sanırım ilgini çekecek bir bilgim var. Lütfen cevabını bu adrese yaz.</i></p>
	<p class="block_12" lang="tr">Rachel Watson</p>
	<p class="block_6"> </p>
	<p class="block_7"><span lang="tr" class="calibre2">Yüzümün ısındığını, midemin ekşidiğini hissedebiliyordum. Dün -hassas, ayık ve doğru düşünebiliyorken- bu hikâyedeki rolümün bittiğini kabul etmem gerektiğine karar vermiştim. Ama iyi meleklerim yeniden kaybolmuş, içki ve içtiğimde dönüştüğüm insan tarafından bozguna uğratılmıştı. Sarhoş Rachel sonuçları görmüyor, ya aşırı derecede açık sözlü ve </span><span lang="tr" class="calibre2">iyimser, ya da nefret dolu oluyordu. Geçmişi ve geleceği yoktu. Sadece anı yaşıyordu. Sarhoş Rachel - hikâyenin bir parçası olmak isteyen, Scott</span><span lang="tr" class="calibre2">’</span><span lang="tr" class="calibre2">ı onunla konuşmaya ikna etmenin yollarını arayan Rachel- yalan söylemişti. </span><i lang="tr" class="calibre3">Ben </i><span lang="tr" class="calibre2">yalan söylemiştim.</span></p>
	<p class="block_7"><span lang="tr" class="calibre2">Utançtan başka bir şeyler hissedebilmek için tenime bıçak saplamak istiyordum ama bunu yapacak kadar bile cesur değildim. Tom</span><span lang="tr" class="calibre2">’</span><span lang="tr" class="calibre2">a yazmaya, yazıp yazıp silmeye başladım. Dün gece söylediklerim için beni affetmesinin bir yolunu bulmaya çalışıyordum. Her sınırı aşışım için Tom</span><span lang="tr" class="calibre2">’</span><span lang="tr" class="calibre2">dan özür dilemek maksadıyla bir e-posta yazsam, kitap olurdu.</span></p>
	<p class="block_6"> </p>
	<p class="block_11" lang="tr">Akşam</p>
	<p class="block_6"> </p>
	<p class="block_7"><span lang="tr" class="calibre2">Bir hafta, hemen hemen tam bir hafta önce Megan Hipwell, Blenheim Caddesi</span><span lang="tr" class="calibre2">’</span><span lang="tr" class="calibre2">ndeki on beş numaralı evinden çıkıp kaybolmuştu. O zamandan bu yana onu gören olmamıştı. Cumartesi gecesinden beri ne telefonu ne de kredi kartları kullanılmıştı. Bugün onunla ilgili bir haber okuduğumda ağlamaya başlamıştım. Şimdi de gizli düşüncelerim yüzünden utanç içindeydim. Megan çözülmesi gereken bir esrar, bir filmin başındaki kayan çekimlerde yer alan güzel, ruhani ve gerçekdışı bir figür değildi. Bir hiç değildi. Gerçekti.</span></p>
	<p class="block_7" lang="tr">Trendeydim ve evine gidiyordum. Kocasıyla tanışacaktım. Ona telefon etmem gerekmişti. İş işten geçmişti.</p>
	<p class="block_7" lang="tr">E-postayı görmezden gelemezdim, polise anlatırdı. Anlatmaz mıydı? Bir yabancı benimle iletişime geçip bir şeyler bildiğini söyledikten sonra ortadan kaybolsa ben polise bunu anlatırdım. Polisi çoktan aramış olabilirdi ve şu an beni bekliyor olabilirlerdi.</p>
	<p class="block_7" lang="tr">Her zamanki günümde olmasam da her zamanki koltuğuma oturmuş, kendimi uçurumdan atlayacakmışım gibi hissediyordum. Bu sabah numarasını aradığımda da kendimi yere ne zaman çarpacağımı bilmeden karanlığın içinde düşüyormuşum gibi hissetmiştim. Benimle sanki odada konuşulanları duymasını istemediği biri varmış gibi kısık sesle konuşmuştu.</p>
	<p class="block_7"><span lang="tr" class="calibre2">“</span><span lang="tr" class="calibre2">Yüz yüze konuşabilir miyiz?</span><span lang="tr" class="calibre2">”</span><span lang="tr" class="calibre2"> diye sormuştu. </span><span lang="tr" class="calibre2">“</span><span lang="tr" class="calibre2">Ben… </span><span lang="tr" class="calibre2">hayır</span><span lang="tr" class="calibre2">. Sanmıyorum…</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Lütfen?</span><span lang="tr" class="calibre2">”</span></p>
	<p class="block_7" lang="tr">Bir anlık tereddütten sonra kabul etmiştim.</p>
	<p class="block_7"><span lang="tr" class="calibre2">“</span><span lang="tr" class="calibre2">Eve gelebilir misin? Şimdi değil, benim… </span><span lang="tr" class="calibre2">burada</span><span lang="tr" class="calibre2"> insanlar var. Bu akşam olur mu?</span><span lang="tr" class="calibre2">”</span><span lang="tr" class="calibre2"> Adresi söylediğinde yazıyormuş gibi yaptım.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Bana yazdığın için teşekkür ederim,</span><span lang="tr" class="calibre2">”</span><span lang="tr" class="calibre2"> deyip telefonu kapadı.</span></p>
	<p class="block_7"><span lang="tr" class="calibre2">Daha kabul ederken bile bunun iyi bir fikir olmadığını biliyordum. Scott hakkında gazetelerden neredeyse hiçbir şey öğrenememiştim. Kendi gözlemlerimden ise bildiğim </span><i lang="tr" class="calibre3">pek bir şey </i><span lang="tr" class="calibre2">yoktu. Aslında Scott hakkında hiçbir şey bilmiyordum. Ben, var olmadığını kendime sürekli hatırlatmam gereken </span><span lang="tr" class="calibre2">Jason’</span><span lang="tr" class="calibre2">ı biliyordum. Emin olduğum tek şey -kesinlikle emindim- Scott</span><span lang="tr" class="calibre2">’</span><span lang="tr" class="calibre2">ın karısının bir haftadır kayıp olduğuydu. Olası bir şüpheli olduğunu da biliyordum. O öpücüğü görmüştüm ve bu yüzden onu öldürmek için bir nedeni olduğunun farkındaydım. Tabii ki bunu yapmak için bir nedeni olduğunu bilmiyor olabilirdi ama… Ah, bunu düşüne düşüne kendimi içinden çıkılmaz bir duruma sokmuştum ama demir yolu tarafından, sokaktan yüzlerce kez gözetlediğim o eve yaklaşma fırsatını nasıl geri tepebilirdim ki? Onların oturdukları, onları izlediğim ön kapıya yürümeyi, içeri girmeyi, mutfağında, terasında oturmayı nasıl istemezdim?</span></p>
	<p class="block_7"><span lang="tr" class="calibre2">Bu baştan çıkarıcıydı. Şimdi trende oturmuş, kollarımı kendime dolamış, maceraya atılmış bir çocuk gibi titreyen ellerimi durdurmak için yanlarımda sabitlemiştim. Gerçekleri düşünmeyi bırakmak için bir amacım olması beni çok mutlu etmişti. Megan</span><span lang="tr" class="calibre2">’</span><span lang="tr" class="calibre2">ı düşünmeyi bırakmıştım.</span></p>
	<p class="block_7"><span lang="tr" class="calibre2">Onu şimdi düşünüyordum. Scott</span><span lang="tr" class="calibre2">’</span><span lang="tr" class="calibre2">ı, onu çok değil, biraz tanıdığıma ikna etmeliydim. Böylelikle onu başka bir erkekle gördüğümü söyleyince bana inanacaktı. Hemen yalan söylediğimi kabul edersem, bana bir daha inanmazdı. Ben de galeriye uğrayıp onunla kahve eşliğinde sohbet ettiğimi hayal etmeye çalıştım. Kahve içiyor muydu? Sanat ya da yoga ya da kocalarımız hakkında konuşabilirdik. Sanat hakkında hiçbir şey bilmiyordum, hiç yoga da yapmamıştım. Kocam yoktu. Ve o da kendi kocasına ihanet etmişti.</span></p>
	<p class="block_7"><span lang="tr" class="calibre2">Gerçek arkadaşlarının onun hakkında söylediklerini düşündüm: </span><i lang="tr" class="calibre3">muhteşem, komik, güzel, sıcak kalpli. Sevilen. </i><span lang="tr" class="calibre2">Bir hata yapmıştı. Böyle şeyler olurdu. Hiçbirimiz mükemmel değildik.</span></p>
	<p class="block_5" lang="tr" id="calibre_pb_16"> </p>
</body></html>
