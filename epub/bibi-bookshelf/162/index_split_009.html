<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="block_10" lang="tr" id="toc_id_2">MEGAN</h2>
	<p class="block_3" lang="tr">Bir yıl önce</p>
	<p class="block_6"> </p>
	<p class="block_11" lang="tr">16 Mayıs 2012 Çarşamba</p>
	<p class="block_11" lang="tr">Sabah</p>
	<p class="block_6"> </p>
	<p class="block_7" lang="tr">TRENİN GELDİĞİNİ duyabiliyordum; ritmini ezbere biliyordum. Northcote istasyonundan çıkarken hızlanıyordu, dönemeçten tıngırdayarak geçtikten sonra homurdanmaya başlayarak yavaşlıyordu. Bazen de evden iki yüz metre kadar önceki ışıkta durduğunda frenin tiz sesi duyuluyordu. Masada duran kahvem soğumuştu ama ben oldukça terlemiştim ve kalkıp bir kahve daha yapamayacak kadar tembeldim.</p>
	<p class="block_7"><span lang="tr" class="calibre2">Bazen gelip geçen trenleri seyretmiyordum bile, yalnızca dinliyordum. Sabahları burada gözlerimi kapayıp oturuyordum, gözkapaklarıma değen sıcak güneş turuncu renkli oluyordu. Şu an başka bir yerde olabilirdim. İspanya</span><span lang="tr" class="calibre2">’</span><span lang="tr" class="calibre2">nın güneyinde, sahilde olabilirdim; İtalya</span><span lang="tr" class="calibre2">’</span><span lang="tr" class="calibre2">da, o güzelim rengârenk evlerin ve turistleri getirip götüren trenlerin bulunduğu Cinque Terre</span><span lang="tr" class="calibre2">’</span><span lang="tr" class="calibre2">de olabilirdim. Kulaklarımda martı çığlıkları, dilimde tuzla yeniden Holkham</span><span lang="tr" class="calibre2">’</span><span lang="tr" class="calibre2">da olabilirdim ve beş yüz metre uzaktaki paslanmış demir yolundan hayalet bir tren geçiverirdi.</span></p>
	<p class="block_7"><span lang="tr" class="calibre2">Tren bugün durmuyor, yavaşça ilerliyordu. Tekerleklerin makasların üzerinde gıcırdadığını duyabiliyor, hatta neredeyse sarsıntısını bile hissediyordum. Yolcuların yüzlerini göremiyordum ve onların yalnızca masaların arkasına oturmuş Euston yolcuları olduğunu biliyordum ama hayal kurabilirdim, daha egzotik yolculukların, hattın sonundaki ve ötesindeki maceraların hayalini. Holkham</span><span lang="tr" class="calibre2">’</span><span lang="tr" class="calibre2">a yeniden gitme fikrini aklımın bir kenarına yazmıştım, bunu hala böyle sabahlarda bu kadar içten, bu kadar arzuyla düşünüyor olmam çok tuhaftı ama durum bundan ibaretti. Çimlerdeki rüzgâr, kumulların üzerindeki barut rengi gökyüzü, fareyle kaplanmış, mum, pislik ve müzikle dolup taşan çürük evler. Şu an bana rüya gibi geliyordu.</span></p>
	<p class="block_7" lang="tr">Kalbimin biraz fazla hızlı attığını hissedebiliyordum.</p>
	<p class="block_7" lang="tr">Basamaklardaki ayak seslerini duyabiliyordum, bana sesleniyordu.</p>
	<p class="block_7"><span lang="tr" class="calibre2">“</span><span lang="tr" class="calibre2">Bir kahve daha ister misin, Megs?</span><span lang="tr" class="calibre2">”</span><span lang="tr" class="calibre2"> Büyü bozuldu, uyandım.</span></p>
	<p class="block_6"> </p>
	<p class="block_11" lang="tr">Akşam</p>
	<p class="block_6"> </p>
	<p class="block_7"><span lang="tr" class="calibre2">Rüzgârdan üşüdüysem de martinime eklediğim iki parmak votka yüzünden ter basmıştı. Terastaydım ve Scott</span><span lang="tr" class="calibre2">’</span><span lang="tr" class="calibre2">ın eve gelmesini bekliyordum. Beni akşam yemeği için Kingly Caddesi</span><span lang="tr" class="calibre2">’</span><span lang="tr" class="calibre2">ndeki Italian</span><span lang="tr" class="calibre2">’</span><span lang="tr" class="calibre2">a götürmesi için onu ikna edecektim. Yıllardır hiç dışarı çıkmamıştık.</span></p>
	<p class="block_7"><span lang="tr" class="calibre2">Bugün pek bir şey yapmamıştım. St Martins</span><span lang="tr" class="calibre2">’</span><span lang="tr" class="calibre2">teki mefruşat kursu için başvurumu halletmem gerekiyordu; başlamıştım da ama mutfakta çalışırken bir kadının çığlık çığlığa bağırdığını, korkunç sesler çıkardığını duydum ve birinin öldürülüyor olduğunu düşündüm. Koşup bahçeye fırladım ama hiçbir şey göremedim.</span></p>
	<p class="block_7"><span lang="tr" class="calibre2">Kadının sesini hala duyabiliyordum, rahatsız ediciydi, kulaklarımı tırmalıyordu, gerçekten tiz ve çaresizdi. </span><span lang="tr" class="calibre2">“</span><span lang="tr" class="calibre2">Ne yapıyorsun? Ona ne yapıyorsun? Onu bana ver, onu bana ver.</span><span lang="tr" class="calibre2">”</span><span lang="tr" class="calibre2"> Yalnızca birkaç saniye sürse de devam etmişti.</span></p>
	<p class="block_7" lang="tr">Yukarı koşup terasa çıktım. Ağaçların arasından birkaç bahçe yukarıdaki çitin kenarında iki kadın gördüm. Bir tanesi bağırıyordu -belki de ikisi birden bağırıyorlardı- ve avazı çıktığı kadar bağıran bir de çocuk vardı.</p>
	<p class="block_7" lang="tr">Aklıma polisi aramak geldiyse de sonrasında her şey sakinler gibi oldu. Bağırıp duran kadın evin içine, kucağında çocukla birlikte koştu. Diğeri dışarıda kaldı. Eve doğru koştu, tökezledi, doğruldu ve sonra bahçede volta atmaya başladı. Bu gerçekten tuhaftı. Neler olduğunu ancak Tanrı bilirdi. Ama haftalardır yaşadığım en büyük heyecan da bu olmuştu.</p>
	<p class="block_7"><span lang="tr" class="calibre2">Artık gidecek bir galerim olmadığı için günlerim bomboş geçiyordu. Galerimi çok özlüyordum. Sanatçılarla konuşmayı çok özlüyordum. Hatta ellerinde Starbucks</span><span lang="tr" class="calibre2">’</span><span lang="tr" class="calibre2">larla devamlı gelip resimlere bakarak arkadaşlarına küçük </span><span lang="tr" class="calibre2">Jess</span><span lang="tr" class="calibre2">ie</span><span lang="tr" class="calibre2">’</span><span lang="tr" class="calibre2">nin anaokulundayken bunlardan daha güzel resimler yaptığını söyleyen sıkıcı, kusursuz anneleri bile özlüyordum.</span></p>
	<p class="block_7"><span lang="tr" class="calibre2">Bazen eskilerden birilerinin izini bulmayı denesem mi diye düşünüyordum ama onlarla ne konuşacaktım ki? Mutlu bir evlilik yapan banliyölü Megan</span><span lang="tr" class="calibre2">’</span><span lang="tr" class="calibre2">ı tanımayacaklardı bile. Zaten geriye bakma tehlikesine atılamazdım, bu her zaman kötü bir fikirdi. Yazın bitmesini bekledikten sonra iş arayacaktım. Bu uzun yaz günlerini harcarsam çok yazık olurdu. Burada ya da herhangi bir yerde bir şeyler bulacaktım, bunu biliyordum.</span></p>
	<p class="block_6"> </p>
	<p class="block_11" lang="tr">14 Ağustos 2012 Salı</p>
	<p class="block_11" lang="tr">Sabah</p>
	<p class="block_6"> </p>
	<p class="block_7"><span lang="tr" class="calibre2">Kendimi gardırobun önünde, yüzüncü kez güzel giysi rafıma bakarken yakaladım. Bu, küçük ama mode</span><span lang="tr" class="calibre2">rn</span><span lang="tr" class="calibre2"> bir sanat galerisinin yöneticisi için mükemmel bir gardıroplu. İçindeki hiçbir şey </span><span lang="tr" class="calibre2">“</span><span lang="tr" class="calibre2">dadılık</span><span lang="tr" class="calibre2">”</span><span lang="tr" class="calibre2"> değildi. Allah</span><span lang="tr" class="calibre2">’</span><span lang="tr" class="calibre2">ım, bu sözcük bile midemi bulandırıyordu. Kot pantolon ve tişört giydikten sonra saçlarımı arkaya attım. Makyaj yapma zahmetine girmek bile istemiyordum. Bütün günümü bir bebekle geçirmek için güzelleşmenin ne anlamı vardı ki?</span></p>
	<p class="block_7" lang="tr">Çatacak yer ararcasına hızla aşağı indim. Scott mutfakta kahve yapıyordu. Gülerek bana dönünce ruh halim anında değişti. Somurtmamın yerini gülümseme aldı. Kahvemi uzatıp beni öptü.</p>
	<p class="block_7"><span lang="tr" class="calibre2">Onu bu yüzden suçlamanın hiçbir anlamı yoktu, benim fikrimdi. Aynı cadde üzerindeki insanlara çocuk bakıcılığı yapmayı ben istemiştim. O zaman eğlenceli olabileceğini düşünmüştüm. Tamamen delilikti bu, gerçekten, kafayı yemiş olmalıydım. </span><span lang="tr" class="calibre2">Sıkılmış, delirmiş, merak etmiş, g</span><span lang="tr" class="calibre2">örmek istemiştim. Galiba bu fikir aklıma onun bahçede bağırdığını duyduktan sonra gelmişti. Neler olduğunu öğrenmek istemiştim. Bunu tabii ki sormamıştım. Böyle bir şeyi soramazsın değil mi?</span></p>
	<p class="block_7" lang="tr">Scott beni cesaretlendirmişti. Teklifi yaptığımda havalara uçmuştu. Bebeklerle zaman geçirmenin beni sakinleştireceğini sanmıştı. Aslında tam tersi oluyordu; evlerinden çıkınca koşa koşa kendi evime geliyor, sabırsızlıkla giysilerimi çıkarıp duşa giriyor, üstümdeki bebek kokusundan kurtuluyordum.</p>
	<p class="block_7"><span lang="tr" class="calibre2">Bakımlı, saçları yapılmış bir şekilde galeriye gidip yetişkinlerle sanat, film ya da herhangi bir konuda konuştuğum günlerimi özlüyordum. Hiçbir şey Anna ile ettiğim sohbetlerden daha kötü olamazdı. Tanrım, o kadın çok sıkıcıydı! Eskiden kendiyle ilgili konuştuğu zamanlar da olmuş olabilirdi ama artık tek konusu, çocuğuydu: Üşümüyormuş değil mi? Yoksa terlemiş mi? Ne kadar süt içmiş? Üstelik de sürekli </span><i lang="tr" class="calibre3">evdeydi, </i><span lang="tr" class="calibre2">o yüzden çoğu zaman kendimi yedek parça gibi hissediyordum. Benim işim Anna dinlenirken çocukla ilgilenmek, mola vermesini sağlamaktı. Ne molasıydı ki bu? Bir de çok gergindi. Sürekli dolanıp durduğu, kıpırdandığı için varlığını hissettiriyordu. Ne zaman bir tren geçse irkiliyor, telefon çaldığında yerinden sıçrıyordu. Ne kadar da hassaslar değil mi, diyordu ve bu konuda haksız olduğunu söyleyemezdim.</span></p>
	<p class="block_7"><span lang="tr" class="calibre2">Evden çıkıp ağırlaşmış bacaklarımla Blenheim Caddesi</span><span lang="tr" class="calibre2">’</span><span lang="tr" class="calibre2">nden evlerine kadar elli metre kadar yürüdüm. Adımlarımı hızlandıramazdım. Bugün kapıyı Anna değil, kocası açtı. Tom takım elbise ve çizme giymiş, işe gitmeye hazırdı. Takım elbise içinde yakışıklı görünüyordu. Elbette Scott kadar değil, daha kısa, daha soluk tenliydi ve yakından bakıldığında gözleri birbirine biraz yakındı ama fena sayılmazdı. Bana o kocaman, Tom Cruise gülümsemesini gösterdikten sonra gitti. Ben, Anna ve bebek baş başa kalmıştık.</span></p>
	<p class="block_6"> </p>
	<p class="block_11" lang="tr">16 Ağustos 2012 Salı</p>
	<p class="block_11" lang="tr">Öğleden Sonra</p>
	<p class="block_6"> </p>
	<p class="block_7" lang="tr">İşi bıraktım!</p>
	<p class="block_7" lang="tr">Kendimi daha iyi hissediyordum, sanki (artık) her şey mümkündü.</p>
	<p class="block_7" lang="tr">Terasta oturmuş, yağmuru bekliyordum. Üzerimdeki siyah gökyüzü daireler çizip pikeler yaparak her şeyi yutuyordu, hava nemden ağırlaşmıştı. Scott bir saat kadar sonra evde olacaktı ve ona söylemem gerekiyordu. Siniri yalnızca bir iki dakika sürecekti, gönlünü almasını bilirdim. Bütün gün evde oturmayacaktım: Bir süredir plan yapıyordum. Fotoğrafçılık kursuna gidebilir ya da bir tezgâh kurup mücevher satabilirdim. Yemek yapmayı öğrenebilirdim.</p>
	<p class="block_7"><span lang="tr" class="calibre2">Okuldaki bir öğretmenim bana bir keresinde kendimi sürekli yeniden icat ettiğimi söylemişti. O sırada ne demek istediğini anlamamış, öylesine söylediğini sanmıştım ama artık bu fikir hoşuma gidiyordu. Kaçak, âşık, eş, garson, galeri yöneticisi, dadı ve birkaç tane daha. </span><span lang="tr" class="calibre2">Peki</span><span lang="tr" class="calibre2"> yarın kim olmak istiyordum?</span></p>
	<p class="block_7"><span lang="tr" class="calibre2">İşten gerçekten ayrılmak istemiyordum ama sözcükler bir anda dökülüverdi. Mutfak masasında oturuyorduk, Anna</span><span lang="tr" class="calibre2">’</span><span lang="tr" class="calibre2">nın kucağında bebek vardı ve Tom da bir şey almak için eve geri döndüğünden mutfaktaydı ve kahve içiyordu. Bu çok gülünçtü, orada olmamın hiçbir anlamı yoktu. Daha da kötüsü kendimi sanki davetsiz bir misafirmişim gibi kötü hissediyordum.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Başka bir iş buldum,</span><span lang="tr" class="calibre2">”</span><span lang="tr" class="calibre2"> dedim, pek düşünmeden. </span><span lang="tr" class="calibre2">“</span><span lang="tr" class="calibre2">O yüzden bu işi artık yapamayacağım.</span><span lang="tr" class="calibre2">”</span><span lang="tr" class="calibre2"> Anna bana baktı, sanırım</span><span lang="tr" class="calibre2"> bana inanmamıştı. Sadece, </span><span lang="tr" class="calibre2">“</span><span lang="tr" class="calibre2">Ah, çok yazık,</span><span lang="tr" class="calibre2">”</span><span lang="tr" class="calibre2"> dedi ama pek de samimi değil gibiydi. Rahatlamışa benziyordu. Bana işin ne olduğunu bile sormadı ve bu da beni rahatlatmıştı çünkü ikna edici bir yalan düşünmemiştim.</span></p>
	<p class="block_7"><span lang="tr" class="calibre2">Tom biraz şaşırmışa benziyordu. </span><span lang="tr" class="calibre2">“</span><span lang="tr" class="calibre2">Seni özleyeceğiz,</span><span lang="tr" class="calibre2">”</span><span lang="tr" class="calibre2"> dedi ama bu da bir yalandı.</span></p>
	<p class="block_7"><span lang="tr" class="calibre2">Gerçekten hayal kırıklığına uğrayacak tek kişi Scott</span><span lang="tr" class="calibre2">’</span><span lang="tr" class="calibre2">tı, ona söyleyecek bir şeyler düşünmeliydim. Belki de ona Tom</span><span lang="tr" class="calibre2">’</span><span lang="tr" class="calibre2">un bana göz koyduğunu söyleyebilirdim. Bu her şeye son noktayı koyardı.</span></p>
	<p class="block_6"> </p>
	<p class="block_11" lang="tr">20 Eylül 2012 Perşembe</p>
	<p class="block_11" lang="tr">Sabah</p>
	<p class="block_6"> </p>
	<p class="block_7" lang="tr">Saat yediyi henüz geçmişti ve burası çok serindi ama bütün o yan yana dizilmiş yeşil ve soğuk, kendilerini raylardan kurtarıp her şeyi canlandıracak güneş ışığı dokunuşlarını bekleyen bu bahçeler çok güzeldi. Saatlerdir uyanıktım, uyuyamıyordum. Günlerdir uyumamıştım. Bundan nefret ediyordum, uykusuzluktan her şeyden daha çok nefret ediyordum. Burada öylece yatmıştım ve beynim dönüp duruyordu, tık, tık, tık, tık. Her yerim kaşınıyordu. Kafamı kazımak istiyordum.</p>
	<p class="block_7"><span lang="tr" class="calibre2">Koşmak istiyordum. Üstü açık bir arabayla uzun yola çıkmak istiyordum. Arabamı kıyıya </span><span lang="tr" class="calibre2">sürmek istiyordum, herhangi bir kıyıya. Sahilde yürümek istiyordum. Ben ve Ağabeyimle </span><span lang="tr" class="calibre2">arabayla</span><span lang="tr" class="calibre2"> yolculuk yapıp duracaktık. Ben ile benim böyle planlarımız vardı. Yani, aslında çoğu Ben</span><span lang="tr" class="calibre2">’</span><span lang="tr" class="calibre2">in planıydı, tam bir hayalperestti. Motosikletle Paris</span><span lang="tr" class="calibre2">’</span><span lang="tr" class="calibre2">ten Côte D</span><span lang="tr" class="calibre2">’</span><span lang="tr" class="calibre2">Azur</span><span lang="tr" class="calibre2">’</span><span lang="tr" class="calibre2">e ya da ABD</span><span lang="tr" class="calibre2">’</span><span lang="tr" class="calibre2">ye gidip Pasifik kıyısına inecek, Seattle</span><span lang="tr" class="calibre2">’</span><span lang="tr" class="calibre2">dan Los Angeles</span><span lang="tr" class="calibre2">’</span><span lang="tr" class="calibre2">a gidecektik; Buenos Aires</span><span lang="tr" class="calibre2">’</span><span lang="tr" class="calibre2">ten Caracas</span><span lang="tr" class="calibre2">’</span><span lang="tr" class="calibre2">a Che Guevara</span><span lang="tr" class="calibre2">’</span><span lang="tr" class="calibre2">nın yolunu takip edecektik. Belki tüm bunları yapmış olsaydım, şimdi burada, ne yapacağımı bilmez halde olmazdım. Belki de tüm bunları yapsaydım, tam burada ve halimden tamamen memnun olurdum. Ama tabii ki yapamadım çünkü Ben Paris</span><span lang="tr" class="calibre2">’</span><span lang="tr" class="calibre2">e kadar gidemedi. Cambridge</span><span lang="tr" class="calibre2">’</span><span lang="tr" class="calibre2">e kadar bile gidemedi. A10</span><sup lang="tr" class="calibre5"><sup class="noteref" id="back_note_3"><a href="index_split_048.html#note_3" title="3" class="calibre6">3</a></sup></sup><span lang="tr" class="calibre2">‘</span><span lang="tr" class="calibre2">da öldü, kafatası bir tırın tekerlekleri altında ezildi.</span></p>
	<p class="block_7" lang="tr">Onu her gün özlüyordum. Sanırım herkesten çok. Hayatımdaki, ruhumun ortasındaki en büyük boşluk oydu. Ya da belki de sadece bir başlangıçtı. Bilmiyordum. Tüm bunların Ben ile ilgili olup olmadığından emin değildim. Ya da her şeyin ondan sonra ve ondan beri olanlarla ilgili olup olmadığını bilmiyordum. Bildiğim tek şey, bir an her şey yolunda gidiyor, hayat güzelleşiyor ve hiçbir şeye ihtiyaç duymuyor, sonra bir anda uzaklaşmak için can atıyor, allak bullak, darmaduman oluyordum.</p>
	<p class="block_7"><span lang="tr" class="calibre2">O halde </span><span lang="tr" class="calibre2">terapiste</span><span lang="tr" class="calibre2"> gidecektim! Bu tuhaf olabileceği kadar zevkli de olabilirdi. Katolik olmanın, günah çıkarmaya gidebilmenin, yükünden kurtulmanın ve seni affettiğini, günahlarından arındırdığını, geçmişe sünger çektiğini söyleyen birinin olmasının her zaman çok eğlenceli olabileceğini düşünmüştüm.</span></p>
	<p class="block_7"><span lang="tr" class="calibre2">Bu tabii ki tam olarak aynı şey değildi. Biraz gergindim ama son zamanlarda uyuyamamıştım ve Scott da benimle aynı durumdaydı. Ona </span><i lang="tr" class="calibre3">tanıdığım </i><span lang="tr" class="calibre2">insanlarla bu konuyu konuşmanın çok zor olduğunu düşündüğümü söylemiştim, seninle bile bunu konuşamıyordum. O da bana sorunun bu olduğunu, yabancılarla her şeyi konuşabileceğimi söylemişti. Ama bu çok da doğru değildi. Öyle </span><i lang="tr" class="calibre3">her şeyi </i><span lang="tr" class="calibre2">anlatamazdım. Zavallı Scott. Yarısını bile bilmiyordu. Beni o kadar çok seviyordu ki, içim acıyordu. Bunu nasıl beceriyordu, bilmiyordum. Kendi kendimi delirtecektim.</span></p>
	<p class="block_7"><span lang="tr" class="calibre2">Ama </span><i lang="tr" class="calibre3">bir şeyler </i><span lang="tr" class="calibre2">yapmam gerekiyordu ve en azından bu biraz harekete geçmek gibiydi. Bütün planlarım -fotoğrafçılık kursu ve aşçılık dersleri- gerçekten düşününce biraz saçma geliyordu, sanki gerçek hayatı yaşamaktansa rol yapıyor gibiydim. Yapmam </span><i lang="tr" class="calibre3">gereken </i><span lang="tr" class="calibre2">bir şey bulmalıydım, reddedilemez bir şey. Bunu yapamazdım, yalnızca bir eş olamazdım. İnsanların hiçbir şey yapmadan nasıl öylece bekleyebildiklerini anlamıyordum. Erkeklerinin eve gelmesini ve onları sevmesini bekliyorlardı. Ya da kafalarını dağıtacak bir şeyler arıyorlardı.</span></p>
	<p class="block_6"> </p>
	<p class="block_11" lang="tr">Akşam</p>
	<p class="block_6"> </p>
	<p class="block_7"><span lang="tr" class="calibre2">Bekletildim. Randevum yarım saat önceydi ve hala burada, bekleme odasında oturmuş, </span><i lang="tr" class="calibre3">Vogue</i><i lang="tr" class="calibre3">’</i><i lang="tr" class="calibre3">un </i><span lang="tr" class="calibre2">sayfalarını karıştırarak çekip gitmeyi düşünüyordum. Doktor randevularının uzadığını biliyordum ama ya </span><span lang="tr" class="calibre2">terapistlerin</span><span lang="tr" class="calibre2">? Filmler bana hep onların sizi otuz dakikanız sona erer ermez kapı dışarı ettiklerini öğretmişti. Galiba Hollywood, Devlet Sağlık Merkezi</span><span lang="tr" class="calibre2">’</span><span lang="tr" class="calibre2">ndeki </span><span lang="tr" class="calibre2">terapistleri</span><span lang="tr" class="calibre2"> kastetmiyordu.</span></p>
	<p class="block_7" lang="tr">Tam danışmaya gidip yeterince beklediğimi, artık gideceğimi söyleyecekken doktorun ofisinin kapısı açıldı ve çok uzun, sırık gibi bir adam dışarı çıkarak özür dileyen gözlerle bakıp bana elini uzattı.</p>
	<p class="block_7"><span lang="tr" class="calibre2">“</span><span lang="tr" class="calibre2">Bayan Hipwell, sizi beklettiğim için çok özür dilerim,</span><span lang="tr" class="calibre2">”</span><span lang="tr" class="calibre2"> dedi. Gülümseyip sorun olmadığını söyledim. O sırada gerçekten de sorun olmayacağını düşünmüştüm çünkü yalnızca bir iki dakikadır yanındaydım ve kendimi çoktan hafiflemiş hissediyordum.</span></p>
	<p class="block_7"><span lang="tr" class="calibre2">Sanırım bunun nedeni sesiydi. Yumuşak ve alçaktı. Hafif aksanlıydı ki bunu bekliyordum çünkü adı Dr. Kamal Abdic</span><span lang="tr" class="calibre2">’</span><span lang="tr" class="calibre2">ti. İnanılmaz koyu bal rengindeki teniyle her ne kadar daha genç gösterse de, otuzlarının ortasında olduğunu tahmin ediyordum. Üstümde hayal edebildiğim ellere sahipti, parmakları uzun ve narindi, tenime değdiklerini neredeyse hissedebiliyordum.</span></p>
	<p class="block_7" lang="tr">Elle tutulur bir konuda konuşmadık, yalnızca giriş safhasını, tanışma faslını atlattık; bana sorunun ne olduğunu sorunca panik ataklarımdan, uykusuzluğumdan, geceleri uykuya dalmaktan korkarak öylece uzandığımdan bahsettim. Bu konuyu biraz daha açmamı istedi ama henüz hazır değildim. Uyuşturucu ve alkol kullanıp kullanmadığımı sordu. Ona bugünlerde başka günahlar işlediğimi söyledikten sonra gözlerinin içine baktım. Sanırım ne demek istediğimi anlamıştı. Sonra sanki konuya daha ciddi yaklaşmam gerektiğini hissettiğim için galerimin kapandığından ve kendimi sürekli boşlukta hissettiğimden, yönümü kaybettiğimden, aklımın içinde çok fazla zaman geçirdiğimden bahsettim. Pek konuşmuyor, yalnızca ara sıra cevap veriyordu ama konuşmasını duymak istediğim için giderken ona nereli olduğunu sordum.</p>
	<p class="block_7"><span lang="tr" class="calibre2">“</span><span lang="tr" class="calibre2">Maidstone,</span><span lang="tr" class="calibre2">”</span><span lang="tr" class="calibre2"> dedi, </span><span lang="tr" class="calibre2">“</span><span lang="tr" class="calibre2">Kent</span><span lang="tr" class="calibre2">’</span><span lang="tr" class="calibre2">te. Ama birkaç yıl önce Corly</span><span lang="tr" class="calibre2">’</span><span lang="tr" class="calibre2">ye geri taşındım.</span><span lang="tr" class="calibre2">”</span><span lang="tr" class="calibre2"> Sorduğum şeyin bu olmadığını biliyordu; kurnazca gülümsedi.</span></p>
	<p class="block_7"><span lang="tr" class="calibre2">Eve vardığımda Scott beni bekliyordu, elime bir içki tutuşturdu, her şeyi öğrenmek istiyordu. Her şeyin yolunda gittiğini söyledim. Bana </span><span lang="tr" class="calibre2">terapist</span><span lang="tr" class="calibre2"> hakkında sorular sordu: Onu sevmiş miydim, iyi birine benziyor muydu? İyiydi, dedim çünkü çok coşkulu görünmek istemiyordum. Ben hakkında konuşup konuşmadığımızı sordu. Scott her şeyin nedeninin Ben olduğunu düşünüyordu. Belki de haklıydı. Beni sandığımdan daha iyi tanıyor olabilirdi.</span></p>
	<p class="block_6"> </p>
	<p class="block_11" lang="tr">25 Eylül 2012 Salı</p>
	<p class="block_11" lang="tr">Sabah</p>
	<p class="block_6"> </p>
	<p class="block_7" lang="tr">Bu sabah erken uyanmıştım ama birkaç saat uyuyabilmiştim ve bu da son haftada bir ilerlemeydi. Yataktan çıktığımda kendimi neredeyse yenilenmiş hissediyordum ve terasta oturmak yerine yürüyüşe çıkmaya karar verdim.</p>
	<p class="block_7"><span lang="tr" class="calibre2">Hiç farkına varmadan uzun süredir kendimi eve kapıyordum. Bugünlerde gittiğim tek yerler mağazalar, pilates derslerim ve </span><span lang="tr" class="calibre2">terapistimdi</span><span lang="tr" class="calibre2">. Bazen de Tara</span><span lang="tr" class="calibre2">’</span><span lang="tr" class="calibre2">ya gidiyordum. Geri kalan zamanlarımı evde geçiriyordum. Huzursuzlanmama şaşırmamak gerekti.</span></p>
	<p class="block_7"><span lang="tr" class="calibre2">Evden çıktım, sağa döndüm ve sonra Kingly Caddesi</span><span lang="tr" class="calibre2">’</span><span lang="tr" class="calibre2">ne doğru sola saptım. The Rose adındaki barı geçtim. Oraya sık sık giderdik; neden artık gitmediğimizi unutmuştum. Aslında orayı çok sevmezdim, kırklı yaşların başında bir sürü çift sünger gibi içip daha iyi bir seçeneklerinin olup olmadığını görmek için etrafına bakarak cesaretleri var mı, merak ediyorlardı. Belki de oraya gitmeyi bu yüzden bırakmıştık çünkü bundan hoşlanmıyordum. Barı ve mağazaları geçtim. Uzaklaşmak istemiyordum, sadece bacaklarımı açmak için ufak bir tur atacaktım.</span></p>
	<p class="block_7"><span lang="tr" class="calibre2">Erkenden, okul başlamadan, insanlar işe koşuşturmadan dışarı çıkmak çok güzeldi; sokaklar boş ve temizdi, gün olasılıklarla doluydu. Yeniden sola saptım ve sahip olduğumuz tek zavallı yeşil alan olan küçük oyun parkına doğru yürüdüm. Şu anda boştu ama birkaç saat içinde yeni yürümeye başlayan çocuklarla, annelerle ve bakıcılarla dolup taşacaktı. Pilatesten kızların yarısı, esnek rekabetçi vücutları ve Starbucks</span><span lang="tr" class="calibre2">’</span><span lang="tr" class="calibre2">larına sarılmış manikürlü elleriyle buraya gelip </span><span lang="tr" class="calibre2">Sweaty Betty</span><span lang="tr" class="calibre2">’</span><span lang="tr" class="calibre2">ye doğru yola çıkacaktı.</span></p>
	<p class="block_7"><span lang="tr" class="calibre2">Devam ederek parkı geçtim ve Roseberry Bulvarı</span><span lang="tr" class="calibre2">’</span><span lang="tr" class="calibre2">na doğru ilerledim. Buraya saparsam galerimin yanından geçecektim -bir zamanlar benim olan ve artık boş bir mağaza penceresinden ibaret olan galerinin- ama bunu yapmak istemiyordum çünkü hala biraz canımı yakıyordu. Başarılı olmak için çok çabalamıştım. Yanlış yer, yanlış zaman. Banliyöde sanata ihtiyaç duyulmuyordu, bu ekonomik durumda imkânsızdı. Onun yerine sağa dönüp Tesco Express</span><span lang="tr" class="calibre2">’</span><span lang="tr" class="calibre2">in ve emlakçıdan tanıdıklarımın gittiği diğer barın yanından geçerek dönüş yoluna geçtim. Artık uçuşan kelebekleri hissedebiliyordum, gerilmeye başlamıştım. Watsonlar</span><span lang="tr" class="calibre2">’</span><span lang="tr" class="calibre2">la karşılaşmak istemiyordum çünkü onları gördüğümde her zaman bir tuhaflık oluyordu; yeni bir işim olmadığı, onlarla çalışmaya devam etmek istemediğim için yalan söylediğim apaçık ortadaydı.</span></p>
	<p class="block_7"><span lang="tr" class="calibre2">Ya da sadece Anna</span><span lang="tr" class="calibre2">’</span><span lang="tr" class="calibre2">yı gördüğümde bir tuhaflık oluyordu. Tom beni görmezden geliyordu. Ama Anna her şeyi kişiselleştiriyordu. Belli ki dadılıktaki kısa kariyerimin onun ya da çocuğunun yüzünden sonlandığını düşünüyordu. Her ne kadar çocuğun sürekli ağlayıp sızlaması onu sevmeyi zorlaştırsa da sorun o değildi. Her şey çok daha karmaşıktı ama tabii ki bunu ona açıklayamazdım. Her neyse. S</span><span lang="tr" class="calibre2">anırım</span><span lang="tr" class="calibre2"> kendimi eve kapatmamın nedenlerinden biri de Watsonlar</span><span lang="tr" class="calibre2">’</span><span lang="tr" class="calibre2">ı görmek istemememdi. İçimde bir parça taşınmalarını umut ediyordu. Anna</span><span lang="tr" class="calibre2">’</span><span lang="tr" class="calibre2">nın burayı sevmediğini biliyordum. O evden, eski karısının eşyaları arasında yaşamaktan ve trenlerden nefret ediyordu.</span></p>
	<p class="block_7"><span lang="tr" class="calibre2">Köşede durup altgeçide baktım. Soğuğun ve nemin o kokusu her zaman tüylerimi diken diken etmişti. Bu, altındakileri görmek için kayayı ters çevirmek gibi bir şeydi: nem, kurtçuklar ve toprak. Bana çocukken bahçede oynayıp Ben ile birlikte göletin yanında kurbağa aradığımız zamanları hatırlatıyordu. Yürümeye devam ettim. Sokak temizdi - Tom</span><span lang="tr" class="calibre2">’</span><span lang="tr" class="calibre2">dan ve Anna</span><span lang="tr" class="calibre2">’</span><span lang="tr" class="calibre2">dan hiç iz yoktu- ve dramaya hiç karşı koyamayan tarafım aslında epey hayal kırıklığına uğramıştı.</span></p>
	<p class="block_6"> </p>
	<p class="block_11" lang="tr">Akşam</p>
	<p class="block_6"> </p>
	<p class="block_7" lang="tr">Scott arayıp geç saatlere kadar çalışacağını söylemişti ve bu haber hiç duymak istediğim türden değildi. Kendimi bütün gün huzursuz hissetmiştim ve hala da öyleydim. Rahatlayamıyordum. Eve gelip beni sakinleştirmesine ihtiyaç duyuyordum. Oysa gelmesine saatler vardı ve beynimde sürekli bir şeyler dönüyor, dönüyor, dönüyordu ve yine uykusuz bir gecenin beni beklediğini biliyordum.</p>
	<p class="block_7"><span lang="tr" class="calibre2">Burada öylece oturup trenleri izleyemezdim. Çok gergindim. Kalbim, tıpkı kafesinden çıkmaya çalışan bir kuş gibi göğsümde çırpınıyordu. Parmak arası terliklerimi giyip aşağıya indim. Ön kapıya gidip Blenheim Caddesi</span><span lang="tr" class="calibre2">’</span><span lang="tr" class="calibre2">ne çıktım. Saat hemen hemen yedi buçuktu, işten eve dönen güruhtan geriye yalnızca birkaç kişi kalmıştı. Etrafta başka kimse olmasa da akşam yemeği için içeri çağırılmadan önce arka bahçelerinde oyun oynayarak yazın son ışıklarının tadını çıkaran çocukların çığlıklarını duyabiliyordum.</span></p>
	<p class="block_7"><span lang="tr" class="calibre2">Cadde boyunca, istasyona doğru yürüdüm. Bir an yirmi üç numaranın önünde durup kapıyı çalmayı düşündüm. Ne söyleyecektim ki? Şeker bitmiş mi? Sohbet etmek istedim mi? </span><span lang="tr" class="calibre2">jaluzileri</span><span lang="tr" class="calibre2"> yarıya kadar açıktı ama içeride kimseyi göremedim.</span></p>
	<p class="block_7"><span lang="tr" class="calibre2">Köşeye kadar devam ettikten sonra pek düşünmeden altgeçide yürüdüm. Yarı yola vardığım sırada tren geldi ve epey gösterişliydi: Deprem gibiydi, vücudunuzun merkezinde hissedebiliyordunuz, kan akışınızı hızlandırıyordu. Yere baktığımda orada bir şey olduğunu fark ettim. Bu mor renkte, bollaşmış, çok kullanılmış bir tokaydı. Muhtemelen koşu yapan </span><span lang="tr" class="calibre2">birinden düşmüştü ama nedense tüylerim diken diken oldu ve hızla gün ışığına geri çıkmak istedim.</span></p>
	<p class="block_7" lang="tr">Eve doğru yürürken yanımdan arabasıyla geçti, bir anlığına göz göze geldik ve bana gülümsedi.</p>
	<p class="block_5" lang="tr" id="calibre_pb_9"> </p>
</body></html>
