<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="block_10" lang="tr" id="toc_id_10">ANNA</h2>
	<p class="block_6"> </p>
	<p class="block_6"> </p>
	<p class="block_11" lang="tr">20 Temmuz 2013 Cumartesi</p>
	<p class="block_11" lang="tr">Sabah</p>
	<p class="block_6"> </p>
	<p class="block_7" lang="tr">EVIE SAAT altıdan önce uyandı. Yataktan çıkıp bebek odasına girerek onu kucağıma aldım. Karnını doyurup yatağıma götürdüm.</p>
	<p class="block_7"><span lang="tr" class="calibre2">Yeniden uyandığımda </span><span lang="tr" class="calibre2">Tom</span><span lang="tr" class="calibre2"> yanımda değildi ama merdivenlerdeki ayak seslerini duyabiliyordum. Kısık ve ahenksiz bir şekilde şarkı söylüyordu, </span><i lang="tr" class="calibre3">M</i><i lang="tr" class="calibre3">utlu yıllar sana, mutlu yıllar sana… </i><span lang="tr" class="calibre2">Aklıma bile gelmemişti, tamamen unutmuştum; kızımı alıp yatağa dönmek dışında bir şey düşündüğüm yoktu. Şimdi daha tam uyanmadan kıkırdamaya başlamıştım bile. Gözlerimi açtığımda Evie de gülümsüyordu. Başımı kaldırıp baktığımda Tom</span><span lang="tr" class="calibre2">’</span><span lang="tr" class="calibre2">un </span><span lang="tr" class="calibre2">ayak ucunda</span><span lang="tr" class="calibre2"> elinde bir tepsiyle durduğunu gördüm. Üzerinde benim Orla Kiely önlüğümden başka bir şey yoktu.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Kahvaltını yatağına getirdim, doğum günü kızı,</span><span lang="tr" class="calibre2">”</span><span lang="tr" class="calibre2"> dedi.</span></p>
	<p class="block_7"><span lang="tr" class="calibre2">Tepsiyi </span><span lang="tr" class="calibre2">ayak ucuna</span><span lang="tr" class="calibre2"> koyup beni öpmeye geldi.</span></p>
	<p class="block_7"><span lang="tr" class="calibre2">Hediyelerimi açtım. Evie bana çok güzel, akik çerçeveli gümüş bir bilezik, </span><span lang="tr" class="calibre2">Tom</span><span lang="tr" class="calibre2"> ise siyah ipek bir gecelikle ona uyumlu bir külot almıştı. Yatağa girdi ve aramızda Evie ile birlikte yattık. Evie parmaklarını babasının işaret parmağına sıkıca sarmıştı, ben de mükemmel pembe ayağını tutmuştum. Sanki göğsümde havai fişekler patlıyormuş gibi hissediyordum. Bu kadar fazla sevgi imkânsızdı.</span></p>
	<p class="block_7"><span lang="tr" class="calibre2">Bir süre sonra, Evie yatmaktan sıkıldığında onu aldım ve Tom</span><span lang="tr" class="calibre2">’</span><span lang="tr" class="calibre2">u uyuması için yalnız bırakarak aşağıya indik. Bunu hak ediyordu. Ufak işlerle oyalanıp biraz temizlik yaptım. Kahvemi verandada içerken gıcırdayarak geçen yarısı boş trenleri izledim ve öğle yemeğini düşündüm. Rosto yapmak için çok, çok sıcaktı ama yine de yapacaktım çünkü </span><span lang="tr" class="calibre2">Tom</span><span lang="tr" class="calibre2"> bifteği çok seviyordu. Sonra da serinlemek için dondurma yiyebilirdik. Sevdiği Merlot</span><span lang="tr" class="calibre2">’</span><span lang="tr" class="calibre2">yu almak için dışarı çıkmam gerekiyordu, bu yüzden Evie</span><span lang="tr" class="calibre2">’</span><span lang="tr" class="calibre2">yi hazırladım, onu bebek arabasına koyup dükkânlara doğru yola koyuldum.</span></p>
	<p class="block_7"><span lang="tr" class="calibre2">Herkes bana Tom</span><span lang="tr" class="calibre2">’</span><span lang="tr" class="calibre2">un evine taşınmayı kabul ettiğim için deli olduğumu söylüyordu. Ama herkes evli bir adamla, üstelik karısı epey dengesiz olan evli bir adamla ilişki yaşadığım için deli olduğumu da düşünmüştü. Bu konuda haksız olduklarını onlara kanıtlamıştım. Kadın ne kadar sorun çıkarırsa çıkarsın, </span><span lang="tr" class="calibre2">Tom</span><span lang="tr" class="calibre2"> ve Evie buna değerdi. Ama ev konusunda haklılardı. Bugün olduğu gibi güneşin parladığı günlerde küçük sokağımızda -dizi dizi ağaçla dolu, temiz, çıkmaz sokak sayılmayacak ama aynı toplumsallık hissini veren- yürümek harika oluyordu. Kaldırımları benim gibi annelerle, tasmalı köpeklerle ve scootera binen küçük çocuklarla doluydu. İdeal olabilirdi. Eğer trenlerin tiz fren seslerini duymasaydım. Ya da dönüp on beş numaraya bakmasaydım, ideal olabilirdi.</span></p>
	<p class="block_7"><span lang="tr" class="calibre2">Geri döndüğümde </span><span lang="tr" class="calibre2">Tom</span><span lang="tr" class="calibre2"> yemek odasındaki masada oturmuş, bilgisayardan bir şeye bakıyordu. Üzerinde şort vardı ama tişört yoktu; hareket ettiğinde kımıldayan kaslarını görebiliyordum. Ona bakarken hala midemde kelebekler uçuşuyordu. Merhaba dedim ama kendi dünyasına dalmıştı ve parmak uçlarımı omzuna koyduğumda sıçradı. Bilgisayar kapandı.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Hey,</span><span lang="tr" class="calibre2">”</span><span lang="tr" class="calibre2"> dedi, ayağa kalkarken. Gülümsüyordu ama yorgun ve endişeli görünüyordu. Gözlerime bakmadan Evie</span><span lang="tr" class="calibre2">’</span><span lang="tr" class="calibre2">yi kucağımdan aldı.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Ne?</span><span lang="tr" class="calibre2">”</span><span lang="tr" class="calibre2"> diye sordum. </span><span lang="tr" class="calibre2">“</span><span lang="tr" class="calibre2">Ne oldu?</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Hiçbir şey,</span><span lang="tr" class="calibre2">”</span><span lang="tr" class="calibre2"> dedi ve Evie</span><span lang="tr" class="calibre2">’</span><span lang="tr" class="calibre2">yi kucağında zıplatarak pencereye doğru ilerledi.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Tom, ne oldu?</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Bir şey yok.</span><span lang="tr" class="calibre2">”</span><span lang="tr" class="calibre2"> Bana doğru dönüp baktı. Ne söyleyeceğini tahmin etmiştim. </span><span lang="tr" class="calibre2">“</span><span lang="tr" class="calibre2">Rachel. Bir e-posta daha.</span><span lang="tr" class="calibre2">”</span><span lang="tr" class="calibre2"> Başını iki yana salladı. Çok yaralı, çok üzgün görünüyordu ve bundan nefret ediyordum, tahammül edemiyordum. Bazen o kadını öldürmek istiyordum.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Ne demiş?</span><span lang="tr" class="calibre2">”</span></p>
	<p class="block_7"><span lang="tr" class="calibre2">Yeniden başını iki yana salladı. </span><span lang="tr" class="calibre2">“</span><span lang="tr" class="calibre2">Önemli değil. Sadece… </span><span lang="tr" class="calibre2">her</span><span lang="tr" class="calibre2"> zamankinden. Saçmalık.</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Üzüldüm,</span><span lang="tr" class="calibre2">”</span><span lang="tr" class="calibre2"> dedim ve saçmalığın tam olarak ne olduğunu sormadım çünkü söylemek istemeyeceğini biliyordum. Böyle şeylerle beni üzmek istemiyordu.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Sorun yok. Bir şey değil. Her zamanki sarhoş saçmalıkları.</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Tanrım, hiç vazgeçmeyecek mi? Mutlu olmamıza izin vermeyecek mi?</span><span lang="tr" class="calibre2">”</span></p>
	<p class="block_7"><span lang="tr" class="calibre2">Yanıma geldi, kızımız aramızdayken beni öptü. </span><span lang="tr" class="calibre2">“</span><span lang="tr" class="calibre2">Biz mutluyuz,</span><span lang="tr" class="calibre2">”</span><span lang="tr" class="calibre2"> dedi. </span><span lang="tr" class="calibre2">“</span><span lang="tr" class="calibre2">Mutluyuz.</span><span lang="tr" class="calibre2">”</span></p>
	<p class="block_6"> </p>
	<p class="block_11" lang="tr">Akşam</p>
	<p class="block_6"> </p>
	<p class="block_7"><span lang="tr" class="calibre2">Biz mutluyduk. Öğle yemeğimizi yedikten sonra çimenlerde uzandık. Sonra hava çok ısınınca içeri girip Tom Grand Prix</span><span lang="tr" class="calibre2">’</span><span lang="tr" class="calibre2">yi izlerken dondurma yedik. Evie ile birlikte hamur oynadım ve hamurun epey bir kısmını da yedi. Gelecekte neler olacağını, ne kadar şanslı olduğumu ve istediğim her şeye nasıl sahip olduğumu düşündüm. Tom</span><span lang="tr" class="calibre2">’</span><span lang="tr" class="calibre2">a baktığımda beni bulduğu ve onu o kadından kurtardığım için Tanrı</span><span lang="tr" class="calibre2">’</span><span lang="tr" class="calibre2">ya şükrediyordum. En sonunda onu delirtmişti, olmadığı bir adama dönüştürmüş, eziyet etmişti.</span></p>
	<p class="block_7"><span lang="tr" class="calibre2">Tom</span><span lang="tr" class="calibre2"> yıkamak için Evie</span><span lang="tr" class="calibre2">’</span><span lang="tr" class="calibre2">yi yukarı çıkardı. Mutluluk çığlıklarını buradan duyabiliyordum. Yeniden gülümsemeye başladım. Bütün gün yüzümden gülümseme eksik olmamıştı. Bulaşıkları yıkadım, oturma odasını temizledim ve akşama ne pişireceğimi düşündüm. Hafif bir şey olmalıydı. Bu komikti çünkü birkaç yıl önce doğum günümde evde oturup yemek pişirme fikrinden nefret ediyordum ama şu an bu mükemmeldi ve olması gerekendi. Yalnızca üçümüzdük.</span></p>
	<p class="block_7"><span lang="tr" class="calibre2">Evie</span><span lang="tr" class="calibre2">’</span><span lang="tr" class="calibre2">nin oturma odasına yayılan oyuncaklarını toplayıp kutusuna koydum. Onu bu gece erken yatırıp Tom</span><span lang="tr" class="calibre2">’</span><span lang="tr" class="calibre2">un aldığı geceliği giymek için sabırsızlanıyordum. Havanın kararmasına saatler vardı ama şömine rafındaki mumları yakıp hava alması için ikinci Merlot şişesini açtım. Perdeleri kapamak için koltuğa doğru eğildiğimde bir kadın gördüm. Başını göğsüne doğru eğmiş, sokağın öteki tarafındaki kaldırımda yürüyordu. Başını kaldırmadı ama oydu. Bundan emindim. Kalbim deli gibi çarpıyordu. Daha iyi görmek için iyice eğildim ama açı yanlıştı ve onu göremiyordum.</span></p>
	<p class="block_7"><span lang="tr" class="calibre2">Onu kovmak için ön kapıyı açmaya gittim ama </span><span lang="tr" class="calibre2">Tom</span><span lang="tr" class="calibre2"> kapının eşiğinde, kucağında sarmaladığı Evie ile duruyordu.</span></p>
	<p class="block_7"><span lang="tr" class="calibre2">“</span><span lang="tr" class="calibre2">iyi misin?</span><span lang="tr" class="calibre2">”</span><span lang="tr" class="calibre2"> diye sordu. </span><span lang="tr" class="calibre2">“</span><span lang="tr" class="calibre2">Sorun ne?</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Hiç,</span><span lang="tr" class="calibre2">”</span><span lang="tr" class="calibre2"> dedim, titrediklerini görmesin diye ellerimi ceplerime sokarak. </span><span lang="tr" class="calibre2">“</span><span lang="tr" class="calibre2">Bir şey yok. Hiçbir şey yok.</span><span lang="tr" class="calibre2">”</span></p>
	<p class="block_5" lang="tr" id="calibre_pb_17"> </p>
</body></html>
