<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="block_10" lang="tr" id="toc_id_28">ANNA</h2>
	<p class="block_6"> </p>
	<p class="block_6"> </p>
	<p class="block_11" lang="tr">17 Ağustos 2013 Cumartesi</p>
	<p class="block_11" lang="tr">Akşam</p>
	<p class="block_6"> </p>
	<p class="block_7"><span lang="tr" class="calibre2">AĞLADIĞ</span><span lang="tr" class="calibre2">IM için kendimden nefret ediyordum, bu çok zavallıcaydı. Ama artık gücüm kalmamıştı, son haftalar çok zor geçmişti. Tom ve ben, -tabii ki- Rachel hakkında bir kavga daha etmiştik.</span></p>
	<p class="block_7"><span lang="tr" class="calibre2">Sanırım içimde kalmıştı. Kendime not yüzünden ve buluştukları konusunda bana yalan söylediği için işkence edip durmuştum. Sürekli bunun aptalca olduğunu söylesem de aralarında bir şeyler olduğu düşüncesini kafamdan atamıyordum. İçimde kurup duruyordum: Rachel</span><span lang="tr" class="calibre2">’</span><span lang="tr" class="calibre2">ın ona –bize yaptıklarından sonra bunu nasıl yapardı? Onunla yeniden birlikte olmayı aklından nasıl geçirebilirdi? Yani, ikimize yan yana bakıldığında, dünyada benim yerime onu tercih edecek tek bir erkek bile yoktu. Üstelik sorunluydu da.</span></p>
	<p class="block_7" lang="tr">Ama sonra bazen böyle şeylerin olduğunu düşündüm, olmuyor muydu? Bir geçmişinizin olduğu insanlar sizi bırakmıyordu ve ne kadar çabalarsanız çabalayın, kendinizi kurtaramıyor, özgür kalamıyordunuz. Belki de bir süre sonra çabalamaktan vazgeçiyordunuz.</p>
	<p class="block_7"><span lang="tr" class="calibre2">Perşembe günü gelip kapıya vurdu ve Tom</span><span lang="tr" class="calibre2">’</span><span lang="tr" class="calibre2">a seslendi.</span></p>
	<p class="block_7"><span lang="tr" class="calibre2">Öfkeden deliye dönmüştüm ama açmaya cesaret edemedim. Yanınızda çocuğunuz olduğunda daha hassas oluyordunuz, bu sizi zayıf kılıyordu. Kendi başıma olsaydım karşısına çıkar ve onu </span><span lang="tr" class="calibre2">alt</span><span lang="tr" class="calibre2"> ederdim. Ama Evie buradayken tehlikeyi göze alamazdım. Neler yapabileceğine dair bir fikrim yoktu. Neden geldiğini biliyordum. Polise onun hakkında konuştuğum için kızmıştı. Eminim gelip Tom</span><span lang="tr" class="calibre2">’</span><span lang="tr" class="calibre2">a ağlayarak onu rahat bırakmamı isteyecekti. Bir not bırakmıştı -</span><span lang="tr" class="calibre2">”</span><span lang="tr" class="calibre2">Konuşmamız gerek, lütfen beni bir an önce ara, önemli</span><span lang="tr" class="calibre2">”</span><span lang="tr" class="calibre2"> (</span><span lang="tr" class="calibre2">“</span><span lang="tr" class="calibre2">önemli</span><span lang="tr" class="calibre2">”</span><span lang="tr" class="calibre2"> sözcüğünün altını üç kez çizmişti)- ve o notu hemen çöpe attım. Daha sonra çöpten çıkarıp yolladığı hırçın e-postanın çıktısı, sakladığım arama ve eve geliş kayıtlarıyla birlikte komodinin çekmecesine koydum. Bizi rahatsız ettiği günlerin kaydı her ihtimale karşı sakladığım bir delildi. Dedektif Riley</span><span lang="tr" class="calibre2">’</span><span lang="tr" class="calibre2">yi arayıp Rachel</span><span lang="tr" class="calibre2">’</span><span lang="tr" class="calibre2">ın yine buralara geldiğini söylediğim bir mesaj bıraktım. Hala geri aramamıştı.</span></p>
	<p class="block_7"><span lang="tr" class="calibre2">Tom</span><span lang="tr" class="calibre2">’</span><span lang="tr" class="calibre2">a nottan bahsetmem gerektiğini biliyordum ama polisle konuştuğum için bana sinirlenmesin diye çekmeceye koydum ve unutmasını umdum. Tabii ki unutmadı. O gece onu aradı. </span><span lang="tr" class="calibre2">Tom</span><span lang="tr" class="calibre2"> telefonu kapadıktan sonra öfkeden çıldırmıştı.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Bu not da neyin nesi?</span><span lang="tr" class="calibre2">”</span><span lang="tr" class="calibre2"> diye çıkıştı.</span></p>
	<p class="block_7"><span lang="tr" class="calibre2">Ona notu attığımı söylemiştim. </span><span lang="tr" class="calibre2">“</span><span lang="tr" class="calibre2">Okumak isteyeceğini tahmin etmedim,</span><span lang="tr" class="calibre2">”</span><span lang="tr" class="calibre2"> dedim. </span><span lang="tr" class="calibre2">“</span><span lang="tr" class="calibre2">Onun hayatımızdan çıkıp gitmesini en az benim kadar istediğini düşünmüştüm.</span><span lang="tr" class="calibre2">”</span></p>
	<p class="block_7"><span lang="tr" class="calibre2">Gözlerini devirdi. </span><span lang="tr" class="calibre2">“</span><span lang="tr" class="calibre2">Konu bu değil ve sen de bunu biliyorsun. Tabii ki Rachel</span><span lang="tr" class="calibre2">’</span><span lang="tr" class="calibre2">ın gitmesini istiyorum. İstemediğim şey, telefonlarımı dinlemeye başlayıp postalarımı atman. Sen…</span><span lang="tr" class="calibre2">”</span><span lang="tr" class="calibre2"> içini çekti.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Ben ne?</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Yok</span><span lang="tr" class="calibre2"> bir şey. Sadece… O da böyle şeyler yapardı.</span><span lang="tr" class="calibre2">”</span></p>
	<p class="block_7"><span lang="tr" class="calibre2">Sanki ka</span><span lang="tr" class="calibre2">rnı</span><span lang="tr" class="calibre2">ma kuraldışı bir yumruk yemiş gibi olmuştum. Gülünç bir şekilde gözyaşlarına boğuldum ve yukarıdaki banyoya koştum. Her zamanki gibi gelip beni teselli etmesini, öpmesini, sevişmeyi bekledimse de yarım saat kadar sonra, </span><span lang="tr" class="calibre2">“</span><span lang="tr" class="calibre2">Birkaç saatliğine spora gidiyorum,</span><span lang="tr" class="calibre2">”</span><span lang="tr" class="calibre2"> diye seslendi ve cevap vermeme fırsat bile kalmadan kapının çarpılıp kapandığını </span><span lang="tr" class="calibre2">duydum.</span></p>
	<p class="block_7"><span lang="tr" class="calibre2">İşte artık tıpkı onun gibi davranıyordum: Önceki akşam yemeğinden kalan yarım şişe kırmızı </span><span lang="tr" class="calibre2">şarabı</span><span lang="tr" class="calibre2"> içiyor, bilgisayarını karıştırıyordum. Şu anda hissettiğim gibi hissedildiğinde onun bu davranışlarını anlamak daha kolaydı. Şüphe kadar acı veren, yiyip bitiren başka bir duygu yoktu.</span></p>
	<p class="block_7"><span lang="tr" class="calibre2">En sonunda bilgisayarının şifresini kırdım: Blenheim. Yaşadığımız caddenin adını şifre yapmak kadar tehlikesiz ve sıkıcı bir şifre daha olamazdı. Suçlayıcı e-postalar, aşağılık fotoğraflar ya da tutkulu mektuplar yoktu. Yarım saat boyunca insanın aklını kıskançlık acısını unutturacak kadar uyuşturan iş e-postalarını okuyarak geçirdikten sonra bilgisayarı kapatıp kaldırdım. Şarap ve Tom</span><span lang="tr" class="calibre2">’</span><span lang="tr" class="calibre2">un bilgisayarının sıkıcı içeriği sayesinde neşem gerçekten yerine gelmişti. Kendimi aptalca davrandığıma ikna etmiştim.</span></p>
	<p class="block_7" lang="tr">Dişlerimi fırçalamak için yukarı çıktım -yeniden şarap içtiğimi öğrenmesini istemiyordum- ve sonra nevresimleri değiştirip yenilerini koymaya karar verdim. Yastıklara biraz Acqua di Parma sıkıp geçen sene doğum günümde aldığı siyah, ipek iç çamaşırını giyecektim. Böylelikle eve döndüğünde hatamı telafi etmiş olacaktım.</p>
	<p class="block_7" lang="tr">Çarşafları çıkarırken az kalsın yatağın altındaki siyah çantaya takılıp düşüyordum: Bu onun spor çantasıydı. Spor çantasını unutmuştu. Gideli bir saat olmuştu ve almak için geri dönmemişti. Mideme sancılar girdi. Belki boş verip bara gitmeye karar vermişti. Belki spordaki dolabında yedek eşyası vardı. Belki de şu an onunla yataktaydı.</p>
	<p class="block_7"><span lang="tr" class="calibre2">Midem bulanıyordu. Dizlerimin üzerinde durup çantasını karıştırdım. Bütün eşyaları buradaydı, yıkanmış ve spora hazırdı: iPod shuffle</span><span lang="tr" class="calibre2">’</span><span lang="tr" class="calibre2">ı, koşarken giydiği tek spor ayakkabısı. Bir şey daha vardı: Bir cep telefonu. Daha önce hiç görmediğim bir cep telefonu.</span></p>
	<p class="block_7"><span lang="tr" class="calibre2">Yatağa oturdum, telefon elimdeydi ve kalbim yerinden çıkacak gibi çarpıyordu. Telefonu açacaktım, buna karşı koymanın imkânı yoktu ama açtığımda pişman olacağıma da emindim çünkü bu yalnızca kötü bir anlama gelebilirdi. Bir şey saklamadığınız sürece spor çantanızda yedek bir telefon tutmazdınız. Kafamda bir ses, </span><i lang="tr" class="calibre3">geri koy, unut gitsin, </i><span lang="tr" class="calibre2">deyip duruyordu ama yapamazdım. Parmağımı sertçe açma düğmesine bastırdım ve ekranın aydınlanmasını bekledim. Bekledim. Bekledim. Şarjı bitmişti. Rahatlama hissi, tıpkı morfin gibi vücuduma yayılmıştı.</span></p>
	<p class="block_7" lang="tr">Rahatlamıştım çünkü artık öğrenemezdim ama şarjı bitmiş bir telefon kullanılmayan, istenmeyen bir telefona işaretti, tutkulu bir ilişki yaşayan bir erkeğe değil. Böyle bir erkek telefonunu sürekli yanında isterdi. Belki bu eski bir telefonuydu, belki aylardır spor çantasındaydı ve henüz atmaya zaman bulamamıştı. Belki onun bile değildi: Sporda bulmuş, danışmaya vermeye niyetlenmiş ve unutmuş olamaz mıydı?</p>
	<p class="block_7" lang="tr">Yatağı öylece bırakıp aşağı inerek oturma odasına girdim. Sehpanın altında birkaç çekmece vardı ve içleri zamanla ıvır zıvır dolmuştu: selobant ruloları, dış ülkeler için priz adaptörleri, mezuralar, dikiş setleri, eski cep telefonu şarjları. Üç şarjı da aldım; denediğim ikincisi oldu. Yatağın kendi tarafımdaki prizine taktım, telefonla şarjı komodinimin arkasına sakladım. Bekledim.</p>
	<p class="block_7"><span lang="tr" class="calibre2">Genelde zamanlara ve tarihlere rastladım. Tarih değil. Günlere. </span><i lang="tr" class="calibre3">Pazartesi saat 3? Cuma, 04.30. </i><span lang="tr" class="calibre2">Bazen reddetmişti. </span><i lang="tr" class="calibre3">Yarın olmaz. Çarşambalar olmaz. </i><span lang="tr" class="calibre2">Başka bir şey yoktu: ilan-ı aşk, üstü kapalı teklifler. Yalnızca on civarı mesaj vardı ve hepsi bilinmeyen bir numaradandı. Telefon rehberi boştu ve arama kaydı silinmişti.</span></p>
	<p class="block_7"><span lang="tr" class="calibre2">Tarihlere ihtiyacım yoktu çünkü telefon onları kaydediyordu. Toplantılar aylar öncesinindi. </span><span lang="tr" class="calibre2">Neredeyse bir yıl öncesinin. Bunu fark edip ilkinin geçen yılın eylülüne denk geldiğini gördüğümde boğazıma bir yumru oturdu. Eylül! Evie altı aylıktı. Ben hâlâ şişman, yorgun, hamlamış ve seksten uzaktım. Ama sonra gülmeye başladım çünkü bu çok gülünçtü, doğru olamazdı. Eylül ayında göz kamaştıracak kadar mutluyduk, birbirimize ve yeni doğan bebeğimize </span><span lang="tr" class="calibre2">aşıktık</span><span lang="tr" class="calibre2">. Onunla buluşması, tüm bu zaman boyunca onunla görüşüyor olması imkânsızdı. Anlardım. Doğru olamazdı. Telefon ona ait değildi.</span></p>
	<p class="block_7" lang="tr">Yine de. Komodinden taciz kaydını alıp telefonda ayarlanan randevularla karşılaştırdım. Bazıları uyuşuyordu. Bazı çağrılar bir iki gün öncesi ya da bir iki gün sonrasınındı. Bazıları ise hiç uyuşmuyordu.</p>
	<p class="block_7"><span lang="tr" class="calibre2">Rachel</span><span lang="tr" class="calibre2">’</span><span lang="tr" class="calibre2">ın rahatını</span><span lang="tr" class="calibre2"> kaçırdığını, onu taciz ettiğini söylediği tüm bu süre boyunca onunla gerçekten görüşüyor, buluşmak, gezinmek için gizlice planlar yapıyor olabilir miydi? Ama Rachel</span><span lang="tr" class="calibre2">’</span><span lang="tr" class="calibre2">da bu numara varsa neden onu sabit hattan arıyordu? Bu çok anlamsızdı. Tabii öğrenmemi istemediği, aramızda sorun yaratmaya çalışmadığı sürece.</span></p>
	<p class="block_7"><span lang="tr" class="calibre2">Tom gideli iki saat kadar olmuştu, her neredeyse kısa süre sonra dönerdi. Yatağı yaptım, telefonu da komodine, diğer sakladıklarımın yanına koydum, aşağı indim, kendime son bir kadeh şarap koyup hızla içtim. Rachel</span><span lang="tr" class="calibre2">’</span><span lang="tr" class="calibre2">ı arayabilirdim. Onunla yüzleşebilirdim. Ama ne söyleyecektim ki? Ahlaki açıdan kazanacak bir üstünlüğüm yoktu. Üstelik tüm bu süre boyunca aptal olanın </span><i lang="tr" class="calibre3">ben </i><span lang="tr" class="calibre2">olduğumu söylemesini kaldırabilir miydim, bundan pek emin değildim. Eğer Tom bunu onunlayken yaptıysa, benimleyken de yapardı.</span></p>
	<p class="block_7" lang="tr">Kaldırımdan gelen ayak seslerini duydum, gelenin o olduğunu anlamıştım. Yürüme hızını tanıyordum. Şarap kadehini lavaboya döküp mutfak tezgâhına yaslandım. Nabzım kulaklarımda atıyor gibiydi.</p>
	<p class="block_7"><span lang="tr" class="calibre2">“</span><span lang="tr" class="calibre2">Merhaba,</span><span lang="tr" class="calibre2">”</span><span lang="tr" class="calibre2"> dedi beni gördüğünde. Süklüm püklüm duruyordu ve biraz sallanıyordu.</span></p>
	<p class="block_7"><span lang="tr" class="calibre2">“</span><span lang="tr" class="calibre2">Artık sporda bira servisi de mi var?</span><span lang="tr" class="calibre2">”</span></p>
	<p class="block_7"><span lang="tr" class="calibre2">Güldü. </span><span lang="tr" class="calibre2">“</span><span lang="tr" class="calibre2">Eşyalarımı unutmuşum. Bara gittim.</span><span lang="tr" class="calibre2">”</span></p>
	<p class="block_7" lang="tr">Tam da düşündüğüm gibiydi. Yoksa tam da onun benim düşüneceğimi düşündüğü gibi miydi?</p>
	<p class="block_7"><span lang="tr" class="calibre2">Biraz yaklaştı. </span><span lang="tr" class="calibre2">“</span><span lang="tr" class="calibre2">Sen ne yaptın?</span><span lang="tr" class="calibre2">”</span><span lang="tr" class="calibre2"> diye sordu. Dudaklarında bir gülümseme belirmişti. </span><span lang="tr" class="calibre2">“</span><span lang="tr" class="calibre2">Suçlu görünüyorsun.</span><span lang="tr" class="calibre2">”</span><span lang="tr" class="calibre2"> Kollarını belime sarıp beni kendine doğru çekti. Nefesindeki biranın kokusunu alabiliyordum. </span><span lang="tr" class="calibre2">“</span><span lang="tr" class="calibre2">Kötü bir şey mi yaptın?</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Tom…</span><span lang="tr" class="calibre2">”</span></p>
	<p class="block_7"><span lang="tr" class="calibre2">“</span><span lang="tr" class="calibre2">Şşş,</span><span lang="tr" class="calibre2">”</span><span lang="tr" class="calibre2"> dedi ve dudaklarımdan öperek pantolonumun düğmelerini açmaya başladı. Başımı döndürüyordu. Bunu yapmayı istemiyordum ama nasıl hayır diyeceğimi bilmediğim için gözlerimi kapadım ve onu Rachel ile düşünmemeye çalıştım. Aklıma ilk günlerimizi, nefes nefese, çaresizce, aç bir şekilde Cranham Sokağı</span><span lang="tr" class="calibre2">’</span><span lang="tr" class="calibre2">ndaki boş eve koşuşumuzu getirdim.</span></p>
	<p class="block_6"> </p>
	<p class="block_11" lang="tr">18 Ağustos 2013 Pazar</p>
	<p class="block_11" lang="tr">Sabah erken</p>
	<p class="block_6"> </p>
	<p class="block_7"><span lang="tr" class="calibre2">Korku içinde uyandım; hava hala karanlıktı. Evie</span><span lang="tr" class="calibre2">’</span><span lang="tr" class="calibre2">nin ağladığını duyduğumu sandım ama kontrol etmeye gittiğimde derin uykuda olduğunu gördüm. Battaniyesi, kapadığı yumruklarının arasına sıkışmıştı. Yatağıma geri döndüm ama tekrar uyuyamadım. Aklımdaki tek şey, komodinin çekmecesindeki telefondu. Sol kolunu uzatmış uyuyan Tom</span><span lang="tr" class="calibre2">’</span><span lang="tr" class="calibre2">a baktım, başını arkaya atmıştı. Nefes alıp verişinin ahengine bakacak olursak, bilinci açık olmaktan çok uzaktı. Yataktan usulca çıktım, çekmeceyi açıp telefonu aldım.</span></p>
	<p class="block_7"><span lang="tr" class="calibre2">Mutfağa indiğimde telefonu elimde çevirip durdum. Kendimi hazırlıyordum. Öğrenmeyi hem istiyor hem istemiyordum. Emin olmak istiyordum ama yanılıyor olmayı kalpten diliyordum. Açtım. </span><span lang="tr" class="calibre2">“</span><span lang="tr" class="calibre2">Bir</span><span lang="tr" class="calibre2">”</span><span lang="tr" class="calibre2"> tuşuna basıp tuttum, telesekreterin karşılama sesi yükseldi. Yeni ve saklanmış mesajım olmadığını duydum. Karşılama mesajımı değiştirmek ister miydim? Çağrıyı sonlandırdım ama aniden telefonun çalabileceğine ve Tom</span><span lang="tr" class="calibre2">’</span><span lang="tr" class="calibre2">un yukarıdan duyabileceğine dair mantıksız bir korkuya kapıldım ve çift kanatlı kapıyı iterek dışarı çıktım.</span></p>
	<p class="block_7"><span lang="tr" class="calibre2">Ayaklarımın altındaki çim nemliydi, hava serindi, yağmurun ve güllerin kokusuyla ağırlaşmıştı. Uzaklardaki trenin yavaş homurtusunu duyabiliyordum. Çite kadar yürüyüp telesekreteri yeniden aradım: Karşılama mesajımı değiştirmek ister miydim? Evet, isterdim. Bip sesinden sonra bir sessizlik oldu ve onun sesini duydum. Erkek değil, kadın sesiydi bu. </span><i lang="tr" class="calibre3">Merhaba, benim, mesaj bırakın.</i></p>
	<p class="block_7" lang="tr">Kalbim durmuş gibiydi.</p>
	<p class="block_7"><span lang="tr" class="calibre2">Bu Tom</span><span lang="tr" class="calibre2">’</span><span lang="tr" class="calibre2">un değil, onun telefonuydu. Mesajı bir kez daha dinledim.</span></p>
	<p class="block_7"><i lang="tr" class="calibre3">Merhaba, benim, mesaj bırakın. Onun </i><span lang="tr" class="calibre2">sesiydi.</span></p>
	<p class="block_7" lang="tr">Kıpırdayamadım, nefes alamadım. Yeniden, yeniden dinledim. Boğazım düğümlenmişti, bayılacak gibi hissettim ve o sırada yukarının ışığı yandı.</p>
	<p class="block_5" lang="tr" id="calibre_pb_35"> </p>
</body></html>
