<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>SG-YARATICI sayfa 4.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik1">USTALARDAN GENÇLERE ALTIN ÖĞÜTLER</p>

    <p class="normal1"><span class="idebold">Genç bir şaire verilecek belli başlı öğütler nelerdir?</span></p>

    <p class="normal1">Her şeyden önce sözcüklerle değil, nesne ve duygularla yazmasını öneririm. Ayrıca her cümle biçim olarak bir öncekine benzememeli, özgün bir tınıya sahip olmalıdır. Unutmamak gerekir ki fikirlerin içini doldurması için kalıbın hazır olması gerekir.</p>

    <p class="normal1">Ancak en önemli nokta şudur: Bir yapıt içeriğiyle değil, onu çevreleyen unsurlara göre değer kazanır. “Merhaba, iyi akşamlar!” gibi sözcüklerin derin bir doğa, toplum, astronomi vb. felsefesiyle çevrelenmesi gerekir. Bütün önemli yapıtların sırrı budur.</p>

    <p class="sagnormal">Max Jacob</p>

    <div class="clrb"></div>

    <p class="normal1"><span class="idebold">Roman Yazma Fikri Nasıl Doğar?</span></p>

    <p class="normal1">Genelde bana esin kaynağı olan bir olay, bir sahnedir. Üstelik bu sahne kitabı yazmamdan çok önce, yıllar önce kafamda belirir ve romanın özdeğini oluşturur. Bu görüntünün neye dönüşeceği bilinmemekle beraber bir başlangıç noktası oluşturduğu kesinlikle söylenebilir. Hatta en son aşamada bu sahne tanınmaz hale gelecektir. Kişiler, zaman dilimi, mekân... her şey değişecektir. Fikirler, diyaloglar ve kişilerle ilgili ipuçları kafamda belirdikten sonra yazabilecek durumda olduğumu hisseder ve işe koyulurum.</p>

    <p class="sagnormal">Jean Echenoz</p>

    <div class="clrb"></div>

    <p class="normal1"><span class="idebold">Konu geliştirmeyi bilmek önemli midir?</span></p>

    <p class="normal1">Konuyu geliştirmek anlamak demektir. Geliştirmek... İşte, her şeyin özü bu sözcükte gizlidir. Bir müzik teması, resimdeki betimlemeler gelişerek anlam kazanırlar. Bitki de tohumun gelişmesidir. Yazarlıkta da paragraf bir düşüncenin, bölüm de paragrafların gelişmesiyle ortaya çıkar. Üzerine çok düşünülmüş bir fikir 400 sayfalık malzeme demektir.</p>

    <p class="sagnormal">Max Jacob</p>

    <div class="clrb"></div>

    <p class="normal1"><span class="idebold">Fikirler nerede bulunur?</span></p>

    <p class="normal1">Önemli temalardan kaçının. Günlük yaşamın size sunduğu kaynaklardan, üzüntülerinizden, arzularınızdan söz edin. Yaşamınız size çok renksiz görünüyorsa yaşamınızı değil, kendinizi suçlayın, çünkü gerçek yaratıcı için kısır bir hayat ve ilgisiz kalacağı bir yer söz konusu olamaz. Örneğin bir hapishanede, dış dünyanın her tür deviniminden uzak bir mekânda olsaydınız, anılarınızın oluşturduğu o eşsiz hazineye sığınmayacak mıydınız? İşte, yazarlığı seçmişseniz bu doğrultuda bir yaşam felsefesine sahip olmalısınız.</p>

    <p class="sagnormal">Rainer Maria Rilke</p>

    <div class="clrb"></div>

    <p class="normal1"><span class="idebold">Bir fikrin geliştirilmeye değer olduğu</span> <span class="idebold">nasıl anlaşılabilir?</span></p>

    <p class="normal1">Fikir tomurcukları değerli ya da değersiz, basit ya da karmaşık, değişken ya da sabit olsun, önemli olan ortaya çıktığında onları tanıyabilmektir. Düşüncelerim bende, iyi bir şiirin ya da şiirdeki basit bir dizenin uyandırdığı heyecana benzer duygulara yol açıyorsa önem kazanır. Zaten içi boş fikirler bir süre sonra aklınızdan uçup gittiği için gelişemez.</p>

    <p class="sagnormal">Patricia Highsmith</p>

    <div class="clrb"></div>

    <p class="normal1"><span class="idebold">Not almak gerekir mi?</span></p>

    <p class="normal1">Bir şey düşünüyorsanız ya da bir şeyi anımsıyorsanız bunu hemen not etmeniz gerekir. Ama düşüncenizi hemen o an not etmelisiniz. Çünkü o düşüncenizi ikinci kez aynı yoğunlukta bulabilmeniz çok zordur.</p>

    <p class="sagnormal">Francis Scott Fitzgerald</p>

    <div class="clrb"></div>

    <p class="normal1"><span class="idebold">Sözcükleri nasıl kullanmak gerekir?</span></p>

    <p class="normal1">Sözcükler, toplumla bizi ayıran çukuru aşabilmemiz için duygularımıza bir şans tanır. Bir sözcüğü seçmek her şeyden önce en doğrusunu, anlatılmak istenene en uygun olanı almak ama aynı zamanda aynı işlevi üstlenen tanımlar arasında en basit olana öncelik tanımaktır. Özgün olmak adına çok fazla zorlama araştırmalara girişmek ritmi ve yaşamı öldürmekten başka bir işe yaramaz.</p>

    <p class="sagnormal">Bernard Clavel</p>

    <div class="clrb"></div>

    <p class="normal1"><span class="idebold">Belli bir bakış açısına sahip olmak gerekiyor mu?</span></p>

    <p class="normal1">Romancının, hikâyenin dayandığı bakış açısı ya da bakış açılarıyla ilgili kararı, okurun kitaptaki olaylara ve kahramanlara karşı davranışlarını belirleyeceği için son derece önemlidir. Tembel ya da deneyimsiz bir yazar, bakış açısını uyumlu bir biçimde yönlendiremeyeceği için hatalar yapacaktır. Tabii ki, romancının istediği zaman bakış açısını değiştirmesini engelleyen belli bir kural yoktur. Ancak bu değiştirme işlemi estetikten yoksun, plansız programsız bir şekilde gerçekleştirildiğinde okurların metne katılımı tehlikeye girecektir.</p>

    <p class="sagnormal">David Lodge</p>

    <div class="clrb"></div>

    <p class="normal1"><span class="idebold">Sorunlarla karşılaşıldığında ne yapmalı?</span></p>

    <p class="normal1">Sizi tatmin eden bir biçem geliştiremediyseniz daha ilk sayfadan sorunlar başlayabilir. Değişik türlerde engeller önünüze çıkabilir. Düşük cümle gibi küçük sorunlar hemen giderilebilir ama içinden çıkılamaz durumlar söz konusu olduğunda eliniz kolunuz bağlanır, kapana kısıldığınızı hissedersiniz. Bunun ilacı belki de yazı yazmaya başlamadan önceki fikrinize dönüş yapmaktır. Kendinize şu soruyu sorabilirsiniz: “Ne ortaya koymayı amaçlıyorum?” Yaratmak istediğiniz etkiyi düşündüğünüzde belki de birdenbire çözüme ulaşacaksınız.</p>

    <p class="sagnormal">Patricia Highsmith</p>

    <div class="clrb"></div>

    <p class="normal1"><span class="idebold">Biçim ve duyarlılık nasıl uzlaştırılabilir?</span></p>

    <p class="normal1">Düzensiz olmak için insanın kendisini zorlaması gerekmez; bu son derece kolaydır. Asıl zor olan duyguların, izlenimlerin ve düşüncelerin yarattığı kaosu düzene sokmaktır. Yazmak sözcüklerle müzik yapmak; cümlelerin yapısı, ritmi, birbirleriyle olan bağlantılarıyla ilgili zorunluluklara yanıt vermek demektir. Bana göre yazmak, sözün tınısını bulmaktır. Önemli olan da budur. Sözün tınısı fizyolojik verilere sahiptir ve bunlar göz ardı edilemez. Sözlerimizle soluğumuz aynı uzunlukta olduğu için, bazı yapıtlarda çok uzun cümleleri okuduğumda fizyolojik olarak yanlış bir yazıyla karşı karşıya kaldığımı hissediyorum. Söz aynı zamanda düşüncenin doğal işleyişinin çevirisidir. Sonuç olarak, belleğimizle ilintilidir. Birisiyle konuştuğumuzda ancak sekiz on sözcük aklımızda kalabilir. Onlarca sözcük içeren cümleler oluşturduğumuzda kimse bir şey anlamaz.</p>

    <p class="sagnormal">Charles Juliet</p>

    <div class="clrb"></div>

    <p class="normal1"><span class="idebold">Önceden bir taslak hazırlamak gerekir mi?</span></p>

    <p class="normal1">Nereye gittiğimi bilirim ama nasıl gittiğimden haberim olmaz. Bu noktada hayal gücü, rastlantılar ve fanteziler devreye girer. Aylar boyunca düşündükten sonra yapıtı yazabilirim. Genelde başlangıçta aşılması gereken belirsizlikler, karanlık bölgeler vardır; her şeyi net bir biçimde görebilmek için bütün şemaları toplarım. Gerekli malzemeye sahip olduktan sonra da araştırmama başlarım. Bulgularım doğrultusunda şemalar da değişikliğe uğrar, gelişir. Sonuç olarak, kitapta ne olup bittiğini tam olarak bilemem. Ancak yapıt tamamlandıktan sonra konuyu özetleyebilirim. Kitabı defalarca okuduğum zaman herhangi bir şeyi değiştiremeyeceğimi anladığımda her şey pürüzsüz, yerli yerine oturmuş demektir.</p>

    <p class="sagnormal">Michel Butor</p>

    <div class="clrb"></div>

    <p class="normal1"><span class="idebold">Günün moda eğilimlerini izlemek gerekir mi?</span></p>

    <p class="normal1">Yazı yazmaya başladığımda arkadaşlarım şöyle diyorlardı: ‘Gerçeklerle hiçbir şekilde uyuşmayan bu şeyleri nereden çıkardın?’ Bütün eleştirilere rağmen yoluma devam ettim. Ben hiçbir zaman modaya uymadığıma inanıyorum. Kişisel bakış açıları olan ve moda eğilimlerle dalga geçen, ufku geniş yazarlar her zaman göze çarpar.</p>

    <p class="sagnormal">Nathalie Sarraute</p>

    <div class="clrb"></div>

    <p class="normal1"><span class="idebold">Yetenek nedir?</span></p>

    <p class="normal1">Yetenek bir sayfa değil, 300 sayfa yazmaktır. Sıradan bir aklın yaratamayacağı hiçbir roman yoktur. Acemi bir yazar bile güzel bir cümle oluşturabilir. Bundan sonra yapılacak tek şey kalemi alıp sabırla kâğıdı doldurmaktır. Güçlü olanlar hiçbir zaman duraksamaz. Masaya otururlar, terlerler ama sonuna kadar giderler. İşte, bir türlü çalışmaya başlayamayan tembellerle yetenekli yazarları ayıran budur. Zafer sürekli çaba harcanarak elde edilebilir.</p>

    <p class="sagnormal">Jules Renard</p>

    <div class="clrb"></div>

    <p class="normal1"><span class="idebold">Başka meslekleri olan insanlar</span> <span class="idebold">yazı yazmaya nasıl zaman ayırabilirler?</span></p>

    <p class="normal1">Günde sekiz saat çalıştıktan sonra bir roman yazmak için gerekli zaman ve enerjiyi nasıl bulabilirsiniz?</p>

    <p class="normal1">Başka bir mesleğiniz varsa, gün içinde ya da hafta sonunda yalnızca kendinize ait olan ve hiçbir şeyin müdahale edemeyeceği belli bir süreyi kendinize ayırmalısınız. Örneğin, haftanın beş günü akşamları iki ya da üç saat ya da cumartesileri sekiz saat ayırmak yeterli olabilir. Ancak en önemlisi yaptığınız işten gurur duymanızdır. Eğer çalışmanızın sık sık kesilmesine izin veriyor ya da davetleri kabul ediyorsanız, bu duygu yavaş yavaş yok olacaktır.</p>

    <p class="sagnormal">Patricia Highsmith</p>

    <div class="clrb"></div>

    <p class="normal1"><span class="idebold">Yapıttaki kişilerle özdeşleşmek gerekir mi?</span></p>

    <p class="normal1">Yapıtınızdaki kişiler size benzememeli ya da çok az benzemeli. Onlar kendilerine benzemelidir. Sözcükleriniz de sizlere değil, onlara ait olmalıdır. Aynı şekilde, sizin sevdiğiniz nesneleri ya da mekânları değil, onların hoşuna giden durum ya da yerleri betimlemelisiniz. Aksi takdirde onlara değil, size ait olanları anlatmış olursunuz. Bu nedenle dikkat!</p>

    <p class="sagnormal">Max Jacob</p>

    <div class="clrb"></div>

    <p class="normal1"><span class="idebold">Yazmaya yeni başlayan birisi</span> <span class="idebold">ünlü bir yazarın yardımına başvurmalı mı?</span></p>

    <p class="normal1">Şunu bir kez daha tekrarlamakta yarar görüyorum: Bu konuda yazarın hiçbir yetisi yoktur. Genç yazar adayları yazılarını editörlere yollamalıdır. Editörler yanılsa bile genellikle işlerinin bilincindedir. Kötü bir kitabı reddettiklerinde her şeyden önce o kitabın yazarına iyilik etmiş olurlar. Yazar adayımız başta üzülse bile zamanla acısını unutacaktır. Üstelik bir gün gerçekten söyleyecek bir şeyleri varsa mutlaka söyleyecektir.</p>

    <p class="sagnormal">Bernard Clavel</p>

    <div class="clrb"></div>

    <p class="normal1"><span class="idebold">Editörlerin olumsuz yanıtı karşısında</span> <span class="idebold">nasıl davranmalı?</span></p>

    <p class="normal1">Bir editör bulmadan önce bol bol yazdım. Böylece deneyim kazandım. Editörler yapıtı reddettiğinde genellikle iki tür davranış sergilenir: Yazar ya kitabının iyi olduğu konusunda inat eder ve editörü haksız bulur, bunun sonucunda da aynı yapıtı, on on beş yayıncıya gösterir ya da hemen başka bir roman yazmaya koyulur. Ben ikinci yolu seçtim. Her defasında aynı temayı işleyeceğime yeni bir anlatım biçimi, özgün bir hikâye geliştirdim.</p>

    <p class="sagnormal">Claude Michelet</p>

    <div class="clrb"></div>

    <p class="normal1"><span class="idebold">Bir şiir herhangi bir zamanda,</span> <span class="idebold">herhangi bir yerde yazılabilir mi?</span></p>

    <p class="normal1">Şiir yazmaya gereksinim duyulması fiziksel bir olgudur. Herhangi bir zamanda, herhangi bir yerde böyle bir istek içimde uyanabilir. Uyurken, kafedeyken, yalnızken ya da metrodayken... Düşünürüm ve arkadan sözcükler gelir, ritimler de... Bir kâğıdın olması yeterlidir.</p>

    <p class="sagnormal">Robert Sabatier</p>

    <div class="clrb"></div>

    <p class="sagnormal">Kaynak:<br class="chapter" />
    <span class="ideitalik">Yaşasın Edebiyat</span><br class="chapter" />
    Haziran 1998</p>

    <div class="clrb"></div>
  </div>

  <div class="calibre1" id="calibre_pb_50"></div>
</body>
</html>
