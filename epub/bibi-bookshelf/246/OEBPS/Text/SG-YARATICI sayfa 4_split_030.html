<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>SG-YARATICI sayfa 4.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik1">Roberto Bolaño’dan<br class="calibre5" />
    Kısa Öykü Yazma Sanatı Üstüne Öneriler</p>

    <p class="ortayazi">Artık kırk dört yaşında olduğuma göre kısa öykü<br class="chapter" />
    yazma sanatı üstüne önerilerde bulunabilirim.</p>

    <p class="normal1"><span class="idebold">1</span> Asla bir oturuşta bir kısa öykü yazmaya kalkmayın. Eğer bir oturuşta bir kısa öykü yazmaya kalkarsanız, dürüstçe söylemek gerekirse, ölene dek aynı kısa öyküyü yazıyor olacaksınız.</p>

    <p class="normal1"><span class="idebold">2</span> En iyisi bir oturuşta üç ya da beş kısa öykü yazmaktır. Eğer gücünüz yetiyorsa bir oturuşta dokuz, hatta on beş tane yazın.</p>

    <p class="normal1"><span class="idebold">3</span> Dikkat: Sizi bir oturuşta iki kısa öykü yazmaya sürükleyen istek, bir oturuşta bir kısa öykü yazmaya iten kadar tehlikelidir; hatta bu baştan çıkaran istek, esasen âşık ve onun çifte görünüm yaratarak melankoli üreten aynası arasındaki karşılıklı etkileşime benzer.</p>

    <p class="normal1"><span class="idebold">4</span> Horacio Quiroga, Felisberto Hernández ve Jorge Luis Borges okumalısınız. Juan Rulfo ve Augusto Monterroso okumalısınız. Bu yazarlara hayranlık duyan kısa öykü yazarları asla Camilo José Cela ya da Francisco Umbral okumayacaktır; oysa, aslında Julio Cortázar ve Adolfo Bioy Casares okuyacaklar, ama asla ve kesinlikle Cela ya da Umbral okumayacaklardır.</p>

    <p class="normal1"><span class="idebold">5</span> Olur a hâlâ açık değilse diye şunu bir kez daha yineleyeyim: Ne olursa olsun Cela ya da Umbral’i okumayı düşünmeyin.</p>

    <p class="normal1"><span class="idebold">6</span> Kısa öykü yazarı gözü kara olmalıdır. Kabullenmesi zor, hazin bir gerçek, ama bu böyle.</p>

    <p class="normal1"><span class="idebold">7</span> Kısa öykü yazarları Petrus Borel (Joseph-Pierre Borel) okumuş olmakla övünür. Aslında pek çok kısa öykü yazarı Borel’i taklit etmeye çalıştığı için dillere düşmüştür. Koskocaman bir hata! Borel’in yazarlığı yerine onun giyim tarzını taklit etmeliler. Ancak, gerçek şu ki onun hakkında pek az şey biliyorlardır – ya da Théophile Gautier ya da Gérard de Nerval hakkında!</p>

    <p class="normal1"><span class="idebold">8</span> Hadi bir anlaşma yapalım: Petrus Borel’i okuyun, Petrus Borel gibi giyinin, ama bunun yanında Jules Renard ve Marcel Schwob okuyun. Özellikle Schwob okuyun, ardından Alfonso Reyes’le devam edin ve sonra da Borges’e geçin.</p>

    <p class="normal1"><span class="idebold">9</span> Gerçekten herkes Edgar Allan Poe’nun yazdıklarında, okuyacak fazlasıyla iyi malzeme bulacaktır.</p>

    <p class="normal1"><span class="idebold">10</span> 9 numaralı konu hakkında biraz düşünün. Düşünün taşının. Daha zamanınız var. 9 numara hakkında düşünün. Olabildiğince kapsamlı düşünebilmek için dizlerinizin üstüne çöküp düşünün.</p>

    <p class="normal1"><span class="idebold">11</span> Ayrıca birkaç tane çok tavsiye edilen kitap ve yazar da okumalısınız – örneğin <span class="ideitalik">Peri hypsous</span> (MS 1. yüzyıl; <span class="ideitalik">On the Sublime</span>, 1554; Yücelik Üstüne), yazarı soylu Pseudo-Longinus; Lord Brooke tarafından yaşamöyküsü yazılan, bahtsız ama cesur Philip Sidney’in soneleri; <span class="ideitalik">The Spoon River Anthology</span> (1916), yazarı Edgar Lee Masters; <span class="ideitalik">Suicidios ejemplares</span> (1991; İbret Alınacak İntiharlar), yazarı Enrique Vila-Matas ve <span class="ideitalik">Mientras ellas duermen</span> (1990; Kadınlar Uyurken), yazarı Javier Marías.</p>

    <p class="normal1"><span class="idebold">12</span> Bu kitapları okuyun ve bir de Anton Çehov ve Raymond Carver okuyun, çünkü ikisi de 20. yüzyılın en iyi yazarlarıdır.</p>
  </div>
</body>
</html>
