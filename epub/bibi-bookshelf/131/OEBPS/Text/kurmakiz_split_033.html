<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kurmakiz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body>
  <h1 class="normal" id="calibre_toc_31"><span class="idebold">otuz bir</span></h1>

  <p class="normal1">Anderson ile Emiko, Anderson’ın kapısı önünde sarıldılar birbirlerine. Güzelim gece, gayet iyi giden gece bir anda belirsizliğe gömüldü.</p>

  <p class="normal1">Günlerdir işgal hazırlıklarıyla uğraşmıştı Anderson ve tüm çabaları, fabrikasından hiç ummadığı şekilde uzak kalmaya zorlanması yüzünden sekteye uğramıştı. Her yanda kaynayan ve tüm fabrika bölgesini kordon altına alan Beyaz Gömleklere yakalanmadan fabrikaya ulaşabilmenin yolunu aramıştı günlerce. Hok Seng’in kaçış yolunu keşfetmese hâlâ ara sokaklarda aranıyor olacaktı.</p>

  <p class="normal1">Ama bulmuştu. Bulmuştu ve nihayet fabrikaya çatıdan suratı kapkara, üstü başı pislik içinde ve daha birkaç gün önce şirketin bütün maaş ödeneklerini çalmış kaçık ihtiyara şükrederek girebilmişti.</p>

  <p class="normal1">Fabrika feci kokuyordu; alg banyoları toptan çürümüştü ama loş fabrikada kımıldayan hiçbir şey görünmüyordu ve Anderson rahat bir nefes almıştı. Beyaz Gömlekler içeri bekçi bıraksalardı… Eliyle ağzını kapatıp aşağı, ana üretim katına inmiş, ardından üretim hattına geçmişti. Çürüme ve megodont dışkısı kokusu iyice yoğundu buralarda.</p>

  <p class="normal1">Alg eleklerinin ve kesme preslerinin gölgeleri altında zemini incelemişti. Alg tanklarına bu denli yakınken kokunun ağırlığı dayanılacak gibi değildi. Bir sığır ölmüş ve leşi aylarca beklemişti sanki. Yates’in iyimser yeni enerji geleceği planının son aşamasıydı bu…</p>

  <p class="normal1">Diz çöküp gider ızgaralarından birine parmaklarını geçirmişti. Gacırdayarak yerinden çıkan kapağı mümkün mertebe sessizce yere bıraktıktan sonra uyuyan bir yılan veya akrebe denk gelmemeye dua ederek elini nemli karanlıktan içeri daldırmıştı.</p>

  <p class="normal1">Bir anlığına aradığı paketin yerinden sökülüp diğer akıntılarla birlikte Kral Rama’nın yeraltı pompalarına sürüklendiğini sanmıştı. Ama çok geçmeden parmakları palmiye yağı plastiğinden poşeti bulmuştu. Gelip geçeceklerine hiçbir zaman ciddiyetle inanmadığı özel durumlar için hazırlanmış kod defterini gülümseyerek yerinden sökmüş, dışarı çıkarmıştı.</p>

  <p class="normal1">Ardından derhal loş ofise dönüp ilgili sayıları tuşlayarak Burma ve Hindistan’daki operatörleri alarma geçirmiş, sekreterler Finlandiya’dan beri kullanılmamış kod rehberlerini karıştırmaya koyulmuştu.</p>

  <p class="normal1">İki gün sonraysa Koh Angrit’teki AgriGen tesisinde saldırı ekiplerinin başlarıyla son ayrıntıları görüşmüştü. Silahlar birkaç güne gelecekti ve işgal ekipleri toplanmaya başlamıştı. Generallerin saf değiştirip dostları Praça’ya sırt çevirmelerini sağlayacak para, altın ve yeşimse çoktan gelmişti.</p>

  <p class="normal1">Ama işte, tüm hazırlıkları bitirip kente döndüğünde Emiko’yu kapısının önünde büzülmüş, üstü kan içinde, perişan bulmuştu. Emiko, Anderson’ı görür görmez kollarına atılmış, hıçkırıklara boğulmuştu.</p>

  <p class="normal1">Anderson, “Ne yapıyorsun burada?” diyerek Emiko’yu kucakladı, kapıyı açtı ve içeri soktu. Teni cayırdıyordu kurma kızın. Her yanı kan içindeydi ve yüzünde, kollarında çizikler vardı. Anderson alelacele kapadı kapıyı. “Ne oldu sana böyle?” Kollarından kopardı, başına gelenleri kestirmeye çabalayarak inceledi. Kanlı bir fırın gibiydi Emiko ama kol ve yüzündeki çizikler üstünü baştan aşağı kaplayan kanı açıklamaya yeterli değildi. “Kimin kanı bu?”</p>

  <p class="normal1">Kurma kız kafa salladı, tekrar hıçkırıklara boğuldu.</p>

  <p class="normal1">“Gel, temizleyelim üstünü.”</p>

  <p class="normal1">Emiko’yu banyoya götürdü, serin suyu açıp altına soktu. Emiko titremeye başladı; yüksek ateşten mustariplerin gözleriyle ve panikle etrafına bakınıyordu. Aklını kaçırmıştı sanki. Anderson kanlı kısa ceketini çıkartmaya kalkışınca öfkelendi. “Yo!”</p>

  <p class="normal1">Tokat yüzünde patlayan Anderson geri sıçradı, şaşkınlıkla yanağını ovuşturarak, “Ne oluyor be?” dedi. Kızın hızı inanılır gibi değildi. Yanağını ovuşturduğu eline baktı. Kanlıydı. “Nen var senin?”</p>

  <p class="normal1">Emiko’nun gözlerindeki paniğe kapılmış hayvan pırıltıları sönmüştü. Bir an Anderson’a bomboş baktı, ardından toparlandı, insana benzedi: “Özür dilerim.” Derken birden yere yığıldı, suyun altında tortop büzüldü. “Özür dilerim, çok özür dilerim…” Japoncaya geçmişti.</p>

  <p class="normal1">Anderson duşa aldırmadan yanına çömeldi. “Üzülme,” dedi yumuşak bir sesle. “Haydi, çıkar üstündekileri… Başka bir şey buluruz. Olur mu? Haydi.”</p>

  <p class="normal1">Emiko sessizce evetledi. Ceketini çıkardı, <span class="ideitalik">fa sinini</span> çözdü. Soğuk duşun altında yeniden büzülerek oturdu. Anderson kurma kızı duşta bırakıp kanlı giysileri aldı, bir çarşafa sardı ve dışarı çıkarıp karanlık merdivenlerden inmeye koyuldu. Sokak kalabalıktı. Kimseye aldırmadan gölgelerden yürüyerek kanallardan birine ulaştı. Yılanbalıklarıyla sazanların iştahla yutacağını bildiği kanlı giysileri kanala fırlattı. Giysiler suya düşer düşmez hareket başladı; kan kokusunu alan balıklar hiç beklemeden üşüşmüşlerdi.</p>

  <p class="normal1">Daireye geri döndüğünde Emiko duştan çıkmıştı. Saçları yüzüne yapışmış, ürkek, ufacık bir yaratıktı karşısındaki. Ecza dolabından aldığı alkolü çiziklerine döktü, ardından anti-virüs kremleriyle ovdu. Gıkı çıkmadı Emiko’nun. Tırnakları kırılmıştı. Vücudu çürük ve berelerle doluydu. Ama getirdiği onca kana karşın şaşırtıcı ölçüde az hasar görmüştü.</p>

  <p class="normal1">“Ne oldu?” dedi Anderson, bir kez daha, usulca.</p>

  <p class="normal1">Emiko koynuna sokuldu. “Yalnızım ben,” diye mırıldandı. “Yeni İnsanlara yer yok bu dünyada.” Titreyişi artmıştı.</p>

  <p class="normal1">Anderson teni hâlâ yanan kurma kızı kendine çekti. “Korkma,” dedi. “Yakında düzelecek her şey. Değişecek.”</p>

  <p class="normal1">Emiko kafa salladı. “Hiç sanmıyorum.”</p>

  <p class="normal1">Bir dakika geçmeden bedeni gevşedi ve uyuyakaldı.</p>

  <p class="normal1">Yerinden sıçrayarak uyandı Anderson. Julsüz kalan krank pervanesi durmuştu. Feci terlemişti. Yanında yatan Emiko hâlâ yanıyor, inliyordu. Anderson döndü, doğrulup oturdu.</p>

  <p class="normal1">Hafif bir deniz meltemi doldu daireye. Cibinliğin ardında kapkaranlık uzanan kente baktı Anderson. Bu gecelik tüm metan lambaları sönmüştü. Çok uzaklarda balık çiftçiliği yapıp bir gen-kırmadan diğerine yaşam mücadelesi veren Tonburili yüzer balıkçı köylerinin titrek ışıkları görünüyordu.</p>

  <p class="normal1">Biri kapısını ısrarla yumruklamaya başladı.</p>

  <p class="normal1">Emiko’nun gözleri açılıverdi. Doğrulup oturdu. “Ne oluyor?”</p>

  <p class="normal1">“Kapıda biri var.” Tam kalkacakken Emiko atılıp kolundan yakaladı. Kırık tırnaklar battı koluna.</p>

  <p class="normal1">“Açma!” diye fısıldadı kurma kız. Ay ışığında teni iyice soluk görünüyordu. Gözleri dehşetle büyümüştü. “Lütfen.” Kapıdaki yumruk sesi güçlendi.</p>

  <p class="normal1">“Neden?”</p>

  <p class="normal1">“Ben—” Durdu Emiko. “Beyaz Gömleklerdir.”</p>

  <p class="normal1">“Ne?” Yüreği hoplayıvermişti Anderson’ın. “Peşinden mi gelmişler? Niye? Ne oldu sana?”</p>

  <p class="normal1">Emiko dudaklarını ısırarak kafa salladı. Anderson kurma kıza baktı. Nasıl bir yaratık sokmuştu hayatına?</p>

  <p class="normal1">“Gerçekten ne oldu bu gece?”</p>

  <p class="normal1">Yanıt vermedi Emiko. Gözlerini vurulmaya devam eden kapıya dikmişti. Anderson yataktan atladı, kapıya giderken, “Bir dakika!” diye bağırdı. “Giyiniyorum!”</p>

  <p class="normal1">“Anderson!” Kapının ardından gelen ses Carlyle’a aitti. “Aç şunu! Çok önemli!”</p>

  <p class="normal1">Anderson dönüp Emiko’ya baktı. “Beyaz Gömlekler değil. Git, saklan bir yere.”</p>

  <p class="normal1">“Değil mi?” Emiko’nun yüz çizgileri bir anlığına gevşedi. Ama aynı hızla tekrar keskinleştiler. Kafasını sallayarak, “Hayır,” dedi, “yanılıyorsun.”</p>

  <p class="normal1">“Nedir Beyaz Gömleklerin senle derdi peki? Bu çiziklerle mi ilgili?”</p>

  <p class="normal1">Kurma kız yanıt vermeden oturduğu yerde büzüldü.</p>

  <p class="normal1">“İsa ve Nuh aşkına…” Dolabını açtı ve Emiko’ya aşkının kanıtı babında aldığı giysileri çıkarıp yatağa fırlattı. “Giy şunları. Sen belki ortaya çıkmaya hazırsındır ama ben daha mahvolmaya hazır değilim. Giyin ve dolaba gir.”</p>

  <p class="normal1">Emiko yine kafa salladı. Anderson sesini elinden geldiğince yumuşatmaya, makul konuşmaya çabaladı. Sanki bir tahta parçasına laf anlatmaya uğraşıyordu. Yanına oturdu, uzanıp çenesinden tutarak kafasını kaldırdı.</p>

  <p class="normal1">“Gelen, iş ortaklarımdan biri. Senle ilgili değil. Ama gene de o g,idene kadar saklanmanı istiyorum. Anlıyor musun? Azıcık daha saklı kalman gerekiyor. Bizi birlikte görmesini istemiyorum. Eline koz verebilir öyle bir durum.”</p>

  <p class="normal1">Emiko’nun gözleri yavaşça odaklandı; bakışlarındaki ölümcül panik söndü. Carlyle bir daha yumrukladı kapıyı. Emiko önce kapıya, ardından Anderson’a baktı. “Beyaz Gömlekler,” dedi yine fısıldayarak. “Çok kalabalıklar. Her yerdeler. Duyabiliyorum.” Birden toparlanıp doğruldu. “Onlar olmalı. Saklanmak hiçbir işe yaramayacak.”</p>

  <p class="normal1">Anderson kurma kıza bağırmamak için güç tutuyordu kendisini. “Kapıdaki Beyaz Gömlek falan değil.”</p>

  <p class="normal1">Carlyle hâlâ yumrukluyordu kapıyı. “Anderson! Açsana ulan!”</p>

  <p class="normal1">Bir daha seslendi. “Dur bir dakika!” Emiko’ya bakarak pantolonunu giydi. “Gelen Beyaz Gömlek falan değil. Carlyle onlarla işbirliği yapacağına ölmeyi yeğler.”</p>

  <p class="normal1">“Carlyle’ın sesi bir daha yankılandı. “Acele et! Çabuk ol be adam!”</p>

  <p class="normal1">“Geliyorum!” Döndü, buyurgan bir sesle, “Saklan. <span class="ideitalik">Hemen</span>!” dedi. Ricadan emre geçiş Emiko’nun genetik mirası ve eğitimini harekete geçirmeye yetti. Bir an kaskatı durdu, ardından başını öne eğdi. “Nasıl istersen.”</p>

  <p class="normal1">Kesik hareketli ama inanılmaz hızlı, bulanık bir görüntüye dönüşerek giyiniverdi kurma kız. Pantolon ve bluzu giyerken tüm teni ışıldamıştı. Birdenbire inanılmaz hızlanıvermişti: hareketleri akıcılaşmış, zarafete bürünmüştü.</p>

  <p class="normal1">Anderson’ın şaşkın bakışları arasında dönüp balkona koşmadan önce, “Saklanmak işe yaramayacak,” dedi Emiko.</p>

  <p class="normal1">“Ne yapıyorsun?”</p>

  <p class="normal1">Kurma kız bir an döndü, bir şey diyecek gibi durdu, derken vazgeçti ve balkon korkuluğundan karanlığa atlayıverdi.</p>

  <p class="normal1">“Emiko!” Anderson telaşla koştu balkona. Aşığa baktı. Hiçbir şey… Ne kaldırımda çarpınca her yana saçılmasından yakınacak bir ses, ne bir hayret çığlığı, ne yere çarpma sesi… Kapkaranlık bir boşluk… Sanki gece yutuvermişti kurma kızı. Kapıdan bir kez daha yumruklama sesi duyuldu.</p>

  <p class="normal1">Anderson’ın kalbi gümbürdüyordu. Nereye gitmişti bu kız? Nasıl yapabilmişti böyle bir şeyi? Doğaya aykırıydı… Hızı, kararlılığı… Bir anda balkona çıkmış, göz açıp kapayamadan yitivermişti karanlıkta. Anderson kafasını uzatıp bakındı. Bir diğer balkona atlamış olabilirdi ama… Düşmüş müydü? Ölmüş müydü?</p>

  <p class="normal1">Kapı çatırdayarak kırıldı. Anderson hızla döndü. Carlyle tökezleyerek daireye daldı.</p>

  <p class="normal1">“Ne olu—”</p>

  <p class="normal1">Kara Panterler Carlyle’ı yana iterek Anderson sorusunu tamamlayamadan daireye daldılar. Çarpışma zırhları loş ışıkta parıldıyordu. Askerlerden biri Anderson’ı yakaladığı gibi çevirip duvara yapıştırdı. Eller üstünü aramaya koyuldu. Debelenmeye kalkınca yüzünü duvara bastırdılar. Ağzı kan ve acıyla doldu. Dilini ısırmıştı. “Ne yapıyorsunuz? Ben kimim bilmiyor musunuz?”</p>

  <p class="normal1">Carlyle yanına, yere fırlatıldığında öksürüyordu Anderson. Sucuk gibi bağlandığını anca fark ediyordu adamın. Yüzü mosmor berelerle kaplıydı. Gözlerinden biri davul misali şişmiş, altındaki elmacık kemiğine kan oturmuştu. Kahverengi saçları kandan yapış yapıştı.</p>

  <p class="normal1">“Tanrım!”</p>

  <p class="normal1">Askerler kollarını arkaya büküp bağladılar ve çekiştirerek çevirdiler. Askerlerden biri bağırarak bir şeyler söylüyordu ya, anlayamayacağı hızdaydı konuşması. Gözlerini patlatarak, tükürük saçarak bağırıyordu adam. Sonunda tanıdığı bir sözcük duyabildi: Hiçi-kiçi.</p>

  <p class="normal1"><span class="ideitalik">“Kurma kız nerede? Nerede, söyle! Nerede?”</span></p>

  <p class="normal1">Panterler daireyi alt üst ediyorlardı. Dipçik darbeleriyle dolap kapaklarını ve kapıları kırarak açıyorlardı. Kocaman, simsiyah köpekler her yanı kokluyor, kızın kokusunu aldıkları yerlerde havlıyorlardı. Adam, Başkomiser gibi bir şeydi herhalde, bir kez daha bağırdı.</p>

  <p class="normal1">“Ne oluyor?” diyebildi Anderson. “Dostlarım var benim—”</p>

  <p class="normal1">“Pek fazla değil sayıları.”</p>

  <p class="normal1">Kapıda Akkarat belirmişti.</p>

  <p class="normal1">“Akkarat!” Anderson dönmeye çalıştı ama Panterler bir kez daha duvara yapıştırdılar. “Neler oluyor?”</p>

  <p class="normal1">“Biz de aynısını sana soracaktık.”</p>

  <p class="normal1">Akkarat, Anderson’ın dairesini alt üst eden askerlere Tayland dilinde bağırarak bir takım emirler yağdırdı. Anderson gözlerini kapayarak kurma kızın dolapta saklanma önerisini reddetmesine şükretti. Birlikte yakalansalardı…</p>

  <p class="normal1">Panterlerden biri, elinde Anderson’ın yay tabancasıyla geldi.</p>

  <p class="normal1">Akkarat hoşnutsuz bir ifadeyle yüzünü buruşturdu. “Silah taşıma ruhsatın var mıydı senin, Bay Anderson?”</p>

  <p class="normal1">“İhtilal başlatıyoruz ve sen kalkmış ruhsat diyorsun!”</p>

  <p class="normal1">Akkarat panterlere bir baş işareti yaptı ve Anderson bir kez daha duvara çarpıldı. Acı patlayarak kafatasına yayıldı. Her yan kararmaya başladı, dizlerinin bağı çözüldü. Titreyerek, zar zor ayakta durabiliyordu şimdi. “Ne oluyor yahu?”</p>

  <p class="normal1">Akkarat elini uzattı, askerdeki tabancayı aldı, kurdu. “Kurma kız nerede?”</p>

  <p class="normal1">Anderson ağzına dolan kanı tükürerek, “Sana ne?” dedi. “Beyaz Gömlek de değilsin, Grahamcı da…”</p>

  <p class="normal1">Cümlesiyle birlikte bir kez daha duvara yapıştırıldı. Gözlerinin önünde rengârenk benekler uçuşmaya başladı.</p>

  <p class="normal1">“Nereden geldi o kurma kız?” dedi Akkarat.</p>

  <p class="normal1">“Japon’du… Kyoto’dan galiba…”</p>

  <p class="normal1">Akkarat tabancayı Anderson’ın kafasına dayadı. “Nasıl soktun onu ülkeye?”</p>

  <p class="normal1">“Ne?”</p>

  <p class="normal1">Akkarat tabancanın kabzasını Anderson’ın kafasına indirdi. Dünya karanlığa büründü.</p>

  <p class="normal1">Yüzüne çarpan suyla kendine geldi. Öksürerek gözlerini açtı. Yerdeydi. Oturuyordu. Akkarat tabancayı boğazına dayamış, ayağa kaldırmaya çabalıyordu. Boğazına dayanan namlu kusturacak gibiydi Anderson’ı.</p>

  <p class="normal1">“Nasıl soktun o kurma kızı ülkeye?”</p>

  <p class="normal1">Ter ve kandan gözleri yanıyordu Anderson’ın. Gözlerini kırpıştırdı, kafa sallayarak, “Ben sokmadım,” dedi. Bir kez daha kan tükürdü. “Japon sahibi atıp gitmiş… Ben nasıl alayım bir kurma kızı kendime hem?”</p>

  <p class="normal1">Akkarat gülümsedi, adamlarına bir şeyler söyledi. “Japon sahibi tarafından atılmış bir kurma asker, öyle mi?” dedi. “Hiç sanmıyorum.” Tabancanın kabzasını bu sefer Anderson’ın kaburgalarına indirdi. Bir kez daha, bu sefer öteki tarafından vurdu. Her ikisinde de içinden yükselen çıtırtıyı duydu Anderson. İnleyerek öne kapandı, iki büklüm kıvrandı. Akkarat yakasından çekerek doğrulttu. “Bir kurma askerin İlahi Varlıklar Kenti’nde ne işi var?”</p>

  <p class="normal1">Anderson, “Asker değil o,” diyerek karşı çıktı. “Basit bir sekreter… Sadece…”</p>

  <p class="normal1">Akkarat’ın ifadesi değişmedi. Anderson’ı döndürdü ve bir kez daha, kemiklerini ezerek duvara çarptı. Çenesinin kırıldığını düşündü Anderson. Derken birden Akkarat’ın parmaklarını elinde hissetti. Amacını kavradı, yumruğunu sıkarak direnmeye çabaladı ama boşunaydı. Elleri güçlüydü Akkarat’ın. Çaresizce pes etti.</p>

  <p class="normal1">Kıvrılan parmağı çatırdayarak kırıldı.</p>

  <p class="normal1">Anderson acıyla haykırırken Akkarat saçından yakalayıp kafasını geri çekti, göz göze geldiler: “O kız bir asker. Bir ölüm makinesi. Ve onu Somdet Çaopraya’ya tanıştıran sensin. Söyle! Nerede?”</p>

  <p class="normal1">“Ölüm makinesi mi?” Anderson düşünmeye çabaladı. “Ama o… O bir hiçti! Mişimoto’nun döküntülerinden… Japon artığı…”</p>

  <p class="normal1">“Çevre Bakanlığı tek konuda haklı… Siz AgriGen hayvanlarına güvenilmemeli… Kurma kız için basit bir seks oyuncağı dedin ve gayet uygun bir yoldan suikastçıyı tutup Kraliçe’nin naibine sundun…” Öne eğildi, “Kraliçe’yi de öldürtecektin belki, ha?” dedi.</p>

  <p class="normal1">“Ama nasıl olur?” dedi Anderson. Sakin konuşmaya çalışmadı bile. Kırık parmağı zonkluyor, ağzına yine kan doluyordu. “Basit bir… Sıradan bir çöp parçasıydı o kız! Böyle bir şey yapmış olamaz… İnanmalısınız bana.”</p>

  <p class="normal1">“Üç kişiyi korumalarıyla birlikte öldürdü. Toplam sekiz kişi. Kanıtlar son derece açık.”</p>

  <p class="normal1">Emiko’yu kanlar içinde, kapının önünde büzülmüş bulduğunu hatırladı Anderson. <span class="ideitalik">Sekiz kişi?</span> Balkona atılışını, karanlıkta yitişini hatırladı. <span class="ideitalik">Haklı mıydı Akkarat?</span></p>

  <p class="normal1">“Başka bir açıklaması olmalı… Sıradan bir kurma o kız… Emre itaatten başka bir şey yapmaz öyleleri…”</p>

  <p class="normal1"><span class="ideitalik">Yatakta büzülmüş Emiko… Ağlayan, titreyen, vücudu çiziklerle dolu…</span></p>

  <p class="normal1">İç çekti, sesini kontrol altına almaya çalışarak, “Lütfen,” dedi. “İnanmalısınız bana… Bu kadar büyük bir riske girmeyiz biz. Hem AgriGen’in Somdet Çaopraya’nın ölümünden hiçbir çıkarı yok… Hiç kimsenin olamaz zaten… Bakın, bu durum doğrudan Çevre Bakanlığı’nın lehine… İyi ilişkilerden çok daha fazla kazançlı çıkarız biz…”</p>

  <p class="normal1">“Ve buna rağmen katili tanıştırdın onla.”</p>

  <p class="normal1">“Ama… Ama bu delilik… Kim bir kurma askeri buraya kadar getirip gizli tutabilir? O kız… Yıllardır burada… İstediğinize sorun, araştırın… Beyaz Gömleklere defalarca rüşvet vermiş… Baba-sanı yıllardır gösteri yaptırıyordu ona…”</p>

  <p class="normal1">Kekeliyor, geveliyordu ama Akkarat’ın dikkatini çekmeye başladığının farkındaydı. Adamın gözlerindeki soğuk öfke kaybolmuştu. İlginç… Bir kez daha ağzına dolan kanı tükürdü. “Evet… Somdet Çaopraya’ya o yaratığı tanıştıran benim. Ama tek nedeni yenilikti… Yeni bir şey… Çaopraya’nın namı herkesin malumuydu…” Akkarat’ın yüzüne yeni bir öfke kıpırtısı belirdiğini fark etti. “Lütfen, dinle beni. Soruşturma yaptır… Soruşturursan bizimle ilgili olmadığını göreceksin. Başka bir açıklaması olmalı. Ben kesinlikle…” Durdu, iç çekti. “Soruştur, lütfen.”</p>

  <p class="normal1">“Soruşturamayız. Vakayı Çevre Bakanlığı devraldı.”</p>

  <p class="normal1">“Ne?” Şaşkınlığını gizleyemedi Anderson. “Hangi yetkiye dayanarak?”</p>

  <p class="normal1">“Kurmalar onların alanı. Dıştan gelen bir saldırgan sonuçta.”</p>

  <p class="normal1">“Ve sen bunun arkasında ben varım sanıyorsun, öyle mi? Soruşturmayı ne zaman kontrollerine aldı o piçler?” Hızla düşünmeye, olası açılımları kavramaya çalışıyor, bahaneler, sebepler, zaman kazanacak herhangi bir şey bulmaya çabalıyordu Anderson. “Praça’nın tuzağı… Belki planlarımızı bir şekilde duydu ve… Şu anda bize karşı harekete geçmiş bile olabilir… Bunun ardına saklanarak… Somdet Çaopraya’nın bizden yana olduğunu öğrendiyse…”</p>

  <p class="normal1">“Planlarımız gizliydi,” dedi Akkarat.</p>

  <p class="normal1">“Hiçbir şey gizli kalmaz. Hele bu seviyede… Generallerden biri arkadaşlarından birine çıtlatmıştır ve… Bizi birbirimize düşürmek için…”</p>

  <p class="normal1">Akkarat düşünürken Anderson nefesini tuttu.</p>

  <p class="normal1">Kafa salladı Akkarat, “Hayır,” dedi, “Praça asla saraydan birine dokunmaz. Pisliğin tekidir, evet ama sonuçta Taylandlıdır.”</p>

  <p class="normal1">“Ama ben de değilim bunu yapan!” Carlyle baktı. “Bizimle ilgisi yok! Mutlaka başka bir açıklaması vardır!” Korkuyla öksürmeye başladı, öksürüğü kasılmalara dönüştü. Biraz sonra geçti öksürüğü. Kaburgaları sızlıyordu. Bir daha kan tükürdü ve akciğerlerinin delinip delinmediğini düşündü. Kafasını kaldırdı, Akkarat’a baktı. Sözcüklerini kontrol etmeli, işe yaramalarını sağlamalı, makul konuşmalıydı. “Somdet Çaopraya’nın başına gerçekte ne geldiğini bulmanın bir yolu olmalı. Bir ipucu… Bir bağlantı…”</p>

  <p class="normal1">Kara Panterlerden biri öne eğilerek Akkarat’ın kulağına bir şeyler fısıldadı. Anderson adamı mavnadaki içki sofrasından hatırladığını fark etti. Somdet Çaopraya’nın adamlarından. Donuk bakışlar, kedimsi bir surat… Adam bir şeyler daha fısıldadı. Akkarat kafa salladı. “<span class="ideitalik">Kap</span>.” Eliyle adamlarına Anderson ile Carlyle’ı diğer odaya götürmelerini işaret etti.</p>

  <p class="normal1">“Pekâlâ, <span class="ideitalik">Kun</span> Anderson. Neler bulacağımızı göreceğiz.” Yere, Carlyle’ın yanına oturttular. “Adamlarıma on iki saat soruşturma süresi verdim. Dediklerinin doğru çıkması için artık hangi Grahamcı tanrıya tapıyorsan şimdiden duaya başlasan iyi edersin.”</p>

  <p class="normal1">Anderson bir umut ışığı hissetti. “Araştırın. Bizle ilgisi olmadığını göreceksiniz. Göreceksiniz.” Yarılmış dudağını emerek, “O kız sıradan bir Japon oyuncağından öte değil,” dedi. “Bu işin arkasında başka birisi var. Beyaz Gömlekler bizi birbirimize düşürmeye uğraşıyor… Bire on bahse girerim.”</p>

  <p class="normal1">“Göreceğiz.”</p>

  <p class="normal1">Anderson başını ardındaki duvara dayadı. Adrenalin ve gerilimle yanıyordu. Eli zonkluyor, kırık parmağı sallanıyordu. Zaman… Biraz zaman kazanmıştı. Şimdi beklemek, hayatta kalmak için bir sonraki adımı bulmak gerekiyordu. Öksürdü, kaburgalarından yükselen acıyla yüzünü buruşturdu.</p>

  <p class="normal1">Yanında baygın yatan Carlyle inledi. Anderson yine öksürdü ve tavana bakarak Akkarat’la ikinci raunt için toparlanmaya çalıştı. Ama başka bahaneler arar, olabilecekleri hesaplamaya çabalarken bir görüntü, kurma kızın hayatında gördüğü her şeyden çok daha büyük, kedimsi zarafette bir hızla balkona çıkıp karanlığa atlayışı bir türlü gözünün önünden gitmiyordu.</p>

  <p class="normal1">Hızlı. Kusursuz. Güzel.</p>

  <p class="normal1">Ve ürkütücü…</p>
</body>
</html>
