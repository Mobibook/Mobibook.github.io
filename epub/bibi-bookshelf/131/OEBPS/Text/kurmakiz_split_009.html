<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kurmakiz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body>
  <h1 class="normal" id="calibre_toc_7"><span class="idebold">yedi</span></h1>

  <p class="normal1">“Bak, bak! Meşhur oldum!”</p>

  <p class="normal1">Caydi fısıltı gazetesi sayfasını kaldırdı, sırıtarak Kanya’ya baktı. Beriki gülümsemeyince sayfayı rafa, diğer resimlerinin yanına bıraktı.</p>

  <p class="normal1">“E, haklısın. Çok benzemiyor. Kayıt bölümünden rüşvetle almışlardır herhalde.” Neşeyle iç çekti. “Gençtim tabii o zamanlar.”</p>

  <p class="normal1">Tanya gene yanıt vermedi ve acı bakışlarını <span class="ideitalik">klong</span>un sularından ayırmadı. Tüm günü nehirde gidip gelen PurCal ve AgriGen mahsulü kaçakçısı kayıkları kovalayarak geçirmişlerdi ve Caydi hâlâ neşeyle kıpır kıpırdı.</p>

  <p class="normal1">Günün büyük ödülü rıhtıma demirledikleri yelkenli ticari tekneydi. Bali’den kuzeye yelken açmış bir Hint teknesi görünümündeki araç tepeleme sibiskoza dirençli ananasla dolu çıkmıştı. Caydi’nin Beyaz Gömlekleri kargonun üzerine kül dökerek hepsini arınık ve yenmez kılarlarken liman reisiyle tekne kaptanının kekeleyerek özürler sıralayışlarını izlemek tatmin ediciydi. Kaçak maldan edilecek onca kârı yok etmişlerdi.</p>

  <p class="normal1">Panoya asılı diğer gazeteleri taradı Caydi. Farklı bir fotoğrafını buldu. <span class="ideitalik">Muay-tay</span> zamanlarından kalma, Lumpini’deki bir zaferinin ardından gülerken çekilmiş bir resimdi bu. <span class="ideitalik">Bangkok Sabah Postası</span>’nda yayınlanmıştı.</p>

  <p class="normal1">“Benim çocuklar bunu sevecektir.”</p>

  <p class="normal1">Gazeteyi aldı, açtı ve habere göz gezdirdi. Ticaret Bakanı Akkarat resmen kudurmuştu. Ticaret Bakanlığı’ndan verilen demeçlerde Caydi için ‘barbar’ ve ‘vahşi’ sıfatları kullanılmıştı. Doğrudan terörist veya vatan haini dememelerine şaştı. Esas söylemek istediklerini söyleyememeleri, basiretsizliklerinin kanıtıydı.</p>

  <p class="normal1">Sayfaların üzerinden Kanya’ya bakarken gülümsemesini tutamadı. “Fena yaktık canlarını.”</p>

  <p class="normal1">Kanya susuyordu.</p>

  <p class="normal1">Kızın havası bozuk saatlerini görmezden gelmeye alışmıştı. Tanıştıkları günlerde yüz ifadesindeki pasiflik ve sanki gözü, kulağı, burnu ya da eğlenceli bir şeyi gördüğünde tanımasını sağlayacak organı hangisiyse ondan yoksunmuş gibi görünmesi yüzünden Kanya’yı aptal sanmıştı.</p>

  <p class="normal1">Kanya, “Bakanlığa dönmeliyiz,” dedi ve teknelerden binebilecekleri bir tane bulmak için suyolunu taramaya koyuldu.</p>

  <p class="normal1">Caydi fısıltı gazetesini getirene ücretini öderken bir kanal taksisi az ileride belirdi.</p>

  <p class="normal1">Kanya el edince tekne enerji biriktirmiş çarkının patırtıları arasında suyu yararak önlerine yanaştı. Kocaman burgu-yayları yolcuya fazla yer bırakmıyordu. Zengin Çinli işadamları teknenin üstü örtülü kısmına mezbahaya götürülen ördekler misali doluşmuştu.</p>

  <p class="normal1">Kanya ile Caydi tekneye atlayıp oturma bölümünün yanındaki küpeştede ayakta durdular. Biletçi çocuk Beyaz Gömlekleri, Beyaz Gömlekler de biletçileri görmezden gelmeye alışıktı. Arkalarından binen bir başka adama otuz bahtlık bilet kesti. Tekne rıhtımdan ayrılıp hızlanınca Caydi küpeşte demirlerine tutundu. Suyolundan kent merkezine yöneldiler; rüzgâr yüzlerini okşuyordu. Tekne ufak kayıklar ve takalar arasında zikzaklar çizerek hızla ilerliyor, her iki yanda harap evler ve güneşe asılı rengârenk <span class="ideitalik">fa-sin</span>lerle, bluzlarla dolu dükkânlar, upuzun kara saçlarını kanalın bulanık sularında yıkayan kadınlar kayıp gidiyordu.</p>

  <p class="normal1">Tekne aniden hız kesti.</p>

  <p class="normal1">Kanya ön tarafa baktı. “Ne oluyor?”</p>

  <p class="normal1">İlerilerinde bir ağaç devrilip kanal yolunu kapamıştı. Tekneler kalan daracık açıklıktan geçebilmek için aynı yöne doluşmuşlardı.</p>

  <p class="normal1">“Bir <span class="ideitalik">bo</span> ağacı,” dedi Caydi. Yer belirleyici nirengi noktalarına bakındı. “Keşişlere haber vermemiz gerekecek.”</p>

  <p class="normal1">Başka kimse kaldıramazdı ağacı. Ahşap sıkıntısına rağmen gelip budamaya kalkan da çıkmayacaktı. Şanssızlık getirirdi çünkü. Tekneleri kutsal ağacın kapamadığı tarafa doğru yavaşça ilerledi.</p>

  <p class="normal1">Caydi sabırsızlıkla homurdandı ve öndekilere bağırdı: “Açılın kardeşler! Bakanlık işi! Açın yolu!” Rozetini sallıyordu.</p>

  <p class="normal1">Rozetin parıltısı ve gömleğinin beyazı diğer kayık ve tekneleri kenara çekmeye yetti. Taksinin kaptanı Caydi’ye bir teşekkür bakışı attı. Burgu-yaylı tekne diğerlerinin arasına daldı.</p>

  <p class="normal1">Ağacın yanından geçerlerken taksideki yolcuların hepsi avuçlarını yapıştırıp parmaklarını kafalarına dokundurarak ağaca içten <span class="ideitalik">wai</span> selamı verdi.</p>

  <p class="normal1">Caydi de selamını verdi, ardından yanından geçtikleri ağaca uzanıp parmaklarını pütürlü gövdesinde gezdirdi. Ufak delikler vardı gövdede. Kabuğunu soysa ağacın ölümünü gösteren oluklar ağı ortaya çıkardı. <span class="ideitalik">Bo</span> ağacı. Kutsal ağaç… Buda’nın gölgesinde aydınlığa kavuştuğu ağaçtı bu ve kurtarmak için ellerinden gelen hiçbir şey yoktu. Tüm çabalara rağmen incir türlerinden hiçbiri kurtulamamıştı. Fildişi böcekleri karşı konulamayacak denli kuvvetliydi. Biliminsanları çare bulamadıklarında umutla Fra Süb Nakasatyen’e<sup class="calibre3"><a class="footnote-link" href="../Text/kurmakiz_split_087.html#footnote-502271-1" id="footnote-502271-1-backlink">[1]</a></sup> dua ederlerdi ama sonunda şehit de kurtaramıyordu hiçbirini.</p>

  <p class="normal1">Kanya aklından geçenleri okumuş gibi, “Her şeyi kurtaramayız,” diye mırıldandı.</p>

  <p class="normal1">“Tek bir şeyi bile kurtaramıyoruz.” Caydi, fildişi böceklerinin işlerini gördüğü deliklerde gezdirdi parmaklarını. “<span class="ideitalik">Farangların</span> onca şeyin hesabını vermesi gerekirken Akkarat hâlâ onlarla anlaşmalar yapıyor.”</p>

  <p class="normal1">“AgriGen’le yapmıyor.”</p>

  <p class="normal1">Caydi kederle gülümseyerek elini çekti. “Onlarla yapmıyor, evet. Ama onların türüyle, gen-kopyacılarla, kaloricilerle… En feci açlık dönemlerinde PurCal ile bile el sıkışıyor. Başka ne demeye Koh Angrit’e çöreklenmelerine izin veriyoruz sanki? Muhtaç kalırsak diye… Beceremez ve kapılarına düşüp pirinçlerini, buğdaylarını ve soyalarını dileniriz diye…”</p>

  <p class="normal1">“Kendi gen-kopyacılarımız var artık.”</p>

  <p class="normal1">“Majesteleri Kral XII. Rama’nın engin öngörüsü sayesinde.”</p>

  <p class="normal1">“Ve Çaopraya Gi Bu Sen sayesinde.”</p>

  <p class="normal1">“Çaopraya…” Yüzünü ekşitti Caydi. “O kadar kötü birine böylesi saygın bir unvan bahşedilmemeliydi.”</p>

  <p class="normal1">Kanya omuz silkti ama yeme atlamadı. Bo ağacı çok geçmeden geride kalmıştı. Srinakarin Köprüsü’nde indiler. Yiyecek tezgâhlarından yükselen kokular Caydi’yi çağırıyordu. Ufak bir <span class="ideitalik">soi</span>ye doğru ilerleyerek Kanya’ya peşinden gelmesini işaret etti. “Somçay şurada sıkı bir <span class="ideitalik">som tam</span> arabası olduğunu söylemişti. Papayaları temizmiş.”</p>

  <p class="normal1">“Aç değilim ben,” dedi Kanya</p>

  <p class="normal1">“O yüzden hep asık suratın zaten.”</p>

  <p class="normal1">Kanya, “Caydi…” dedi, durdu.</p>

  <p class="normal1">Caydi ardına baktığında kızın yüzündeki endişeyi fark etti. “Ne oldu şimdi? Söyle bakayım.”</p>

  <p class="normal1">“Rampalar meselesinden endişeliyim.”</p>

  <p class="normal1">Caydi omuz silkti. “Endişelenme.”</p>

  <p class="normal1">İlerilerinde daracık sokağın duvarı boyunca dip dibe sıralanmış işporta arabaları ve tezgâhlar vardı. Hurdalıklardan toplanmış döküntü masaların üstlerine ufak <span class="ideitalik">nam plaa prik</span> kâseleri özenle dizilmişti. “Gördün mü? Somçay haklıymış.” Aradığı salatacıyı buldu, meyve ve baharatları inceledi, ikisinden de sipariş etti. Kanya somurtarak yanına geldi.</p>

  <p class="normal1">Caydi satıcıya daha fazla biber koymasını söylerken mırıldandı: “İki yüz bin baht, Akkarat’ın yitirmeyi kabullenemeyeceği kadar fazla.”</p>

  <p class="normal1">Kadın satıcı biberlerin arasına papaya parçalarını eklerken Caydi dalgınca kafa salladı. “Doğru. Orada o kadar para döndüğünü hiç bilmiyorum.”</p>

  <p class="normal1">İki yüz bin bahta yepyeni bir gen-kopyalama laboratuarı donatılabilir ya da beş yüz Beyaz Gömlek, Tonburi’deki<sup class="calibre3"><a class="footnote-link" href="../Text/kurmakiz_split_088.html#footnote-502271-2" id="footnote-502271-2-backlink">[2]</a></sup> balık çiftliklerini teftişe yollanabilirdi. Kafasını salladı bir daha. Tek bir baskında bu kadar… Şaşırtıcıydı.</p>

  <p class="normal1">Caydi bazen dünyada işlerin nasıl yürüdüğünü kavradığını düşünür, derken ilahi kentte açmadığı bir kapağı kaldırır ve hiç beklemediği yerlerin hamamböceği kaynadığını görürdü.</p>

  <p class="normal1">Yan taraftaki biberli domuz ve Kızıl Yıldız bambu uçları satan tezgâha yürüdü. Çao Fraya Nehri’nden daha o sabah tutulmuş taze, yağda kızartılmış yılanbalıkları… İkisine yetecek kadar ısmarladı. İçmek için de Sato söyledi. Yiyecekler hazırlanırken boş masalardan birine kuruldu.</p>

  <p class="normal1">Zorlu işgününün sonunda bambu sandalyeye kurulmuş, pirinç birası karnında ısınırken somurtkan astına gülümsemeden duramadı Caydi.</p>

  <p class="normal1">Kanya, her zamanki gibi önüne doğru dürüst yemek geldiğinde de somurtkanlığından vazgeçmedi. “Merkezde <span class="ideitalik">Kun</span> Birombakti senden şikâyet ediyordu,” dedi. “General Praça’ya çıkacağını ve sırıtkan ağzını yırttıracağını söyledi.”</p>

  <p class="normal1">Caydi biberleri ağzına doldurdu. “Korkmuyorum ondan.”</p>

  <p class="normal1">“Demirleme rampaları onun bölgesiydi. Koruma parasını alıyordu.”</p>

  <p class="normal1">“Demin Bakanlıktan endişeliydin şimdi de Birombakti’yi dert ediyorsun. Kendi gölgesinden korkar o bunak. Habbe pası kapmasın diye önüne konan her yemeği önce karısına tattırır.” Kafa salladı. “Bırak somurtmayı. Gülümsemelisin. Gül hatta. Al, iç biraz daha.” Komiserinin boşalan bardağına Sato doldurdu. “Eskiden Gülümseyenler Diyarı derdik ülkemize. Sense oturmuş, sabahtan beri sülük yemişsin gibi surat asıyorsun.”</p>

  <p class="normal1">“O zamanlar gülümseyecek daha çok şeyimiz vardı belki.”</p>

  <p class="normal1">“E, orası doğru olabilir.” Çatlak masaya koyduğu bardağına düşünceli gözlerle baktı. “Tüm bunları hak etmek için geçmiş yaşamlarımızda feci şeyler yapmış olmalıyız. Başka açıklama gelmiyor aklıma.”</p>

  <p class="normal1">Kanya iç çekti. “Bazen nenemin ruhunun evimin yanındaki <span class="ideitalik">çedi</span>nin<sup class="calibre3"><a class="footnote-link" href="../Text/kurmakiz_split_089.html#footnote-502271-3" id="footnote-502271-3-backlink">[3]</a></sup> etrafında dolanırken görüyorum. Bir defasında gelmesi için daha iyi bir yer yaratmadığımız sürece reenkarne olmayacağını söyledi.”</p>

  <p class="normal1">“Bir Daralma <span class="ideitalik">fii</span>si daha mı yani? Nasıl bulmuş seni? İsan’dan<sup class="calibre3"><a class="footnote-link" href="../Text/kurmakiz_split_090.html#footnote-502271-4" id="footnote-502271-4-backlink">[4]</a></sup> değil miydi o da?”</p>

  <p class="normal1">“Bulmuş işte.” Omuz silkti Kanya. “Benden hiç hoşnut değil.”</p>

  <p class="normal1">“Eh, yerinde olsak biz de hoşnut kalmazdık herhalde.”</p>

  <p class="normal1">Bu hayaletleri birkaç defa Caydi de bulvarlarda dolanırken, ağaçlarda otururken görmüştü. <span class="ideitalik">Fiiler</span> her yerdeydi artık. Sayılmayacak kadar fazlaydılar. Mezarlıklarda, devrik <span class="ideitalik">Bo</span> ağaçlarına bakarken görmüştü birçoğunu. Hepsinin bakışında aynı hüzün, aynı kızgınlık vardı.</p>

  <p class="normal1">Medyumlar <span class="ideitalik">fiilerin</span> ne denli kızdıklarından, nasıl reenkarne olamadıklarından ve haliyle Hualamfong İstasyonu’nda sahile gidecek treni umutla bekleyen insanlar misali dolanıp durduklarından bahsediyordu. Hepsi erişemeyecekleri bir reenkarnasyonu bekliyordu çünkü hiçbiri bu dünyadaki ıstırabı hak etmiyordu.</p>

  <p class="normal1">Acan Sutep gibi kimi keşişlerse tüm bunların saçmalık olduğu fikrindeydi. <span class="ideitalik">Fiileri</span> kovalayacak muskalar satan keşiş bu görünenlerin, habbe pası bulaşmış meyve ve sebzeleri yiyerek vaktinden erken ölenlerin öfkeli ruhları olduğu iddiasındaydı. İsteyen herkes türbesine gidip bağış yapabilir ya da Eravan türbesine girip Brahma’ya adak sunabilir —hatta belki tapınak dansçılarından kısa bir gösteri izleyebilir— ve ruhların sonraki reenkarnasyonlarında dinlenmeleri için umut satın alabilirdi. Mümkündü böyle şeyleri ummak.</p>

  <p class="normal1">Ama işte, hayaletler her yandaydı. Onda herkes hemfikirdi. AgriGen’in, PurCal’in ve benzerlerinin kurbanları…</p>

  <p class="normal1">“Ben olsam nenenin dediklerini üstüme alınmazdım,” dedi Caydi. “Dolunaylarda bir sürüsünün Çevre Bakanlığı’nın etrafını sardığını da görüyorum. Düzinelercesi...” Kederle gülümsedi. “Düzletilecek bir şey değil bence. Nivat ile Surat’ın bunlarla büyüyeceğini düşününce…” İç çekti, Kanya’nın önünde sergilemek istemediği duyguları bastırdı. Biraz daha içti. “Neyse, sonuçta mücadele iyidir. Keşke bir-iki AgriGen veya PurCal yöneticisini enseleyip ıslatabilsek… Hatta belki azıcık habbe pası AG.134.s tattırırdık… O zaman yaşamım tatmin bulurdu. Mutlu ölebilirdim.”</p>

  <p class="normal1">“Muhtemelen sen de reenkarne olmazsın,” dedi Kanya. “Bu cehenneme tekrar gelmek için fazla iyisin.”</p>

  <p class="normal1">“Şansım varsa Des Moines’da doğup gen-kopyalama laboratuarlarını bombalarım.”</p>

  <p class="normal1">“Nerede o günler…”</p>

  <p class="normal1">Caydi kafasını kaldırıp Kanya’ya baktı. “Nedir canını sıkan senin? Ne bu hüzün? Eminim ikimiz de güzel bir yerlerde doğacağız. İkimiz de. Sırf dün gece kazandığımız onca sevabı düşün. Kargoyu yaktığımızda Gümrükçüler altlarına edecek sandım.”</p>

  <p class="normal1">Kanya hoşnutsuz bir ifade takındı. “Herhalde dün geceye kadar rüşvet almayan Beyaz Gömlek görmemişlerdi.”</p>

  <p class="normal1">Daha cümlesi bitmeden Caydi’nin şaka girişimini bastırıvermişti. Bakanlıkta kimsenin kızdan hoşlanmamasına şaşmamak gerekirdi. “Doğru. Artık rüşvet almayan yok. Eskisi gibi değil. İnsanlar beter zamanları hatırlamıyor. Eskisi gibi olmaktan kimse korkmuyor.”</p>

  <p class="normal1">“Sen de kalktın, kobrayı çomakladın,” dedi Kanya. “12 Aralık darbesinden beri General Praça’yla Bakan Akkarat karşılıklı dönüp duruyor, kavga bahanesi arıyordu. Husumetleri hiç bitmedi ve sen, Akkarat’ı iyice kudurtacak şeyi yaptın. Dengeyi bozdun.”</p>

  <p class="normal1">“Eh, bildim bileli fazla düşünmeden atlarım. Çaya da şikâyetçi bu huyumdan. Seni bu yüzden taşıyorum ya yanımda… Akkarat’ı dert etmiyorum gerçi. Asar, keser ama sonunda durulacaktır. Hoşuna gitmiyordur belki ama General Praça’nın orduda bir darbe daha yapacak kadar bol müttefiki var. Başbakan Suravong öldükten sonra Akkarat’ın elinde fazla koz kalmadı. Tek başına artık. Zengin olabilir ama tehditlerini arkalayacak megodontlar ve tanklar yokken Akkarat gerçekte kâğıttan kaplandır. İyi bir ders aldı bizden.”</p>

  <p class="normal1">“Tehlikeli adam ama.”</p>

  <p class="normal1">Caydi ciddiyetle baktı yardımcısına. “Kobralar da öyle. Megodontlar da. Sibiskoz da tehlikeli. Her yanımız tehlike dolu. Akkarat…” Omuz silkti. “Neyse, olan oldu zaten. Geri almak imkânsızken niye endişelenelim? Boş ver gitsin.”</p>

  <p class="normal1">“Gene de dikkatli davranmalısın.”</p>

  <p class="normal1">“Rampalardaki şu adamı mı söylüyorsun? Somçay’ın gördüğü adamı? Korkuttu mu seni?”</p>

  <p class="normal1">Kanya omuz silkti. “Yok.”</p>

  <p class="normal1">“Bak şu işe. Beni korkutmuştu.” Ne kadarını söylemesi, tanıdığı, bildiği dünyanın ne kadarını anlatması gerektiğini düşünerek Kanya’ya baktı. “O adama dair kötü hisler var içimde.”</p>

  <p class="normal1">“Sahi mi?” Sıkıntı basmış gibiydi kızı. “Korktun mu yani? Bir tanecik adamdan?”</p>

  <p class="normal1">Caydi kafa salladı. “Kaçıp Çaya’nın eteğinin dibine saklanacak kadar değil ama sonuçta… Daha evvel görmüştüm o adamı.”</p>

  <p class="normal1">“Söylemedin ama bir şey?”</p>

  <p class="normal1">“Emin değildim başta. Artık eminim. Ticaret’tendi o adam.” Durdu, Komiserini inceledi. “Galiba yine peşime düştüler. Belki yeni bir suikast planlıyorlardır. Ne dersin?”</p>

  <p class="normal1">“Sana el sürmeye cesaret edemezler. Kraliçe senden büyük övgüyle bahsetti.”</p>

  <p class="normal1">Caydi esmer teninde bembeyaz duran, boynundaki eski yay-tabancası yarasını kaşıdı. “Rampalarda yaptıklarımdan sonra bile mi?”</p>

  <p class="normal1">Kanya kızgın bir vurguyla, “Koruma takacağım peşine,” dedi.</p>

  <p class="normal1">Caydi kızın ateşliliğine güldü. Hoşuna gitmişti. “İyi kızsın sen ama koruma almam aptallığa girer çünkü o zaman herkes korkutulabileceğimi anlar. Kaplanlar öyle yapmaz. Al, ye şundan biraz.” Kanya’nın tabağına birkaç parça yılan balığı koydu.</p>

  <p class="normal1">“Doydum ben.”</p>

  <p class="normal1">“Kibarlık etme işte. Ye.”</p>

  <p class="normal1">“Koruma almalısın. Lütfen.”</p>

  <p class="normal1">“Sen arkamı kolluyorsun ya… Bana yeter de artar bu kadarı.”</p>

  <p class="normal1">Kanya irkildi. Caydi kızın huzursuzlaşmasına güldü. <span class="ideitalik">Ah, Kanya</span>, diye geçirdi içinden, <span class="ideitalik">hepimiz hayatta sonuçlarıyla karşılaşacağımız seçimler yaparız. Benimkileri yaptım ben ama senin kendi</span> <span class="ideitalik">karman</span> <span class="ideitalik">var</span>… Yumuşak bir tonla konuştu: “Haydi, ye şunları. İyice sıskalaştın. Bu bir deri bir kemik halinle nasıl özel arkadaş edineceksin?”</p>

  <p class="normal1">Kanya önündeki tabağı itti. “İştahım yok bu aralar.”</p>

  <p class="normal1">“Herkes açlıktan kırılıyor ve senin iştahın yok, öyle mi?”</p>

  <p class="normal1">Kanya suratını asıp kaşığına bir parça balık aldı.</p>

  <p class="normal1">Caydi kafa sallayarak çatal ve kaşığını masaya bıraktı. “Nen var senin? Her zamankinden de suratlısın. Sanki yoldaşlarımızdan birini yakma kavanozuna koymuşuz gibi… Nedir huzurunu kaçıran?”</p>

  <p class="normal1">“Hiç… Cidden. Aç değilim, hepsi o.”</p>

  <p class="normal1">“Çıkar ağzından baklayı, komiser. Doğru dürüst konuş benle. Emrediyorum. İyi subaysın sen; surat asmana katlanamam. Adamlarımın somurtmalarını istemem. İsan’dan gelmiş olsalar bile.”</p>

  <p class="normal1">Kanya yüzünü ekşitti. Caydi kızın uygun kelimeleri arayışını izledi. Hiç bu kız kadar düşünceli, hesaplı davranmış mıydı? Kuşkuluydu; kendini bildi bileli çabuk parlar, çarçabuk öfkelenirdi. Kanya hiç benzemiyordu komutanına. Sıfır <span class="ideitalik">sanuk</span>, bol <span class="ideitalik">cay yen</span>.<sup class="calibre3"><a class="footnote-link" href="../Text/kurmakiz_split_091.html#footnote-502271-5" id="footnote-502271-5-backlink">[5]</a></sup></p>

  <p class="normal1">Caydi öyküsünü nihayet tüm insani acıklılığıyla dinlemeyi umarak bekledi ama Kanya aradığı kelimeleri bulup dudaklarından fısıldayarak, neredeyse utanarak dökmeye başladığında şaşakaldı.</p>

  <p class="normal1">“Adamlardan bazıları yeterince iyi niyet hediyesi almamandan şikâyetçi…”</p>

  <p class="normal1">“Ne?” Caydi arkasına yaslandı, kaşları çatıldı. “O taraklarda bezimiz yok bizim. Biz farklıyız diğerlerinden ve bundan gurur duyuyoruz.”</p>

  <p class="normal1">Kanya telaşla baş onayı verdi. “Gazeteler ve fısıltı gazeteleri bu yüzden bayılıyor sana… Halk da bu nedenle seviyor seni…”</p>

  <p class="normal1">“Ama?”</p>

  <p class="normal1">Hoşnutsuz bakışları geri gelmişti kızın. “Ama artık terfi almıyorsun ve sana sadık adamlar himayenden fayda görmedikçe soğuyorlar.”</p>

  <p class="normal1">“E ama başardıklarımıza baksan ya bir!” Bacaklarının arasında duran, yelkenliden kaldırdıkları parayla dolu torbayı işaret etti. “Muhtaç olduklarında yardım göreceklerini hepsi biliyor. Muhtaç kim varsa hepsine yetecek paramız var.”</p>

  <p class="normal1">Kanya bakışlarını masanın altına çevirerek mırıldandı: “Bazıları paranın üstüne yattığını söylüyor.”</p>

  <p class="normal1">“Ne?” Caydi ağzı açık kalakaldı bir an. “Sen de mi bu fikirdesin?”</p>

  <p class="normal1">Kanya sinercesine omuz silkti. “Tabii ki hayır.”</p>

  <p class="normal1">Caydi özürle kafa sallayarak, “Tabii,” dedi, “sen öyle düşünmezsin. İyi kızsın sen; büyük işler becerdin burada.” Karşısına açlıktan bir deri bir kemik çıkmış, şampiyonluklar kazandığı yıllara beslediği hayranlıkla hep kendisine benzemeye çabalamış astına duyduğu ezici şefkatle gülümsedi.</p>

  <p class="normal1">“Dedikoduları bastırmak için elimden geleni yaptım ama…” Kanya bir daha üzüntüyle omuz silkti. “Adaylar arasında Başkomiser Caydi’nin emrinde çalışmak barsak kurtları yüzünden açlık çekmeye benziyor, insan bir deri bir kemik kalıyor lafları dolaşıyor. Hepsi iyi çocuklar ama meslektaşları tertemiz, parlak üniformalar giyerken eskileri giymekten utanıyorlar. Onlar ikişerli bisiklete binerken diğerleri burgu-yaylı mobilet kullanıyor.”</p>

  <p class="normal1">Caydi iç çekti. “Beyaz Gömleklerin sevildiği zamanları hatırlıyorum.”</p>

  <p class="normal1">“Herkes karnını doyurmak zorunda.”</p>

  <p class="normal1">Caydi bir daha iç çekti. Bacakları arasında duran torbayı aldı. “Bunu götür. Eşit paylaştır. Dün geceki emek ve cesaretleri için.”</p>

  <p class="normal1">Kanya şaşkın baktı. “Emin misin?”</p>

  <p class="normal1">Caydi hüsranını gizleme çabasıyla gülümsedi. En iyi yol buydu, biliyordu ama üzülüyordu. “Neden olmasın?” dedi. “Söylediğin gibi, hepsi iyi çocuklar. Ayrıca <span class="ideitalik">faranglar</span> ve Ticaret Bakanlığı köpürdüler işte… İyi iş çıkardılar sonuçta.”</p>

  <p class="normal1">Kanya derin saygı ve şükran gösteren bir <span class="ideitalik">wai</span> selamı verdi.</p>

  <p class="normal1">Caydi, “Kes şu saçmalığı,” dedi ve şişede kalan içkiyi bardaklarına paylaştırdı. “Boş ver. Ufak şeyler bunlar. Yarın yeni kavgalara gireceğiz. İyi ve sadık adamlarımıza ihtiyaç duyacağız. Dostlarımızı beslemezsek dünyanın AgriGen ve PurCal’leriyle nasıl baş ederiz?”</p>
</body>
</html>
