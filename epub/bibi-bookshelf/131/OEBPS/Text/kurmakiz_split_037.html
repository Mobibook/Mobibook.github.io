<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kurmakiz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body>
  <h1 class="normal" id="calibre_toc_35"><span class="idebold">otuz beş</span></h1>

  <p class="normal1">“Praça değil! İlgisi yok bu işle!”</p>

  <p class="normal1">Kanya krank telefonuna bağırıyordu ama sesinin etkisi yeraltındaki bir zindanda parmaklıkların ardından bağırmaktan farksızdı. Narong dinlemiyor gibiydi. Hat sürekli çıtırdıyordu ve Narong, anlaşıldığı kadarıyla yanındaki birisiyle konuşuyordu. Ne söylediklerini kestiremiyordu Kanya.</p>

  <p class="normal1">Derken birden çıtırtılar arasında sesi yükseldi adamın. “Kusura bakma ama biz başka bilgi aldık.”</p>

  <p class="normal1">Kanya kaşlarını çatarak masasındaki, Pay’ın acı bir gülümsemeyle getirdiği fısıltı gazetelerine baktı. Bazılarında Somdet Çaopraya’dan, bazılarındaysa General Praça’nın mahvından bahsediliyordu. Hepsindeki ortak konuysa suikast ve kurma kızdı. Çarçabuk hazırlanıp basılmış kopyalar kenti sarıvermişti. Kanya yazılanlara göz gezdirdi. Hepsi rıhtım ve rampaları kapatan ama Somdet Çaopraya’yı korumayı beceremeyen Beyaz Gömleklere yönelik ateşli yakınmalarla doluydu.</p>

  <p class="normal1">“Fısıltı gazeteleri size ait yani?”</p>

  <p class="normal1">Narong’un suskunluğu yeterli yanıttı.</p>

  <p class="normal1">“Ne demeye soruşturmamı istediniz öyleyse?” Sesindeki öfkeyi gizleyememişti bu sefer. “Harekete zaten geçmişken?”</p>

  <p class="normal1">Narong’un soğuk sesi çıtırtılarla birlikte yükseldi: “Onu sormak üstüne vazife değil senin.”</p>

  <p class="normal1">İrkildi Kanya. Korkarak, “Akkarat mı yaptırdı yoksa?” diye fısıldadı. “Sorumlu o muydu? Praça, Akkarat’ın bir şekilde olayda parmağının bulunduğunu söylüyor. O mu yaptı?”</p>

  <p class="normal1">Yine sessizlik. Düşünüyor muydu adam yanıtını? Kestiremedi Kanya. Sonunda, “Hayır,” dedi Narong. “Yemin edebilirim istersen. Sorumlusu biz değiliz suikastın.”</p>

  <p class="normal1">“Öyleyse Praça’nın yaptırdığını tahmin ediyorsunuz, öyle mi?” masasındaki izin belgelerini karıştırdı. “Size söylüyorum! O değil! Kurmanın bütün kayıtlarını topladım. Araştırmamı, ilgili tüm izleri bulmamı bizzat Praça istedi! Mişimoto grubuyla gelişinin belgeleri elimde. Terk belgeleri de var… Vizeler… Hepsi elimde!”</p>

  <p class="normal1">“Terk belgelerini kim imzalamış?”</p>

  <p class="normal1">“İmzayı okuyamıyorum. O sırada kimin görevli olduğunu bulmak için çapraz karşılaştırma yapmam lazım. Biraz daha zaman verin bana.”</p>

  <p class="normal1">“Sen bulana kadar hepsi ortadan kaldırılmış olur.”</p>

  <p class="normal1">“E, madem öyle neden yolladı beni Praça araştırmaya? Anlamı yok ki! O kulüpten rüşvet alan memurlarla görüştüm. Ceplerine azıcık para atma peşindeki birkaç salak gençten öte değildi hiçbiri.”</p>

  <p class="normal1">“Akıllıymış demek. Örtmüş izlerini.”</p>

  <p class="normal1">“Niye bu kadar nefret ediyorsunuz Praça’dan?”</p>

  <p class="normal1">“Sen niye seviyorsun peki adamı? Köyünü yaktırmamış mıydı?”</p>

  <p class="normal1">“Kötülük amacıyla değildi ama.”</p>

  <p class="normal1">“Ya? Ertesi mevsimde balık çiftliği izinlerinizi komşu köyünüze satmamış mıydı peki? Satıp cebini doldurmamış mıydı?”</p>

  <p class="normal1">Yanıt veremedi Kanya. Narong daha sakin bir sesle devam etti: “Kusura bakma, Kanya. Yapabileceğimiz hiçbir şey yok artık. Bu suç konusunda kararımızdan eminiz. Saraydan çözüm için gerekli yetkiyi de aldık.”</p>

  <p class="normal1">“Ayaklanmalarla mı çözeceksiniz?” Elinin tersiyle fısıltı gazetelerini yere savurdu. “Kenti yakarak mı? Lütfen… Durdurabilirim bunu… Hiç gerek yok… Gereken kanıtları bulabilirim. Kurma kızın Praça’ya ait olmadığını kanıtlayabilirim.”</p>

  <p class="normal1">“Fazla içindesin işin. Sadakatin bölünmüş durumda.”</p>

  <p class="normal1">“Kraliçemize sadığım ben. Lütfen, bir şans verin, durdurayım bu çılgınlığı.”</p>

  <p class="normal1">Bir duraklama daha. “Üç saat veriyorum sana. Günbatımına kadar bir şey bulamazsan elimden dahası gelmez.”</p>

  <p class="normal1">“Ama o zamana kadar bekleyeceksiniz, değil mi?”</p>

  <p class="normal1">Kanya adamın hattın diğer ucunda gülümsediğini duydu sanki. “Bekleyeceğim.” Telefon kapandı. Ofisinde yapayalnız kalmıştı Kanya.</p>

  <p class="normal1">Caydi gelip masaya oturdu. “Nasıl kanıtlayacaksın Praça’nın masumiyetini, merak ettim doğrusu,” dedi. “Kızı onun yerleştirdiği gayet açık.”</p>

  <p class="normal1">“Neden gitmiyorsun başımdan?”</p>

  <p class="normal1">“İki efendi arasında koşuşturmanı izlemek hoşuma gidiyor,” dedi Caydi gülerek. “General Praça’nın başına gelecekleri neden umursuyorsun? Gerçek efendin değil sonuçta.”</p>

  <p class="normal1">Kanya ters bir bakış attı, ofise yayılan fısıltı gazetelerini işaret etti. “Tıpkı beş yıl önceki gibi,” dedi.</p>

  <p class="normal1">“Praça ile Başbakan Suravong… 12 Aralık isyanı…” Kalktı, fısıltı gazetelerine göz gezdirdi. “Yalnız bu sefer Akkarat bize karşı. Tam aynısı değil yani.” Dışarıdan bir megodont böğürtüsü duyuldu. Caydi gülümsedi. “Duydun mu? Silahlanıyoruz. İki ihtiyar boğanın toslaşmasını engelleyecek hiçbir şey yapamazsın. Neden denemeye kalkıştığını bile anlamıyorum. Praça ile Akkarat yıllardır birbirlerinin açığını kolluyorlardı… Artık adam gibi bir kavga seyretmemizin zamanı gelmişti.”</p>

  <p class="normal1">“<span class="ideitalik">Muay tay</span> değil bu, Caydi.”</p>

  <p class="normal1">“Değil. Haklısın.” Birden gülümsemesine hüzün çöktü.</p>

  <p class="normal1">Kanya kurma kızdan bahseden fısıltı gazetelerine indirdi bakışlarını. Ortalıkta yoktu kız. Ama sonuçta Japon’du. Notlarına baktı. Bir zeplinle getirilmişti Japonya’dan. Bir sekreter—</p>

  <p class="normal1">“Ve katil,” dedi Caydi.</p>

  <p class="normal1">“Sus. Düşünüyorum.”</p>

  <p class="normal1">Bir Japon kurması. Ada ülkesinin terk edilmiş bir… Parçası. Kanya aniden doğruldu, notlarını topladı, silahını kuşandı.</p>

  <p class="normal1">“E, nereye?” dedi Caydi.</p>

  <p class="normal1">Hafifçe gülümsedi Kanya. “Söylersem eğlencesi kalmaz.”</p>

  <p class="normal1">Caydi’nin <span class="ideitalik">fii</span>si sırıttı. “Olayın ruhunu kavradın nihayet yani.”</p>
</body>
</html>
