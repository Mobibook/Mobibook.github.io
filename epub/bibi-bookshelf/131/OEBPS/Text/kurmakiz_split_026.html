<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kurmakiz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body>
  <h1 class="normal" id="calibre_toc_24"><span class="idebold">yirmi dört</span></h1>

  <p class="normal1">Kanya, Beyaz Gömlek misillemelerinin eseri olan yıkımın arasında oturmuş kahvesini içiyordu. Erişte dükkânının diğer ucunda birkaç müşteri asık suratlarla elle kurmalı radyodaki <span class="ideitalik">muay tay</span> maçını diniliyordu. Tezgâhın kalanını tekeline almıştı Kanya, kimseye aldırmıyordu. Yanına veya yakınına oturmaya kimse cesaret edemiyordu.</p>

  <p class="normal1">Eskiden birkaç kişi yanaşmaya kalkabilirdi ama artık Beyaz Gömlekler dişlerini göstermişlerdi. Yapayalnızdı Kanya. Adamları kuduz köpekler misali önden gitmiş, geçmişi ve kötü ilişkileri toptan silip sıfırdan başlama işine devam ediyorlardı.</p>

  <p class="normal1">Erişte tencerelerinin üzerine eğilmiş dükkân sahibinin çenesinden ter süzülüyordu. Yüzündeki damlacıklar kaçak mavi metan ışığında parıldıyordu. Kanya’ya bakamıyordu ve muhtemelen içinden kaçak metana para vermeye karar verdiği güne lanet okuyordu. Radyodan yükselen çatırtılı tezahüratlar, kaynayan tencerelerin fokurtularına karışıyordu. Kimse bakamıyordu Kanya’dan tarafa.</p>

  <p class="normal1">Kanya kahvesini yudumlarken kasvetle gülümsedi. Şiddetten anlıyordu bunlar. Yumuşak davranan Çevre Bakanlığı’nı adamdan saymamışlardı. Ama yeni —cop sallayan ve tabancaları her daim atışa hazır— bakanlık, istediği saygıyı görüyordu.</p>

  <p class="normal1">Bunun gibi yasadışı metan kullanılan, Krallık vergilerine ve yasal metana gücü yetmeyen dükkâncıların yoksullara hizmet ettiği kaç dükkânı yerle bir etmişti? Yüzlerce… Pahalıydı metan. Rüşvet daha ucuza geliyordu. Karaborsa malı metan güvenli yeşil rengi sağlayacak ek maddelerden yoksunsa, eh, hepsi bu riski göze almaya razıydı.</p>

  <p class="normal1"><span class="ideitalik">Rüşvete ne meraklıydık!</span></p>

  <p class="normal1">Kanya sigarasını çıkarıp tencerenin altındaki tehlikeli mavi alevle yaktı. Adamcağız Kanya’ya dur demedi, Kanya adama bakmadı. Birbirlerine yoklarmış gibi davranıyorlardı. Ne Kanya yasadışı metan kullanan bir dükkânda oturuyordu ne de adam, hemcinsleriyle birlikte gökdelenlere kapatılıp ölmeye terk edilebilecek bir sarı kartlıydı.</p>

  <p class="normal1">Dalgın bakışlarla içti sigarasını. Dükkâncı hislerini belli etmese bile Kanya korktuğunu biliyordu. Beyaz Gömleklerin kendi köyüne gelişini hatırladı. Teyzesinin balık havuzlarını kül ve tuzla doldurmuş, bütün kümes hayvanlarını boğazlayıp yakmışlardı.</p>

  <p class="normal1"><span class="ideitalik">Şanslısın, sarı kartlı. Beyaz Gömlekler bize geldiklerinde hiçbir şeyi korumaya kalkmamışlardı. Meşaleleriyle gelmiş ve ne var ne yok yakmışlardı. Bizim gördüğümüzden çok daha iyi muamele görüyorsun sen.</span></p>

  <p class="normal1">Biyolojik tehlike maskelerinin ardındaki iblis gözler, beyaz giysiler bugün bile gözünün önüne geliyor, içini kaçıp saklanma dürtüsüyle dolduruyordu. Gece gelmişlerdi. Hiçbir uyarıda bulunmadan. Komşuları, kuzenleri meşalelerin önünde çırılçıplak kaçışmışlardı. Geride bıraktıkları saman kulübeleri alevler içinde kalmış, bambu ve palmiyeler karanlıkta turuncu çatırtılarla devrilmişlerdi. Uçuşan küller her yanlarını sarmış, hepsini öksürüğe boğmuştu. Çocuk kollarına düşen kor palmiye kabuklarından kalma yanık izlerini hâlâ taşıyordu Kanya. Ne nefret etmişti Beyaz Gömleklerden! Kuzenlerine sarılmış, Çevre Bakanlığı’nın köylerini yakışını seyretmiş ve içi nefretle dolmuştu.</p>

  <p class="normal1">Şimdiyse kendi adamlarını aynı işi yapmaya yolluyordu. Caydi yaşasaydı yaptığındaki acıklı gülünçlüğü takdir ederdi.</p>

  <p class="normal1">Uzakta, yanan çiftçilerin dükkânlarından duman misali kapkara çığlıklar yükseliyordu. Kanya derin bir nefes çekti. Koku, geçmişe götürüyordu. Duman, aynı dumandı. Adamlarının görevlerinin ifasını iyice abartıp abartmadıklarını merak ederek sigarasından bir nefes daha çekti. Heriklim tahtalarından yapılma gecekondularda çıkacak yangın epey sorun yaratabilirdi. Ahşabı çürümeden koruyan yağlar çok hızlı tutuşurdu. Ama eh, yapabileceği bir şey yoktu artık. Belki sadece kaçak mal yakıyorlardı. Uzanıp kahvesini aldı ve dükkâncının yanağındaki morluğa baktı.</p>

  <p class="normal1">Çevre Bakanlığı’na kalsa bu sarı kartlıların hepsi sınırın ötesine, geldikleri yere yollanırlardı. Malezya’nın, Krallığın değil, başka bir egemen ülkenin sorunuydular. Ama Majesteleri Çocuk Kraliçe merhametliydi. Kanya gibi değildi.</p>

  <p class="normal1">Sigarasını söndürdü. Tütünü, iyi tütündü. Altın yaprak. Yerli mühendislik ürünüydü ve Krallıktaki diğer her şeyden daha iyiydi. Saman-selofan paketten bir sigara daha çıkardı, mavi ateşte yaktı.</p>

  <p class="normal1">Kahvesini tazelemesini işaret ettiğinde sarı kartlı dükkâncı kibar ifadesini bozmamaya gayret etti. Radyodan yükselen sevinç çığlıkları dinleyenleri sardı, tezgâhın diğer ucundaki Beyaz Gömlek bir anlığına unutuldu.</p>

  <p class="normal1">Haz yüklü ayak sesleri duyulmayacak denli hafifti ama sarı kartlının yüz ifadesi uyarmaya yetti Kanya’yı. Kafasını kaldırıp bakmadı. Arkasında dikilen adama yanına oturmasını işaret etti.</p>

  <p class="normal1">“Ya öldür beni ya otur,” dedi.</p>

  <p class="normal1">Narong bol, dik yakalı siyah bir gömlek ve gri pantolon giymişti. Eli yüzü düzgün bir kıyafet. Muhasebecilik falan yapabilirdi belki. Gözleri hariç… Fıldır fıldırdı gözleri. Ve bedeni gereğinden fazla gevşekti. Tuhaf, kolayca elde edilmiş görünen bir güvene, kıyafetlerine zor bela sığan bir kibre sahipti. Gerçek konumlarından aşağıda görünmeyi beceremeyecek denli güçlüydü bazıları. Demirleme rampalarında da bu yüzden göze batmıştı. Kanya öfkesini bastırdı, adamın konuşmasını bekledi.</p>

  <p class="normal1">“İpek nasıl ama?” Gömleğine dokundu. “Japon malı. Hâlâ ipekböceği var oralarda.”</p>

  <p class="normal1">“Senle ilgili hiçbir şey hoşuma gitmiyor,” dedi Kanya.</p>

  <p class="normal1">Gülümsedi beriki. “Yapma artık, Kanya. Bak, başkomiserliğe terfi ettin. Ama hâlâ bir gülücük göremiyoruz yüzünde.” Sarı kartlı dükkâncıya kahve vermesini işaret etti. Kahverengi sıvının önündeki fincana doluşunu hiç konuşmadan seyrettiler. Dükkâncı kahveyi verdikten sonra Kanya’nın önüne bir tas çorba, balık topakları, limon otu ve tavuk parçaları getirdi. Kanya U-Tex eriştesini yemeye koyuldu.</p>

  <p class="normal1">Narong sabırla, konuşmadan bekledi. Sonunda, “Buluşmayı sen istemiştin,” dedi.</p>

  <p class="normal1">“Çaya’yı öldürdün mü?”</p>

  <p class="normal1">Narong doğruldu. “Görgü kurallarını oldum olası bilmedin zaten. Kentte bunca sene yaşadıktan, sana onca para dökmemizden sonra bile hâlâ Mekonglu balıkçılardan farkın yok.”</p>

  <p class="normal1">Kanya soğuk bakışlarını adama dikti. Narong’dan korkuyordu ama korkusunu belli etmeyecekti. Arkadan, radyodan bir sevinç çığlığı daha yükseldi. “Praça’dan farkın yok senin. Aynısınız hepiniz,” dedi.</p>

  <p class="normal1">“Seni minnacık bir kızken alıp Bangkok’a getirdiğimizde öyle demiyordun ama. Biz hayatının kalanı boyunca teyzene bakarken de söylemedin böyle şeyler. General Praça ve Beyaz Gömleklere darbe indirme fırsatını önüne sunduğumuzda da sesin çıkmamıştı hiç.”</p>

  <p class="normal1">“Her şeyin bir sınırı var. Çaya masumdu.”</p>

  <p class="normal1">Narong bir örümcek kadar hareketsiz bakıyordu Kanya’ya. Neden sonra, “Caydi haddini aşmıştı,” dedi. “Hatta sen uyarmıştın onu. Şimdi tutup kobranın boğazına kendin sarılmaya kalkışma.”</p>

  <p class="normal1">Kanya ağzını açacaktı, vazgeçti. Durdu, sesini kontrole alarak konuştu: “Bana da Caydi’ye yaptığını mı yaparsın?”</p>

  <p class="normal1">Gülümsedi Narong. “Ne zamandır tanıyorum seni Kanya?” dedi. “Sen bizim kıymetli kızımızsın.” Kalınca bir zarf çıkarıp masanın üzerinden önüne itti. “Sana asla zarar vermem,” dedi. “Praça gibi değiliz biz.” Durakaldı. “Kaplan’ın ölümü bakanlığı nasıl etkiliyor?”</p>

  <p class="normal1">Kanya, “Kendin gör,” diyerek başıyla patırtıların geldiği tarafı işaret etti. “General çok öfkeli. Caydi kardeşi gibiydi.”</p>

  <p class="normal1">“Doğrudan Ticaret’e saldırmak istediğini duydum. Bakanlığı yakmaya bile kalkışabilirmiş.”</p>

  <p class="normal1">“Elbette Ticaret’in peşine düşecek. Ticaret Bakanlığı’nın yok olması, sorunlarımızın yarı yarıya azalması demek.”</p>

  <p class="normal1">Omuz silkti Narong. Zarf tezgâhta, aralarında duruyordu. Caydi’nin yüreği yatıyordu sanki tezgâhta. İntikamına yapılmış çok eski yatırımın getirisi…</p>

  <p class="normal1"><span class="ideitalik">Üzgünüm, Caydi. Uyarmaya çalıştım seni.</span></p>

  <p class="normal1">Zarfı aldı, Narong’un bakışları altında parayı çıkarıp belindeki çantaya koydu. Adamın gülümsemesi bile sipsivriydi. Saçlarını dümdüz yapıştırmıştı arkaya. Tümüyle durgun, tümüyle ürkütücüydü Narong.</p>

  <p class="normal1">Kafasının içinde bir ses, <span class="ideitalik">işte bunlara giriyorsun yatağa</span>, diye mırıldandı.</p>

  <p class="normal1">İrkildi Kanya. Caydi’nin sesine benziyordu duyduğu. Caydi’nin şakacılığı, neşesiydi çınlayan. Yargılamayla birlikte kahkaha tınısı… Caydi hiç yitirmemişti espri anlayışını.</p>

  <p class="normal1"><span class="ideitalik">Senin gibi değilim ben.</span></p>

  <p class="normal1"><span class="ideitalik">Biliyorum</span>, dedi ses kıkırdayarak.</p>

  <p class="normal1"><span class="ideitalik">Madem biliyordun, neden öldürmedin beni?</span></p>

  <p class="normal1">Yanıt gelmedi. Radyodan cızırtılı tezahüratlar yükselmeye devam ediyordu. Çaroen, Sakda’ya karşı… İyi maç. Yalnız ya Çaroen acayip geliştirmişti kendisini ya da yenilmesi için Sakda’ya para ödenmişti çünkü karşılaşma hile kokuyordu. Belki Tezek Beyi karışmıştı işe. Tiksintiyle yüzünü buruşturdu Kanya.</p>

  <p class="normal1">“Kötü mü maç?” dedi Narong.</p>

  <p class="normal1">“Hep yanlış adama para yatırıyorum.”</p>

  <p class="normal1">Güldü beriki. “Önceden bilgi almak o yüzden faydalı zaten.” Bir kâğıt parçası uzattı.</p>

  <p class="normal1">Kanya listedeki isimlere baktı. “Praça’nın arkadaşları… Bazıları general bunların. Buda’nın esirgediği kobra gibi korunurlar.”</p>

  <p class="normal1">Narong sırıttı. “O yüzden ihanetine çok şaşacaklar ya… Bunlara saldıracaksın. Canlarını yakacaksın. Çevre Bakanlığı’yla oyun oynanmayacağını, bakanlığın tüm hiziplere aynı gözle baktığını, kıyakçılığın bittiğini, sırtlara şaplak atıp kolay anlaşmalar yapma devrinin kapandığını, yeni Çevre Bakanlığı’nın kimseye eyvallah demeyeceğini göstereceksin.”</p>

  <p class="normal1">“Praça’yla müttefiklerinin arasını açmaya mı çalışıyorsun? Öfkelensinler diye mi generale?”</p>

  <p class="normal1">Narong yanıt vermedi. Kanya eriştesini bitirdi. Başka talimat gelmeyeceğini anlayınca kalktı. “Gitmem lazım. Adamlarımın beni senle görmesi işime gelmez.”</p>

  <p class="normal1">Narong başıyla onay verdi. Dinleyiciler Çaroen’in yepyeni gücüyle Sakda’yı yere çalmasına homurdanırken Kanya dükkândan çıktı.</p>

  <p class="normal1">Sokağın köşesindeki yeşil metan lambanın ışığında üniformasını düzeltti. Ceketinde geceki yıkımdan kalma bir leke vardı. Kaş çatarak silkeledi ceketini. Narong’un verdiği listeyi açtı, adları ezberlemeye koyuldu.</p>

  <p class="normal1">Listedeki adam ve kadınlar General Praça’nın en yakın dostlarıydı. Gökdelenlere tıkılan sarı kartlara yakın muamele göreceklerdi. General Praça’nın bir zamanlar kuzeydeki bir köye yaptığı, geride açlıktan kıvranan insanlar bırakan muameleyi göreceklerdi.</p>

  <p class="normal1">Zordu. Ama hiç değilse bu seferki adildi.</p>

  <p class="normal1">Listenin yazılı buluğdu kâğıdı avucunda buruşturdu. <span class="ideitalik">Dünya bugün böyle</span>, diye düşündü. <span class="ideitalik">Hepimiz geberip Chesire kedileri kanımızla banyo yapana kadar alt alta, üst üste…</span></p>

  <p class="normal1">Geçmişte sahiden daha güzel günler, petrol ve teknolojinin yarattığı, her sorunun çözümünün yeni bir başka sorun doğurmadığı bir altın çağ yaşanmış mıydı, merak ediyordu. Geçmişin <span class="ideitalik">faranglarına</span> bela okudu. Faal laboratuarları ve dünyayı besleyecek, özenle yetiştirilmiş ürünleriyle, daha az kaloriyle çok daha verimli çalışacak hayvanlarıyla kaloriciler… Dünyayı memnuniyetle besleyeceklerini, patentli hububatlarını ihraç edeceklerini duyuran ve her seferinde geç kalmanın yolunu bulan AgriGen’ler, PurCal’ler…</p>

  <p class="normal1"><span class="ideitalik">Ah, Caydi. Üzgünüm. Çok, çok üzgünüm. Sana ve ailene yaptığım her şey için… Amacım canını yakmak değildi. Praça’nın ihtirasını dengelemenin bunca pahalıya patlayacağını bilebilseydim Krung Thep’e hiç gelmezdim.</span></p>

  <p class="normal1">Adamları yerine tapınağa ilerledi. İçinde sadece birkaç keşiş bulunan, ufak bir mahalle tapınağıydı gittiği. İçeride ninesiyle birlikte altın Buda heykelinin önünde diz çökmüş bir çocuktan başkası yoktu. Kapıdaki satıcıdan tütsü alıp içeri girdi. Tütsü çubuğunu yaktı, alnına doğru kaldırdı ve Üç Cevher, <span class="ideitalik">Buda, Darma</span> ve <span class="ideitalik">Sanga</span> için salladı. Dua etti.</p>

  <p class="normal1">Kaç kötülük işlemişti? Ne kadar kötü <span class="ideitalik">karma</span> için kefaret ödemesi gerekecekti? Akkarat ve denge sağlama vaatlerini onurlandırmak mı, babası gibi gördüğü Caydi’yi onurlandırmak mı daha önemliydi?</p>

  <p class="normal1">Adamın biri kalkıp köyüne geliyor, aç karnını doyurmaya söz veriyor, kentte yaşam, teyzenin öksürüğü ve eniştenin viskisi için para vaat ediyor ve karşılığında bedenini satın almak dahi istemiyor… Bundan öte ne dilenebilirdi? Başka ne satın alabilirdi sadakatini? Herkes bir velinimete muhtaçtı.</p>

  <p class="normal1"><span class="ideitalik">Sonraki hayatında çok daha iyi dostların olsun, sadık savaşçı.</span></p>

  <p class="normal1"><span class="ideitalik">Ah, Caydi... Çok, çok üzgünüm. Kefaretim için milyonlarca yıl hayalet kalayım…</span></p>

  <p class="normal1"><span class="ideitalik">Bundan çok daha iyi bir yerde doğasın, Kanya.</span></p>

  <p class="normal1">Kalktı, Buda’ya son bir <span class="ideitalik">wai</span> selamı verip tapınaktan çıktı. Basamaklarda kafasını kaldırıp yıldızlara baktı ve <span class="ideitalik">karmasının</span> kendisini nasıl bu kadar mahvedebildiğini düşündü. Gözyaşlarını durdurmak için gözlerini yumdu.</p>

  <p class="normal1">İleride bir başka bina alevlere boğuldu. Bu semtte yüz adam görevlendirmişti; herkese gerçek kanunun gücünün tattıracaktı. Yasalar kâğıt üstünde hoştu ama bağlayıcılıklarını yumuşatacak rüşvet olmayınca acı verirlerdi. İnsanların unuttuğu tarafı buydu yasaların. Birden yorgunluk çöktü omuzlarına. Yıkımdan kaçırdı gözlerini. Bu gecelik ellerine yeterince kan ve is bulaşmıştı. Adamları ne yapacaklarını biliyorlardı nasılsa. Evi uzak değildi buraya.</p>

  <p class="ortayazi">* * *</p>

  <p class="normal1">“Başkomiser Kanya?”</p>

  <p class="normal1">Kanya odasına sızan şafak ışıklarına gözlerini kırpıştırarak uyandı. Uyku sersemliğinden bir anlığına geçen günleri, rütbesini anımsayamadı…</p>

  <p class="normal1">“Başkomiser?”</p>

  <p class="normal1">Sineklikli pencerenin dışından geliyordu ses.</p>

  <p class="normal1">Yataktan kalktı, kapıya gitti. “Ne var?” diye seslendi dışarı.</p>

  <p class="normal1">“Bakanlıktan çağrılıyorsunuz.”</p>

  <p class="normal1">Kapıyı açtı, adamın uzattığı zarfı aldı, mührünü kopardı. “Karantina Dairesi’nden,” dedi şaşırarak.</p>

  <p class="normal1">Zarfı getiren adam başıyla evetledi. “Başkomiser Caydi’nin gönüllü görevlerinden…” dedi, durdu. “Yani herkes görevdeyken General Praça dedi ki…” Tereddüt ediyordu adam.</p>

  <p class="normal1">Kanya kafa salladı. “Evet. Elbette.”</p>

  <p class="normal1">Caydi’nin ilk sibiskoz salgınlarına karşı verilen mücadeleye, adamlarıyla birlikte, hafta bitmeden kimlerin öleceğini merak ederek yürekleri ağızlarında nasıl çalıştıklarına dair anlattığı öyküler geldi aklına, tüyleri ürperdi. Köyleri baştan aşağı yakarken hepsi kan ter içinde ve hastalık dehşetiyle çabalamışlardı. Evleri, tapınakları, Buda heykellerini yakar, çevredeki insanlar yırtılan akciğerleriyle boğularak, debelenerek can verirken keşişler ruhları yardıma çağıran ilahiler okumuştu. Karantina Dairesi… Mesajı okudu. “Evet. Anlıyorum.”</p>

  <p class="normal1">“Herhangi bir şey?”</p>

  <p class="normal1">“Yok.” Zarfı masaya bıraktı. Saldırıya hazır bir akrep gibi geldi gözüne zarf bir anlığına. “Bu kadarı yeterli.”</p>

  <p class="normal1">Ulak selam verip basamakları inerek bisikletine gitti. Kanya kapıyı kapadı. Zarf, dehşete işaret ediyordu. <span class="ideitalik">Karması</span> buydu belki. Bedel…</p>

  <p class="normal1">Çok geçmeden bisikletinde, yapraklar dökülmüş yolları, kanalları aşıyor, petrol zamanında arabalar için yapılmış ve şimdi megodontlara hizmet veren beş şeritli ana yollara paralel, bakanlığa gidiyordu.</p>

  <p class="normal1">Karantina Dairesi’nin önünde ikinci bir güvenlik kontrolünden geçirildi.</p>

  <p class="normal1">Bilgisayar ve klima pervaneleri biteviye dönüyorlardı. Bina, içinde yanan enerjiyle sarsılıyordu adeta: Bakanlığa ayrılan karbon kotasının dörtte üçünden fazlası buraya, genetik yapıda Bakanlık müdahalesi gerektiren kaymaları öngörüp saptayan Karantina Dairesi’nin beynine harcanıyordu.</p>

  <p class="normal1">Cam duvarların ardındaki sunucuların ışıkları kırmızılı yeşilli yanıyor, harcadıkları enerjiyle Krung Thep’i kurtarırken batırıyorlardı. Yakılan onca enerjiyle, sırf bu binayı çalıştırabilmek uğruna harcanan onca kömürle kavrulan havaya dokunabildiğini hayal ederek koridorları, dev bilgisayar ekranları başında oturmuş genetik modelleri inceleyip araştıran biliminsanlarının bulunduğu odaları geçti.</p>

  <p class="normal1">Karantina Dairesi’nin yaratılışında gerekli baskınlara, <span class="ideitalik">farangların</span> büyük bedeller karşılığında getirdiği, yabancı uzmanların bilgileriyle taşınan virüsleri, gen-kırma suçunu Krallığa getiren ve Tayland’ı kurtarmaya, vebalardan, salgınlardan korumaya yarayan bu teknolojilere el atmalarını sağlayan tuhaf birlikteliklere dair anlatılan öyküler vardı.</p>

  <p class="normal1">Bu insanların bazıları artık ünlüydü ve halk arasında Acan Çan, Çart Korbjiti ve Süb Nakasatyen kadar önemli görülüyorlardı. Hatta birkaçı kendi çaplarında <span class="ideitalik">Bodilere</span>,<sup class="calibre3"><a class="footnote-link" href="../Text/kurmakiz_split_098.html#footnote-504817-1" id="footnote-504817-1-backlink">[1]</a></sup> krallığın tümünü kurtarmaya kendilerini adamış merhametli ruhlara bile dönüşmüştü.</p>

  <p class="normal1">Kanya bir avluya geçti. Köşede, üzerinde Öğretmen Lalji ve AgriGen Azizesi Sarah’ın minyatür heykellerinin bulunduğu ufak bir sunak vardı. İkiz <span class="ideitalik">bodiler</span>… Erkek ve dişi… Kalori haydudu ve gen-kırıcı… Hırsız ve kurucu… Bildik kadife çiçekleri ve yiyecek tabaklarının yanında birkaç tütsü yanıyordu. Salgınların yoğunlaştığı dönemlerde biliminsanları çözüm ararken bu sunak adaklarla dolup taşmıştı.</p>

  <p class="normal1">Dualarımızı bile <span class="ideitalik">faranglara</span> ediyoruz, diye geçirdi içinden Kanya. <span class="ideitalik">Farang</span> vebasına <span class="ideitalik">farang</span> panzehiri…</p>

  <p class="normal1">Caydi neden en beterleriyle omuzdaşlığa girildiğini, Gi Bu Sen türü canavarlara neden para verildiğini, böylelerinin neden teşvik edilip çalıştırıldığını açıklarken, <span class="ideitalik">bulduğun her aleti al, kendinin kıl</span>, demişti.</p>

  <p class="normal1"><span class="ideitalik">Pala dediğin kendini kimin savurduğuna veya imal ettiğine bakmaz. Bıçak, kimin elinde olursa olsun keser. Kullanabiliyorsan farangları da alırsın. İhanet ederse, yakar, eritirsin ve eline en azından hammadde kalır.</span></p>

  <p class="normal1">Her türlü aleti almak… Baştan sona pratikti Caydi.</p>

  <p class="normal1">İç acıtıyordu ama. Hayatta kalabilmek için yurtdışından her türlü bilgi kırıntısını alıyor, Chesire kedileri misali artık topluyorlardı. Ortabatı Kompakt’ın elinde öyle çok bilgi vardı ki… Dünyanın herhangi bir yerinde gelecek vaat eden bir genetik düşünür ortaya çıkar çıkmaz derhal parayla veya tehditle kapılıyor, Des Moines veya Çangşa’daki diğer parlak zekâların yanında çalışmaya götürülüyordu. PurCal, AgriGen veya Kızıl Yıldız’a direnmek için çok güçlü olmak gerekirdi. Ayrıca kalori şirketlerine karşı koyabilen çıksa bile Krallığın böyle insanlara sunacak nesi vardı? Ellerindeki en iyi bilgisayarlar bile kalori şirketlerindekilerden nesillerce geriydi.</p>

  <p class="normal1">Kanya kötümser düşüncelerini kovdu kafasından<span class="ideitalik">. Hayattayız işte. Diğer krallıklar ve ülkeler ölüp gitmişken, Malezya bir ölüm bataklığına dönüşmüşken, Çin bölünmüş, Vietnam çökmüş ve Burma açlıktan kıvranırken, Amerikan İmparatorluğu ortadan kalkmış, Avrupa Birliği parçalanmışken biz hâlâ ayaktayız. Hâlâ dayanıyor hatta genişliyoruz. Krallık yaşıyor. Uzattığı merhamet eli için Buda’ya ve yokluklarında tümden savunmasız kalacağımız aletleri elde edebilen, kendine çekebilen Kraliçe’ye şükürler olsun…</span></p>

  <p class="normal1">Son kontrol noktasına ulaşmıştı. Belgeleri bir kez daha incelendi. Kapılar kayarak açıldı ve bir elektrikli asansöre bindirildi. Negatif basınçla içindeki havanın emildiği hissine kapıldı, kapılar kapandı.</p>

  <p class="normal1">Birden dünyanın merkezine doğru, cehenneme düşer misali inmeye başladı asansör. Hayalinde bu feci tesiste yaşayan hayaletler, dünyanın iblislerine tasma takmak uğruna can verenlerin ruhları canlandı, tüyleri ürperdi.</p>

  <p class="normal1">İndi asansör.</p>

  <p class="normal1">İndi.</p>

  <p class="normal1">İndi.</p>

  <p class="normal1">Kapılar açıldı. Bembeyaz bir koridor ve bir kabin çıktı karşısına. Soyundu. Klorlu duşa girdi. Kabinin öteki kapısından çıktı.</p>

  <p class="normal1">Bir delikanlı laboratuar kıyafetlerini verip kimliğini kontrol etti. İkincil koruma işlemine gerek kalmadığını söyledi ve önüne düştü. Başka koridorlardan geçtiler.</p>

  <p class="normal1">Burada çalışan biliminsanlarının gözlerinde kuşatma altında bulunduklarını bilenlerin bakışları vardı. Birkaç kapının ardında kendilerini yutmayı bekleyen her türden kıyamet dehşetinin beklediğini biliyorlardı. Yapılanları düşününce iyice ürktü Kanya. Caydi’nin kuvvetli yanı buydu; geçmiş ve gelecek yaşamlarına inanırdı. Ama Kanya… Bir kez daha ilerleyebilmesi, gelişebilmesi için önce defalarca sibiskozdan ölmek için doğacaktı.</p>

  <p class="normal1"><span class="ideitalik">Karma</span>.</p>

  <p class="normal1">“Beni ellerine teslim etmeden önce düşünecektin bunları,” dedi Caydi.</p>

  <p class="normal1">Kanya irkildi, tökezledi. Caydi birkaç adım arkasındaydı. Nefesi kesildi, duvara yaslandı. Caydi kafasını yana eğerek süzmeye koyuldu kızı. Nefes alamıyordu Kanya. Yaptıklarını ödetmek için oracıkta boğacak mıydı Caydi?</p>

  <p class="normal1">Delikanlı durdu. “Hasta mısınız?” dedi.</p>

  <p class="normal1">Gitmişti Caydi.</p>

  <p class="normal1">Gümbürdüyordu kalbi. Ter boşanıyordu her yanından. Koruma bölgesinin daha derinlerine gitmiş olsa karantinaya alınmak, bir daha dışarı bırakılmamak için yalvarır, virüs kaptığını ve öleceğini kabullenirdi…</p>

  <p class="normal1">“Ben—” Yutkundu. General Praça’nın idari binasının basamaklarındaki kanlar, Caydi’nin kol ve bacakları koparılmış gövdesi geldi gözlerinin önüne.</p>

  <p class="normal1">“Doktor çağırayım mı?”</p>

  <p class="normal1">Nefesini toplamaya çabaladı. Caydi’nin <span class="ideitalik">fii</span>si musallat olmuştu; peşinden ayrılmayacaktı… Korkusunu bastırmaya uğraştı. “İyiyim, tamam,” dedi. “Gidelim.”</p>

  <p class="normal1">Çok geçmeden delikanlı bir kapıyı işaret etti ve başıyla içeri girmesi gerektiğini belirtti. Kanya kapıyı açtı, Ratana dosyalarından kafasını kaldırdı, ekranın ışıltısı altında hafifçe gülümsedi.</p>

  <p class="normal1">Buradaki bütün bilgisayarlar büyük ekranlıydı. Bazıları yapımı elli yıl önce son bulmuş modellerdendi ve diğer hepsinden daha fazla enerji tüketiyorlardı ama sonuçta iş görüyorlardı ve özenle bakılıyorlardı. Kullanılan enerji Kanya’nın dizlerinin bağını çözdü; sanki okyanusun tepkisel kabarışını duyar gibiydi. Böyle bir güç tüketiminin yanında durmak dehşet vericiydi.</p>

  <p class="normal1">“Geldiğin için sağ ol,” dedi Ratana.</p>

  <p class="normal1">“Rica ederim.”</p>

  <p class="normal1">Önceki buluşmalardan, sonu nahoşa bağlanmış geçmişlerinden söz etmediler. Kanya’nın sonunda ihanet edeceği biriyle evcilik oynayamayacağından… Böylesinin Kanya için bile fazla ikiyüzlülüğe gireceğinden… Ve tüm bunlara karşın Ratana hâlâ güzel geliyordu gözüne. Kanya genç kadınla birlikte güldüğü, büyük nehirdeki kayık gezintilerini hatırladı. Minik dalgacıklar kayığın kenarında şapırdarken Ratana’nın koynuna kıvrılışını, suya bırakılan dilek mumlarının ışıltılarını…</p>

  <p class="normal1">Ratana yanına gelmesini işaret etti. Ekranda bir dizi fotoğraf vardı. Genç kadının gözü Kanya’nın beyaz yakasındaki başkomiser işaretine takıldı. “Caydi’ye çok üzüldüm. Çok… İyi bir insandı.”</p>

  <p class="normal1">Kanya koridordaki <span class="ideitalik">fii</span>nin görüntüsünü kafasından silmeye çalışarak, “Daha da öte, daha da iyiydi,” dedi. Ekrandaki cesetlere baktı. “Nedir bunlar?”</p>

  <p class="normal1">“İki erkek. İki ayrı hastaneden.”</p>

  <p class="normal1">“E?”</p>

  <p class="normal1">“Bir şey kapmışlar… Tedirginlik yaratacak bir şey. Bir habbe pası çeşitlemesi gibi görünüyor.”</p>

  <p class="normal1">“E? Mikroplu bir şey yiyip ölmüşler işte. Ne var bunda?”</p>

  <p class="normal1">Ratana kafa salladı. “Hayır. İçlerine yerleşmiş. Üremiş. Habbe pasının bir memeliye yerleşip ürediğini hiç görmemiştim.”</p>

  <p class="normal1">Kanya hastane belgelerine baktı. “Kimmiş bunlar peki?”</p>

  <p class="normal1">“Bilmiyoruz.”</p>

  <p class="normal1">“Yakınları gelmemiş mi ziyaretlerine? Hastaneye gelişlerini kimse görmemiş mi? Kendileri bir şey söylememiş mi?”</p>

  <p class="normal1">“Bir tanesi getirildiğinde sayıklıyormuş… Ötekiyse komadaymış.”</p>

  <p class="normal1">“Mikroplu meyve falan yemediklerinden emin misin?”</p>

  <p class="normal1">Ratana omuz silkti. Yeraltında yaşamaktan teni pürüzsüzleşip solmuştu. Kanya’nın güneş altında devriye gezmekten köylüler misali kararmış cildi gibi değildi. Buna rağmen Kanya burada, karanlıkta değil, her zaman dışarıda çalışmayı yeğlerdi. Cesurdu Ratana. Bir an kadını bu cehennemsi yerde çalışmaya hangi kişisel sorunların ittiğini düşündü. Birlikte oldukları zamanlarda geçmişinden, yitirdiklerinden hiç bahsetmemişti Ratana. Ama varlıkları kesindi. Kıyıda, dalgaların altında kalan taşlar misali, kesin varlardı. Taşlar hep olurdu.</p>

  <p class="normal1">“Hayır, elbette emin değilim. Yüzde yüz diyemem.”</p>

  <p class="normal1">“Elli?”</p>

  <p class="normal1">Ratana bir kez daha huzursuzca omuz silkerek belgeleri karıştırmaya koyuldu. “O türde değerlendirmeler yapamayacağımı biliyordun. Ama bu virüs farklı… Numunelerdeki protein bozunumları değişken. Doku bozunumu klasik habbe pasındakinden değil. Testler geçmişteki habbe paslarıyla uyum gösterdi. AgriGen ve TotalBesin çeşitlemeleri AG134.s ile TN249x.d. İkisinde de güçlü benzerlikler mevcut.” Durakaldı.</p>

  <p class="normal1">“Ama?”</p>

  <p class="normal1">“Ama akciğerlerdeydi…”</p>

  <p class="normal1">“Sibiskoz o zaman.”</p>

  <p class="normal1">“Değil. Habbe pası.” Kafasını kaldırıp Kanya’ya baktı. “Anladın mı sorunu?”</p>

  <p class="normal1">“Nerelere gittiklerini falan da mı bilmiyoruz? Yurtdışına çıkmışlardır belki? Yelkenlilerde çalışmışlardır? Burma’ya… Güney Çin’e ya da… Hatta belki aynı köydendirler.”</p>

  <p class="normal1">“İkisinin de geçmişine dair bilgimiz yok. Tek bağlantıları bu hastalık. DNA kayıtlarını, aile geçmişlerini, iş ve yerleşim bilgilerini içeren bir veritabanımız vardı ama engelleyici araştırmalara daha fazla güç aktarılabilmesi için devre dışı bırakıldı. Hoş, çok az insan nüfus kaydı yaptırma zahmetine girdiğinden işe yaramazdı muhtemelen.”</p>

  <p class="normal1">“Hiçbir şey yok elimizde demek. Başka vaka peki?”</p>

  <p class="normal1">“Yok.”</p>

  <p class="normal1">“Şimdilik yani.”</p>

  <p class="normal1">“Beni aşıyor bu durum. Zaten biz de tedbirler yüzünden farkına vardık. Hastaneler sırf işe yaradıklarını göstermek uğruna her zamankinin aksine ne bulurlarsa rapor ediyorlar artık. Bir kaza raporunda gördüm bunu ve bir başka raporda da diğeri gözüme çarptı. Daha fazlası gelecektir belki. Gi Bu Sen’in yardımına ihtiyacımız var.”</p>

  <p class="normal1">Ürperdi Kanya. “Caydi öldü… Gi Bu Sen yardım etmez artık bize.”</p>

  <p class="normal1">“Bazen ilgileniyor. Sırf kendi araştırmalarında değil yani ilgisi… Bunla ilgileneceğini sanıyorum.” Umutla baktı Kanya’ya. “Daha önce Caydi’yle gitmiştin. Adamı ikna edişini görmüştün. Belki senle de ilgilenir…”</p>

  <p class="normal1">“Kuşkuluyum ondan.”</p>

  <p class="normal1">“Bir bak şuna.” Tıbbi çizelgeleri karıştırdı Ratana. “Mühendislik ürünü virüslerin işaretlerini taşıyor. Doğada üreyecek türden virüslerin DNA kaymaları böyle olmaz. Habbe pasının hayvanlar âlemi bariyerini atlaması için hiçbir neden yok ortada. Teşvik edeni yok… Aktarımı zor. Farkları işaretledim, bak. Habbe pasının geleceğine bakıyoruz adeta… Ki ancak 1000 nesilden sonra böyle bir hal alabilir… Gerçek bir bulmaca var karşımızda. Çok da endişe verici.”</p>

  <p class="normal1">“Haklıysan öldük demektir. General Praça’yı bilgilendirmek lazım. Sarayı da…”</p>

  <p class="normal1">Ratana sesini alçaltarak, “Yavaş,” dedi ve uzanıp Kanya’yı yakasından çekerek kendine yaklaştırdı. “Yanılmam da mümkün.”</p>

  <p class="normal1">“Yanılmazsın sen.”</p>

  <p class="normal1">“Bulaşıcı mı ya da çoktan yayıldı mı, hiç bilmiyorum. Gi Bu Sen’e gitmelisin. Anlayacaktır.”</p>

  <p class="normal1">Kanya yüzünü buruşturdu. “Peki. Denerim. Bu arada sen de hastanelere haber sal, gözlerini dört açsınlar. Belirtileri listele. Sıkıyönetim tedbirleri ve milletin hâlihazırdaki korkusu yüzünden istediğimiz bilgilerden kuşkulanmayacaklardır. Diken sütünde tutmaya çalıştığımızı sanacaklardır. Bu yolla en azından bir şeyler bulabiliriz.”</p>

  <p class="normal1">“Haklıysam ayaklanma çıkar.”</p>

  <p class="normal1">“Ondan beteri de çıkar.” Kanya kapıya döndü. İçi bulanmıştı. “Testlerin bitip verilerin hazırlandığında senin iblisle görüşürüm,” dedi. “İstediğin onayı o zaman alırsın.”</p>

  <p class="normal1">“Kanya?”</p>

  <p class="normal1">Kanya kapıdan dönüp baktı.</p>

  <p class="normal1">“Caydi’ye çok üzüldüm sahiden,” dedi Ratana. “Yakındınız, biliyorum.”</p>

  <p class="normal1">Kanya yüzünü sarkıttı. “Bir kaplandı…” Kapıyı açıp çıkarak Ratana’yı iblis yatağında yalnız bıraktı. Krallık yaşasın diye gece gündüz kilovatlarca enerji yakıyordu bu tesis.</p>

  <p class="normal1">Ve hiçbir işe yaramıyordu.</p>
</body>
</html>
