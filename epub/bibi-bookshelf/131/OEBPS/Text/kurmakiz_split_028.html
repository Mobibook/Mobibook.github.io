<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kurmakiz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body>
  <h1 class="normal" id="calibre_toc_26"><span class="idebold">yirmi altı</span></h1>

  <p class="normal1">Hok Seng, <span class="ideitalik">farang</span> sanayi bölgesinin hemen dışındaki bir ara sokakta çömelmişti. Geceydi ama hâlâ her taraf Beyaz Gömlek kanıyordu. Nereye gitse beyaz üniformalı kordonlar çıkıyordu karşısına. Rıhtımlarda yelkenliler kendi başlarına kalmış, yüklerinin boşaltılma iznini bekliyorlardı. Fabrikalar bölgesinin her köşesinde Bakanlık görevlileri dikiliyor, işçilerin, patronların ve dükkân sahiplerinin geçişlerini engelliyorlardı. Sadece oturma belgesi gösterebilenler girebiliyordu bölgeye.</p>

  <p class="normal1">Elinde kimlik babında sadece sarı kartı bulunan Hok Seng akşamın yarısını kenti, kontrol noktalarından uzak kalarak aşmaya harcamıştı. Mai’nin yokluğu büyük kayıptı; kızın gencecik göz ve kulakları Hok Seng için güven kaynağıydı. Şimdiyse sidik kokuları arasında, Chesire kedileriyle birlikte çömelmiş, Beyaz Gömleklerin bir adamın kimliğini kontrol edişlerini seyrediyor ve Yaşam-Yayı’na erişemeyişine lanet okuyordu. Fırsatını bulmuşken cesur davranması, kasayı soymadan kaçmaması gerekirdi, biliyordu. Çok geçti artık. Artık kent Beyaz Gömleklerin elindeydi. Ve Beyaz gömleklerin gözde hedefi, sarı kartlılardı. Coplarını sarı kartlı kafalarda denemeye, sarı kartlılara derslerini vermeye bayılıyorlardı. Tezek Beyi onca etkili olmasaydı gökdelendeki ırkdaşlarının çoktan katledilmiş olacaklarının farkındaydı Hok Seng. Çevre Bakanlığı’nın gözünde sarı kartlıların uğraşılması gereken diğer işgalci tür ve salgınlardan farkı yoktu. Ellerine fırsat geçse sarı kartlı Çinlilerin hepsini doğrar ve Çocuk Kraliçe’nin ayağına kapanıp aşırı heveslerinden dolayı özür dilerlerdi. Ama doğradıktan sonra tabii…</p>

  <p class="normal1">Genç bir kadın belgelerini gösterip kordondan geçti, sokakta, sanayi bölgesinin karanlığında gözden yitti. Her şey alay edercesine yakınındaydı ve hiçbirine erişemiyordu Hok Seng.</p>

  <p class="normal1">Tarafsız bakıldığında fabrikanın kapatılması muhtemelen en iyisiydi. Kasadakileri dert etmese hatlardaki hastalığı derhal bildirir ve <span class="ideitalik">tamade</span> şeyden hepten kurtulurdu. Ama işte, alg banyolarından taşan onca hastalığın, onca tehlikenin arasında şemalar ve talimatlar hâlâ çağırıyorlardı Hok Seng’i.</p>

  <p class="normal1">Kalan birkaç tel saçını yolmak üzereydi ihtiyar Çinli.</p>

  <p class="normal1">Kontrol noktasını Beyaz Gömleklerin gitmesi veya başka tarafa bakmalarını dileyerek seyretmeye devam etti. Azıcık şans için tanrıça Kuan Yin’e, tombul Buda’ya dua etti. Üretim şemaları ve Tezek Beyi’nin desteğiyle o kadar çok şey yapması mümkündü ki… Müthiş bir gelecek. Harika bir hayat… Atalarına yine sunular yapabilecekti… Evlenirdi belki. Belki adını sürdürecek bir oğlu olurdu. Belki—</p>

  <p class="normal1">Bir devriyenin yaklaştığını görünce iyice gölgeye sindi. Polisler gece devriyesine, el ele yürüyerek ahlâksızlık gösteren çiftleri aramaya çıkmış Yeşil Bandanalıları hatırlatıyordu Hok Seng’e.</p>

  <p class="normal1">Çocuklarına dikkatli davranmalarını, tutuculuk rüzgârlarının kuvvetlendiğini anlamalarını söylemişti. Ne çıkardı ana-babaları kadar rahat ve özgürce yaşayamayacaklarsa yani? Karınları doymuyor muydu? Aile ve dostlarıyla birlikte değiller miydi? Ayrıca yüksek duvarlı malikânelerindeyken Yeşil Bandanalıların ne düşündüklerinden kime neydi?</p>

  <p class="normal1">Bir devriye daha yaklaşınca Hok Seng dönüp sokağın iyice derinlerine kaçtı. Beyaz Gömlekler Ticaret Bakanlığı’nın çanına ot tıkamaya ve <span class="ideitalik">farangların</span> canını yakmaya kararlıydılar. Bir sürü çember çizip en dar sokaklardan geçerek kulübesine giden yola düştü.</p>

  <p class="normal1">Bakanlıkta pek çok yozlaşmış çalışan vardı ama Caydi onlardan değildi. Kimse dürüst konuşmuyordu hakkında. Önce göklere çıkarıp sonra yerin dibine sokan fısıltı gazeteleri bile sayfalarca methiye düzme yarışındaydılar şimdi. Başkomiser Caydi kahramanıydı ülkenin; dilimlenecek, gübre makinelerine atılacak barsak artığı muamelesi görecek adam değildi. Birileri cezalandırılmalıydı bu yüzden.</p>

  <p class="normal1">Ve kabahat Ticaret Bakanlığındaysa, Ticaret Bakanlığı cezalandırılmalıydı. Haliyle demirleme rampaları, rıhtımlar ve yolların yanında fabrikalar da kapatılmıştı ve Hok Seng çıkacak yer bulamıyordu. Ne bir yelkenliye bilet alabiliyor ne nehirden kuzeye, harabe Ayutthaya’ya gidebiliyor ne de bir zepline atlayıp Kalküta veya Japonya’ya uçabiliyordu.</p>

  <p class="normal1">Rıhtımları geçti; Beyaz Gömlekler her yerdeydiler. Bir sürü işçi, rıhtım girişlerinde boş oturuyordu. Kıyıdan yüz metre kadar açıkta demirlemiş güzelim bir yelkenli, dalgalarda salınıyordu. Eski yelkenlileri kadar güzeldi. Son modeldi; değişken gövdesi ve kayakları, palmiye yağı polimerinden rüzgâr kanatları vardı. Hızlıydı; bol yük taşıyabilirdi. Oracıkta öylece duruyor, parıldıyordu. Rıhtımın berisinden bakıyordu.</p>

  <p class="normal1">Gen-kırma balık pişiren bir dükkâncını yiyecek kartına takıldı gözü. Toparlandı. Sarı kartlılığını ortaya çıkaracaktı ama sormak zorundaydı. Malumattan yoksunken kör gibiydi. Beyaz Gömlekler diğer uçtaydı; adam seslenmeye kalksa kaçacak zaman bulamazdı.</p>

  <p class="normal1">Adama yaklaşıp eğildi. Mırıldanarak, “Geçmenin yolu var mı hiç?” dedi. Başıyla yelkenliyi işaret etti. “Şuraya.”</p>

  <p class="normal1">“Kimseye geçiş yok,” dedi adam.</p>

  <p class="normal1">“Tek kişiye bile mi?”</p>

  <p class="normal1">Satıcı kaşlarını çatarak gölgelerde oturmuş sigara tüttüren, kâğıt oynayan, başka bir dükkâncının elle kurulan radyosu başına toplanmış insanları işaret etti. “Şunlar bir haftadır burada. Beklemen gerek sarı kartlı. Herkes gibi.”</p>

  <p class="normal1">Hok Seng tanınması karşısında irkilişini gizlemeye çabaladı. Burada, bu işte eşitlermiş gibi davranmayı, adamın kendisine tiksinilen bir Chesire kedisi gibi değil, herhangi gibi bakmasını sağlayacak umutlu kader ortaklığı havasını yaratmayı deneyecekti. “Kıyının daha ilerisindeki ufak teknelerden haberin var mı peki? Para için kentten adam çıkaranlar, falan?”</p>

  <p class="normal1">Balıkçı kafa salladı. “Kimse bir yere gitmiyor. Daha geçen gün gemilerden karaya çıkmaya çalışanları bile enselediler. İkmal teknelerine bile izin vermiyorlar. Millet burada Beyaz Gömlekler mi önce ateş açacak yoksa kaptanlar mı demir alacak diye bahse giriyor.”</p>

  <p class="normal1">“Nedir oranlar peki?”</p>

  <p class="normal1">“Hım. Mesela şu yelkenlinin önce demir alacağına bire on bir koyarım ben.”</p>

  <p class="normal1">“Riske değmez.”</p>

  <p class="normal1">“Bire yirmi diyeyim o zaman.”</p>

  <p class="normal1">Birkaç kişi konuşmalarına kulak kabartmış, hafifçe gülüyordu. “Bire elliden aşağı kabul etme,” dedi biri. “Beyaz Gömlekler boyun eğmeyecek. Bu sefer eğmeyecekler. Kaplan öldürülmüşken olmaz.”</p>

  <p class="normal1">Hok Seng adamlarla birlikte gülmeye zorladı kendini. Bir sigara çıkarıp yaktı, paketinden diğerlerine de ikram etti. Paylaşılan kardeşlik ânı için ufak bir iyi niyet hediyesi… Sarı kart aksanlı bir sarı kartlı olmasaydı Beyaz Gömleklere bile iyi niyet hediyesi vermeyi deneyebilirdi ama bu tür bir gecede alacağı karşılık ancak copu kafasına yemekle sınırlı kalırdı. Yarılan kafasından akana kanları kaldırım taşlarında görmeye hiç niyeti yoktu. Sigarasını tüttürerek abluka altındaki limanı seyre koyuldu.</p>

  <p class="normal1">Zaman akıp gidiyordu.</p>

  <p class="normal1">Dışa kapatılmış kent fikri ellerini titretiyordu. Burada mesele sar kartlılar değil, dedi kendi kendine. Bunarlın sebebi biz değiliz. Ama işin iyice zorlaşmadığına inandıramıyordu kendisini. Tamam, şimdilik konu Ticaret Bakanlığıydı ama kentte çok fazla sarı kartlı vardı ve konu uzadıkça bu insanlar yapacak iş bulamamaya başlayacak, içecek ve gökdelenlere tıkılmış insanları hatırlayacaklardı.</p>

  <p class="normal1">Ölmüştü Kaplan. Resimleri hemen her sokak lambasına, her bina duvarına asılmıştı. Hemen karşısındaki bir deponun duvarına Caydi’yi <span class="ideitalik">muay tay</span> yaparken gösteren üç ayrı resim yapıştırılmıştı mesela. Hok Seng sigarasını tüttürürken resimlerdeki yüze kızgınlıkla baktı. Halk kahramanı… Satın alınamayan, bakanların, <span class="ideitalik">farang</span> şirketlerinin ve küçük çaplı işadamlarının karşısına dikilen adam… Kendi bakanlığıyla bile savaşa hazır adam… Fazla bela açtığında masa başı işine yollanmış, daha da bela çıkarınca tekrar sokağa salınmıştı. Ölüm tehditlerine kahkahalarla gülmüş, sonuncusuna yenilmende önce üç suikast girişiminden sağ çıkmıştı.</p>

  <p class="normal1">Yüzünü ekşitti. Dört sayısı her yerde çıkıyordu karşısına. Bangkok Kaplanı dördüncüde devrilmişti. Kendisi kaç şansını kullanıp tüketmişti? Gemilerine gidemeyen insanların biriktiği rıhtım girişlerine baktı. Mültecilere has keskinleşmiş hisleri, rüzgârda deniz kokusundan daha keskin ve tayfun habercisi belanın kokusunu alıyordu.</p>

  <p class="normal1">Ölmüştü Kaplan. Başkomiser Caydi’nin elle çizilmiş yüzü, gözleri Hok Seng’e bakıyordu. Birden içine kaplanın ölmediğini, aslında ava çıktığını söyleyen ürkütücü bir his doldu.</p>

  <p class="normal1">Afişten, habbe pası bulaşmış bir meyveymiş gibi uzaklaştı. Kaçma zamanının geldiğini ta kemiklerinde hissediyordu. Gece avlanan kaplanlardan kaçma zamanıydı… Ormanlara kaçma ve çamurda böcek ve sülük yiyerek yağmur mevsiminin muson sağanaklarına dayanmaya çalışma zamanıydı… Nereye gideceğinin önemi yoktu. Esas mesele kaçma zamanının gelmiş olmasıydı. Demirli yelkenliye baktı. Zorlu karar alma zamanıydı… Hatta aslında Yaşam-Yayı fabrikası ve şemalardan vazgeçmek zamanıydı… Gecikmeler durumu sadece beterleştirmeye yarayacaktı. Para harcanmalı, yaşam güvenceye alınmalıydı.</p>

  <p class="normal1">Batıyordu üstünde durduğu sal.</p>
</body>
</html>
