<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kurmakiz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body>
  <h1 class="normal" id="calibre_toc_27"><span class="idebold">yirmi yedi</span></h1>

  <p class="normal1">Anderson apartmanından çıktığında Carlyle’ı çekçeğinde sabırsızlıkla beklerken buldu. Fır dönen gözleri sürekli karanlığı tarıyordu adamın. Tavşan misali titriyordu.</p>

  <p class="normal1">Anderson çekçeğe binerken, “Tedirgin görünüyorsun,” dedi.</p>

  <p class="normal1">“Beyaz Gömlekler az evvel Victoria’yı ele geçirdiler. Ne varsa hepsine el koydular.”</p>

  <p class="normal1">Anderson, zavallı Yates’in <span class="ideitalik">farang</span> bölgesinden uzak yer seçmesinden memnun, apartmanına baktı. “Çok mu yitirdin?”</p>

  <p class="normal1">“Kasadaki nakdi… Bir de ofislerimizde tutmadığım bazı müşteri listeleri vardı.” Sürücüye Tayland dilinde gidecekleri yeri söyledi. “Bu heriflere teklif edecek doğru düzgün bir şeyin vardır umarım.”</p>

  <p class="normal1">“Akkarat ne teklif ettiğimi biliyor.”</p>

  <p class="normal1">Rutubetli geceye daldılar. Chesire kedileri sağa sola kaçıştı. Carlyle izleyen var mı gibilerinden arkaya baktı. “Kimse resmen <span class="ideitalik">farangların</span> peşine düşmüyor ama sırada biz varız. Ülkede daha ne kadar kalabiliriz hiç bilmiyorum.”</p>

  <p class="normal1">“İyi tarafından bak. Farangların peşine düşerlerse Akkarat hemen arkamızdan gelecektir.”</p>

  <p class="normal1">Karanlık kentin sokaklarında ilerlediler. Girdikleri bir caddenin ucunda bir kontrol noktası vardı. Carlyle mendiliyle alnını sildi. Sucuk misali terliyordu. Beyaz Gömlekler ellerini kaldırdılar, çekçek yavaşladı.</p>

  <p class="normal1">Anderson hafifçe gerildiğini hissetti. “İşe yarayacağından emin misin?”</p>

  <p class="normal1">Carlyle bir daha alnını kuruladı. “Göreceğiz.” Çekçek durunca Beyaz Gömlekler çevrelerini sardı. Carlyle hızla konuşmaya başladı. Bir kâğıt uzattı. Beyaz Gömlekler kısa bir süre aralarında konuştuktan sonra pek yalaka <span class="ideitalik">wai</span> selamları verdiler ve geçmelerini işaret ettiler.</p>

  <p class="normal1">“Vay canına.”</p>

  <p class="normal1">Carlyle güldü. Rahatladığı açıktı. “Bir kâğıt parçasına basılmış doğru mühürler mucize yaratabiliyor.”</p>

  <p class="normal1">“Akkarat’ın hâlâ etkisi var demek.”</p>

  <p class="normal1">Carlyle kafa salladı. “Akkarat yapamazdı böyle bir şeyi.”</p>

  <p class="normal1">Deniz duvarlarına yaklaştıklarında binaların yerini gecekondular almaya başladı. Çekçek, eski Yayılımdan kalma bir otelden kopup sokağa düşmüş beton parçaları arasında zikzak çizerek yoluna devam etti. Anderson geçmişte buraların herhalde pek hoş yerler olduğunu düşündü. Ay ışığı binaların teraslı katlarını siluetlere boğuyordu. Ama artık gecekondular her yanını sarmıştı semtin ve harabe binaların pencerelerinde kalan son cam parçaları arada diş misali parıldıyorlardı. Çekçek deniz duvarının merdiveni önünde durdu. Merdivenin başını tutan ikiz koruyucu <span class="ideitalik">nagalar</span> Carlyle’ın çekçekçiye ücretini ödeyişini izledi.</p>

  <p class="normal1">Carlyle, Anderson’a, “Gel,” diyerek basamaklara davrandı elini <span class="ideitalik">naganın</span> pullarında gezdirerek çıkmaya başladı. Duvarın üstünden kentin tümü görülüyordu. Büyük Saray uzakta parıldıyordu. Yüksek duvarları, Çocuk Kraliçe’nin maiyetiyle yaşadığı iç avluları karartıyordu ama çatıları ışıl ışıldı. Carlyle kolundan çekiştirdi. “Sallanma.”</p>

  <p class="normal1">Anderson tereddütle aşağı, karanlıkta kalan kıyıya baktı. “Beyaz Gömlekler nerede? Burayı doldurmuş olmaları gerekirdi.”</p>

  <p class="normal1">“Endişelenme. Yetkileri geçmiyor burada.” Kendine sakladığı bir espriye güldü ve set boyunca uzanan <span class="ideitalik">saisinin</span> altından eğilerek geçti. “Haydi.” Mıcırlı yamaçta tökezleyerek ilerledi, dalgalara doğru yöneldi. Anderson tereddütle etrafına bakındı ve adamın peşine düştü.</p>

  <p class="normal1">Kıyıya vardıklarında karanlığın içinde burgu yaylı bir kayık belirdi ve yanaştı. Anderson Beyaz Gömlek devriyesi telaşıyla kaçacakken, “Bizimkiler,” dedi Carlyle. Dizlerine kadar suya girdiler, yanaşan kayığa bindiler. Kayık keskin bir dönüş yapıp yola koyuldu. Ay ışığı dalgaların uçlarına günüm parıltılar konduruyordu. Dalgalarla burgu yaylarının mırıltısından başka ses yoktu.</p>

  <p class="normal1">Kısa süre sonra birkaç LED lambasının ışığı haricinde kapkaranlık bir mavna belirdi önlerinde.</p>

  <p class="normal1">Kayık yanaştı, yukarıdan bir ip merdiven sarkıtıldı ve karanlığa tırmandılar. Güverteye çıktıklarında tayfalar <span class="ideitalik">wai</span> selamı vererek karşıladılar. Carlyle parmağını dudaklarına götürerek sessiz kalmasını işaret etti ve alt güverteye indiler. Girdikleri koridorun sonunda, başında muhafız bekleyen bir kapı vardı. Muhafızlar kapıdan içeri farangların geldiğini haber verdiler, kapı açıldı. İçeride büyük bir masanın etrafına oturmuş içen, kahkahalar atan adamlar vardı.</p>

  <p class="normal1">Masadakilerden biri Akkarat’tı. Anderson, adamlardan birini daha, Koh Angrit’e giden kalori teknelerini taciz eden amirali tanıdı. Bir diğeri, galiba güney bölgesinden bir generaldi. Köşede siyah askeri üniformalı, ince yapılı bir adam dikiliyor, dikkatle masayı süzüyordu. Bir diğeri…</p>

  <p class="normal1">Anderson iç çekti.</p>

  <p class="normal1">Carlyle, “Diz çök ve saygı göster,” diye mırıldandı. Kendisi çoktan yere kapanmıştı. Anderson telaşla eğildi.</p>

  <p class="normal1">İtaat gösterilerini soğuk bakışlarla seyretti Somdet Çaopraya…</p>

  <p class="normal1">Akkarat iki <span class="ideitalik">farangın</span> yere kapanışına güldü. Kalktı, yanlarına gelip ayağa kaldırdı. “Bu kadar resmiyete gerek yok,” dedi gülümseyerek. “Gelin, katılın bize. Dostlar arasındasınız.”</p>

  <p class="normal1">“Öyle.” Somdet Çaopraya gülümseyerek kadeh kaldırdı. “Gelin, için.”</p>

  <p class="normal1">Anderson becerebildiğince derinden <span class="ideitalik">wai</span> selamı verdi. Hok Seng, Somdet Çaopraya’nın, Çevre Bakanlığı’nın katlettiği tavuklardan çok daha fazla adam öldürdüğünü, Çocuk Kraliçe’nin naipliğine atanmadan önce general olduğunu ve doğu seferlerinde yaptıklarını tarife gaddarlık sıfatının az geleceğini anlatmıştı. Hatta avam soyu bilinmese kraliyet kanına katkı yapacağı bile öne sürülüyordu. Onun yerine tahtın ardında duruyordu ve herkes önünde yere kapanıyordu.</p>

  <p class="normal1">Anderson heyecanlanmıştı. Somdet Çaopraya’nın arka çıktığı bir hükümet değişikliğinde her şey mümkündü. Finlandiya’da yıllarca arayıp başarısızlığa uğradıktan sonra tohum bankasına çok yaklaşmıştı artık. Beraberinde <span class="ideitalik">ngaw</span>, patlıcangiller ve diğer binlerce genetik bulmacanın da sırrı çözülecekti. Sert bakışlı, gülümseyerek kadeh kaldıran bu adam her şeyin anahtarına sahip bir dost ya da can düşmanı olabilirdi.</p>

  <p class="normal1">Bir hizmetçi Anderson ile Carlyle’a şarap getirdi. Masadakiler katıldılar. “Kömür savaşından bahsediyorduk,” dedi Akkarat. “Vietnamlılar Fnom Pen’i bıraktılar şimdilik.”</p>

  <p class="normal1">“Haberler iyi öyleyse.”</p>

  <p class="normal1">Sohbet devam etti ama Anderson yarım kulak dinliyor, kaçamak bakışlarla Somdet Çaopraya’yı inceliyordu. Adamı en son Çevre Bakanlığı’nın Fra Süb tapınağının önünde, Japon delegasyonun kurma kızına kendisi gibi ağzı açık bakarken görmüştü. Kentin her yanına asılı Çocuk Kraliçe’nin koruyucusu resimlerindekinden daha yaşlı görünüyordu. Dudakları içkinden alacalanmıştı ve gözlerinin içe batıklığı, kulaktan kulağa dolaşan sefahat düşkünlüğünü kanıtlar gibiydi. Hok Seng’e bakılırsa zevkine düşkünlüğü savaş alanındaki gaddarlığıyla boy ölçüşecek seviyedeydi ve tüm Taylandlıların önünde yere kapanmasına rağmen gerçekte Çocuk Kraliçe kadar sevilmiyordu. Başını kaldırıp Anderson’la göz göze geldiğinde Anderson adamın neden sevilmediğini anladı.</p>

  <p class="normal1">Bu bakışlara sahip kalori yöneticileriyle, kendi güçlerinden, SoyaPro ambargosuyla ülkeleri dize getirebilmekten sarhoş adamlarla daha önce de karşılaşmıştı Anderson. Sert, gaddar bir adamdı karşısındaki. Somdet Çaopraya tepesinde dikildiği sürece Çocuk Kraliçe’nin asla tam iktidara kavuşamayacağını düşündü.</p>

  <p class="normal1">Masadaki sohbet, randevu gerekçelerine değinmemeye özen göstererek devam etti. Kuzeydeki hasat durumundan bahsedildi ve Çinlilerin kaynağına daha fazla baraj kurmalarından doğan Mekong sorunu tartışıldı, Mişimoto’nun üretime hazırlandığı yeni yelkenli modellerinden bahsedildi.</p>

  <p class="normal1">Carlyle masaya neşeyle vurarak, “Sağlam rüzgârda kırk mil!” dedi. “Kayaklar ve bin beş yüz ton yük… Filo kuracağım kendime bunlardan!”</p>

  <p class="normal1">Akkarat güldü. “Gelecek, hava taşımacılığının sanıyordum ben. Ağır yük zeplinlerinin…”</p>

  <p class="normal1">“Bu yelkenliler varken mi? Bahse girmeye hazırım ben. Eski Yayılım döneminde taşımacılık çeşitliydi. Hem hava hem deniz… Bu sefer de aynısının yapılmaması için neden göremiyorum şahsen.”</p>

  <p class="normal1">“Bugünlerde herkesin aklı Yeni Yayılım’da.” Akkarat’ın gülümsemedi soluverdi birden. Somdet Çaopraya’ya bir bakış attı, beriki hafif bir baş onayı verdi. Bunun üzerine Ticaret bakanı doğrudan Anderson’a döndü. “Krallıkta bu ilerlemeye karşı duran bir takım öğeler var. Kuşkusuz pek cahiller ancak aynı oranda inatçılar.”</p>

  <p class="normal1">“Yardım talep ediyorsanız,” dedi Anderson, “memnuniyetle sunarız.”</p>

  <p class="normal1">Sessizlik… Akkarat’ın bakışları bir anlığına tekrar Somdet Çaopraya’ya kaydı, ardından hafifçe öksürdü. “Yardımınızın doğasına yönelik bir takım endişeler mevcut. Sizin gibilerin geçmişinin güven yarattığını söylemek güç.”</p>

  <p class="normal1">Somdet Çaopraya, “Bir akrep yuvasıyla birlikte yatağa girmek gibi,” diye tamamladı.</p>

  <p class="normal1">Anderson hafifçe gülümsedi. “Bana şimdiden bir sürüsüyle çevriliymişsiniz gibi geliyor. İzin verilirse birkaçını ortadan kaldırmak mümkün. Ortak çıkarımız hayrına.”</p>

  <p class="normal1">“Fiyatınız çok yüksek,” dedi Akkarat.</p>

  <p class="normal1">Anderson ses tonunu ifadesiz tutarak, “Erişimden fazlasını istemiyoruz,” dedi.</p>

  <p class="normal1">“Ve bir de şu Gibbons denen adamı istiyorsunuz.”</p>

  <p class="normal1">“Tanıyorsunuz onu demek?” Öne eğildi Anderson. “Nerede, biliyor musunuz?”</p>

  <p class="normal1">Masaya bir daha sessizlik çöktü. Akkarat yine Somdet Çaopraya’ya baktı. Berikinin omuz silkişi Anderson için yeterli yanıttı. Gibbons buradaydı demek. Kentteydi muhtemelen ve kuşkusuz <span class="ideitalik">ngaw</span> zaferinin devamını tasarlamakla meşguldü.</p>

  <p class="normal1">“Ülkenizi istemiyoruz,” dedi Anderson. “Tayland Krallığı Burma veya Hindistan gibi değil. Kendi tarihi, bağımsız geçmişi var… Buna saygı duyuyoruz biz.”</p>

  <p class="normal1">Masadakilerin yüzleri taş kesilmişti.</p>

  <p class="normal1">Anderson kendine sövdü. <span class="ideitalik">Aptal! Korkularına hitap ettin!</span> Hemen taktik değiştirdi. “Önemli fırsatlar söz konusu. İşbirliği her iki tarafa da fayda getirecektir. Anlaşma sağlayabilirsek Krallığa yabana atılamayacak yardım sunmaya hazırız. Sınır anlaşmazlıklarınıza çözümler… Yayılım’dan beri görülmemiş ölçüde kalori güvenliği… Hepsi sizin olabilir. Önümüzde önemli bir fırsat var.”</p>

  <p class="normal1">Anderson sustu. General başıyla onay verdi. Amiral kaşlarını çattı. Akkarat ile Somdet Çaopraya ifadesiz bakıyorlardı. Ne düşündüklerini kestiremedi Anderson.</p>

  <p class="normal1">Akkarat, “Şimdi, müsaadenizle,” dedi.</p>

  <p class="normal1">Rica etmiyordu. Muhafızlar Anderson ile Carlyle’a çıkmaları gerektiğini işaret ettiler. Dört muhafızla birlikte koridora çıktılar.</p>

  <p class="normal1">Carlyle bakışlarını yere indirdi. “İkna olmuş görünmediler. Sana güvenmemeleri için bir neden geliyor mu aklına?”</p>

  <p class="normal1">“Silahlarım ve rüşvetlere gerekli param hazır bekliyor. Praça’nın generalleriyle iletişimi açabilirlerse hepsini satın alıp donatabilirim. Nesi riskli bunun?” Kızmıştı Anderson, kafa salladı. “Balıklama atlamaları gerekirdi. Şimdiye dek kimseye böylesi ödünlü bir anlaşma teklif etmemiştik.”</p>

  <p class="normal1">“Mesele teklif değil,” dedi Carlyle. “Sensin. Sen ve AgriGen… Geçmişiniz. Sana güvenirlerse, tamamdır. Yoksa…” Omuz silkti.</p>

  <p class="normal1">Kapı açıldı, bir kez daha içeri davet edildiler. Akkarat, “Vakit ayırdığınız için teşekkür ederiz,” dedi. “Teklifinizi mutlaka değerlendireceğiz.”</p>

  <p class="normal1">Kibar reddi duyan Carlyle’ın omuzları düştü. Somdet Çaopraya hafifçe gülümsüyordu. <span class="ideitalik">Faranglara</span> tokadı basmaktan memnundu belki. Başka kibar cümleler de sarf edildi ya, Anderson hiçbirini dinlemedi. Ret… O kadar yaklaşmışken engeller çıkıyordu önüne gene… Görüşmeleri yeniden başlatmanın bir yolu olmalıydı. Somdet Çaopraya’ya baktı. Tıkanıklığı açacak bir şey bulmalıydı…</p>

  <p class="normal1">Birden güldü. Parçalar yerine oturuvermişti. Carlyle hâlâ hüsranla söyleniyordu. Anderson gülümsedi, <span class="ideitalik">wai</span> selamı verdi ve lafa tekrar girecek, sohbeti biraz daha uzatacak açık aramaya koyuldu. “Endişelerinizi tamamıyla anlıyorum,” dedi, “yeterince güven kazanmadık henüz… Belki başka bir konuyu tartışabiliriz. Mesela bir dostluk projesi… Çok daha azına mal olacak bir şey…”</p>

  <p class="normal1">Amiral yüzünü ekşitti. “Elinizden hiçbir şey istemiyoruz biz.”</p>

  <p class="normal1">“Acele etmeyin, lütfen. İyi niyetle sunuyoruz teklifimizi. Diğerine gelince… İster yarın, ister bir hafta, ister on yıl sonra karar verin. Desteğimiz her zaman sizin olacaktır.”</p>

  <p class="normal1">“Hoş bir konuşma,” dedi Akkarat. Amirale sert bir bakış attı ama gülümsemesine ara vermedi. “Aramızda gücenmenin söz konusu olmayacağından eminim. Lütfen bizle bir kadeh daha için. Onca zahmete girip geldiniz; dostça ayrılmamamız için hiçbir neden yok.”</p>

  <p class="normal1">Oyun dışı kalmamışlardı demek. Rahatladı Anderson. “Aynı fikirdeyim.”</p>

  <p class="normal1">Kadehler kadehleri takip etti, Carlyle ambargo kalkar kalkmaz Hindistan’dan safran getirteceğine söz verdi ve Akkarat üç ayrı tezgâhtan rüşvet alıp hesabını karıştıran bir Beyaz Gömlekle ilgili bir fıkraya girişti. Tüm bunlar boyunca Anderson, lafa girecek noktayı bekleyerek Somdet Çaopraya’yı izledi.</p>

  <p class="normal1">Derken Somdet Çaopraya kalktı, lombozdan manzarayı seyre koyuldu. Anderson derhal yanına gitti.</p>

  <p class="normal1">“Teklifinizin kabul görmeyişi yazık oldu,” dedi naip.</p>

  <p class="normal1">Anderson omuz silkti. “Buradan canlı çıkabileceğimize memnunum ben. Birkaç sene önce olsa, sırf sizle görüşmeye kalktığım için megodontlara çiğnetilirdim.”</p>

  <p class="normal1">Somdet Çaopraya güldü. “Buradan sağ çıkacağınıza eminsiniz yani?”</p>

  <p class="normal1">“Yeterince. Kötü bir bahis değil açıkçası,” dedi Anderson. “Her konuda aynı fikri paylaşmasak bile siz ve Akkarat, onurlu insanlarsınız. Riskli bir bahis görmüyorum ortada.”</p>

  <p class="normal1">“Ya? Az evvel masada oturanların yarısı sizleri ırmaktakilere yem etmenin en uygun yol sayılacağını söyledi.” Durdu, içe göçük gözlerini Anderson’a çevirdi. “Kıl payı kurtuldunuz.”</p>

  <p class="normal1">Anderson gülümsemeye çalıştı. “Amiralinizle aynı fikri paylaşmadığınızı çıkarıyorum buradan.”</p>

  <p class="normal1">“Bu gecelik.”</p>

  <p class="normal1">Anderson hemen <span class="ideitalik">wai</span> selamı verdi. “Müteşekkirim öyleyse.”</p>

  <p class="normal1">“Henüz teşekkür etmeyin. Hâlâ öldürülmenize karar verebilirim. Sizin gibilerin namı hiç iyi değil.”</p>

  <p class="normal1">Anderson alaycı bir vurguyla, “En azından hayatıma karşılık bir öneri yapmama izin veremez misiniz?” dedi.</p>

  <p class="normal1">Somdet Çaopraya dudak büktü. “İşe yaramaz. Elinizde almak isteyebileceğim, yaşamınızdan daha ilginç bir şey yok.”</p>

  <p class="normal1">“Ben de eşsiz bir şey öneririm o zaman.”</p>

  <p class="normal1">Göçük gözler kırpıştı. “İmkânsız.”</p>

  <p class="normal1">“Hiç de değil,” dedi Anderson. “Size hayatınızda görmediğiniz bir şey verebilirim. Hatta hemen, bu gece… Enfes bir şey. Zayıf midelilere göre değil ancak müthiş ve eşsiz bir şey. Öyle bir şey bizi yem edilmekten kurtarır mıydı acaba?</p>

  <p class="normal1">Somdet Çaopraya sıkılmış bir bakış attı. “Bana verebileceğiniz ve hayatımda görmediğim herhangi bir şey yok.”</p>

  <p class="normal1">“Bahse var mısınız?”</p>

  <p class="normal1">“Kumara devam, öyle mi <span class="ideitalik">farang</span>?” Güldü. “Bir geceliğine yeterince riske girmediniz mi?”</p>

  <p class="normal1">“Kesinlikle hayır. Tek derdim kol ve bacaklarımın yerlerinde kalmaları… Neler kaybedebileceğim düşünüldüğünde riskten bile sayılmaz bu.” Doğrudan Somdet Çaopraya’nın gözlerine baktı. “Ama bahse hazırım. Ya siz?”</p>

  <p class="normal1">Somdet Çaopraya sert bir bakış attı ve masadakilere seslendi. “Kaloricimiz tam kumarbaz çıktı! Bana hayatımda görmediğim bir şey gösterebileceğini söylüyor! E, ne dersiniz buna?”</p>

  <p class="normal1">Masadakiler güldü. “Bahisler sana karşı görünüyor,” dedi Somdet Çaopraya.</p>

  <p class="normal1">“Bence gene de iyi... Bol para koymaya da hazırım.”</p>

  <p class="normal1">“Para mı?” Yalandan bozulmuş gibi baktı. “Hayatınıza karşılık oynuyoruz sanıyordum.”</p>

  <p class="normal1">“Burgu-yay fabrikamdaki şemaları koysam?”</p>

  <p class="normal1">“Canım çektiği anda hepsini aldırabilirim zaten.” Parmağını şaklattı. “Aynen böyle. Anında elime gelirler.”</p>

  <p class="normal1">“Pekâlâ.” Dudak büzdü Anderson. Rest zamanı. “Size ve Krallığınıza şirketimin yeni U-Tex pirinci iterasyonunu teklif etsem? Kısırlaştırma öncesi tohumuyla birlikte? Habbe pasında yaşar hale gelene dek defalarca ekebilirsiniz. Hayatımın değerinin bunun üstüne çıkması mümkün değil.”</p>

  <p class="normal1">Odaya sessizlik çöküverdi. Somdet Çaopraya, Anderson’ı süzdü. “Peki, bu riske karşılık ne istiyorsunuz?”</p>

  <p class="normal1">“Daha önce görüştüğümüz politik konuya devam etmemizi. Teklif edilen şartlarla ki söz konusu şartların tümüyle Krallığınızın lehine olduklarını ikimiz de gayet iyi biliyoruz.”</p>

  <p class="normal1">Somdet Çaopraya’nın gözleri kısıldı. “İnatçısınız demek… Peki, kaybetmeniz durumunda U-Tex’inizi bana vereceğinizin garantisi nedir?”</p>

  <p class="normal1">Anderson gülümsedi, eliyle Carlyle’ı işaret etti. “Sözümüzü tutmazsak ben ve Bay Carlyle’ı megodontlara ezdireceğinize eminim. Yetmez mi?”</p>

  <p class="normal1">Carlyle sinirli bir kahkaha attı. “Ne bahsiymiş bu?”</p>

  <p class="normal1">Anderson gözlerini Somdet Çaopraya’dan saniye ayırmadan, “Önem taşıyan tek bahis,” dedi. “Kendisini şaşırtabilirsem Ekselansları’nın dürüst davranacağından hiç kuşkum yok. Ve bu güvenimizin nişanesi babında kendimizi ellerine teslim edeceğiz. Gayet makul bir bahis… İkimiz de onurlu insanlarız sonuçta.”</p>

  <p class="normal1">Somdet Çaopraya gülümsedi. “Bahsi kabul ediyorum.” Güldü, Anderson’ın sırtına koydu elini. “Şaşırt beni bakalım, <span class="ideitalik">farang</span>. İyi şanslar. Megodontlarca çiğnenişini izlemek zevkli olacak.”</p>

  <p class="normal1">Şaşırtıcı bir gruptu kentte yol alan: Somdet Çaopraya’nın korteji tüm kontrol noktalarını aşmalarını sağlıyor, kimi durdurmaya kalktıklarını gören Beyaz Gömleklerin şaşkın haykırışları karanlıkta yankılanıyordu.</p>

  <p class="normal1">Carlyle mendiliyle alnını sildi. “Delirmişsin sen,” dedi. “Seni onlarla tanıştırmaya hiç yanaşmamam gerekirdi.”</p>

  <p class="normal1">Ama artık kartlar karılmış, eller dağıtılmıştı. U-Tex teklifi gerçek bir riskti. Üstleri hamlesine arka çıksa bile finans bölümü direnecekti. Bir kaloricinin yenisini bulmak temel tohum stokunun yenisini bulmaktan çok daha kolaydı. Taylandlıların pirinç ihracına kalkışmaları kârda yıllarca sürecek düşüş demekti. “Merak etme sen,” diye mırıldandı. “Güven bana.”</p>

  <p class="normal1">“Güvenmek mi?” Elleri titriyordu Carlyle’ın. “Beni megodont altına attırman konusunda mı?” Etrafına bakındı. “Kaçıp gitmem lazım aslında…”</p>

  <p class="normal1">“Hiç zahmet etme. Çaopraya muhafızlarına ilgili emirleri verdi. En ufak kuşkuda…” Çekçeği arkadan süren adamları işaret etti. “Kaçmaya kalktığın anda öldüreceklerdir seni.”</p>

  <p class="normal1">Birkaç dakika sonra aşina gökdelenler belirdi karşılarında.</p>

  <p class="normal1">“Ploençit?” dedi Carlyle. “İsa ve Nuh adına, cidden Somdet Çaopraya’yı oraya mı götürüyorsun yani?”</p>

  <p class="normal1">“Sakin ol. Fikri bana veren sendin hem.”</p>

  <p class="normal1">Duran çekçekten indi. Somdet Çaopraya ve korteji girişin önünde durdular. Somdet Çaopraya Anderson’a aşağılar bir bakış attı. “Bu muydu? Kızlar? Seks?” Kafa salladı.</p>

  <p class="normal1">“Acele etmeyin lütfen.” Başıyla içeri girmeleri gerektiğini belirtti. Muhafızlar karanlık binaya doluştu. Merdiven ve koridorlarda Somdet Çaopraya’yı gören ne kadar fahişe ve keş varsa anında yere kapanıyordu. Geldiklerinin haberi merdivenleri kendilerinden önce aştı. Muhafızlar önde ilerliyor, yolu kontrol ediyorlardı.</p>

  <p class="normal1">Barın kapıları açıldı. Kızların hepsi yere kapandı. Somdet Çaopraya iğrenir bakışlarla etrafı süzdü. “Siz <span class="ideitalik">farangların</span> sık ziyaret ettiği bir yer mi burası?”</p>

  <p class="normal1">“Kaliteli dememiştim. Özrümü kabul edin lütfen.” Eliyle yanına çağırdı. “Bu taraftan.” Salonu geçti, perdeyi yana çekerek iç bölümü açtı.</p>

  <p class="normal1">Emiko sahnenin ortasında yatıyordu ve Kannika yanı başına çömelmişti. Kurma kıza tecavüz ediyordu ve tüm erkekler etrafına toplanmışlardı. Emiko’nun vücudu ateşböceklerinin soluk ışığında titriyor, kıvrılıp bükülüyordu. Somdet Çaopraya kalakalmıştı.</p>

  <p class="normal1">“Bir tek Japonlarda var sanıyordum,” diye mırıldandı.</p>
</body>
</html>
