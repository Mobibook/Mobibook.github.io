<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kurmakiz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body>
  <h1 class="normal" id="calibre_toc_29"><span class="idebold">yirmi dokuz</span></h1>

  <p class="normal1">Sokağa çıkma yasağına ve Beyaz Gömleklere rağmen Anderson-sama dikkat konusunda neredeyse pervasız davranıyordu. Sanki bir şeyler çeviriyordu. Ama Emiko, Raleigh ile ilgili endişelerini tekrar gündeme getirdiğinde bıyık altından gülümseyip hiç dert etmemesini söylemişti. Her şey akar, her şey geçerdi. “Benimkiler geliyor,” demişti. “Yakında her şey değişecek. Beyaz Gömlek falan kalmayacak.”</p>

  <p class="normal1">“Çok hoş geliyor kulağa.”</p>

  <p class="normal1">“Öyle olacak zaten,” demişti Anderson. “Birkaç günlüğüne gideceğim. Bazı ayarlamalar yapacağım. Döndüğümde her şey değişecek.”</p>

  <p class="normal1">Gündelik yaşamında hiçbir değişiklik yapmayacağına, Raleigh’ye hiçbir şey söylemeyeceğine söz verdirerek gitmişti Anderson. Dairesinin anahtarını bırakmıştı Emiko’ya.</p>

  <p class="normal1">Emiko akşam tertemiz çarşaflar içinde, tepede dönen pervanenin serinlettiği odada uyandı. En son ne zaman korku ya da acı duymadan yatıp uyuduğunu zar zor hatırlıyordu. Loş daireye sadece aşağıdaki sokağın ateşböcekleri misali kırpışan gaz lambalarının parıltıları ulaşabiliyordu.</p>

  <p class="normal1">Kurt gibi acıkmıştı. Anderson-samanın mutfağını buldu ve krakerdi, abur cuburdu, bisküviydi, herhangi bir şey bulabilmek umuduyla sımsıkı kapalı kap ve kavanozları taradı. Taze sebze yoktu ama pirinç, soya ve balık sosu buldu, tezgâh üstü ocakta, Anderson’ın korumasız bıraktığı metan testisine şaşarak su kaynattı. Böyle şeylerin hayatının sıradan parçaları sayıldığı, Gendo-samanın tuttuğu Kyoto’daki, Toji Tapınağı’na bakan çatı katında geçirdiği zamanları neredeyse unutmuştu.</p>

  <p class="normal1">Eski zamanları düş gibi geliyordu Emiko’ya. Masmavi güz gökleri… Kreşte birdirbir oynayan veya çay seremonisinin inceliklerini öğrenen Yeni İnsan çocuklar…</p>

  <p class="normal1">Kendi eğitimini hatırladı.</p>

  <p class="normal1">Ürpererek kusursuzluk için, efendiye ebedi hizmet için eğitildiğini anladı. Gendo-samanın kendisini alışını, şefkat gösterişini ve sonra paçavra misali atıverişini hatırladı. Baştan beri kaderiydi bu. Kaza falan değildi.</p>

  <p class="normal1">Küçük tencerede kaynayan suya, miktarını herhangi bir ölçü kapı kullanmadan ve ne kadar gerekeceğini bilerek avucuna alarak göz kararı kusursuz hesapladığı, ardından mıcırla bahçe süsler gibi, taneleriyle zen meditasyonu yapmaya hazırlanırmış gibi, hayatı boyunca art arda hep aynı pilav tasıyla yaşayacakmışçasına kusursuz yaydığı pirince baktı.</p>

  <p class="normal1">Patladı birden. Pilav kâsesi parçalandı, kırıkları dört bir yana dağıldı; tenceredeki su inci tanecikleri saçarak savruldu havaya.</p>

  <p class="normal1">Emiko yarattığı kasırganın ortasında durdu, havada aslı kalmış, her biri birer kurmaymışçasına kesik, diğerlerinin gözlerine, hizmet etmek için yanıp tutuştuklarının gözlerine doğaya aykırı görünen hareketlerle ama yavaş, çok yavaş düşen pirinç tanelerini ve damlacıklarını seyretti.</p>

  <p class="normal1"><span class="ideitalik">İşte size sunduğum hizmet.</span></p>

  <p class="normal1">Tencere duvara çarptı. Pirinç taneleri mermer zemine saçıldı. Su her yanı ıslattı. Yeni İnsan köyünün yerini, kendi türünün efendisiz yaşadığı, Yeni insanların sadece ve sadece kendilerine hizmet ettiği köyün yerini öğrenecekti bu gece. Anderson-sama kendi adamlarının geleceğini söylemişti belki ama sonuçta o hep tarafsız, Emiko’ysa hep Yeni İnsan Kalacak, hep hizmet edecekti.</p>

  <p class="normal1">İçinde bağıran etrafı temizleme, Anderson için evini tertemiz ve düzenli kılma çığlıklarını susturdu. Yaptığına baktı ve ben artık bir köle değilim, dedi. Anderson yerdeki pirincin temizlenmesini istiyorsa pis işlerini başkalarına yaptırmalıydı. Emiko, başka bir şeydi. Farklı bir şey… Kendince ideal bir şey. Ve eğer Emiko bir zamanlar ipe bağlı bir şahin idiyse, Gendo-sama minnet duyacağı en azından tek şey yapmıştı: kösteğini kesmişti. Özgürce uçabilirdi Emiko.</p>

  <p class="normal1">Karanlıkta kayıp gitmek neredeyse haddinden kolay geldi. Kalabalığın arasında, dudaklarında yepyeni, parlak bir renk, gözleri kara makyajlı, kulağında parıldayan gümüş halkalarla ilerledi.</p>

  <p class="normal1">Yeni İnsandı Emiko ve kalabalığın arasından öyle kıvrak, öyle yumuşacık geçiyordu ki kimse farkına bile varmıyordu. Gülüyordu hepsine. Gülüyor ve aralarından kayıp geçiyordu. Kurma doğasında intiharsal bir şey tıkırdıyordu: Açıkta, ortalıkta gizleniyordu Emiko. Sinmiyordu. Kader koruyucu ellerine almıştı Emiko’yu.</p>

  <p class="normal1">İnsanlar aralarından geçen, sanki toprakları kendisini kovan adalarınkiler kadar temizmişçesine kaldırımlarını lekelediğini düşündükleri doğaya yönelik küfrü gördükçe irkilerek çekiliyorlardı. Burnunu kırıştırıyordu Emiko: Japonya’nın çöplükleri bile bu rezil kentten çok daha iyi kokuyordu çünkü. Aralarında bulunmakla neyi bahşettiğini, nasıl onurlandırdığını anlamıyordu kimse.</p>

  <p class="normal1">Güldü ve çevresindekilerin şaşkın bakışlarını fark edince yüksek sesle güldüğünü kavradı.</p>

  <p class="normal1">İleride, megodontlar ve yük araçlarının arasında Beyaz Gömlekler parıldıyordu. Kanal köprülerinden birinin üzerinde durdu ve tehlikenin geçmesini bekleyerek suyu seyretti. Suda, arkadan yeşil lambaların aydınlattığı yüzünü gördü. Yeterince uzun bakabilirse belki suya karışabileceğini, bir su perisine dönüşebileceğini düşündü. Akan dünyanın, geçen dünyanın bir parçası değil miydi zaten? Yavaşça akıp gitmeyi ve batmayı hak etmiyor muydu? Kaşlarını çattı. Eski Emiko’ya, yenisine uçmayı asla öğretemeyecek Emiko’ya göreydi bu düşünceler.</p>

  <p class="normal1">Bir adam gelip köprünün korkuluğuna yaslandı. Emiko sudaki yansımasından gözlerini ayırmadı.</p>

  <p class="normal1">“Çocukların kanalda kayık yarışı yapmalarını izlemeye bayılırım ben,” dedi adam.</p>

  <p class="normal1">Emiko konuşmaya cesaret edemedi, başıyla onay verdi.</p>

  <p class="normal1">“Suda bir şey mi görüyorsun? Neden bu kadar uzun bakıyorsun?”</p>

  <p class="normal1">Emiko kafa salladı. Adamın beyaz üniforması yeşil sokak lambalarının ışığına bulanmıştı. Çok yakın duruyordu Emiko’ya. Fırın gibi yanan tenine dokunsa adamın hoş gözlerinin nasıl bakacağını merak etti bir an.</p>

  <p class="normal1">“Benden korkmana gerek yok,” dedi adam. “Altı üstü üniforma işte. Yanlış bir şey yapmış değilsin.”</p>

  <p class="normal1">“Hayır,” diye fısıldadı Emiko. “Korkmuyorum.”</p>

  <p class="normal1">“İyi. Senin gibi tatlı kızlar korkmamalı.” Durakladı. “Akansın tuhaf biraz. İlk gördüğümde Çaoju sanmıştım seni.”</p>

  <p class="normal1">Kafasını hafifçe salladı. Adam irkildi. “Japon’um. Kusura bakmayın”.</p>

  <p class="normal1">“Fabrikalardan mısın?”</p>

  <p class="normal1">Emiko omuz silkti. Adam dikkatle süzüyordu artık. Emiko yavaşça, çok yavaşça, kesik hareket yapmamaya çabalayarak kafasını çevirip adama baktı. Düşündüğü kadar genç değildi; orta yaşlı herhalde, dedi içinden. Değildi belki… Belki gençti ama yaptığı işin pislikleri yüzünden yıpranmıştı. İçinde beliren acıma duygusunu bastırdı, gerçeği öğrendiğinde derhal öldürüleceğini bilmesine rağmen içinde haykıran genetik hizmet etme dürtüsüyle dövüşmeye başladı. Yavaş, çok ama yavaşça kafasını tekrar çevirdi, suya bakmaya koyuldu.</p>

  <p class="normal1">“Adın ne senin?”</p>

  <p class="normal1">Tereddüt etti. “Emiko.”</p>

  <p class="normal1">“Hoşmuş. Bir anlamı var mı?”</p>

  <p class="normal1">“Söylemeye değmez.”</p>

  <p class="normal1">“Bu kadar güzel bir hanım için fazla alçakgönüllüsün.”</p>

  <p class="normal1">Kafa salladı Emiko. “Hayır. Yo, çirkinim ben,” dedi ve adamın bakışını, kendisini unuttuğunu fark ederek sustu. Hareketlerini kontrol etmeyi unutmuştu ve adamın gözleri kocaman açılmıştı. Adam insanlıkla ilgili ne varsa unutarak geri çekildi. Bakışları katılaştı. “Hiçi-kiçi,” diye fısıldadı.</p>

  <p class="normal1">Emiko gergin gülümsedi. “Yanılıyorsunuz.”</p>

  <p class="normal1">“İthal belgelerini göster.”</p>

  <p class="normal1">“Elbette… Yanımdaydılar… Tabii…” Geri çekildi; kesik hareketleri DNA’sının kökenini ilan eder gibiydi. Adam elini uzattığı anda geri çekildi ve aniden dönerek fırtına hızıyla koşmaya başladı.</p>

  <p class="normal1">“Dur! Bakanlık emri! Durdurun şu kurmayı!”</p>

  <p class="normal1">Bütün benliği durması ve teslim olması, emre itaat göstermesi için yalvarıyordu. Sensei Mizumi’nin azarları, itaat etmeme, başkalarının arzularına direnme cüreti gösterdiğinde sipsivri dilinden dökülen hakaretler kulaklarında çınlıyordu.</p>

  <p class="normal1">Arkasından yükselen komutlara uymamanın utancıyla koştu, koştu ve kalabalık tarafından yutuldu. Megodontlar, çekçekler ve yayalar arasında hangi sokağa girdiğini bilmeden koştuğunu fark etti.</p>

  <p class="normal1">Beyaz Gömleklere yakalanmadan ilerlemek zaman alıyordu ya, bir yandan oyun gibiydi ve Emiko artık bu oyunu oynayabiliyordu. Hızlı ve dikkatli davranır, kendi ani çalkantıları arasında zaman bırakırsa kolayca Beyaz Gömleklerden uzak kalabiliyordu. Hızını aldığında bedeninin hareketlerine şaşmaya, irkiltici bir akışkanlığa erişmesine ve nihayet doğasının hakkını verişine hayranlık duymaya başlamıştı. Sensei Mizumi’nin tüm eğitimi, tüm azarlarının altında bu doğayı bastırmak, gizli tutmak amacı yatıyordu sanki.</p>

  <p class="normal1">Sonunda Ploençit’e vardı, gökdelene daldı. Raleigh barda, her zamanki sabırsızlığıyla bekliyordu. “Geciktin. Ücretinden kesiyorum.”</p>

  <p class="normal1">Emiko özür dilerken suçluluk duymamaya çabaladı. “Özür dilerim, Raleigh-san.”</p>

  <p class="normal1">“Haydi, git çabuk üstünü değiştir. Bu gece VIP konuklarımız var. Çok önemliler ve yakında gelirler.”</p>

  <p class="normal1">“Köyü soracaktım.”</p>

  <p class="normal1">“Ne köyü?”</p>

  <p class="normal1">Emiko hoş görünmeye çabaladı. Yalan mıydı yoksa söylenenler? En baştan beri? “Yeni İnsanların köyü.”</p>

  <p class="normal1">“Hâlâ orada mısın sen?” Kafa salladı Raleigh. “Ne dedim sana? Kazan paranı, illa gideceğim diyorsan ben yollayacağım seni.” Eliyle soyunma odalarını işaret etti. “Şimdi git, üstünü değiştir hemen.”</p>

  <p class="normal1">Emiko bir daha bastıracakken durdu ve başıyla onay verdi. Daha sonra… Raleigh iyice kafayı bulduğu zaman. Ağzından laf alabileceği zaman…</p>

  <p class="normal1">Soyunma odasında Kannika çoktan gösteri kıyafetini giymişti. Emiko’yu görünce yüzünü buruşturdu ama bir şey demedi. Emiko üstünü değiştirdi ve gecenin ilk buzlu suyu için bara gitti. Dikkatle, serinliği ve gökdelenin boğucu sıcağına rağmen hissettiği ferahlığı sindirerek içti suyunu. Pencerelerin ardında ışıldıyordu kent. Yüksekten ne hoş görünüyordu! İçinde normal insanlar bulunmasa burada mutlu bile yaşayabilirdi.</p>

  <p class="normal1">Bir hareketlenme ve hışırtılarla irkildi. Bütün kadınlar yere kapandı. Emiko derhal aynısını yaptı. Gene gelmişti o adam. Sert… Anderson-samanın yanında gelen adam… Anderson’ı aradı gözleri umutla. Yoktu. Somdet Çaopraya ve avenesi, suratlar kıpkırmızı, şimdiden sarhoş gelmişlerdi kulübe.</p>

  <p class="normal1">Raleigh telaşla koşturarak konukları VIP bölmesine geçirdi.</p>

  <p class="normal1">Kannika arkadan yanaştı. “Suyunu bitir, hiçi-kiçi… İş bekliyor.”</p>

  <p class="normal1">Emiko dönüp kıza bağırmamak için kendini zor tuttu. Akılsızlık ederdi. Kannika’ya bakarak köyün yerini öğrendikten sonra yaptıklarının tümünü ödeteceğine yemin etti içinden.</p>

  <p class="normal1">VIP salonu erkek kaynıyordu. Pencereler açıktı ama kapılar kapatıldığından fazla cereyan yoktu. Gösteriyse Emiko’nun sahnede yaptıklarından çok daha beterdi. Normalde Kannika’nın tacizleri belli bir düzene uyardı. Ama bu sefer Emiko’yu masalar arasında gezdiriyor, tanıştırıyor ve adamları, “Nasıl? Hoş değil mi? Yaramaz kız mı diyorsunuz? Yaramazlığı birazdan göreceksiniz,” gibi cümleler eşliğinde tenine dokunmaya, ellemeye teşvik ediyordu. Haşin bakışlı, güçlü adam ve dostları ve korumaları hep bir ağızdan gülüyor, pis şakalar yapıp kalçalarını çimdikliyor, göğüslerini dürtüyor, bu yenilikçi eğlencenin coşkusuyla parmaklarını apış arasında gezdiriyorlardı.</p>

  <p class="normal1">Kannika birden durdu ve bir masayı işaret etti. “Çık bakalım.”</p>

  <p class="normal1">Emiko tökezleyerek cilalı masaya çıktı. Kannika kolundan tuttu, masanın üstünde biraz yürüttü, eğip selam verdirdi. İçki su gibi akıyor, adamların yanına daha fazla kız gelip oturuyor, kahkahalar çınlıyor ve Emiko masanın üzerinde robotsu kesik hareketleriyle yürütülüyor, gösteriliyordu.</p>

  <p class="normal1">Derken Kannika, Emiko’yu masaya yatırdı. Gösterinin başlamasıyla tüm erkekler masanın çevresini sardı. Kannika yavaşça, önce Emiko’nun meme uçlarıyla oynamaya başladı. Derken yeşimden erkeklik organını usulca bacaklarının arasına doğru kaydırarak Emiko’nun tasarlanmış, ne kadar direnirse dirensin kontrol edemediği tepkileri uyandırmaya başladı.</p>

  <p class="normal1">Adamlar Emiko’nun aşağılanışını ıslık ve alkışlarla kutlamaya, daha da fazlası için tezahürat yapmaya başlayınca Kannika yeni işkenceler icat etmeye koyuldu. Kalçalarını iki yana ayırarak Emiko’nun yüzüne oturdu. Emiko emre uyar, adamlar zevkle alkışlarken Kannika anlatmaya başladı:</p>

  <p class="normal1">“Ah, evet, dilini en derinlerimde hissediyorum.”</p>

  <p class="normal1">“Dilini kıçıma sokmak hoşuna gidiyor mu ha, pis kurma kız?”</p>

  <p class="normal1">Kahkahalar…</p>

  <p class="normal1">“Daha, daha, daha çok yala yaramaz kız!”</p>

  <p class="normal1">Kalçalarını iyice bastırarak memnuniyet vermek için çırpınan, çırpındıkça utancı artan Emiko’yu daha fazlasına zorladı. Bir süre sonra parmaklarını Emiko’nun dilinin yanına getirdi Kannika.</p>

  <p class="normal1">Derken Emiko, Kannika’nın, “Bakmak mı istiyorsunuz? Hiç durmayın,” dediğini duydu.</p>

  <p class="normal1">Kaba eller bacaklarını iki yana ayırdılar, parmaklar gezinmeye, içine girmeye başladılar. Kannika kahkahalar atıyordu. “Düzmek mi istiyorsunuz kurma kızı? Gelin bakalım.” Döndü, Emiko’nun ayak bileklerini yakaladı ve bacaklarını havaya kaldırdı.</p>

  <p class="normal1">Emiko, “Hayır, lütfen,” diye fısıldadı ama Kannika dinleyecek gibi değildi. Bacaklarını iyice iki yana ayırdı. “Uslu dur, hiçi-kiçi.” Tekrar yüzüne oturdu ve anlatmaya başladı: “Ağzına ne sokarsanız yer.” Kahkahalar. Kannika bu sefer tüm ağırlığını verdi ve Emiko hiçbir şey görememeye ve sadece Kannika’nın saydığı, fahişe, kaltak, köpek, oyuncak gibi sıfatları duymaya başladı.</p>

  <p class="normal1">Derken herkes sustu.</p>

  <p class="normal1">Emiko kımıldamaya çalıştı ama Kannika tüm ağırlığıyla üstündeydi. “Kımıldama.”</p>

  <p class="normal1">Ardından Emiko, “Hayır, şunu kullanın,” lafını duydu.</p>

  <p class="normal1">Ellerin kollarını yakalayarak bastırdığını hissetti. Parmaklar dolandı, içini karıştırdı.</p>

  <p class="normal1">“Yağlayın.” Kannika’nın fısıltısında coşku vardı. Tüm gücüyle tutuyordu Emiko’nun ayak bileklerini.</p>

  <p class="normal1">Emiko anüsünde kaygan bir ıslaklık hissetti. Derken baskı… Soğuk bir basınç…</p>

  <p class="normal1">İnleyerek itiraz etmeye çabaladı… Basınç bir anlığına kesildi. Kannika, “Erkek mi diyorsunuz siz kendinize!” diye bağırdı. Sikin şunu! Nasıl titrediğine bakın bir! Her bastırışınızda nasıl kıvrandığına bakın! Hiçi-kiçi dansını yaptırın, haydi!”</p>

  <p class="normal1">Basınç tekrar başladı. Kollarını bastıran ellerin gücü iyice arttı. Emiko kalkamıyor, soğuk şey içine girdikçe giriyor, içini yarıyor, paralıyordu. Çığlık çığlığa haykırdı Emiko.</p>

  <p class="normal1">Kannika, “İşte böyle, kurma kız,” diyerek güldü. “Kazancını hak et! Aferin! Beni getirdikten sonra kalkabilirsin…”</p>

  <p class="normal1">Emiko köpek gibi inleyerek yalamaya başladı. Şampanya şişesi bir kez daha içine girdi, deldi, yaktı…</p>

  <p class="normal1">Adamlar kahkahadan kırılıyordu. “Şu hareketlerine bakın yahu!”</p>

  <p class="normal1">Yaşlar parıldadı gözlerinde. Kannika daha sıkı yalamasını söyledi ve Emiko’nun içindeki şahin —vardıysa bile— öldü ve öylece kalakaldı. Ne uçtu ne de kaçtı. Teslim oldu sadece. Boyun eğdi. Emiko bir kez daha öğreniyordu yerini.</p>

  <p class="normal1">Gece boyunca Kannika boyun eğmenin erdemlerini öğretti ve Emiko itaat ederek acıyı durdurması için yakardı, hizmet edeceğini haykırdı, kurma hayatını azıcık yaşayabilmek için ne istenirse yapacağını haykırdı ve Kannika, güldü, güldü, güldü.</p>

  <p class="normal1">Kannika’nın işi çok geç saatlerde bitti. Emiko bitkin, bir duvarın dibine çöktü. Rimeli akmıştı. İçiyse ölüydü artık. Ölmek kurmalıktan daha iyi, diye düşündü. Boşalan salonu paspaslayan adama boş gözlerle baktı. Raleigh barın ucunda oturmuş, içkisini yudumluyordu.</p>

  <p class="normal1">Paspaslı hademe yavaşça yaklaştı. Emiko adamın kendisini de diğer çerçöple süpürüp süpürmeyeceğini, alıp Tezek Beyi’nin adamları götürsün diye çöplüğe atıp atmayacağını merak etti. Oracıkta öylece yatardı ve gübre yapılmaya götürülürdü. Gendo-samanın attığı gibi atılırdı. Anlıyordu artık Emiko. Çöptü kendisi.</p>

  <p class="normal1">Adam paspasla etrafını süpürüp geçti.</p>

  <p class="normal1">Emiko birden, “Neden atmıyorsun beni de?” diye mırıldandı. Adam bir an Emiko’ya kaçamak bir bakış atıp paspasa devam etti. Emiko bu sefer, “Yanıt ver!” diye bağırdı. “Neden atmıyorsun beni de?” Sesi boş salonda yankılandı.</p>

  <p class="normal1">Raleigh kafasını kaldırdı, kaşlarını çattı. Emiko birden Japonca konuştuğunu fark etti. Tayland diline döndü: “Neden beni de atmıyorsun? Ben de çöpüm! Atsana beni!” Temizlikçi ürkek bir gülümsemeyle geri çekildi.</p>

  <p class="normal1">Raleigh kalktı, yanına gelip çömeldi. “Emiko… Kalk. Hademeyi korkutuyorsun.”</p>

  <p class="normal1">“Umurumda değil.”</p>

  <p class="normal1">“Elbette umurunda.” Başıyla konukların gösteri sonrası içmeye, eğlenmeye devam ettiği özel bölümü işaret etti. “İkramiye var sana. Sıkı bahşiş veriyor herifler.”</p>

  <p class="normal1">Emiko başını kaldırıp Raleigh’ye baktı. “Kannika’ya da veriyorlar mı?”</p>

  <p class="normal1">Raleigh gözlerini kıstı. “Seni ilgilendirmez.”</p>

  <p class="normal1">“Üç kat mı veriyorlar? 50 baht verecek misiniz bana?”</p>

  <p class="normal1">“Yapma.”</p>

  <p class="normal1">“Yapsam ne olacak? Atar mısınız Emiko’yu metan öğütücüsüne? Beyaz Gömleklere mi verirsiniz?”</p>

  <p class="normal1">“Zorlama beni. Kızmam iyi olmaz.” Doğruldu. “Kendine acıman bitince gelip alırsın paranı.”</p>

  <p class="normal1">Emiko ihtiyarın bara gidip bir içki daha alışını boş bakışlarla izledi. Raleigh de ona baktı, barmene bir şeyler söyledi ve beriki derhal bir bardağa buz ve su koydu. Raleigh bardağı alıp Emiko’ya doğru kaldırarak salladı. Ardından bir deste mor bahtın üzerine koydu ve Emiko’ya aldırmıyormuş gibi yaparak içkisini içmeye devam etti.</p>

  <p class="normal1">Bozulan kurmalara ne oluyordu? Ölen bir kurma kız görmemişti hayatında. Bazen yaşlı velinimetler ölürdü ama kurma kızı yaşamaya devam ederdi. Kendi arkadaşları hep yaşamıştı. Sensei Mizumi’ye hiç sormamıştı bunu. Kalktı, sendeleyerek bara ilerledi. Yaslandı. Buzlu suyu içti. Raleigh parayı önüne doğru sürdü.</p>

  <p class="normal1">Emiko suyun ardından buzları yuttu, soğuğun içine işleyişini hissetti. “Soruşturmadınız mı daha?”</p>

  <p class="normal1">“Neyi?” Raleigh tezgâh üzerinde iskambillerle fal açıyordu.</p>

  <p class="normal1">“Kuzeye gitme konusunu.”</p>

  <p class="normal1">Raleigh bir an dönüp baktı, ardından kartları açmaya devam etti. “Zor iş. Öyle bir günde halledilecek türden değil.”</p>

  <p class="normal1">“Sordunuz mu ama?”</p>

  <p class="normal1">“Hı-hı. Sordum. Beyaz Gömleklerin Caydi’nin katliamına duydukları öfke dinene kadar kimse bir yere gidemiyor. Durum değişince haber veririm sana.”</p>

  <p class="normal1">“Kuzeye gitmek istiyorum.”</p>

  <p class="normal1">“Söyledin zaten onu. Yeterince kazandığında gidersin.”</p>

  <p class="normal1">“Çok kazanıyorum ben. Şimdi gitmek istiyorum.”</p>

  <p class="normal1">Önce Raleigh’nin tokadı geldi ya, Emiko tokadın gelişini gördü. Raleigh için hızlı sayılırdı ama Emiko için çok yavaştı. Gelişini izledi, ardından yanağına kıpkırmızı bir acı yayıldı. Parmakları yanağına gitti, tokadın indiği yerde gezindi.</p>

  <p class="normal1">Raleigh buz gibi bakarak, “İşime geldiğinde gidersin,” dedi.</p>

  <p class="normal1">Emiko hafifçe başını öne eğdi, aldığı dersi sindirdi. “Bana yardım etmeyeceksiniz aslında, değil mi?”</p>

  <p class="normal1">Raleigh yanıt vermeden falına döndü.</p>

  <p class="normal1">“Öyle bir yer var mı peki?”</p>

  <p class="normal1">Raleigh yan bakarak, “Tabii,” dedi. “Seni mutlu edecekse, var. Benle uğraşmaya devam edersen, yok. Çekil başımdan artık.”</p>

  <p class="normal1">Şahin ölüydü. Gübre yapılmaya hazırdı. Kente et, gaz lambalarına ışık… Gözlerini Raleigh’ye dikti. Ölüydü şahin.</p>

  <p class="normal1">Derken Emiko, bazı şeylerin ölümden beter olduklarını düşündü. Bazı şeyler hiç doğmamalıydı.</p>

  <p class="normal1">Yumruğu çok hızlıydı.</p>

  <p class="normal1">Raleigh’nin gırtlağı yumuşacıktı.</p>

  <p class="normal1">Gözleri koskocaman açılan ihtiyarın elleri boğazına gitti. Barmenin yere devrilen taburenin gürültüsüne dönüşü, Raleigh’nin ağzını açıp nefes almaya çabalayarak tökezleyişi, temizlikçinin paspasını düşürüşü, barın diğer ucunda bekleyenlerin dönüp şaşkınlıkla bakışı, hepsi, hepsi ağır çekimde gerçekleşti…</p>

  <p class="normal1">Raleigh yere devrildiğinde Emiko çoktan salonun diğer ucuna, canını en çok yakan adamın, yaşattığı ıstırabı hiç düşünmeden arkadaşlarıyla kahkahalar atarak içmeye devam ettiği VIP odasının kapısına varmıştı bile.</p>

  <p class="normal1">Tekmeyle açtı kapıyı. İçeridekiler öylece bakakaldılar. Başlar döndü, ağızlar haykırmaya açıldı. Korumalar yay tabancalarına davrandılar. Ama hareketleri çok, çok ama çok yavaştı.</p>

  <p class="normal1">Yeni İnsan değildi hiçbiri.</p>
</body>
</html>
