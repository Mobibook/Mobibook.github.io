<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kurmakiz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body>
  <h1 class="normal" id="calibre_toc_48"><span class="idebold">kırk sekiz</span></h1>

  <p class="normal1">“Gidiyorlar. Bitti.”</p>

  <p class="normal1">Anderson kafasını yastığa bıraktı. “Kazandık öyleyse.”</p>

  <p class="normal1">Yanıt vermedi Emiko. Uzaktaki geçit alanını seyrediyordu hâlâ.</p>

  <p class="normal1">Sabah ışıkları pencereden içeri doluyordu. Anderson titriyordu. Buz kesmişti ve güneşin parıltısını minnetle karşılıyordu. Ter içindeydi. Emiko elini alnına koydu. Anderson elin serinliğine şaştı. Yüksek ateşten bulanan gözlerini Emiko’ya çevirdi. “Hok Seng gelmedi mi daha?”</p>

  <p class="normal1">Emiko hüzünle kafa salladı. “Adamların sadık değil.”</p>

  <p class="normal1">Anderson güldü. Dermansızca yorganını üzerinden atmaya çalıştı, başaramadı. Emiko yorganı çekti. “Öyle. Değiller.” Yüzünü yine güneşe çevirdi; sıcaklığına bulanmak istiyordu. “Bilmediğim bir şey değil ama.” Derman bulabilse, vücudu parçalanıp dökülüyormuş gibi gelmese daha fazla gülecekti.</p>

  <p class="normal1">“Daha su ister misin?” dedi Emiko.</p>

  <p class="normal1">Çekici gelmedi teklif. Susuzluk değildi derdi. Dün gece susuzluktu. Akkarat’ın emriyle doktor geldiğinde tüm okyanusu içebilecek denli susuzdu. Şimdi değildi.</p>

  <p class="normal1">Muayenende sonra doktor gözlerinde korkuyla geri çekilmiş, birilerini göndereceğini, Çevre Bakanlığı’na haber verileceğini, Beyaz Gömleklerin kara koruma büyüsü gibi bir şey yapmaya geleceklerini söylemişti. Sonra gözlerinin içine bakarak anlayıp anlamadığını sormuştu. Anderson yanıt vermeye çalışmış ama kupkuru gırtlağından ses çıkaramamıştı. Yates de gülmüş ve yerini almaya gelen AgriGen temsilciyle ilgili görüşlerini, yerine başka birinin geçirilmesinden hoşlanıp hoşlanmadığını sormuştu. Derken birden Emiko, elinde ıslak bezle belirivermişti; Anderson minnetle dolmuştu. Herhangi bir ilgiye, herhangi türden insani bir temasa muhtaçtı… Ve halinin gülünçlüğüne, düştüğü durumun iğneleyiciliğine zayıf, halsiz bir kahkahayla gülmüştü.</p>

  <p class="normal1">Şimdiyse bulanık gözleriyle Emiko’ya bakıyor, borçlarını ve ödemeye zaman bulup bulamayacağını düşünüyordu.</p>

  <p class="normal1">“Seni çıkartacağız buradan,” diye mırıldandı.</p>

  <p class="normal1">Bir titreme dalgası daha geldi. Gece boyu yanmış, derken sabaha karşı birden buz kesmişti. Kuzey Ortabatının dondurucu kışlarındaymış, sundurmasında oturup karı seyrediyormuş gibi üşüyordu. Üşüyordu; susuzluk çekmiyordu ve kurma kızın parmakları yüzünde buz etkisi yaratıyordu.</p>

  <p class="normal1">Bir gayretle itti yüzündeki eli. “Hok Seng gelmedi mi daha?”</p>

  <p class="normal1">“Yanıyorsun.” Emiko’nun yüzünde yoğun endişe vardı.</p>

  <p class="normal1">“Gelmedi mi?” Gelmesi, burada, yanında olması son derece önemliydi. Nedenini hatırlamıyordu gerçi. Ama önemliydi.</p>

  <p class="normal1">“Geleceğini zannetmiyorum,” dedi Emiko. “İstediği bütün yazıları aldı senden. Talimatları… Şimdiden seninkilerle… Yani temsilciyle birlikte. Boudry adlı kadınla…”</p>

  <p class="normal1">Balkonda bir Chesire belirdi. Hafifçe mırlayarak içeri süzüldü. Emiko önce fark etmemiş göründü fakat çok geçmeden canciğer kuzu sarması oluverdiler. Aynı kusurlu tanrıların ürettiği, birbirini anlayan yaratıklardı ikisi…</p>

  <p class="normal1">Anderson kedinin yatak odasını boydan boya geçip kapıdan çıkışını seyretti. Mecal bulabilse kaptığı herhangi bir şeyi fırlatırdı hayvana. Ama çok geçti artık. Kediden yakınamayacak denli bitkindi. Bakışlarını tavana, biteviye dönen pervaneye çevirdi.</p>

  <p class="normal1">Kızgınlığını istiyordu ya, o bile terk etmişti Anderson’ı. Başta, hastalığı ortaya çıkıp Hok Seng ile küçük kız ürkerek geri çekildiklerinde, saçmaladıklarını düşünmüştü. Hiçbir taşıyıcıyla temas etmediği kanısındaydı ya, bakışlarındaki dehşeti, kesinliği fark edince anlamıştı.</p>

  <p class="normal1">“Fabrika mı?” diye mırıldanmıştı ve Hok Seng eliyle yüzünü kapatarak evetlemiş, “Arıtma bölümünden ya da alg banyolarından,” demişti.</p>

  <p class="normal1">Anderson o anda öfkelenmek istemişti ama hastalık çoktan gücünü tüketmeye girişmişti. Tek becerebildiği çabucak sönüveren, boş bir kızgınlık patlamasıydı. “Kurtulan var mı?”</p>

  <p class="normal1">“Bir kişi,” diye fısıldamıştı Mai adlı kız.</p>

  <p class="normal1">Anderson kafasını sallarken diğerleri usulca sıvışmışlardı. Hok Seng… Hep sırla dolu… Hep fırsat kollayan… Hep plan yapan… Hep bekleyen…</p>

  <p class="normal1">“Geliyor mu?” Çok zor çıkıyordu kelimeler.</p>

  <p class="normal1">“Gelmeyecek,” diye fısıldadı Emiko.</p>

  <p class="normal1">“Sen buradasın ama.”</p>

  <p class="normal1">“Yeni İnsanım ben. Hastalığın korkutmuyor beni. Gelmeyecek o adam. Carlyle dediğin de.”</p>

  <p class="normal1">“En azından sana bulaşmıyorlar. Sözlerinin bu kısmına sadıklar.”</p>

  <p class="normal1">Emiko, “Belki,” dedi ya, pek inanır görünmüyordu.</p>

  <p class="normal1">Haklı mıydı acaba? Diğer pek çok şeydeki gibi Hok Seng konusunda da yanılmış mıydı Anderson? Bu ülkeyle ilgili her şeyi mi yanlış anlamıştı yoksa? Korkusunu bastırmaya çalıştı. “Tutacaktır sözünü… İşadamı sonuçta…”</p>

  <p class="normal1">Yanıt vermedi Emiko. Chesire kedisi yatağın üstüne zıpladı. Emiko eliyle kovaladı ya, ısrarla tekrar geldi. Anderson’ın temsil ettiği çürük et vaadini hissetmişti anlaşılan.</p>

  <p class="normal1">Elini kaldırmaya çalıştı Anderson. “Boş ver,” dedi. “Bırak gelsin.”</p>
</body>
</html>
