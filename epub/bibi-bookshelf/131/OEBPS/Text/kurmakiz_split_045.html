<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kurmakiz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body>
  <h1 class="normal" id="calibre_toc_43"><span class="idebold">kırk üç</span></h1>

  <p class="normal1">Patlayan bir tank mermisiyle Kanya’nın üzerine moloz ve toprak yağdı. Bakanlık binalarından çıkmışlardı —Kanya çekilmek diyordu ama özünde hezimetti— ve gelen tanklarla megodontlardan tabana kuvvet kaçıyorlardı.</p>

  <p class="normal1">Şu ana dek hayatta kalmalarının tek nedeni ordunun Bakanlık ana yerleşkesini elinde tutmaya önem veriyor görünmesi ve bu yüzden tüm dikkatini bölgeye çevirmesiydi. Ancak güney tarafından çıkarken üç komando birliğiyle karşı karşıya gelmişlerdi ve Kanya adamlarının yarısını yitirmişti. Ve tam kurtulduk dedikleri anda ikinci çıkışta bir tankla karşılaşmışlardı. Kapıyı parçalayarak içeri dalan dev araç çıkışlarını kapamıştı.</p>

  <p class="normal1">Adamlarına Fra Süb Tapınağı çevresindeki koruluğa yönelme emri verdi. Tapınak ve çevresinin hali içler acısıydı. Özenle bakılan bahçesi savaş megodontlarınca çiğnenmişti. Tapınağın ana sütunları koruluktaki kuru tik ağaçlarını cehennemden fırlamış bir iblis misali kavuran alev bombalarıyla yandığından kararmış döküntülere sığınmak durumundaydılar.</p>

  <p class="normal1">Yamaç tarafına bir bomba daha düştü. Tankın çevresinden geçen komandolar gruplara ayrılarak tesis içine dağıldılar. Göründüğü kadarıyla biyoloji laboratuarlarını hedefliyorlardı. Kanya, Ratana’nın hâlâ aşağıda, tepesindeki savaştan habersiz çalışmaya devam edip etmediğini merak etti. Yeni bir tank mermisi hemen yanındaki ağacı salladı.</p>

  <p class="normal1">Pay, “Bizi göremeseler bile burada olduğumuzu biliyorlardır,” dedi. Aynı anda birkaç disk bıçak söylediklerinin altını çizercesine kafalarının üzerinden vınlayarak arkalarındaki yanık ağaç gövdelerine saplandı. Kanya adamlarına geri çekilmeleri gerektiğini işaret etti. Bembeyaz üniformaları kül ve ise bulanmış Beyaz Gömlekler koruluğun içine doğru çekilmeye başladılar.</p>

  <p class="normal1">Yamacın alt kısmına bir bomba daha isabet etti. Tik ağaçları inleyerek alevleri göğe saldılar.</p>

  <p class="normal1">“Fazla yakındı bu seferki…” Kalktı, peşinde Pay ile koşmaya başladı. Hiroko hızla yanlarından geçti, devrilmiş kapkara bir kütüğün arkasına siper alıp yetişmelerini bekledi.</p>

  <p class="normal1">Pay yutkunarak, “Bunlarla savaştığını düşünebiliyor musun?” dedi.</p>

  <p class="normal1">Kanya kafasını salladı. Kurma kız, önce komandoların gölgelerini fark ederek, sonraysa disk bıçaklar yağmaya başlamadan hemen önce Kanya’yı yere iterek, daha şimdiden iki defa hayatlarını kurtarmıştı. Gözleri keskin, hareketleri inanılmaz hızlıydı. Yalnız yüzü çoktan kıpkırmızı kesilmiş, teni el sürülmesi zor sıcaklığa ulaşmıştı. Hiroko tropik savaşlara uygun imal edilmemişti ve serinletmek için üzerine su dökmelerine rağmen hızla soluyordu.</p>

  <p class="normal1">Kanya yanına geldiğinde Hiroko yüksek ateşli hastalara has parıltılı gözlerle bakarak, “Kısa süre içinde bir şeyler içmem gerekiyor… Buz…”</p>

  <p class="normal1">“Yok yanımızda.”</p>

  <p class="normal1">“Nehir o zaman… Herhangi bir şey… Yaşimoto-samaya dönmem lazım.”</p>

  <p class="normal1">“Nehir boyunca hep çatışma var.” Birileri General Praça’nın bentlerde eski müttefiki Amiral Noy’la çarpışarak donanmayı püskürtmeye çabaladığını söylemişti.</p>

  <p class="normal1">Hiroko yanan eliyle Kanya’nın kolunu tuttu. “Devam edemem.”</p>

  <p class="normal1">Kanya çözüm arayışıyla etrafına bakındı. Her yan ceset doluydu. Salgınlardan bile beterdi manzara. Kopmuş kol ve bacaklar… Az ötesindeki bir ağaç dalından sallanan bir ayak… Üst üste yığılmış, yanan ölüler… Napalm tıslamaları… Egzozlarından kömür dumanı püskürten tankların tangırtıları… “Telsiz lazım,” dedi.</p>

  <p class="normal1">“En son Piçay’daydı…”</p>

  <p class="normal1">Piçay ölmüştü ve telsizin yeri bilinmiyordu.</p>

  <p class="normal1"><span class="ideitalik">Böyle bir şeyin eğitimini almadık biz… Habbe pası ve grip salgınlarını durdurmamız gerekiyordu… Tank ve megodontları değil…</span></p>

  <p class="normal1">Nihayet cesetlerden birinin elinde bir telsiz görüp aldı. Kurdu, Bakanlığın savaş değil salgınlar için kullandığı kodları girdi. Yanıt gelmedi. Sonunda vazgeçip doğrudan seslenmeye başladı: “Ben, Başkomiser Kanya… Duyan var mı? Tamam.”</p>

  <p class="normal1">Parazit cızırtılarından başka yanıt gelmedi. Aynı sözleri tekrarladı. Bir daha… Yanıt gelmedi.</p>

  <p class="normal1">Derken yanıt geldi: “Başkomiser? Ben, komiser Apiçart.”</p>

  <p class="normal1">Yaverin sesini tanımıştı. “Evet? General Praça nerede?”</p>

  <p class="normal1">Gene sessizlik. “Bilmiyoruz.”</p>

  <p class="normal1">“Yanında değil misin?”</p>

  <p class="normal1">Bir duraklama daha. “Öldüğünü sanıyoruz.” Öksürük. “Gaz kullandılar…”</p>

  <p class="normal1">“Yetkili komuta subayımız kim peki?”</p>

  <p class="normal1">Yanıt yine hemen gelmedi. “Sizsiniz galiba.”</p>

  <p class="normal1">Kanya şaşkındı. “Mümkün değil. Beşinci nerede?”</p>

  <p class="normal1">“Haber yok.”</p>

  <p class="normal1">“General Som?”</p>

  <p class="normal1">“Evinde ölü bulundu… Karmata ve Faylin de…”</p>

  <p class="normal1">“Olamaz.”</p>

  <p class="normal1">“Söylentiler böyle… Ama hiçbirini görmedik ve General Praça, haberler geldiğinde inanmıştı…”</p>

  <p class="normal1">“Öteki başkomiserler?”</p>

  <p class="normal1">“Birombakti demirleme rampalarındaydı ama o tarafta yangından başka şey göremiyoruz.”</p>

  <p class="normal1">“Siz neredesiniz?”</p>

  <p class="normal1">“Fraram Yolu tarafındaki eski Yayılım gökdelenlerinden birindeyiz.”</p>

  <p class="normal1">“Kaç kişi var yanında?”</p>

  <p class="normal1">“Otuz kadar…”</p>

  <p class="normal1">Umutsuzca adamlarına baktı. Yaralı kadın ve erkekler… Çin işi kâğıt lambalar misali kıpkırmızı Hiroko kömürleşmiş bir muz ağacına yaslanmıştı. Gözleri kapalıydı. Ölmüştü belki. Birden yaratığı önemseyip önemsemediğini düşündü… Adamları etrafını sarmış, bekliyorlardı. Ellerinde kalan azıcık cephaneye, yaralarına baktı. Acınacak haldeydiler.</p>

  <p class="normal1">Telsiz cızırdadı. “Ne yapmamız gerekiyor, Başkomiser? Tabancalarımızın tanklara etkisi yok… Hiçbir ka—” Kanal cızırdayarak parazite boğuldu.</p>

  <p class="normal1">Nehir tarafından büyük bir patlama geldi.</p>

  <p class="normal1">Memur Saravut bir ağaca tırmandı. “Rıhtımları bombalamayı bıraktılar,” dedi.</p>

  <p class="normal1">“Tek başımıza kaldık,” diye mırıldandı Pay.</p>
</body>
</html>
