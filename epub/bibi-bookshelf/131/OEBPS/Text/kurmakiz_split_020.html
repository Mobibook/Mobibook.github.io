<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kurmakiz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body>
  <h1 class="normal" id="calibre_toc_18"><span class="idebold">on sekiz</span></h1>

  <p class="normal1">Söylenti orman yangını hızıyla yayıldı. Kaplan ölmüştü. Ticaret kesin yükselişteydi. Kentte gerilim yükselirken Hok Seng’in ensesi karıncalanıyordu. Gazete bayiindeki adam yüzüne bakıp gülümsemiyordu artık. Devriye gezen Beyaz Gömlekler geleni geçeni sert bakışlarla süzüyordu. Sebze-meyve satıcıları, karaborsa mal satarmış gibi çekingen, kaçamak davranmaya başlamışlardı.</p>

  <p class="normal1">Kaplan ölmüştü. Onuru yerle bir edilmişti. Ama ayrıntısını hiç kimse bilmiyordu. Erkeklik organı kesilmiş miydi sahiden? Kafası kopartılıp Beyaz Gömleklere uyarı babında Çevre Bakanlığı’nın önüne asılmış mıydı sahiden?</p>

  <p class="normal1">Hok Seng bir an önce parasını toplayıp kaçmak istiyordu ama şemalar hâlâ kasanın içindeydi. Olay’dan beri bu derece şiddetli çalkantı görmemişti hiç.</p>

  <p class="normal1">Kalktı, pencereye gitti, panjurları aralayarak sokağa baktı. Dönüp pedallı bilgisayarının başına oturdu. Duramadı, yine kalktı ve bu sefer üretim katına bakan pencerelere giderek çalışan Taylandlı işçileri süzdü. Sanki hava yıldırım yüklenmiş gibiydi. Dev dalgaları ve selleriyle bir kasırga yaklaşıyordu.</p>

  <p class="normal1">Fabrikanın dışında ayrı, içinde ayrı tehlikeler bekliyordu. Mesainin ortasına doğru Mai bir kez daha gelmişti. Bir işçi daha hastalanmıştı. Bu seferkini Sukumvit’e, başka bir hastaneye yollatmıştı. Aşağıda bir şey, kötülük dolu bir şey hepsinin birden yakasına yapışmaya hazırlanıyordu.</p>

  <p class="normal1">Fıçılarda kaynayan hastalığı düşününce her yanı karıncalanıyordu. Üç, tesadüf sayılamayacak kadar fazla bir sayıydı. Sorunu bildirmediği sürece, üç olduysa daha fazlası da olacak demekti. Ama bildirmesi, Beyaz Gömleklerin fabrikayı kapatıp yakmaları, Anderson Lake’in elindeki burgu-yay şemalarının okyanusun öte yakasına gitmesi, her şeyi yitirmesi demekti.</p>

  <p class="normal1">Kapı tıkladı.</p>

  <p class="normal1">“<span class="ideitalik">Lay</span>.”</p>

  <p class="normal1">Perişan ve korkmuş görünen Mai girdi içeri. Siyah saçları darmadağındı. Gözleri odayı taradı. <span class="ideitalik">Faranga</span> bakınıyordu.</p>

  <p class="normal1">“Yemeğe çıktı,” dedi Hok Seng. “Viyada’yı yolladın mı?”</p>

  <p class="normal1">“Kimse görmedi götürdüğümü.”</p>

  <p class="normal1">“İyi. Bu da bir şey.”</p>

  <p class="normal1">Mai huzursuz görünüyordu. “Beyaz Gömlekler dolaşıyor her yanda. Bir sürü. Hastaneye gidene kadar geçtiğim her yol çatında gördüm.”</p>

  <p class="normal1">“Durdurdular mı seni? Soru sordular mı?”</p>

  <p class="normal1">“Hayır. Ama çoklar. Her zamankinden fazla. Bir de, kızgın görünüyorlar.”</p>

  <p class="normal1">“Kaplan ile Ticaret meselesindendir. Bizle ilgili olamaz. Buradan, bizden haberleri yok.”</p>

  <p class="normal1">Kız pek emin değilmişçesine kafa salladı. Çıkmadı odadan. “Burada çalışmak zor benim için,” dedi. “Çok tehlikeli. Hastalık…” Ne söyleyeceğini bilemez gibiydi. “Çok özür dilerim. Ölürsem…” Durdu. “Çok özür dilerim.”,</p>

  <p class="normal1">Hok Seng anlayışla baktı kıza. “Evet, elbette. Hastalanırsan iyi olmaz,” dedi ya, içinden kızın nerede, ne gibi bir güvenlik bulabileceğini düşündü. Geceleri sarı kartlıların tıkıldığı gökdelenlerin kâbuslarıyla uyanıyor, elindekine, haline şükrediyordu. Gökdelenlerin kendi hastalıkları vardı; yoksulluk başlı başına bir katildi zaten. Kaşları çatıldı; bilinmeyen bir hastalığın dehşetine karşı işinin yarattığı garantiyi nasıl dengeleyebileceğini bilmediğini fark etmişti.</p>

  <p class="normal1">Yok, işinin yarattığı hiçbir garanti yoktu aslında. Bu kafa yüzünden Malezya’yı vaktinde terk edememişti. Teknenin battığını kabul edememiş, hâlâ yüzebilecekken atlayamamıştı suya. Kendi enayilik ettiği noktada Mai akıllıca davranıyordu. Sertçe baş onayı verdi. “Evet, elbette. Gitmelisin. Gençsin. Taylandlısın. Yoluna başka şeyler çıkacaktır.” Zorla gülümsedi. “İyi şeyler.”</p>

  <p class="normal1">Mai huzursuzca kımıldandı ama gitmedi.</p>

  <p class="normal1">“Evet?” dedi Hok Seng.</p>

  <p class="normal1">“Son haftalığımı alabileceğimi umuyordum.”</p>

  <p class="normal1">“Elbette.” Ufak para kasasına gitti, açtı, elini uzattı ve bir tomar kırmızı banknot çıkardı. Nereden geldiğini hiç anlamadığı pervasız bir cömertlikle tomarı olduğu gibi kızın eline tutuşturuverdi. “İşte. Al bakalım.”</p>

  <p class="normal1">Kız tomara bakarak yutkundu. “<span class="ideitalik">Kun</span>. Teşekkür ederim.” Hemen <span class="ideitalik">wai</span> selamı verdi. “Teşekkür ederim.”</p>

  <p class="normal1">“Önemli değil. Yalnız dikkatli dav—”</p>

  <p class="normal1">Üretim katından yükselen bir haykırış lafını ayrım bıraktı. Ardından başka çığlıklar geldi. Hok Seng paniğin içinde fokurdayışını hissetti. Üretim hattı durdu. Durdurma zili geç kalarak çalmaya başladı.</p>

  <p class="normal1">Kapıya koştu, hatlara baktı. Ploy fabrika kapısına doğru el sallıyordu. Diğer işçiler yerlerinden ayrılmış, kapıya koşuyorlardı. Hok Seng nedeni anlamak için kafasını uzattı.</p>

  <p class="normal1">“Ne oluyor?” dedi Mai.</p>

  <p class="normal1">“Göremiyorum.” Döndü, sokağa bakan pencerelere koştu, telaşla panjuru açtı. Beyaz Gömlekler ikili nizamda ilerliyordu sokakta. Nefesi kesildi. “Beyaz Gömlekler.”</p>

  <p class="normal1">“Buraya mı geliyorlar?”</p>

  <p class="normal1">Yanıt vermedi Hok Seng. Dönüp kasaya baktı. Azıcık zamanı olsa… Hayır. Aptallık ediyordu. Malezya’da gereğinden fazla beklemişti; aynı hataya bir daha düşmeyecekti. Para kasasına koştu, içeride kalan tüm banknotları çıkarıp bir heybeye doldurdu.</p>

  <p class="normal1">“Hastalık yüzünden mi geliyorlar?” dedi Mai.</p>

  <p class="normal1">Hok Seng kafa salladı. “Fark etmez artık. Gel.” Bir başka pencereye koştu, açtı. Fabrikanın çatısına bakıyordu bu pencere.</p>

  <p class="normal1">Mai uzanıp kiremitlere baktı. “Bu da ne?”</p>

  <p class="normal1">“Kaçış yolu,” dedi Hok Seng. “Sarı kartlılar her daim en kötüsüne hazırdır.” Gülümsedi, kızı belinden kavrayıp kaldırdı. “Paranoyağız, malum.”</p>
</body>
</html>
