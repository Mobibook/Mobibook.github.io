<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilge Adamın Korkusu</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="bolum">
    <h1 class="baslik_1">Seksen Birinci Bölüm</h1>

    <h2 class="baslik_2 sigil_not_in_toc">Kıskanç Ay</h2>

    <p>Marten o akşam tombul bir tavşan üçlüsü vurdu. Ben de yerden kök kazıp çıkardım ve birkaç ot topladım. Güneş daha batmadan iki büyük somun taze ekmeğin, tereyağının ve belirli bir ismi bulunmayacak kadar yerel olan ufalanır bir peynirin mükemmel kıldığı bir yemeğe oturduk.</p>

    <p>Bir günlük güzel havanın akabinde moraller yüksekti. Bu yüzden de yemekle beraber başka öyküler geldi.</p>

    <p>Hespe uşağına âşık olan bir kraliçeyle ilgili şaşırtıcı ölçüde romantik bir hikâye anlattı, üstelik bunu ince bir tutkuyla yaptı. Üslubu sevgi dolu bir kalbi göstermediyse bile konuşurken Dedan’a attığı bakışlar gösterdi.</p>

    <p>Yine de Dedan onun üzerindeki aşk emarelerini görmeyi başaramadı. Ve benzeriyle nadiren karşılaştığım bir akılsızlıkla Penieder Hanı’nda duyduğu bir hikâyeyi anlatmaya koyuldu. Felurian’la ilgili bir hikâyeyi.</p>

    <p>“Bunu bana anlatan çocuk bizim Kvothe’den daha büyük değildi,” dedi Dedan. “Ve nasıl konuştuğunu duysanız böyle bir şeyi uyduracak türde biri olmadığını anlardınız.” Fedai manalı bir hareketle şakağını işaret etti. “Ama dinleyin ve inanmaya değip değmediğine kendiniz karar verin.”</p>

    <p>Dediğim gibi, kullanmaya karar verdiği zaman Dedan’ın kıvrak bir dili ve tahmin ettiğinizden daha sivri bir zekâsı oluyordu. Maalesef bu, ilkinin çalışıp ikincisinin çalışmadığı zamanlardan biriydi.</p>

    <p>“Unutulup gitmiş zamanlardan beri insanlar ormanın bu bölümünden sakınırlar. Kanunsuz adamlardan veya kaybolmaktan korktukları için değil.” Başını iki yana salladı. “Hayır. Fey ahalisinin buralarda yaşadığı söylenir.</p>

    <p>“Dolunay çıktığında dans eden ayrık toynaklı cinler. Bebeleri beşiklerinden çalan uzun parmaklı karanlık şeyler. İster genç ister yaşlı olsun geceleri kapı önüne süt bırakan kadın çoktur. Ve evini tüm kapıları aynı hizada olacak şekilde inşa eden adamlar da az değildir.</p>

    <p>“Bazıları onlara batıl inançlı diyebilir, ama onlar gerçeği bilirler. Feylerden uzak durmak en güvenlisidir, ama öyle yapamazsanız onlarla aranızın iyi olmasını istersiniz.</p>

    <p>“Bu Felurian’ın, Alacakaranlık Hanımı’nın, İlk Sükûnetin Hanımı’nın öyküsüdür. O Felurian ki erkeklere ölümdür. Ama bu mutlu bir ölümdür ve erkekler o ölüme seve seve giderler.”</p>

    <p>Tempi bir nefes aldı. Ufacık bir hareketti bu, fakat anlatılan hikâyeler boyunca hiç kıpırdamadan oturma alışkanlığını devam ettirdiği için dikkat çekiciydi. Artık bunu daha iyi anlıyordum. Sessiz olmaya çalışıyordu.</p>

    <p>“Felurian,” dedi Tempi. “Erkeklere ölüm. O-” Duraksadı. “O <em>sentin</em> mi?” Ellerini önüne kaldırıp bir şeyi tutarmış gibi yaptı. Bize beklentili gözlerle baktı. Sonra anlamadığımızı görünce yanında duran kılıcına dokundu.</p>

    <p>Ne demek istediğini anladım. “Hayır,” dedim. “O bir Adem değil.”</p>

    <p>Tempi başını iki yana sallayarak Marten’in yayını işaret etti.</p>

    <p>Bu sefer başını sağa sola sallayan bendim. “Hayır. Dövüşçü değil. O...” Felurian’ın erkekleri öldürüşünü nasıl açıklayacağımı bilemedim; özellikle de hareketlere başvurmak gerektiği için. Çaresizce Dedan’a bakarak ondan yardım istedim.</p>

    <p>Dedan hiç tereddüt etmedi. “Seks,” dedi açıkça. “Seks nedir biliyor musun?”</p>

    <p>Tempi gözlerini kırpıştırdı, sonra da başını geriye atıp güldü. Dedan onun bu davranışına kızıp kızmayacağına karar veremez gibiydi. Tempi’nin kahkahaları az sonra dindi. “Evet,” dedi. “Evet. Seks biliyorum.”</p>

    <p>Dedan gülümsedi. “Erkekleri işte onunla öldürüyor.”</p>

    <p>Tempi’nin yüzü biran için her zamankinden daha boş baktı, sonra yavaşça dehşete kapıldı. Hayır, dehşet değildi; katıksız bir iğrenmeydi. Suratının genellikle boş olması bunu daha da beter kılıyordu. Yanında duran eli tanımadık bir hareketle kasıldı. “Nasıl?” dedi boğulurcasına.</p>

    <p>Dedan bir şey söyleyecek oldu, sonra durdu. Bir el hareketi yapmaya yeltendi, ama tekrar durup utangaç bir edayla Hespe’ye baktı.</p>

    <p>Hespe gırtlağından yükselen bir sesle gevrek gevrek güldü ve Tempi’ye doğru döndü. Kısa bir süre düşündü, akabinde birini kollarında tutuyor ve öpüyormuş gibi yaptı. Göğsüne ritmik hareketlerle vurarak bir kalbin atışını taklit etti. Kalp atışları giderek hızlandı, sonra durdu. Hespe elini yumruk yapıp gözlerini kocaman açtı. Vücudu önce kasıldı, ardından hareketsiz kaldı. Dilini dışarı sarkıtarak başını yana yatırdı.</p>

    <p>Dedan gülerek onun bu gösterisini alkışladı. “Aynen öyle. Ama bazen...” Şakağına dokundu, parmaklarını şıklatıp gözlerini şaşı yaptı ve dilini dışarı çıkardı. “Deli.”</p>

    <p>Tempi gevşedi. “Ah,” dedi, rahatladığı açıkça anlaşılarak. “İyi. Evet.”</p>

    <p>Başını sallayan Dedan öyküsüne geri döndü. “Tamam. Felurian. Her erkeğin en büyük arzusu. Kıyas kabul etmeyen bir güzellik.” Tempi daha iyi anlasın diye saçları uzunmuş da onları geriye doğru savuruyormuş gibi yaptı.</p>

    <p>“Yirmi yıl evvel o çocuğun babası ve amcası güneş batmaya başlarken ormanın tam da bu kısmında avlanıyorlarmış. Kalmaları gerekenden daha geçe kalmışlar, sonra da aklı başında insanlar gibi yolu kullanacaklarına dosdoğru ormandan geçmeye karar vermişler.</p>

    <p>“Yürümeye başlayalı fazla olmamış ki uzaktan gelen bir şarkı duymuşlar. Yola yaklaştıklarını sanarak şarkıya doğru ilerlemişler, ama kendilerini yol yerine küçük bir açıklığın kenarında bulmuşlar. Felurian o açıklıkta kendi kendine şarkı söylüyormuş:</p>

    <blockquote class="dize">
      <p><em>“Cae-Lanion Luhial</em></p>

      <p><em>di mari Felanua</em></p>

      <p><em>Kreata Tu ciar tualarandi</em></p>

      <p><em>Dirella. Amauen.</em></p>

      <p><em>Loesi an delan</em></p>

      <p><em>tu nia vor ruhlan</em></p>

      <p><em>Felurian thae.”</em></p>
    </blockquote>

    <p>Dedan ses tonunu pek tutturamasa da şarkı içimi ürpertti. Melodi ürkütücü, merak uyandırıcı ve bütünüyle yabancıydı. Lisanı da tanımadım. Azıcık bile olsa.</p>

    <p>Dedan tepkimi görünce başını salladı. “Oğlanın hikâyesine en çok gerçeklik katan da bu şarkıydı. Sözcükleri zerre kadar anlamadım, ama onları sadece bir defa söylemesine rağmen kafama kazındılar.</p>

    <p>“Bizim iki kardeş açıklığın kenarında beklemişler. Gökteki ay sayesinde etrafı vakit gece değil de öğleymiş gibi görebiliyorlarmış. Felurian’ın üzerinde giysi namına hiçbir şey yokmuş ve saçları bel hizasına inse de ay kadar çıplak olduğu besbelliymiş.”</p>

    <p>Felurian hakkındaki öyküleri oldum olası sevmişimdir, fakat Hespe’ye göz ucuyla bakınca hevesim kursağımda kaldı. Dedan’ı seyrediyor ve o konuştukça gözleri kısılıyordu.</p>

    <p>Dedan bunu fark fark etmemişti. “Uzun boylu ve zarif bacaklıymış. Beli incecikmiş ve kalçaları bir elin dokunuşuna yalvarır gibi kıvrımlıymış. Karnı kusursuz bir huş ağacının gövdesi kadar mükemmel ve düzgünmüş. Göbek deliğindeki gamze sanki öpülmek için yaratılmışmış.”</p>

    <p>Hespe’nin gözleri artık tehlikeli birer yarıktı. Fakat ince ve dümdüz bir çizgi halini almış olan ağzı, duygularını daha çok açığa vuruyordu. Size bir tavsiye: bu ifadeyi bir kadının yüzünde görecek olursanız hemen sesinizi kesin ve ellerinizin üstüne oturun. Durumu kurtarmayabilir, ama en azından daha beter yapmanızı önler.</p>

    <p>Maalesef Dedan konuşmayı sürdürdü. İri elleriyle ateşin ışığında çeşitli hareketler yapıyordu. “Dolgun ve yuvarlak göğüsleri, ağaçtan toplanmayı bekleyen şeftalilere benziyormuş. Her şeyin rengini çalan kıskanç ay bile pembe-”</p>

    <p>Hespe öfkeli bir ses çıkartarak ayağa kalktı. “Ben iyisi mi gideyim,” dedi. Sesi öyle soğuktu ki Dedan bile fark etti.</p>

    <p>“Ne?” Dönüp ona baktığı esnada hâlâ havada duran elleri, bir çift hayali göğsü avuçlar gibi hareketsizdi.</p>

    <p>Hespe bıyık altından homurdanarak oradan fırtına gibi çekti gitti.</p>

    <p>Dedan ellerini serbest bırakarak kucağına düşmelerine izin verdi. Yüz ifadesi göz açıp kapayıncaya dek şaşkından gücenmişe, oradan da kızgına döndü. Bir saniye sonra o da ayağa kalktı ve kendi kendine söylenerek pantolonuna takılan yaprakları ve çalı çırpıyı silkeledi. Battaniyesini de topladıktan sonra bulunduğumuz açıklığın karşı tarafına yöneldi.</p>

    <p>“Hikâye ikisinin de onun peşinden koşmasıyla ve oğlanın babasının geride kalmasıyla mı bitiyor?” diye sordum.</p>

    <p>Dedan bana bakmak için başını çevirdi. “Madem biliyordun, beni durdurup-”</p>

    <p>“Sadece tahmin yürüttüm,” dedim hemen. “Bir öykünün sonunu duymamaktan nefret ederim.”</p>

    <p>“Babasının ayağı bir tavşan deliğine girmiş,” dedi Dedan kısaca. “Adam bileğini burkmuş. Amcayı bir daha gören olmamış.” Sert bir yüz ifadesiyle ateşin ışığından çıktı.</p>

    <p>Marten’e ricacı bir bakış attım, fakat o başını iki yana salladı. “Hayır,” dedi usulca. “İşlerine karışmayacağım. Dünyada olmaz. Şimdi onlara yardım etmeye çalışmam, bir ateşi ellerimle söndürmeye benzer. Hem canım yanar hem de hiçbir sonuç elde edemem.”</p>

    <p>Tempi yatağını hazırlamaya girişti. Marten parmağıyla daire çizerek etrafı işaret etti ve soran gözlerle bana baktı. İlk nöbeti tutmak isteyip istemediğimi soruyordu. Başımı salladım. Döşeğini eline alırken, “Bir şey ne kadar çekici gelirse gelsin riskleri değerlendirmelisin. Onu ne kadar çok istiyorsun ve onun için ne kadar yanmayı göze alıyorsun?” dedi.</p>

    <p>Ateşin üstüne toprak serptim ve çok geçmeden açıklığa gecenin karanlığı çöktü. Sırtüstü uzanıp yıldızlara bakarken Denna’yı düşündüm.</p>
  </div>
</body>
</html>
