<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilge Adamın Korkusu</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="bolum">
    <h1 class="baslik_1">Altmış İkinci Bölüm</h1>

    <h2 class="baslik_2 sigil_not_in_toc">Kriz</h2>

    <p>Ertesi sabah güneş doğmadan Aşağı Severen’e indim. Bir eczanenin açılmasını beklerken yumurta ve patatesten oluşan sıcak bir kahvaltı ettim. Yemeğim bitince iki şişe balık yağı daha ve dün aklıma gelmeyen birkaç ıvır zıvır satın aldım.</p>

    <p>Bunun akabinde, vakit henüz onun ortalarda bulunmayacağı kadar erken olsa bile Denna’ya rastlama umuduyla Kalaycılar Sokağı’nda ileri geri yürüdüm. At arabaları ile çiftçiler parke döşeli sokaklarda yer kapmak için uğraşıyorlardı. Hırslı dilenciler en işlek sokak köşelerine sahip çıkarlarken dükkân sahipleri kepenklerini açıyorlardı.</p>

    <p>Kalaycılar Sokağı’nda yirmi üç han ve pansiyon saydım. Denna’ya çekici gelebilecek olanları not ettikten sonra kendimi Maer’in sarayına dönmeye zorladım. Bu sefer kısmen beni takip edebileceklerin kafasını karıştırmak için, kısmen de Maer’in verdiği kese neredeyse tamamen boşaldığı için yük asansörünü kullandım.</p>

    <p>Her şeyin normal seyrinde sürdüğü izlenimi vermem gerektiği için dairemde kalarak Maer’in beni çağırmasını bekledim ve kartımla yüzüğümü Bredon’a yolladım. Bredon kısa zaman sonra karşımda oturuyor, beni tak oyununda fena benzeterek hikâyeler anlatıyordu.</p>

    <p>“...Maer de onu darağacında sallandırdı. Doğu kapısının hemen önünde. Adam günlerce bağırıp çağırarak ve küfürler ederek orada asılı kaldı. Masum olduğunu iddia etti. Yapılanın yanlış olduğunu ve mahkemeye çıkmak istediğini tekrarlayıp durdu.”</p>

    <p>Anlatılanlara inanmakta zorluk çekiyordum. “Bir darağacı mı?”</p>

    <p>Bredon ciddiyetle başını salladı. “Gerçek bir demir darağacı. Maer’in bu zamanda öyle bir şeyi nereden bulduğunu kim bilebilir? Bir tiyatro oyunundan fırlamış gibiydi.”</p>

    <p>Edecek tarafsız bir laf düşünmeye çalıştım. Hikâye kulağa korkunç gelse de Maer’i açık açık eleştirecek halim yoktu. “Eh,” dedim, “haydutluk kötü bir şeydir.”</p>

    <p>Bredon oyun alanına bir taş koyacak oldu, sonra fikrini değiştirdi. “Çoğu kimse yapılanların biraz...” Genzini temizledi. “...ağır olduğu fikrindeydi. Ama hiçbiri bunu yüksek sesle dile getirmedi, bilmem anlatabildim mi? Tüyler ürpertici bir olaydı. Yine de Maer’in vermek istediği mesajı iletti.”</p>

    <p>Nihayet taşı koyacağı yeri seçti ve oyuna bir süre daha devam ettik.</p>

    <p>“Başımdan tuhaf bir olay geçti,” dedim. “Geçen gün Caudicus’un erkândaki konumunu bilmeyen biriyle karşılaştım.”</p>

    <p>“Öyle bir şeyi bilmemek pek de şaşırtıcı değil.” Bredon eliyle oyun alanını işaret etti. “Yüzük alıp vermek taka çok benzer. Kurallar yüzeysel olarak basittir, fakat uygulanmaları oldukça karmaşıktır.” Keyifli bakan gözlerle bir taşı masaya hafifçe vurdu. “Daha geçen gün âdetlerimizin püf noktalarını böyle şeylere aşina olmayan bir yabancıya anlatıyordum.”</p>

    <p>“Nezaket göstermişsin,” dedim.</p>

    <p>Bredon başını sallayarak bana teşekkür babında bir selam verdi. “İlk bakışta her şey çok kolay görünür,” dedi. “Bir baronun mevkisi bir baronetinkinin üzerindedir. Fakat bazen yeni para eski kandan daha değerlidir. Bazen bir nehri kontrol etmek, savaş meydanına kaç asker çıkartabileceğinden daha önemlidir. Bazen bir insan teknik olarak tek bir insandan fazlasıdır. Mesela Svanis Konti’si garip bir miras sayesinde Tevn Vikontu da oldu. Bir adam, ama iki farklı siyasi varlık.”</p>

    <p>Gülümsedim. “Annem bir keresinde kendi kendine sadakat borcu olan bir adam tanıdığını söylemişti,” dedim. “Her yıl elde ettiği vergilerin bir bölümünü yine kendisine borçluymuş ve tehdit edilecek olursa kendi kendine derhal askeri yardım sağlamasını gerektiren anlaşmaları bulunuyormuş.”</p>

    <p>Bredon kafasını salladı. “Böyle şeyler insanların düşündüğünden daha sık gerçekleşir,” dedi. “Özellikle de köklü sülalelerde. Mesela Stapes farklı mevkilere sahiptir.”</p>

    <p>“Stapes mi?” diye sordum. “İyi de o bir uşak, öyle değil mi?”</p>

    <p>“Eh, öyle tabii,” dedi Bredon yavaşça. “Ama <em>sadece</em> bir uşak değil. Sülalesi köklü olsa bile kendine ait bir unvanı yoktur. Teknik anlamda bir aşçıdan daha yüksekte yer almaz. Fakat geniş topraklara sahiptir. Ayrıca <em>Maer</em>’in özel uşağıdır. Birbirlerini çocukluklarından beri tanırlar. Herkes Alveron’un ona kulak verdiğini bilin”</p>

    <p>Bredon’un kara gözleri bana dikkatle baktı. “Öyle bir demir yüzüğü olan bir adamla kim ters düşebilir ki? Dairesine gidersen gerçeği kendi gözlerinle görebilirsin: kâsesinde altından başka bir şey yoktur.”</p>

    <p class="paragraf">Oyunumuzun ardından Bredon işi olduğunu söyleyerek müsaade istedi. Neyse ki artık vaktimi lavtamla doldurabilirdim. Onu yeniden akort ettim, perdelerini gözden geçirdim ve sürekli gevşeyen ayar burgusuyla oyalandım. Uzunca bir zaman ayrı kalmıştık ve birbirimize yeniden ısınmamız gerekiyordu.</p>

    <p>Aradan saatler geçti. Dalgın bir halde ‘Ballıbaba’nın Feryadı’ şarkısını çaldığımı fark ettim ve kendimi durmaya zorladım. Öğle vakti geride kaldı. Daireme öyle yemeği getirildi ve götürüldü. Lavtamı tekrardan akort edip birkaç gam çaldım. Daha ne olduğunu bile anlamadan kendimi ‘Kasabayı Terk Et Tenekeci’ şarkısını tıngırdatırken buldum. Ancak o zaman ellerimin bana neyi anlatmaya çalıştığını anladım. Maer hâlâ hayattaysa beni şimdiye dek yanına çağırması gerekirdi.</p>

    <p>Lavtamı bıraktım ve hızla düşünmeye başladım. Gitmem gerekiyordu. Hem de hemen. Stapes beni Maer’e ilaç götürürken görmüştü. Caudicus’tan aldığım şişeye bir şeyler katmakla bile suçlanabilirdim.</p>

    <p>Ne denli çaresiz bir durumda olduğumu anlayınca içime bir korku oturdu. Maer’in sarayını ustaca bir kaçış gerçekleştiremeyecek kadar az tanıyordum. Daha o sabah Aşağı Severen’e inerken yolumu kaybetmiş ve durup birine yön sormam gerekmişti.</p>

    <p>Tam o anda kapım her zamankinden daha yüksek bir sesle, Maer’in davetlerini getiren ulak oğlanın yaptığından daha sertçe çalındı. Muhafızlar. Oturduğum yerde donakaldım. En iyisi kapıyı açıp doğruyu mu söylemekti? Yoksa pencereden bahçeye atlamalı ve kaçmaya mı çalışmalıydım?</p>

    <p>Kapı bu sefer daha da sert çalındı. “Bayım? Bayım?”</p>

    <p>Ses kapı yüzünden boğuk gelse bile bir muhafıza ait değildi. Kapıyı açınca bir tepside Maer’in demir yüzüğünü ve kartını taşıyan genç bir oğlanla karşılaştım.</p>

    <p>Onları tepsiden aldım. Karta titrek bir el yazısıyla tek bir kelime karalanmıştı: <em>Derhal.</em></p>

    <p class="paragraf">Hiç olmadığı kadar bitkin görünen Stapes beni buz gibi bir bakışla karşıladı. Dün beni öldürüp de gömmek ister gibi bir hali vardı. Bugünse gözlerindeki bakış sadece gömülmemin yeterli olacağını ima ediyordu.</p>

    <p>Maer’in yatak odası bol miktarda selase çiçeğiyle süslenmişti. Bunların hoş rayihası, saklamaları için getirildikleri kokuyu neredeyse tamamen gizliyordu. Stapes’in hali de buna eklenince gecenin nahoş geçeceğine yönelik öngörümün gerçek çıktığını anladım.</p>

    <p>Alveron karyolasının başlığına sırtını dayamış oturuyordu. Durumu beklediğim gibiydi; bitkindi ama artık terlemediği gibi acı içinde kıvranmıyordu. Hatta melek gibi göründüğü bile söylenebilirdi. Üzerine vuran bir gün ışığı huzmesi cildine hafif parlaklık katıyor, karmakarışık saçlarının başındaki gümüş bir taç gibi ışıldamasına yol açıyordu.</p>

    <p>Ben yaklaşırken gözlerini açarak o güzel illüzyonu bozdu. Hiçbir melek Alveron’unkiler kadar berrak gözlere sahip olamazdı.</p>

    <p>“Acaba ekselansları bugün nasıllar?” diye kibarca sordum.</p>

    <p>“Fena değilim,” diye tepki verdi. Fakat sohbetten ileri gitmeyen bu cevabı bana hiçbir şey anlatmıyordu.</p>

    <p>“Kendinizi nasıl hissediyorsunuz?” diye daha ciddi bir ses tonuyla sordum.</p>

    <p>Bana uzun bir bakış atarak kendisine böyle samimi bir üslupla hitap etmemi onaylamadığını gösterdi, sonra da, “Yaşlı. Kendimi yaşlı ve güçsüz hissediyorum,” dedi ve derin bir nefes aldı. “Yine de son birkaç gündür hissetmediğim kadar iyiyim. Biraz ağrım var ve çok yorgunum. Ama sanki... temizlenmiş gibiyim. Sanırım krizi atlattım.”</p>

    <p>Dün geceyi sormadım. “Size bir kap çay daha hazırlamamı ister misiniz?”</p>

    <p>“Lütfen.” Sesi ölçülü ve kibardı. Mizacını tahmin edemediğim için çayı çabucak hazırladım ve bardağım doldurup ona verdim.</p>

    <p>Tadına baktıktan sonra gözlerini bana çevirdi. “Bu seferki daha farklı.”</p>

    <p>“İçinde daha az afyonruhu var,” diye açıkladım. “Fazlası ekselanslarına zarar verir. Vücudunuz tıpkı ophaluma olduğu gibi ona da bağımlı hale gelir.”</p>

    <p>Başını salladı. “Herhalde kuşlarımın iyi bir durumda olduğunu fark etmişsindir,” dedi aşırı sakin bir ses tonuyla.</p>

    <p>Kapıdan baktığım zaman arıkuşlarının yaldızlı kafeslerinde her zamanki canlılıklarıyla uçuştuklarını gördüm. Maer’in yorumu içimi ürpertti. Caudicus’un kendisini zehirlediğine hâlâ inanmıyordu.</p>

    <p>Çabuk bir karşılık veremeyecek kadar afallamıştım, fakat birkaç soluğun akabinde konuşmayı başardım. “Onların sağlığı beni sizinki kadar ilgilendirmiyor. Siz kendinizi daha iyi hissediyorsunuz, öyle değil mi ekselansları?”</p>

    <p>“Hastalığımın doğası bu. Gelip gidiyor.” Maer dörtte üçü dolu olan çay bardağını bıraktı. “Bazen bütünüyle geçiyor ve Caudicus aylarca gezip tozmak, muska ve iksir malzemesi toplamak için serbest kalıyor. Caudicus demişken,” dedi, ellerini kucağında kavuşturarak. “Acaba ondan ilacımı alıp gelir misin?”</p>

    <p>“Tabii ki ekselansları.” İçimi kaplayan huzursuzluğu göz ardı etmeye çalışarak suratıma bir tebessüm oturttum. Şifalı ot paketlerini ve bohçalarını bordo pelerinimin ceplerine tıkıştırarak çayını hazırlarken sebep olduğum dağınıklığı toparladım.</p>

    <p>Maer başını sallayarak teşekkür etti, sonra da gözlerini kapatıp gün ışığıyla aydınlanan huzurlu bir uykuya daldı.</p>

    <p class="paragraf">“Çaylak tarihçimiz gelmiş!” diye beni karşılayıp içeri buyur eden Caudicus oturmam için yer gösterdi. “Müsaadenle, hemen döneceğim.”</p>

    <p>Ancak gösterilen koltuğa oturduktan sonra yakındaki bir masanın üzerinde sergilenen yüzükleri fark ettim. Hatta Caudicus onlar için bir raf yaptıracak kadar ileri gitmişti. Yüzüklerin her biri üzerlerindeki isim dışarı bakacak şekilde diziliydi. Gümüş, demir ve altın pek çok yüzük mevcuttu.</p>

    <p>Hem kendi altın yüzüğüm, hem de Alveron’un verdiği demir olanı masadaki küçük bir tepsinin üzerinde duruyordu. Onları geri alırken bir yüzüğü iade etmenin bu sözsüz ama zarif yöntemini aklımın bir köşesine not ettim.</p>

    <p>Büyük kule odasına bastırılmış bir merakla baktım. Caudicus’un Maer’i zehirlemek için ne gibi bir gerekçesi olabilirdi ki? Üniversite’yi saymazsak böyle bir mekân her gizemcinin hayaliydi.</p>

    <p>İyice meraklanarak ayağa kalktım ve kitap raflarını incelemeye koyuldum. Caudicus’un yer bulmak için birbiriyle yarışan neredeyse yüz kitaplık saygın bir kütüphanesi vardı. Kitaplardan çoğunu tanıdım. Bazıları kimya, bazıları da simya kılavuzuydu. Diğerleri doğal bilimlerle, şifalı bitkilerle, fizyolojiyle ve hayvanlarla ilgiliydi. Pek çoğu tarihi konu alır gibi görünüyordu.</p>

    <p>Aklıma bir fikir geldi. Belki de Vintlilerin batıl inançlarını kendi lehime kullanabilirdim. Caudicus ciddi bir âlimse ve doğma büyüme bir Vintli’nin yarısı kadar bile batıl inançlıysa Chandrialılar hakkında bilgi sahibi olabilirdi. Dahası yarım akıllı bir soyluyu canlandırdığım için şöhretimin zedeleneceğinden endişelenmeme gerek yoktu.</p>

    <p>Caudicus köşeyi döndü ve beni kitap raflarının önünde dururken görünce biraz şaşırdı. Fakat kendini çabucak toparlayarak kibar bir tebessüm etti. “İlginizi çeken bir şey bulabildiniz mi?”</p>

    <p>Ona doğru dönüp başımı iki yana salladım. “Pek sayılmaz,” dedim. “Chandrialılarla ilgili bir şeyler biliyor musunuz?”</p>

    <p>Caudicus bir an bana boş gözlerle baktı, sonra da kahkahalara boğuldu. “Geceleyin odanıza dalıp sizi yatağınızdan kaçırmayacaklarım biliyorum,” dedi, bir çocukla dalga geçercesine parmaklarını oynatarak.</p>

    <p>“Yani mitolojiyle ilgilenmiyor musunuz?” diye sorarken tepkisi karşısında kapıldığım hüsranı bastırmaya çalıştım ve bu sorumun onun nezdindeki akılsız soylu imajımı güçlendirecek olmasıyla teselli buldum.</p>

    <p>Caudicus burun kıvırdı. “O hiç de mitoloji sayılmaz,” deyip geçti. “Hatta ona folklor demek bile doğru değildir. Vaktimi batıl inançlardan doğan o tür zırvalara harcamam. İşinde ciddi hiçbir âlim harcamaz.”</p>

    <p>Ortalıkta gezinerek şişelerin ağzını kapatmaya ve onları dolaplara yerleştirmeye, kâğıt istiflerini bir düzene sokmaya, kitapları raflardaki yerlerine kaldırmaya başladı. “İşinde ciddi âlimlerden söz açılmışken, yanlış hatırlamıyorsam Kilipsiz sülalesini merak ediyordunuz.”</p>

    <p>Bir an için ona bön bön baktım. Olup biten onca şeyden sonra dün icat ettiğim şecere merakımı unutmuştum.</p>

    <p>“Zahmet olmazsa,” dedim çabucak. “Belirttiğim gibi, haklarında hemen hemen hiçbir şey bilmiyorum.”</p>

    <p>Caudicus ciddiyetle başını salladı. “Madem öyle, soyadlarını dikkate alırsanız iyi edersiniz.” Etkileyici bir bakır tüp takımının ortasında fokurdayan cam bir imbiğin altındaki alkol lambasının ısısını ayarladı. Damıttığı şey her neyse, şeftali brendisi olmadığını tahmin ettim. “Bilirsiniz, isimler size bir şey hakkında pek çok bilgi verebilir.”</p>

    <p>Bu sözü üzerine sırıttım, sonra da o ifademi bastırmaya çalıştım. “Yok canım?”</p>

    <p>Tam ağzımı kontrol altına aldığım esnada baktı. “Ah, evet,” dedi. “İsimler bazen daha başka, daha eski isimlerden türerler. Bir isim ne kadar eskiyse hakikate o kadar yakındır. <em>Kilipsiz</em> o sülale için nispeten yeni bir isim. Daha altı yüz yıllık bile değil.”</p>

    <p>İlk defa şaşkın taklidi yapmama gerek kalmadı. “Yani altı yüz yıl yeni mi oluyor?”</p>

    <p>“Kilipsiz <em>sülalesi</em> eskidir.” Gezinmeyi bırakıp eski püskü bir sandalyeye oturdu. “Alveron sülalesinden çok daha eskidir. Kilipsizler bin sene önce en az Alveron’unki kadar büyük bir güce sahiptiler. Şimdilerde Vintas, Modeg ve Küçük Krallıklar olan yerlerin büyük bölümü eskiden Kilipsiz topraklarıydı.”</p>

    <p>“Eski soyadları neymiş?” diye sordum.</p>

    <p>Kalın bir kitap çıkartıp sayfalarını sabırsızca çevirdi. “İşte burada. Sülaleye Kelisez, Kalsiz veya Keililis denirmiş. Hepsinin de tercümesi aynıdır: Kilitsiz. O günlerde imlaya şimdiki kadar önem verilmezmış.</p>

    <p>“Onlar hangi günlermiş?” diye sordum.</p>

    <p>Yine kitaptan faydalandı. “Yaklaşık dokuz yüz yıl öncesiymiş. Fakat Leoclosları Atur’un çöküşünden bin yıl evveline kadar dayandıran başka tarih kitapları da okudum.”</p>

    <p>İmparatorluklardan bile daha eski bir sülaleyi idrak etmekte zorluk çekiyordum. “Demek Kilitsiz sülalesi Kilipsiz olmuş? Bir sülale hangi sebeple soyadını değiştirir ki?”</p>

    <p>“O sorunun cevabını bulmak için sağ ellerini feda edecek tarihçiler vardır,” dedi Caudicus. “Genel olarak sülaleyi bölen bir tür anlaşmazlık çıktığı kabul edilir. Her parça kendi soyadını almış. Atur’dakiler Dalkkav sülalesi haline gelmişler. Kalabalıkmışlar, fakat dara düşmüşler. Zaten ‘dalkavuk’ sözcüğü de oradan doğmuş. İki yakalarını bir araya getirmek için el etek öpmek zorunda kalan fakir düşmüş bir soylu sülalesinden.</p>

    <p>“Güneydekiler Kiltlithler olmuşlar ve zamanla silinip gitmişler. Aynı şey Modeg’deki Kaepcaenler için de geçerliymiş. Sülalenin en büyük kısmı burada, Vintas’taymış, fakat o zamanlar Vintas yokmuş.” Kitabı kapatıp bana uzattı. “İsterseniz bunu ödünç alabilirsiniz.”</p>

    <p>“Teşekkürler.” Kitabı aldım. “Çok naziksiniz.”</p>

    <p>Uzaktaki bir çan kulesinin sesi duyuldu. “Lafı çok uzattım,” dedi. “Vaktimizi konuşarak geçirmeme rağmen size işe yarar bir şey veremedim.”</p>

    <p>“Verdiğiniz tarihi bilgiler yetti de arttı bile,” dedim minnetle.</p>

    <p>“Başka sülalelerle ilgili birkaç hikâye dinlemek istemediğinizden emin misiniz?” diye sordu bir iş tezgâhına giderken. “Çok uzun olmayan bir zaman önce kışı Eshek ailesinin yanında geçirdim. Biliyorsunuz, baron dul. Oldukça zengin ve biraz da eksantrik biri.” Gözlerini kocaman açarak ve kaşlarını kaldırarak bir skandal imasında bulundu. “İsmimi gizli tutacağınıza dair beni temin ederseniz çok ilginç birkaç şey anlatabilirim.”</p>

    <p>Sırf bunu dinleyebilmek için rolümü bozasım geldi, fakat başımı iki yana sallamakla yetindim. “Belki Kilipsiz bölümünü tamamladıktan sonra,” dedim kendini bütünüyle lüzumsuz bir projeye adamış birinin havalarıyla. “Araştırmalarım çok hassastır. Kafamın karışmasını istemiyorum.”</p>

    <p>Caudicus biraz kaşlarını çattı, sonra omuz silkti ve kollarını sıyırıp Maer’in ilacını hazırlamaya girişti.</p>

    <p>İlacı hazırlamasını bir kez daha seyre koyuldum. Yaptığı şey simya değildi. Simmon’u çalışırken izlediğim için o kadarını biliyordum. Aslında yaptığına kimya bile denemezdi. Onun gibi bir ilaç karıştırmak her şeyden çok bir tarifi uygulamaya benziyordu. Peki malzemeler neydi?</p>

    <p>Caudicus’un yaptıklarını adım adım takip ettim. Kuru yapraklar muhtemelen ısırcaktı. Ağzı tıkaçlı şişedeki sıvının muratum yahut kezzap olduğuna şüphe yoktu; en azından bir tür asit olduğu kesindi. Kurşun kabın içinde köpürüp tıslarken kurşunun küçük bir kısmı, herhalde sadece çeyrek ölçeklik bir bölümü çözünüyordu. Beyaz toz da ophaluma benziyordu.</p>

    <p>Karışıma son bir madde daha kattı. Onun ne olduğunu tahmin bile edemedim. Tuz gibi görünüyordu, fakat zaten çoğu şey tuz gibi görünür.</p>

    <p>Caudicus bu monoton süreci tekrarlarken saray dedikodusu yaptı. DeFerre’nin en büyük oğlu bir genelev penceresinden atlarken bacağını kırmıştı. Leydi Hesua’nın son sevgilisi Yllliydi ve tek kelime Aturca bilmiyordu. Kuzeydeki kral yolunda haydutlar bulunduğuna yönelik bazı söylentiler vardı, fakat haydut söylentilerinin sonu hiç gelmediği için bu yeni bir durum değildi.</p>

    <p>Dedikoduyla hiç aram yoktur, fakat mecbur kalırsam ilgileniyormuş gibi yapabilirim. O konuşurken ben Caudicus’u ele verecek bir işaret arıyordum. Belli belirsiz bir tedirginlik, bir ter damlası, anlık bir tereddüt. Fakat hiçbir şey saptamadım. Maer’e bir zehir hazırladığını gösteren en ufak bir yoktu. Caudicus tamamıyla rahat olup en ufak bir kaygı gütmüyordu.</p>

    <p>Maer’i kazara zehirliyor olması mümkün müydü? Hayır, değildi. Guldenini hak eden bir gizemcinin yeterince kimya biliyor-</p>

    <p>İşte o zaman aklıma bir fikir geldi. Belki Caudicus gizemci falan değildi. Belki de tatlı ve tuzlu su timsahları arasındaki farkı bilmeyen siyah cüppeli bir adamdı. Belki de Maer’i cehaletinden zehirleyen kurnaz bir dolandırıcıydı.</p>

    <p>Belki de damıttığı şey sahiden şeftali brendisiydi.</p>

    <p>İçi açık sarı renkli sıvıyla dolu şişenin ağzını tıpaladı ve onu bana verdi. “İşte oldu,” dedi. “Bunu hemen Maer’e götürmeyi ihmal etmeyin. Soğumadan içmesi daha iyi olur.”</p>

    <p>Bir ilacın sıcaklığı zerre kadar fark yaratmaz. Her hekim bunu bilir.</p>

    <p>Şişeyi aldım ve bir şeyi daha yeni gölmüşçesine göğsünü işaret ettim. “Vay canına, o bir muska mı?”</p>

    <p>Caudicus ilk başta şaşırmış gözüktü, sonra cüppesinin altından deri bir sırım çekip çıkardı. “Bir nevi,” dedi hoşgörülü bir tebessümle. Boynuna taktığı kurşun parçası ilk bakışta bir Gizemiye guldenine çok benziyordu.</p>

    <p>“Sizi ruhlardan mı koruyor?” diye huşu dolu bir sesle sordum.</p>

    <p>“Ah evet,” dedi küstahça. “Hem de her tür ruhtan.”</p>

    <p>Tedirgin bir edayla yutkundum. “Dokunabilir miyim?”</p>

    <p>Omuz silkti ve öne doğru eğilerek kolyeyi bana uzattı.</p>

    <p>Kurşun parçasını baş ve işaret parmaklarımla ürkekçe tuttum, hemen ardından geri sıçradım. “Beni ısırdı!” dedim kızgınlık ve kaygı arasındaki bir ses tonuyla. Bir yandan da elimi ovuşturuyordum.</p>

    <p>Tebessüm etmemeye çalıştığını gördüm. “Ah, evet. Onu beslemeyi unutmuş olmalıyım.” Kolyeyi cüppesinin içine geri soktu. “Hadi bakalım.” Beni eliyle kapıya doğru kışkışladı.</p>

    <p>Maer’in dairesine giderken uyuşmuş parmaklarıma masaj yaparak tekrar hissetmelerini sağlamaya çalışıyordum. Boynundaki hakiki bir Gizemiye guldeniydi. Caudicus gerçek bir gizemciydi. Ne yaptığının tam olarak farkındaydı.</p>

    <p class="paragraf">Maer’in dairesine geri döndüm ve uçuşkanların besleyicilerini hâlâ sıcak olan ilaçla yeniden doldururken Alveron’la beş dakika boyunca acı verecek denli boş bir sohbet ettim. Capcanlı kuşlar sinirimi bozuyor, tüm şirinlikleriyle uçuşup ötüşüyorlardı.</p>

    <p>Biz konuşurken Maer çayını yudumluyor ve yatağından beni gözleriyle takip ediyordu. Kuşlarla işim bitince ona veda ettim ve münasebetsizliğe kaçmadan mümkün olan en kısa sürede yanından ayrıldım.</p>

    <p>Sohbetimiz hava durumundan daha ciddi bir meseleye değinmemişse de, altında yatan mesajı kâğıda dökülmüş kadar açık seçik görebiliyordum. Kontrol onun elindeydi. Seçeneklerini değerlendiriyordu. Bana güvenmiyordu.</p>
  </div>
</body>
</html>
