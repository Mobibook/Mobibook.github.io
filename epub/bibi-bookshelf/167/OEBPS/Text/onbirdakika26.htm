<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Paulo Coelho - On Bir Dakika</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 title="23"></h1>

  <p>Maria’nın günlüğünden; âdet gördüğü için çalışamadığı bir gün:</p>

  <p><i>Bugün birine hayatımı anlatmam gerekse, kendimi bağımsız, cesur ve mutlu bir kadın gibi gösterebilirim. Dünyada bundan kolayı yok: On bir dakikayı alt edebilecek biricik sözcüğü ağzıma almayayım, yeter.</i></p>

  <p><i>Ömrüm boyunca, aşkı kabul edilmiş bir tür kölelik olarak anladım. Bu bir yalan: Özgürlük, ancak aşk olduğunda var. Kendini kayıtsız şartsız teslim eden, kendini özgür hisseden, sınırsızca sever.</i></p>

  <p><i>Ve sınırsızca seven, kendini özgür hisseder.</i></p>

  <p><i>İşte bu nedenle, yaşabileceklerime, yapabileceklerime, keşfedebileceklerime rağmen, her şey boş.</i> <i>Umarım bu zamanlar çabuk geçer de kendimi aramaya başlayabilirim tekrar - beni anlamayan, beni incitmeyen bir adama rastlayarak.</i></p>

  <p><i>Neler saçmalıyorum ben? Aşkta kimse kimseyi yaralayamaz. Herkes kendi hissettiğinden sorumludur ve bu nedenle, ötekini ayıplama hakkından yoksundur.</i></p>

  <p><i>Daha âşık olduğum adamları kaybettiğimde yaralanmıştım zaten.</i> Bugün, <i>kimsenin</i> kimseyi kaybetmediğine, <i>çünkü kimsenin kimseye sahip olmadığına eminim.</i></p>

  <p><i>Özgürlüğü gerçekten yaşamak budur: dünyanın en önemli şeyini elinde tutmak, ama ona sahip olmamak.</i></p>
</body>
</html>
