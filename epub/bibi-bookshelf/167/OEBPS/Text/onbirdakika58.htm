<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Paulo Coelho - On Bir Dakika</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>Yazarın Notu</h1>

  <p>Herkes gibi -konu bu olunca, genel konuşmakta hiç tereddüt etmiyorum-, cinselliğin kutsal anlamını keşfetmem zaman aldı. Gençliğim, keşiflerle ve aşırılıklarla dolu, alabildiğine özgürlükçü bir döneme denk geldi; bunu tutucu ve baskıcı bir evre izledi; boşa gitmeyen taşkınlıkların bedeliydi bu.</p>

  <p>Kuralsızlıkların hoş görüldüğü bu on yıllık zaman diliminin bir noktasında (yetmişli yıllar), Amerika'da, yazar Irving Wallace'in, sansür hakkında bir kitabı yayınlandı. İçinde, seks üzerine yazılmış, <i>Yedi Dakika</i> adlı bir metnin yasaklanması için yapılan yasal manevralar anlatılıyordu.</p>

  <p>Wallace'in romanında, sansüre konu olan kitap sadece bir bahaneydi, dolayısıyla cinsellik temasına pek değinilmiyordu. Bu kitapta ne anlatıldığını sık sık merak ederdim. Peki <i>Yedi Dakika'yı</i> yazmaya girişsem ne olurdu?</p>

  <p>Wallace, romanın içinde bu uydurma kitaba sık sık gönderme yapıyor, dolayısıyla en sonunda, hayalimdeki işten vazgeçmek zorunda kaldım. Elimde sadece adının anısı kalmıştı (bence Wallace süre konusunda fazla tutumlu davranmış, dolayısıyla biraz uzatmaya karar verdim), bir de cinselliği ciddiyetle ele almanın önemli olduğu düşüncesi; bunu da zaten pek çok yazar yapmıştı daha önce.</p>

  <p>1997'de, İtalya'da, Mantua'da bir konferanstan çıktıktan az sonra, kaldığım otelin resepsiyonunda, adıma bırakılmış bir dosya buldum. Aslında dosya okumam, ama onu okuyacağım tuttu, Brezilyalı bir fahişenin gerçek hayat hikayesiydi bu; evlilikleri, yaşadığı yasal zorluklar, başından geçen beklenmedik olaylar. 2000 yılında, Zürih'ten geçerken telefonla buldum bu fahişeyi, takma adı Sonia'ydı. Yazdıklarını beğendiğimi söyledim, kitabını Brezilya'daki yayıncıma göndermesini tavsiye ettim; o da sonradan basmamaya karar verdi. Sonia trene binip Zürih'e geldi ve bizi -bir dostum, <i>Blick</i> gazetesinden benimle röportaj yapmaya gelmiş bir gazeteci, bir de ben-Langstrasse'ye, yani kentin fuhuş merkezine davet etti. Sonia’nın iş arkadaşlarına geleceğimi söylediğini bilmiyordum. Birden şaşkınlık içinde, kendimi kitaplarımın çeşitli dillerdeki baskılarını imzalarken buluverdim.</p>

  <p>Bu aşamada, seks hakkında yazmaya karar vermiştim, ama henüz ne senaryo şekillenmişti kafamda, ne de baş kahraman. Kutsallık arayışıyla ilgili bir öykü düşünüyordum, ama Langstrasse'ye gitmek kafamı aydınlattı: Cinselliğin kutsal boyutu üzerine yazmak için, seksin neden bu kadar kirletildiğini anlamak gerekiyordu.</p>

  <p>İsviçre'de yayınlanan <i>Illustree</i> adlı dergiye röportaj verirken, Langstrasse'deki beklenmedik imza gününü anlatınca, bu konuda büyük bir söyleşi doğdu. Sonuç, Cenevre'deki bir imza gününe, pek çok fahişe ellerinde kitaplarıyla geldiler. İçlerinden biri özellikle dikkatimi çekti. Temsilcim ve dostum Monica Antunes'le birlikte, onu da alıp kahve içmeye gittik. Kahve faslı akşam yemeğine dönüştü, ardından günlere yayılan buluşmalara. <i>On Bir Dakika’nın</i> ana ekseni böyle çizildi.</p>

  <p>Ülkesinde fahişelerin yasal durumuyla ilgili belli başlı verileri bana sağlayan İsviçreli yayıncım Anna von Planta'ya, ayrıca Zürih'te yaşayan kadınlara (takma adlarını veriyorum) teşekkürü bir borç bilirim: Öncelikle Mantua'da karşılaştığım Sonia'ya (belki bir gün kitabıyla ilgilenen çıkar!), Martha ya, Antenora ya, Isabella ya. Ve Cenevre'dekilere (gene takma adlarıyla): Amy, Lucia, Andrei, Vanessa, Patrick, Therese, Anna Christina.</p>

  <p>Maria’nın günlüğünün bazı bölümlerini renklendirmek için <i>La Science de la</i> <i>passion</i> adlı kitabından pasajlar almama izin veren Antonella Zara'ya da teşekkür ederim.</p>

  <p>Son olarak, bu kitabın temelini oluşturan öyküsünü benimle ve Mönica'yla paylaştığı için Maria'ya (bu onun takma adı) teşekkür ederim. Bugün Lausanne'da yaşayan Maria, evli ve iki kız annesi.</p>

  <p><br /></p>

  <p style="text-align: right;">Paulo Coelho</p>

  <p style="text-align: right;"><br /></p>
</body>
</html>
