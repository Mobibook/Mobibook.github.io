<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Paulo Coelho - On Bir Dakika</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 title="26"></h1>

  <p>Maria'nın günlüğünden, aynı gün yazılanlar:</p>

  <p><i>Bugün, göl kenarında, şu tuhaf</i> <i>Saint-Jacques</i> <i>yolunda yürürken, yanımdaki adam -benimkiyle taban tabana zıt bir hayat süren bir ressam- suya küçük bir taş attı. Taşın düştüğü yerde oluşan halkalar giderek büyüdü, tesadüfen oradan geçen bir ördeğe değdi. Kuş, bu beklenmedik dalgadan korkacak yerde, onunla oynamaya karar verdi.</i></p>

  <p><i>Birkaç saat önce bir kafeye girmiştim, bir ses duydum ve sanki Tanrı oraya bir taş atmış gibi oldu. Enerji dalgaları bir bana değdi, bir de bir köşede resim yapan bir adama. Taşın titreşimlerini o da, ben de hissettik. Ya şimdi?</i></p>

  <p><i>Bir ressam, karşısına bir model çıktığında anlar. Müzisyen, çalgısının akordunun düzgün olduğunu bilir. Burada, günlüğümdeki bazı cümlelerin benim değil, 'ışık' dolu bir başka benin, reddettiğim bir kadının elinden çıktığını biliyorum.</i></p>

  <p><i>Böyle devam edebilirim. Öte yandan göldeki ördek gibi gönlümü eğlendirebilir, bir anda suyun yüzeyini hafifçe hareketlendiren dalganın tadını çıkarabilirim.</i></p>

  <p><i>Bu taşın bir adı var: tutku. Bu sözcük, iki kişi arasında çakan bir şimşeğin güzelliğini anlatabilir, ama bununla sınırlı değildir. Tutku, beklenmedik olanın verdiği heyecanda, ateşle hareket etme isteğinde, bir hayali gerçekleştirmeyi başaracağını kesin olarak bilmekte. Tutku, hayatımıza kılavuzluk eden işaretler gönderir ve ben de bu işaretleri çözmeyi bilmeliyim.</i></p>

  <p><i>Tanımadığım, planlarımda yer almayan birine</i> dşıfc <i>olduğuma inanabilsem keşke. Aşkı kontrol altında tutmakla, reddetmekle geçen bütün bu ayların bende tam tersi bir etkisi olmuş: Bana başkalarından farklı bir şekilde ilgi gösteren ilk insana kendimi kaptırıveriyorum galiba.</i></p>

  <p><i>Neyse ki ondan telefon numarasını istemedim, nerede oturduğunu bilmiyorum, fırsatı kaçırdığım için kendimi suçlu hissetmeden kaybedebilirim onu.</i></p>

  <p><i>Ve eğer durum buysa, onu çoktan kaybettiysem bile, hayattan mutlu bir gün çalmış oldum. Şu dünyada mutlu bir gün, bir mucize demek.</i></p>
</body>
</html>
