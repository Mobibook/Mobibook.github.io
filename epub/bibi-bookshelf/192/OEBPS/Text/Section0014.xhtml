<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1 sgc-2" style="text-align: justify;"><span class="sgc1 sgc-1"><br class="coverpage sgc-7" /></span></p>

  <h1 class="heading1 sgc-2" style="text-align: center;"><span class="sgc11 sgc-13" style="font-weight: normal;">15</span></h1>

  <p class="heading1 sgc-2"><span class="sgc1 sgc-1">Gecenin karanlık ayazında ölümün ağırlığı vardı, ilerlerindeki loşluğun içinde paslı, büyük bir yaratık can çekişmekteydi. Çatlamış, kırılmış ve dökülen cisimden kaldırımın üzerine ağrılar içinde vücut sıvıları sızıyordu; çevresinde gittikçe yayılan ve kabarcıklar köpüren ıslak, parlak bir gölcük oluşmuştu.</span></p>

  <p class="heading1 sgc-2"><span class="sgc1 sgc-1">Hamilton ne gördüğünü tanımlamakta bir an için güçlük çekti. Cisim hafifçe titredikten sonra bir yana kaykıldı. Pencerelerinin kırık camlarından yıldızların ışığı yansıyordu. Otomobilin bombeli gövdesi çürümüş bir ağaç gibi bel verdi ve çöktü. Gözlerinin önünde, karoser bir yumurta gibi ikiye çatladı; paslı parçalar dışarı dökülerek yağ, su ve benzinden oluşan gölcüğün içine yarı batmış durumda saçıldılar.</span></p>

  <p class="heading1 sgc-2"><span class="sgc1 sgc-1">Arabanın ağır iskeleti bir an için sağlamca ayakta durdu. Sonra, isyankâr bir iniltiyle, motorun kalan kısmı da çürüyen desteklerinden kurtuldu ve asfaltın üzerine çöktü. Motor bloku ortadan ikiye yarıldı ve bir körelmiş parçalar yığını halinde karmakarışık dağıldı.</span></p>

  <p class="heading1 sgc-2"><span class="sgc1 sgc-1">Tillingford'un şoförü bezgin bir sesle, "Eh, ne yapalım," dedi, "bunun ömrü de bu kadarmış."</span></p>

  <p class="heading1 sgc-2"><span class="sgc1 sgc-1">Tillingford Cadillac'ından geri kalan hurda yığınına somurtarak baktı, içinden yavaş yavaş kudurtucu bir öfke dalgası yükseldi. "Her şey çürüyor," dedi. Arabanın kalıntısına kinle bir tekme salladı; Cadillac daha da şekilsiz bir yığın halinde çökerek gecenin gölgelerine karıştı.</span></p>

  <p class="heading1 sgc-2"><span class="sgc1 sgc-1">Adamlardan biri, "Bunun yararı olmaz," diye vurguladı. "En iyisi işi oluruna bırakmak.”</span></p>

  <p class="heading1 sgc-2"><span class="sgc1 sgc-1">Tillingford bir yandan pantolon paçasındaki kirli yağ damlacıklarını silkelerken öte yandan, "Fabrikaya dönmekte zorluk çekeceğiz," diye söylendi. "Yolumuzun üzerinde bir emekçi semti var."</span></p>

  <p class="heading1 sgc-2"><span class="sgc1 sgc-1">Şoförü, "Otoyola barikat kurmuş olabilirler," diye ekledi. Yarı-karanlıkta şirket kabadayılarını birbirlerinden ayırt etmek olanaksızdı; her biri kaba saba ve duygusuz suratlı, irikıyım Alman devleri gibi görünüyordu Hamilton'a.</span></p>

  <p class="heading1 sgc-2"><span class="sgc1 sgc-1">"Burada kaç adamınız var?" diye sordu Tillingford.</span></p>

  <p class="heading1 sgc-2"><span class="sgc1 sgc-1">"Otuz," diye yanıt geldi.</span></p>

  <p class="heading1 sgc-2"><span class="sgc1 sgc-1">Bir başka kabadayı pek de inandırıcı olmaksızın, "En iyisi bir aydınlatma fişeği atmalı," diye önerdi. "Ortalık harekete geçtiklerinde onları göremeyeceğimiz kadar karanlık."</span></p>

  <p class="heading1 sgc-2"><span class="sgc1 sgc-1">Omzuyla kendine yol açan Hamilton, Tillingford'a yanaştı. "Siz ciddi misiniz? Siz gerçekten de-"</span></p>

  <p class="heading1 sgc-2"><span class="sgc1 sgc-1">Sözleri Cadillac'ın kalıntısına gürültüyle çarpan bir tuğlayla kesildi. Gölgelerin arasında sağa sola koşuşan ve eğilen siluetler seçilebiliyordu.</span></p>

  <p class="heading1 sgc-2"><span class="sgc1 sgc-1">Hamilton içi korkulu bir idrakle dolarken, "Anlıyorum," dedi.</span></p>

  <p class="heading1 sgc-2"><span class="sgc1 sgc-1">"Aman Tanrım," diye fısıldadı Marsha. "Buradan nasıl sağ çıkacağız?"</span></p>

  <p class="heading1 sgc-2"><span class="sgc1 sgc-1">"Belki de çıkamayacağız," diye yanıtladı Hamilton.</span></p>

  <p class="heading1 sgc-2"><span class="sgc1 sgc-1">ikinci bir tuğla karanlığın içinde ıslık çalarak geldi. Korkuyla irkilen Marsha iki büklüm eğilerek Hamilton'a doğru koştu. "Neredeyse bana çarpacaktı. Tam ortalarında kaldık; birbirlerini tam burada öldürecekler."</span></p>

  <p class="heading1 sgc-2"><span class="sgc1 sgc-1">Alçak sesle, "Sana çarpmamış olması ne kötü," dedi Edith Pritchet. "Belki o zaman buradan kurtulabilirdik."</span></p>

  <p class="heading1 sgc-2"><span class="sgc1 sgc-1">Ağzı açık kalan Marsha, küçük, ümitsiz bir çığlık attı. Çevresinde arkadaşlarının katı, anlayışsız yüzleri, şirket adamlarının işaret fişeğinin tavizsiz ışığında bembeyazdı. "Hepiniz inanıyorsunuz buna. Benim, benim</span>&nbsp;<span class="sgc1 sgc-1">komünist</span>&nbsp;<span class="sgc1 sgc-1">olduğumu düşünüyorsunuz."</span></p>

  <p class="heading1 sgc-2"><span class="sgc1 sgc-1">Tillingford hemen onlara döndü. Kaba, dejenere suratında histerik bir dehşet vardı. "Bu doğru; unutmuştum. Siz hepiniz bir Parti pikniğindeydiniz."</span></p>

  <p class="heading1 sgc-2"><span class="sgc1 sgc-1">Hamilton inkâr etmeye hazırlandı. Sonra üzerine bir yılgınlık çöktü. Ne fark ederdi ki? Belki de bu dünyada halk oyunları, Cumhuriyetçi Ispanya'nın şarkıları, sloganlar, söylevler ve bildirgeleriyle dört dörtlük bir ilerlemeci toplantısına, bir komünist pikniğine katılmışlardı. "Eh," dedi eşine, "çok uzun bir yol geldik. Buraya dek üç dünyadan geçtik."</span></p>

  <p class="heading1 sgc-2"><span class="sgc1 sgc-1">"Ne demek istiyorsun?" diye kekeledi Marsha.</span></p>

  <p class="heading1 sgc-2"><span class="sgc1 sgc-1">"Keşke bana söylemiş olsaydın."</span></p>

  <p class="heading1 sgc-2"><span class="sgc1 sgc-1">Marsha'nın gözleri çakmaklandı. "Sen de mi bana inanmıyorsun?" Zarif, solgun eli karanlıkta yukarı kalktı; yakıcı bir acı Hamilton'ın yüzünde patlayıp uçuşan benekler halinde dağıldı. Marsha'nın kini hemencecik uçup gitmişti. "Bu doğru değil," diyebildi umutsuzluk içinde.</span></p>

  <p class="heading1 sgc-2"><span class="sgc1 sgc-1">Hamilton alev alev yanan yanağını ovuştururken, "Yine de çok ilginç," dedi. İnsanların beyinlerine girmedikçe tam olarak bilmemizin olanaksız olduğunu söylerdik. Eh, giriyoruz işte. Silvester'ın beynindeydik; Edith Pritchet'in beynindeydik; Miss Reiss'm hastalıklı beynindeydik-"</span></p>

  <p class="heading1 sgc-2"><span class="sgc1 sgc-1">Konuşmanın mantığına uygun olarak Silvester, "Eğer onu öldürürsek," dedi, "buradan kurtuluruz."</span></p>

  <p class="heading1 sgc-2"><span class="sgc1 sgc-1">"Dosdoğru kendi dünyamıza," dedi McFeyffe.</span></p>

  <p class="heading1 sgc-2"><span class="sgc1 sgc-1">"Ondan uzak durun," diye uyardı Hamilton. "Çekin ellerinizi eşimden."</span></p>

  <p class="heading1 sgc-2"><span class="sgc1 sgc-1">Grup ikisinin çevresinde daralan tehditkâr bir çember oluşturmuştu. Bir süre hiç kimse kıpırdamadı; altısı da kolları iki yanlarına kaskatı sarkmış, gergin bekliyorlardı. Sonra Laws gevşedi ve omuzlarını silkti. Sırtını dönerek yavaş yavaş uzaklaştı. Başını arkaya çevirerek, "Unutun gitsin," dedi. "Bırakın onunla Jack ilgilensin. Bu onun sorunu."</span></p>

  <p class="heading1 sgc-2"><span class="sgc1 sgc-1">Marsha'nın soluması kısılmış ve yüzeyselleşmişti. "Bu çok korkunç, lanet olsun! Anlayamıyorum." Başım iki yana salladı. "Hiçbir mantığı yok."</span></p>

  <p class="heading1 sgc-2"><span class="sgc1 sgc-1">Taş parçaları çevrelerine düşmeye devam ediyordu. Çevrinen gölgelerin arasından duyulabilen cılız ve ritmik sesler gittikçe yükselerek şarkılara dönüşüyordu. Yüz hatları amansız ve acı, Tillingford durup dinledi.</span></p>

  <p class="heading1 sgc-2"><span class="sgc1 sgc-1">"Onları duyuyor musun?" dedi Hamilton'a. "Oradalar, karanlığın içinde saklanıyorlar." Kaba suratı tiksintiyle seyirdi. "Hayvanlar!"</span></p>

  <p class="heading1 sgc-2"><span class="sgc1 sgc-1">"Doktor," diye itiraz etti Hamilton, "buna inanmanız olanaksız. Kendinizde olmadığınızı anlamanız gerek."</span></p>

  <p class="heading1 sgc-2"><span class="sgc1 sgc-1">Tillingford ona dönüp bakmaksızın, "Git oradaki kızıl dostlarına katıl," dedi.</span></p>

  <p class="heading1 sgc-2"><span class="sgc1 sgc-1">"Durum bu mu?"</span></p>

  <p class="heading1 sgc-2"><span class="sgc1 sgc-1">Tillingford tekdüze bir sesle, "Sen bir komünistsin," dedi. "Eşin de bir komünist. Siz insanlığın pisliğisiniz. Benim fabrikamda, namuslu insanların arasında size yer yok. Defolun</span>&nbsp;<span class="sgc1 sgc-1">ve defolduğunuz yerde kalın!"</span>&nbsp;<span class="sgc1 sgc-1">Bir an sustuktan sonra, "Komünist pisliğinize geri dönün," dedi.</span></p>

  <p class="heading1 sgc-2"><span class="sgc1 sgc-1">"Sonuna dek dövüşecek misin?" diye sordu Hamilton. "Tabii."</span></p>

  <p class="heading1 sgc-2"><span class="sgc1 sgc-1">"Gerçekten de ateş etmeye başlayacak mısınız? O insanları öldürecek misiniz?"</span></p>

  <p class="heading1 sgc-2"><span class="sgc1 sgc-1">"Eğer biz onları öldürmezsek," diye açıkladı Tillingford, "onlar bizi öldürecekler. İşin raconu böyle; suç bende değil."</span></p>

  <p class="heading1 sgc-2"><span class="sgc1 sgc-1">Laws, Hamilton'a tiksintiyle, "Bu saçmalık devam edemez," dedi. "Onlar ucuz bir komünist piyesin kukla oyuncuları. Çok adi bir parodi bu: Amerika'da Yaşam. Gerçek dünyanın yüzü neredeyse aradan görünecek."</span></p>

  <p class="heading1 sgc-2"><span class="sgc1 sgc-1">Aniden çılgın bir silah takırtısı başladı. İşçiler çaktırmadan çevredeki çatılardan birine bir makineli tüfek kurmuşlardı. Düşen mermiler gittikçe yaklaşan toz fıskiyeleri kaldırıyorlardı. Cadillac'ından kalan döküntülerin ardında Tillingford beceriksizce kendini elleri ve dizleri üzerine attı. İki büklüm koşuşan fedaileri de ateşe karşılık vermeye başlamışlardı. Karanlığın içinden bir el bombası süzüldü; patlamanın darbesiyle sarsılan Hamilton, gözleri ve yüzü bir alev dalgasıyla kavrulurken sendeledi. Kendini toparladığında içi yarı yarıya moloz dolu, derin bir çukurun açılmış olduğunu gördü. Tillingford'un adamlarından birkaçının çarpık uzanan bedenlerini molozların arasından seçebiliyordu.</span></p>

  <p class="heading1 sgc-2"><span class="sgc1 sgc-1">Hamilton onların umutsuz çırpınışlarını içi sıkılarak seyrederken Laws kulağına eğildi: "Sana tanıdık göründüler mi? Daha yakından bir bak."</span></p>

  <p class="heading1 sgc-2"><span class="sgc1 sgc-1">Dalgalanan karanlığın içinde Hamilton, görüntüleri net olarak anlayamıyordu. Ama örselenmiş, devinmeden yatan şekillerden birinin oldukça tanıdık bir hali vardı. Afallamış halde ona dikkatlice baktı. Parçalanmış kaldırım bloklarına ve hâlâ tüten kül yığınlarına yarı yarıya gömülü halde bu yıkıntının içinde yatan da kimdi?</span></p>

  <p class="heading1 sgc-2"><span class="sgc1 sgc-1">"O sensin," dedi Laws hafifçe.</span></p>

  <p class="heading1 sgc-2"><span class="sgc1 sgc-1">Öyleydi. Gerçek dünyanın ana hatları bu çarpık sahnenin görüntüsü ardında titreşiyordu. Sanki çevrelerindeki bu manzaranın yaratıcısında da bazı temel kuşkular varmış gibi. Moloz kaplı alan cadde değildi; Bevatron'un zeminiydi. Tanıdık diğer bedenler şuraya buraya serpiliydi. Hafif hafif kıpırdanarak canlanıyorlardı.</span></p>

  <p class="heading1 sgc-2"><span class="sgc1 sgc-1">Hâlâ tüten yıkıntıların arasında adım adım dikkatle ilerlemeye çalışan birkaç teknisyen ve sağlık görevlisi görülüyordu. Yollarını ıstırap verici bir ağırlık ve dikkatle santim santim buluyorlar, kendilerini olabildiğince sakınıyorlardı. Çevredeki evlerin çatılarından yere, delik deşik caddeye sinsice indiler... Yoksa orası cadde değil miydi? Şimdi daha çok Bevatron'un duvarlarını ve ip merdivenleri andırıyordu. Ve işçilerin kollarındaki kızıl kolluklar da daha çok Kızılhaç işaretleri gibiydi. Kafası iyice allak bullak olan Hamilton yerlerin ve şekillerin kurgulanmasındaki düzensizliği çözmeye çalışmaktan vazgeçti.</span></p>

  <p class="heading1 sgc-2"><span class="sgc1 sgc-1">Miss Reiss alçak sesle, "Pek uzun sürmez," dedi. Dünyasının dağılmasıyla birlikte aynen eskiden olduğu gibi uzun pamuklu kadifeden mantosu, her zamanki boynuz çerçeveli gözlüğünü takmış ve kıymetli cüzdanını sımsıkı kavramış durumda yine ortaya çıkmıştı. "Özellikle bu komplonun pek başarılı düzenlendiği söylenemez. Bir önceki kadar incelikli planlanmamış!"</span></p>

  <p class="heading1 sgc-2"><span class="sgc1 sgc-1">Hamilton, "Bir öncekini tatminkâr bulmuş muydun?" diye iğneledi.</span></p>

  <p class="heading1 sgc-2"><span class="sgc1 sgc-1">"Oh, evet. Başlangıçta kanıyordum neredeyse. Düşünmüştüm ki-" Miss Reiss'ın dudaklarında fanatik bir gülümseme dolaştı. "Gerçekten de öylesine kurnazcaydı ki. Az daha</span>&nbsp;<span class="sgc1 sgc-1">benim</span>&nbsp;<span class="sgc1 sgc-1">dünyam olduğuna inanacaktım. Ama, tabii ki, apartmanın lobisine girer girmez gerçeği kavradım. Holdeki masanın üzerinde her zaman olduğu gibi duran tehdit mektuplarını gördüğümde."</span></p>

  <p class="heading1 sgc-2"><span class="sgc1 sgc-1">Titreyerek kocasının yanma çöken Marsha, "Buranın sorunu nedir?" dedi. "Her şey öyle bulanık ki."</span></p>

  <p class="heading1 sgc-2"><span class="sgc1 sgc-1">Uzaktan uzağa Miss Reiss'ın sesi geldi: "Bitmek üzere."</span></p>

  <p class="heading1 sgc-2"><span class="sgc1 sgc-1">Umutlanan Marsha eşinin koluna yapıştı. "Öyle mi? Uyanacak mıyız?"</span></p>

  <p class="heading1 sgc-2"><span class="sgc1 sgc-1">"Belki," diye yamdadı Hamilton. "Kimileri öyle diyor."</span></p>

  <p class="heading1 sgc-2"><span class="sgc1 sgc-1">" Bu harikulade!"</span></p>

  <p class="heading1 sgc-2"><span class="sgc1 sgc-1">"Öyle mi?"</span></p>

  <p class="heading1 sgc-2"><span class="sgc1 sgc-1">Marsha'nın yüzünde panik okunuyordu. "Tabii ki öyle. Buradan nefret ediyorum dayanamıyorum. Öylesine garip ki! Öylesine korkunç ve alçakça."</span></p>

  <p class="heading1 sgc-2"><span class="sgc1 sgc-1">"Bu konuyu daha sonra konuşuruz." Hamilton'ın dikkati Tillingford'da yoğunlaşmıştı; o lanet kapitalist patron, çetesini başına toplamış, onlarla alçak ve ölçülü bir sesle konuşuyordu.</span></p>

  <p class="heading1 sgc-2"><span class="sgc1 sgc-1">Laws fısıltıyla, "Bu haydutlar," dedi, "işlerini henüz bitirmediler. Buradan kurtulmadan önce sıkı bir kavga görecek gibiyiz."</span></p>

  <p class="heading1 sgc-2"><span class="sgc1 sgc-1">Tillingford'un konuşması bitmişti. Başparmağıyla Laws'u işaretederek, "Bağlayın şunu," dedi. "Bir tanesi eksilmiş olur."</span></p>

  <p class="heading1 sgc-2"><span class="sgc1 sgc-1">Laws göstere göstere sırıttı. "Linç edilmek üzere olan bir zenci daha. Kapitalistler bunu hep yaparlar."</span></p>

  <p class="heading1 sgc-2"><span class="sgc1 sgc-1">Kulaklarına inanamayan Hamilton kahkahayla güldü. Ama Tillingford söylediklerinde samimiydi; ölümden içtenlikle bahsediyordu. "Doktor," dedi Hamilton boğuk boğuk, "tüm bunlar sadece Marsha bu şekilde olduğuna inandığı için var. Siz, bütün bu kavga dövüş, bu çılgın düş baksanıza Marsha daha şimdiden dağılıp gitmesine izin veriyor. Bunlar gerçek değil onun yanılsamaları. Beni dinleyin!"</span></p>

  <p class="heading1 sgc-2"><span class="sgc1 sgc-1">Tillingford bıkkınlıkla, "Şu kızıl," dedi. Kan ve toza bulanmış alnını ipek bir mendille sildi. "Ve onun kızıl fahişesi. Debelenmeyi kestiklerinde ikisini de gaza bulayın. Keşke fabrikada kalmış olsaydık. Orada en azından bir süre daha güvenlikte olurduk. Kendimiz için daha iyi bir savunma plam geliştirebilirdik."</span></p>

  <p class="heading1 sgc-2"><span class="sgc1 sgc-1">Gölgeli hayaletlere benzeyen işçiler yıkıntılara doğru sürünüyorlardı. Birkaç el bombası daha atıldı; hava sessizce aşağı dökülen kül ve toz parçacıklarıyla doldu.</span></p>

  <p class="heading1 sgc-2"><span class="sgc1 sgc-1">David huşu içinde, "Şuraya bakın," dedi.</span></p>

  <p class="heading1 sgc-2"><span class="sgc1 sgc-1">Gecenin karanlık gökyüzünde dev harfler oluşmaktaydı. Yavaş yavaş anlamlı sözcüklere dönüşmekte olan puslu, belirsiz, parlak lekeler. Karanlık boşluğa onların içlerini rahatlatmak amacıyla titrek harflerle yazılmış, daha şimdiden kısmen silinmekte olan sloganlar:</span></p>

  <p class="heading1 sgc-2"><span class="sgc2 sgc-6">Direnin!</span></p>

  <p class="heading1 sgc-2"><span class="sgc2 sgc-6">Geliyoruz!</span></p>

  <p class="heading1 sgc-2"><span class="sgc5 sgc-5"><span class="sgc6 sgc-3">Barış</span>&nbsp;<span class="sgc6 sgc-3">savaşçıları!</span></span></p>

  <p class="heading1 sgc-2"><span class="sgc2 sgc-6">Doğrulun!</span></p>

  <p class="heading1 sgc-2"><span class="sgc1 sgc-1">Hamilton öfkeyle, "Çok rahatladım," dedi.</span></p>

  <p class="heading1 sgc-2"><span class="sgc1 sgc-1">Marşların uğultusu karanlığın içinde perde perde yükseliyordu. Soğuk rüzgâr bağırdan şarkıları yarı gizlenmiş olan gruba parça parça taşıyordu. Mrs. Pritchet tereddüde, "Belki de," dedi, "bizi kurtarabilirler. Ama şu tepemizdeki berbat sözler... Kendimi öyle tuhaf hissetmeme yol açıyor ki."</span></p>

  <p class="heading1 sgc-2"><span class="sgc1 sgc-1">Tillingford'un adamları oraya buraya koşuşup molozları, kırık dökük şeyleri toparlayarak güçlendirilmiş siperler oluşturmaya çalışıyorlardı. Savrulan sis ve dumanın içinde neredeyse kaybolmuş, zorlukla seçilebiliyorlardı. Sert, kemikli bir surat bazen aydınlanıyor, geçici olarak görünme alanına giriyor ve sonra bulutsu bulanıklığın içinde yine gözden yitiyordu. Ona neyi anımsatıyorlardı? Hamilton düşünmeye çabaladı. Aşağı çekilmiş şapkalar, kanca burunlar...</span></p>

  <p class="heading1 sgc-2"><span class="sgc1 sgc-1">Laws, "Gangsterler," diye anımsattı ona. "Otuzlu yılların Chicago gangsterleri."</span></p>

  <p class="heading1 sgc-2"><span class="sgc1 sgc-1">Hamilton başını salladı: "Evet, tamam."</span></p>

  <p class="heading1 sgc-2"><span class="sgc1 sgc-1">"Her şey kitabına uygun. Marsha ödevini çok iyi ezberlemiş olmalı."</span></p>

  <p class="heading1 sgc-2"><span class="sgc1 sgc-1">Hamilton pek de inandırıcı olamadan, "Onu rahat bırak," dedi.</span></p>

  <p class="heading1 sgc-2"><span class="sgc1 sgc-1">Hamilton'a iyice sokulmuş olan Marsha'yla, "Sırada ne var?" diye alay etti Laws. "Gözü dönmüş kapitalist haydutlar mı, ha?"</span></p>

  <p class="heading1 sgc-2"><span class="sgc1 sgc-1">Silvester o kendine özgü endişeli havasıyla, "Şimdiden yeteri kadar gözü dönmüş bir halleri var," diye belirtti.</span></p>

  <p class="heading1 sgc-2"><span class="sgc1 sgc-1">Tam o sırada, gökyüzündeki ateşli sloganlardan biri patladı. Alevler içindeki parçacıklar tepelerinden aşağı yağarak molozların tutuşmalarına yol açtı. Tillingford isteksizce gerilerken lanetler okuyarak tutuşan giysilerine vuruyordu. Sağında, şirket fedaileri Bulganin'in gökyüzünden kopup gelmiş ve tam üzerlerine çökmüş olan dev ve akkor halindeki portresinin altında yarı yarıya gömülmüş durumdaydılar.</span></p>

  <p class="heading1 sgc-2"><span class="sgc1 sgc-1">Laws kendinden hoşnut, "Canlı canlı gömüldüler," dedi.</span></p>

  <p class="heading1 sgc-2"><span class="sgc1 sgc-1">Aşağı sözcükler yağmaya devam ediyordu. Hamilton'ın küçük ve şirin evinin üzerine cızırdayan bir</span>&nbsp;<span class="sgc2 sgc-6">Barış</span>&nbsp;<span class="sgc1 sgc-1">çökmüştü; çatı da garaj ve çamaşır ipleri gibi alevler içindeydi. Evinin pa-rıldayarak tutuşmasını ve gecenin içine alev dilleri uzatmasını perişan halde izledi. Karanlık kentin caddelerinden kurtarıcıların siren sesleri gelmiyordu; evler ve sokaklar, felakete karşı kapalı ve soğuk, sessizlik içinde uzanıyorlardı.</span></p>

  <p class="heading1 sgc-2"><span class="sgc1 sgc-1">Marsha korku içinde, "Tanrım!" dedi. "Sanırım</span>&nbsp;<span class="sgc2 sgc-6">Barış İçinde Bir arada Yaşama</span>&nbsp;<span class="sgc1 sgc-1">tepemize iniyor."</span></p>

  <p class="heading1 sgc-2"><span class="sgc1 sgc-1">Adamlarının yanına çömelmiş olan Tillingford durumun denetimini elinden tamamen kaçırmıştı. Alçak ve tekdüze bir sesle sürekli olarak "Bombalar ve kurşunlar," diye yineliyordu. Şirket kabadayılarından sadece birkaçı kurtulabilmişti. "Bombalar ve kurşunlar onları durduramaz. Yürüyüşe geçtiler."</span></p>

  <p class="heading1 sgc-2"><span class="sgc1 sgc-1">Yanıp sönen karanlığın içinde bir dizi şeklin ilerlediği seçilebiliyordu. Şarkılar coşkulu bir curcuna derecesinde şiddetlenmişti; sanki tutuşmuş yıkıntıların arasında ilerleyen sert yüzlü insanların öncülüğünü yapıyorlardı.</span></p>

  <p class="heading1 sgc-2"><span class="sgc1 sgc-1">"Kımıldayın," dedi Hamilton. Karısının gevşek elini yakalayarak çevrelerine çökmekte olan kargaşanın içine daldı.</span></p>

  <p class="heading1 sgc-2"><span class="sgc1 sgc-1">Hamilton belleğinden içgüdüsel olarak yolunu bularak eşini yanan evin kenarından dolaştırdı, arka avluya ve beton kaldırıma doğru götürdü. Tahta çit kısmen yanmış ve çökmüştü; Marsha'yı da sürükleyerek tüten delikten evin arkasındaki karanlık sokağa çıktı. Evler tehditkâr yükselen bulanık şekillerdi. Arada sırada, ilerilerinde koşan bir adamı geçici olarak görebiliyorlardı: kavga meydanına sessizce yetişmeye çalışan kimliksiz işçiler. Çatışmanın ses ve hareketleri yavaş yavaş azaldı. Alevlerin cızırtısı duyulmaz oldu. Savaş alanından çıkmışlardı.</span></p>

  <p class="heading1 sgc-2"><span class="sgc1 sgc-1">"Bekleyin." Arkalarında soluk soluğa Laws ve McFeyffe belirdi. "Tillingford keçileri tamamen kaçırdı," diye soludu Laws. "Vay be, ne kargaşa!"</span></p>

  <p class="heading1 sgc-2"><span class="sgc1 sgc-1">Etli suratı pırıl pırıl ve çarpılmış halde olan McFeyffe. "Olanlara inanamıyorum," diye mırıldandı. "Hepsi de yerlerde emekliyorlar. Pisliğe ve kana bulanmışlar. Hayvan gibi boğuşuyorlar." İlerilerinde yanıp sönen ışıklar olduğunu gördüler.</span></p>

  <p class="heading1 sgc-2"><span class="sgc1 sgc-1">"Nedir bu?" diye kuşkuyla sordu Laws. "Ana caddelerden uzak durmamızda yarar var." Önlerinde uzanan Belmont'un iş merkeziydi. Ama onların anımsadıkları gibi değil.</span></p>

  <p class="heading1 sgc-2"><span class="sgc1 sgc-1">"N'aparsın," dedi Hamilton acı acı, "bunu beklemeliydik."</span></p>

  <p class="heading1 sgc-2"><span class="sgc1 sgc-1">Gecenin karanlığında parıldayarak onlara göz kırpan, olabildiğince uzanan dev bir varoştu. Köhne, hırpani kılıklı dükkânlar zehirli mantarlar gibi çirkin ve pervasız yükseliyordu. Barlar, bilardo ve bowling salonları, randevuevleri, silah mağazaları... ve hepsinin de üzerinde kulakları tırmalayan madeni bir zırıltı. Zevksiz pasajlara kurulmuş güçlü hoparlörlerden boşalan Amerikan cazının gümbürtüsü. Ve bu ahlak çöküntüsünün ortasında diledikleri kokuşmuşluğu seçerek rasgele dolaşan silahlı askerler.</span></p>

  <p class="heading1 sgc-2"><span class="sgc1 sgc-1">Hamilton dükkânlardan birinin vitrininde garip bir manzarayla karşılaştı. Pelüş kutulara yerleştirilmiş bıçak ve tabancalar.</span></p>

  <p class="heading1 sgc-2"><span class="sgc1 sgc-1">"Neden olmasın?" dedi Laws. "Komünist gözüyle Amerika — gangster kentleri, boğazına dek günaha ve suça batmış.</span></p>

  <p class="heading1 sgc-2"><span class="sgc1 sgc-1">Marsha yavan bir tat alır gibi, "Ve kırsal alanlar," dedi. "Kızılderililer, soykırım ve linçler. Haydutlar, kan gölleri."</span></p>

  <p class="heading1 sgc-2"><span class="sgc1 sgc-1">"Epey bilgilendirilmişe benziyorsun," diye gözlemledi Laws.</span></p>

  <p class="heading1 sgc-2"><span class="sgc1 sgc-1">Tüm neşesi kaçan ve karamsarlığa gömülen Marsha kaldırımın kenarına oturdu. "Daha fazla devam edemeyeceğim," diye haber verdi onlara.</span></p>

  <p class="heading1 sgc-2"><span class="sgc1 sgc-1">Üç adam da ne yapacaklarına karar veremeden sıkıntıyla beklediler. "Haydi ama," dedi Hamilton sertçe. "Donacaksın burada."</span></p>

  <p class="heading1 sgc-2"><span class="sgc1 sgc-1">Marsha hiçbir şey söylemedi. Kollarım ürpererek kavuşturdu, yüzünü yere eğip iki büklüm kıvrıldı, vücudu soğuğa karşı öylesine küçük ve çelimsizdi.</span></p>

  <p class="heading1 sgc-2"><span class="sgc1 sgc-1">"Onu içeri alsak iyi olur," dedi Laws. "Belki şu lokantalardan birine."</span></p>

  <p class="heading1 sgc-2"><span class="sgc1 sgc-1">"Devam etmeye çalışmanın anlamı kalmadı," dedi Marsha kocasına. "Kaldı mı?"</span></p>

  <p class="heading1 sgc-2"><span class="sgc1 sgc-1">"Kalmadı sanırım," diye basitçe yanıtladı Hamilton.</span></p>

  <p class="heading1 sgc-2"><span class="sgc1 sgc-1">"Geri dönüp dönmeyeceğimiz umurunda bile değil."</span></p>

  <p class="heading1 sgc-2"><span class="sgc1 sgc-1">"Hayır."</span></p>

  <p class="heading1 sgc-2"><span class="sgc1 sgc-1">"Söyleyebileceğim bir şey var mı?"</span></p>

  <p class="heading1 sgc-2"><span class="sgc1 sgc-1">Eşinin arkasında duran Hamilton çevrelerindeki dünyayı gösterdi. "Yeterince görebiliyorum; olan aşağı yukarı bu işte."</span></p>

  <p class="heading1 sgc-2"><span class="sgc1 sgc-1">"Üzgünüm," dedi McFeyffe beceriksizce.</span></p>

  <p class="heading1 sgc-2"><span class="sgc1 sgc-1">"Bu senin suçun değil," diye yanıtladı Hamilton.</span></p>

  <p class="heading1 sgc-2"><span class="sgc1 sgc-1">"Ama kendimi sorumlu hissediyorum."</span></p>

  <p class="heading1 sgc-2"><span class="sgc1 sgc-1">"Unut gitsin." Hamilton eğilerek elini eşinin titreyen omzuna koydu. "Haydi tatlım, gidelim. Burada kalamazsın."</span></p>

  <p class="heading1 sgc-2"><span class="sgc1 sgc-1">"Gidebileceğimiz bir yer olmasa da mı?"</span></p>

  <p class="heading1 sgc-2"><span class="sgc1 sgc-1">"Doğru. Gidebileceğimiz hiçbir yer kalmamış bile olsa. Dünyanın sonuna ulaşmış bile olsak."</span></p>

  <p class="heading1 sgc-2"><span class="sgc1 sgc-1">"Ki ulaştık da," dedi Laws acımasızca.</span></p>

  <p class="heading1 sgc-2"><span class="sgc1 sgc-1">Hamilton'ın verecek yanıtı yoktu. Çömelerek eşine sarıldı ve ayağa kaldırdı. Marsha zorlanmasına neşesizce katlandı. Soğuk ve karanlıkta eşinin ardı sıra uysal uysal yürürken hiç de heybetli görünmüyordu. Elini tutan Hamilton, "Öylesine uzun bir süre önceymiş gibi geliyor ki," derken gözleri daldı. "Salonda seninle buluşmam ve Albay T.E. Edwards'in beni çağırdığını söylemem." Marsha başıyla onayladı.</span></p>

  <p class="heading1 sgc-2"><span class="sgc1 sgc-1">"Bevatron'a gezmeye gittiğimiz gün."</span></p>

  <p class="heading1 sgc-2"><span class="sgc1 sgc-1">"Bir düşünsenize," dedi McFeyffe sertçe, "eğer ziyaret etmemiş olsaydınız, hiç bilemeyecektiniz."</span></p>

  <p class="heading1 sgc-2"><span class="sgc1 sgc-1">Lokantalar pek cafcaflı, pek lükstüler. Aşırı süslü masaların arasında fare gibi koşuşturan üniformalı görevliler sürekli eğilip yağ çekiyorlardı. Hamilton ve yanındakiler belirli bir hedefleri olmaksızın rasgele dolandılar. Kaldırımlar neredeyse tamamen boştu; ara sıra yanlarından rüzgâra karşı iyice büzüşmüş pejmürde şekiller geçiyordu.</span></p>

  <p class="heading1 sgc-2"><span class="sgc1 sgc-1">Laws'in, "Yatlar," diyen ruhsuz sesi duyuldu.</span></p>

  <p class="heading1 sgc-2"><span class="sgc1 sgc-1">"Ne?"</span></p>

  <p class="heading1 sgc-2"><span class="sgc1 sgc-1">"Yatlar." Laws neredeyse bir blok uzunluğundaki aydınlatılmış vitrini başıyla işaret etti. "Hem de sürüyle. Bir adet almaz mıydınız?"</span></p>

  <p class="heading1 sgc-2"><span class="sgc1 sgc-1">Diğer vitrinlerde pahalı kürk ve mücevherler sergileniyordu. Parfümler, ithal yiyecekler... Sürekli eğilen garsonları, lüks donanımlarıyla bitmek bilmeyen rokoko lokantalar. Sık sık paraları olmadığı için camdan içeriyi seyreden kadınlı erkekli partal topluluklarla karşılaşıyorlardı. Bir keresinde, cadde boyunca kasvetle geçen bir at arabası gördüler. Arabada birkaç parça eşyalarını sıkı sıkı tutan, donuk bakışlarıyla birbirlerine sokulmuş bir aile oturuyordu.</span></p>

  <p class="heading1 sgc-2"><span class="sgc1 sgc-1">"Göçmenler," diye tahmin yürüttü Laws. "Kuraklığın vurduğu Kansas'tan. Toz Çanağı'ndan. Anımsadınız mı?"</span></p>

  <p class="heading1 sgc-2"><span class="sgc1 sgc-1">Önlerinde geniş genelev mahallesi uzanıyordu.</span></p>

  <p class="heading1 sgc-2"><span class="sgc1 sgc-1">"Pekâlâ," dedi Hamilton. "Ne diyorsunuz?"</span></p>

  <p class="heading1 sgc-2"><span class="sgc1 sgc-1">"Kaybedecek neyimiz var ki!" diye boyun eğdi Laws. "Gidebileceğimiz kadar gittik zaten; geriye bir şey kalmadı."</span></p>

  <p class="heading1 sgc-2"><span class="sgc1 sgc-1">"Bari keyfimize bakalım," diye homurdandı McFeyffe. "Hâlâ bakabiliyorken. Bu uğursuz viraneler tamamen çökmeden."</span></p>

  <p class="heading1 sgc-2"><span class="sgc1 sgc-1">Dördü birden hiç konuşmaksızın parıldayan neon ışıklarına, bira reklamlarına, korna seslerine ve rüzgârda çırpınan lime lime tentelere doğru ilerlediler. Eski, tanıdık Güvenli Liman'a doğru.</span></p>

  <p class="heading1 sgc-2"><span class="sgc1 sgc-1">Bezgin ve müteşekkir, Marsha köşedeki masanın yanına çöktü. "Öyle hoş ki," diye yorumladı. "Cazip ve sıcacık."</span></p>

  <p class="heading1 sgc-2"><span class="sgc1 sgc-1">Hamilton üst üste yığılmış kül tablalarının, kullanılmış bira kutusu yığınlarının, müzik dolabından yükselen cızırtılı melodinin uzak aşinalığını ve dostluğunu içine çekerek bir süre durdu. Güvenli Liman değişmemişti. Barda her zamanki işçi kalabalığı ifadesiz yüzlerini dalgın dalgın bira bardaklarının üzerine eğmişlerdi. Ahşap yer döşemesinin üzeri sigara izmaritleriyle kaplıydı. Üç erkek Marsha'nın yanına çökerken içki tezgâhının üzerini kirli paçavrasıyla gevşek gevşek silen barmen, McFeyffe'a başıyla selam verdi.</span></p>

  <p class="heading1 sgc-2"><span class="sgc1 sgc-1">"Ayaklarımın yerden kesilmesi çok iyi geldi," diye içini çekti McFeyffe.</span></p>

  <p class="heading1 sgc-2"><span class="sgc1 sgc-1">"Herkese bira mı?" diye sordu Laws. Onayladıklarını belli ettiler ve o da bar yönünde uzaklaştı.</span></p>

  <p class="heading1 sgc-2"><span class="sgc1 sgc-1">Mantosunu çıkaran Marsha, "Uzun bir yol kat ettik," dedi. "Daha önce buraya gelmiş olduğumu sanmıyorum."</span></p>

  <p class="heading1 sgc-2"><span class="sgc1 sgc-1">"Gelmemişsindir," diye katıldı Hamilton.</span></p>

  <p class="heading1 sgc-2"><span class="sgc1 sgc-1">"Sık sık uğradığın bir yer mi burası?"</span></p>

  <p class="heading1 sgc-2"><span class="sgc1 sgc-1">"Hepimizin de birkaç bira için uğradığımız bir yerdi. Ben Albay Edwards için çalışırken."</span></p>

  <p class="heading1 sgc-2"><span class="sgc1 sgc-1">"Ah," dedi Marsha. "Şimdi anımsıyorum. Arada bir bahsederdin."</span></p>

  <p class="heading1 sgc-2"><span class="sgc1 sgc-1">Laws dört şişe Altın Pırıltı taşıyarak çıkageldi ve dikkatle oturdu. "Keyfinize bakın," dedi onlara.</span></p>

  <p class="heading1 sgc-2"><span class="sgc1 sgc-1">Birasını yudumlamaya başlayan Hamilton, "Bir şey dikkatinizi çekti mi?" diye sordu. "Şu çocuklara bir bakın."</span></p>

  <p class="heading1 sgc-2"><span class="sgc1 sgc-1">Barın loş köşelerine serpiştirilmiş on üç-on dört yaşlarında gençler vardı. On dört yaşından daha fazla göstermeyen genç bir kızın içki tezgâhına doğru gitmesini şaşkınlık içinde izledi. Bu yeniydi; böyle şeyler anımsamıyordu. Gerçek dünyada... O çok uzaklarda kalmıştı artık. Ve yine de bu komünist fantezisinin içinde düşsel ve belirsiz titreşiyordu. İçki tezgâhı, şişe ve bardak dizileri, masalar, kullanılmış bira kutuları bulutlu bir karanlığa doğru silindiler; salonun arka kısımları seçilmiyordu.</span>&nbsp;<span class="sgc2 sgc-6">Kadınlar ve Erkekler</span>&nbsp;<span class="sgc1 sgc-1">diyen kırmızı ışıklı yazılar görünürlerde yoktu.</span></p>

  <p class="heading1 sgc-2"><span class="sgc1 sgc-1">Gözlerini kısarak daha dikkatle baktı. Çok uzaklarda, masaların ve müşterilerin ötesinde, tam olarak belirleyemediği kırmızı bir ışık vardı. Acaba işaretler orada mıydı?</span></p>

  <p class="heading1 sgc-2"><span class="sgc1 sgc-1">Laws dudaklarını kıpırdatarak,</span>&nbsp;'<span class="sgc1 sgc-1">'Acil Çıkışa,</span>&nbsp;<span class="sgc1 sgc-1">benziyor," dedi. Ardından, "Bu yazı Bevatron'un duvarında asılıydı," diye ekledi. "Yangın olasılığına karşı."</span></p>

  <p class="heading1 sgc-2"><span class="sgc1 sgc-1">"Bana daha çok</span>&nbsp;<span class="sgc2 sgc-6">Kadınlar</span>&nbsp;<span class="sgc1 sgc-1">ve</span>&nbsp;<span class="sgc2 sgc-6">Erkeklermiş</span>&nbsp;<span class="sgc1 sgc-1">gibi geliyor," dedi McFeyffe. "Daha önce hep böyle yazardı."</span></p>

  <p class="heading1 sgc-2"><span class="sgc1 sgc-1">"Alışkanlık," dedi ona Hamilton.</span></p>

  <p class="heading1 sgc-2"><span class="sgc1 sgc-1">"Bu çocuklar içki mi içiyorlar?" diye sordu Laws. "Üstelik uyuşturucu da alıyorlar. Şunlara bakın bahse girerim ellerinde ot var."</span></p>

  <p class="heading1 sgc-2"><span class="sgc1 sgc-1">"Koka-kola, uyuşturucu, alkol, seks," dedi Hamilton. "Düzenin ahlak çöküntüsü. Eminim uranyum madenlerinde çalışıyorlardır." Sesindeki acılığı silememişti. "Ve büyüdüklerinde gangster olup namlusu kesik pompalı tüfekler taşıyacaklar."</span></p>

  <p class="heading1 sgc-2"><span class="sgc1 sgc-1">"Chicago gangsterleri," diye ekledi Laws.</span></p>

  <p class="heading1 sgc-2"><span class="sgc1 sgc-1">"Sonra da köylüleri katledip kulübelerini yakmak için doğru orduya. Sistemimiz böyle bizim; ülkemiz böyle. Katiller ve sömürücüler çiftliği." Eşine dönerek, "Doğru söyledim mi, tatlım?" diye sordu. "Uyuşturucu çeken çocuklar, eli kanlı kapitalistler, çöp tenekelerini karıştıran aç serseriler—"</span></p>

  <p class="heading1 sgc-2"><span class="sgc1 sgc-1">Marsha alçak sesle, "Bak işte bir dostun geliyor," dedi.</span></p>

  <p class="heading1 sgc-2"><span class="sgc1 sgc-1">"Dostum mu?" Şaşıran Hamilton inanmaksızın iskemlesinde geri döndü. Dudakları nefessiz aralanmış, saçları omuzlarında dağdan, ince, uzun boylu bir sarışın, gölgelerin arasından acele acele onlara doğru yaklaşıyordu. Kısa kesilmiş ve buruşuk bir bluz giymişti. Yüzü kat kat makyajla parlıyordu. Dar eteği neredeyse kalçalarına dek yırtmaçlıydı. Çorap giymemişti ve çıplak ayaklarında düşük ökçeli mokasenleri vardı. Göğüsleri inanılmaz irilikteydi. Masaya yaklaştığında çevresine parfüm kokulu bir sıcaklık yayıldı... Aynı derecede karmaşık bir dizi anıyı çağrıştıran karmaşık kokular.</span></p>

  <p class="heading1 sgc-2"><span class="sgc1 sgc-1">Alçak ve kısık bir sesle, "Merhaba," dedi İpeksi. Hamilton'a eğilerek dudaklarını hafifçe alnına dokundurdu. "Seni bekliyordum."</span></p>

  <p class="heading1 sgc-2"><span class="sgc1 sgc-1">Hamilton ayağa kalktı ve ona yer gösterdi. "Otursana."</span></p>

  <p class="heading1 sgc-2"><span class="sgc1 sgc-1">"Teşekkürler." İpeksi oturarak çevresindekilere bir göz attı. "Merhaba, Mrs. Hamilton," dedi Marsha'ya. "Merhaba, Charley. Merhaba, Mr. Laws."</span></p>

  <p class="heading1 sgc-2"><span class="sgc1 sgc-1">Marsha ters ters, "Sana bir soru sorabilir miyim?" dedi.</span></p>

  <p class="heading1 sgc-2"><span class="sgc1 sgc-1">"Tabii."</span></p>

  <p class="heading1 sgc-2"><span class="sgc1 sgc-1">"Kaç numara sutyen kullanıyorsun?"</span></p>

  <p class="heading1 sgc-2"><span class="sgc1 sgc-1">İpeksi hiçbir sıkılganlık göstermeksizin o muhteşem göğüsleri tamamen ortaya çıkıncaya dek bluzunu yukarı sıyırdı. "Bu soruna yanıt veriyor mu?" diye sordu. Sutyen takmamıştı.</span></p>

  <p class="heading1 sgc-2"><span class="sgc1 sgc-1">Marsha kızararak geriledi. "Evet, teşekkür ederim."</span></p>

  <p class="heading1 sgc-2"><span class="sgc1 sgc-1">Kızın kabarmış, neredeyse mistik olarak dikleşmiş göğüslerine arsız bir huşu içinde gözlerini diken Hamilton, "Sanırım sutyen kitleleri kandırmaya yarayan bir kapitalist hilesi olsa gerek," dedi.</span></p>

  <p class="heading1 sgc-2"><span class="sgc1 sgc-1">Marsha yarım ağızla, "Hazır söz kitlelerden açılmışken," dedi, ama manzara onun bütün şevkini kırmıştı. "Düşürdüğün şeyleri bulmakta güçlük çekiyor olmalısın," dedi İpeksi'ye.</span></p>

  <p class="heading1 sgc-2"><span class="sgc1 sgc-1">"Komünist bir toplumda," diye lafa karıştı Laws, "proletarya yere hiçbir zaman bir şey düşürmez."</span></p>

  <p class="heading1 sgc-2"><span class="sgc1 sgc-1">İpeksi anlamadan gülümsedi. Uzun, ince parmaklarıyla göğüslerine dokunarak bir süre derin düşüncelere dalarak oturdu. Sonra, bir omuz silkmeyle, bluzunu çekip kollarını düzeltti ve ellerini masanın üzerinde kavuşturdu. "Eee, ne var ne yok?"</span></p>

  <p class="heading1 sgc-2"><span class="sgc1 sgc-1">"Yolda büyük savaşla karşılaştık," dedi Hamilton. "Dudaklarında türküleriyle gözleri ışıl ışıl kahraman işçiler Wall Street'in kan emici vampirlerine karşı."</span></p>

  <p class="heading1 sgc-2"><span class="sgc1 sgc-1">İpeksi ona tereddütlü bir bakış fırlattı. "Kim kazanıyor gibiydi?"</span></p>

  <p class="heading1 sgc-2"><span class="sgc1 sgc-1">"Eh," diye itiraf etti Hamilton, "üçkâğıtçı faşist çakal sürüsü alev alev sloganların altına gömülmüş haldeydiler."</span></p>

  <p class="heading1 sgc-2"><span class="sgc1 sgc-1">Ansızın, "Bakın," dedi Laws parmağıyla göstererek, "şuradakini görüyor musunuz?"</span></p>

  <p class="heading1 sgc-2"><span class="sgc1 sgc-1">Salonun bir köşesinde sigara makinesi duruyordu.</span></p>

  <p class="heading1 sgc-2"><span class="sgc1 sgc-1">Laws, Hamilton'a dönerek, "Onu anımsıyor musun?" diye sordu.</span></p>

  <p class="heading1 sgc-2"><span class="sgc1 sgc-1">"Hem de nasıl."</span></p>

  <p class="heading1 sgc-2"><span class="sgc1 sgc-1">"Diğeri de işte şurada." Laws barın uzak bir köşesinde neredeyse gölgede kaybolmuş durumda bekleyen çikolata dağıtıcısını gösterdi. "Onunla neler yapmıştık, anımsadın mı?"</span></p>

  <p class="heading1 sgc-2"><span class="sgc1 sgc-1">"Anımsadım. Onunla en kalitelisinden Fransız brendisi elde etmiştik."</span></p>

  <p class="heading1 sgc-2"><span class="sgc1 sgc-1">"Toplumu değiştirecektik," dedi Laws. "Dünyayı altüst edecektik. Neler yapabilirdik bir düşün, Jack."</span></p>

  <p class="heading1 sgc-2"><span class="sgc1 sgc-1">"Düşünüyorum."</span></p>

  <p class="heading1 sgc-2"><span class="sgc1 sgc-1">"Kim ne isterse üretebilirdik. Yiyecek, ilaç, viski, çizgi romanlar, sabanlar, prezervatifler. Ne güçlü bir ilke olacaktı ama!</span></p>

  <p class="heading1 sgc-2"><span class="sgc1 sgc-1">"Kutsal Geviş İlkesi. Mucizevi Füzyon Yasası." Hamilton başıyla onayladı. "Özellikle de bu dünyada çok işe yarardı."</span></p>

  <p class="heading1 sgc-2"><span class="sgc1 sgc-1">"Partiyi bile sollardık," diye destekledi Laws. "Onlar barajlar ve ağır sanayi kurmak zorundalar. Bize ise bütün gereken bir paket gofret."</span></p>

  <p class="heading1 sgc-2"><span class="sgc1 sgc-1">"Ve birkaç metre de neon tüpü," diye anımsattı Hamilton. "Evet, gerçekten de çok eğlenceli olurdu."</span></p>

  <p class="heading1 sgc-2"><span class="sgc1 sgc-1">"Pek üzgün bir haliniz var," dedi İpeksi. "Sorun ne?"</span></p>

  <p class="heading1 sgc-2"><span class="sgc1 sgc-1">"Hiç," diye kısa kesti Hamilton. "Hiçbir şey."</span></p>

  <p class="heading1 sgc-2"><span class="sgc1 sgc-1">"Yapabileceğim bir şey var mı?"</span></p>

  <p class="heading1 sgc-2"><span class="sgc1 sgc-1">"Hayır." Biraz sırıttı. "Yine de sağ ol."</span></p>

  <p class="heading1 sgc-2"><span class="sgc1 sgc-1">"Üst kata birlikte çıkıp yatabiliriz." Hevesle eteğini biraz yukarı sıyırdı. "Hep bana sahip olmanı istedim."</span></p>

  <p class="heading1 sgc-2"><span class="sgc1 sgc-1">Hamilton, tpeksi'nin bileğini okşadı. "Sen iyi bir kızsın. Ama bunun yararı olmaz."</span></p>

  <p class="heading1 sgc-2"><span class="sgc1 sgc-1">"Emin misin?" Kışkırtıcı bir tavırla, ona hafifçe nemli ve ışıltılı kalçalarını gösterdi, "ikimiz de kendimizi daha iyi hissedeceğiz... Hoşlanacaksın."</span></p>

  <p class="heading1 sgc-2"><span class="sgc1 sgc-1">"Belki bir zamanlar, ama şimdi değil."</span></p>

  <p class="heading1 sgc-2"><span class="sgc1 sgc-1">Marsha yüzü gergin ve sıkıntılı mırıldandı: "Ne hoş, küçük bir sohbet bu böyle!"</span></p>

  <p class="heading1 sgc-2"><span class="sgc1 sgc-1">Hamilton, "Sadece şakalaşıyorduk," dedi ona nazikçe. "Kötü bir niyetimiz yoktu."</span></p>

  <p class="heading1 sgc-2"><span class="sgc1 sgc-1">Laws ciddiyetle geğirirken, "Tekelci kapitalizme ölüm," diye seslendi.</span></p>

  <p class="heading1 sgc-2"><span class="sgc1 sgc-1">"Bütün iktidar emekçilere," diye karşılık verdi Hamilton.</span></p>

  <p class="heading1 sgc-2"><span class="sgc1 sgc-1">"Birleşik Devletler Halk Cumhuriyeti için," diye belirtti Laws.</span></p>

  <p class="heading1 sgc-2"><span class="sgc1 sgc-1">"Amerikan Sovyet Sosyalist Birliği için."</span></p>

  <p class="heading1 sgc-2"><span class="sgc1 sgc-1">Loş bardaki birkaç işçi kafalarım biralarından kaldırıp onlara baktılar. McFeyffe huzursuzlanarak, "Alçak sesle konuşun," diye uyardı.</span></p>

  <p class="heading1 sgc-2"><span class="sgc1 sgc-1">Laws cep çakısını masaya vururken, "Duyduk duymadık demeyin," diye haykırdı. Çakıyı açtı ve tehditkâr bir tavırla ileri uzattı. "Wall Street'in leş yiyicilerinden birinin derisini yüzeceğim."</span></p>

  <p class="heading1 sgc-2"><span class="sgc1 sgc-1">Hamilton onu kuşkuyla inceledi. "Zenciler çakı taşımaz. Bu bir burjuva âdetidir."</span></p>

  <p class="heading1 sgc-2"><span class="sgc1 sgc-1">"Ben taşırım," diye kestirip attı Laws.</span></p>

  <p class="heading1 sgc-2"><span class="sgc1 sgc-1">"Öyleyse," diye karar verdi Hamilton, "sen zenci değilsin. Sen kendi din kardeşlerine ihanet etmiş bir kripto-zencisin."</span></p>

  <p class="heading1 sgc-2"><span class="sgc1 sgc-1">"Din kardeşlerime mi?" diye büyülenmiş gibi yineledi Laws.</span></p>

  <p class="heading1 sgc-2"><span class="sgc5 sgc-5"><span class="sgc7 sgc-4">"</span><span class="sgc7 sgc-4">Irk</span></span>&nbsp;<span class="sgc1 sgc-1">kavramı faşist bir kavramdır," diye açıkladı Hamilton. "Zencilik aslında dinsel ve kültürel bir alt gruptan başka bir şey değildir."</span></p>

  <p class="heading1 sgc-2"><span class="sgc1 sgc-1">Etkilenen Laws, "Şeytan canımı alsın," dedi, "baksana, bu dediğin hiç de fena bir fikir değil aslında."</span></p>

  <p class="heading1 sgc-2"><span class="sgc1 sgc-1">İpeksi ani bir istekle Hamilton'a, "Dans etmek ister miydin?" diye sordu. "Keşke senin için bir şeyler yapabilseydim... Öylesine umutsuz görünüyorsun ki."</span></p>

  <p class="heading1 sgc-2"><span class="sgc1 sgc-1">"Kendime gelirim," dedi Hamilton kısaca.</span></p>

  <p class="heading1 sgc-2"><span class="sgc1 sgc-1">"Devrim için ne yapabiliriz?" diye hevesle sordu Laws. "Kimi öldürmek istersiniz?"</span></p>

  <p class="heading1 sgc-2"><span class="sgc1 sgc-1">"Fark etmez," dedi Hamilton. "Kimi görürsen. Okuma yazma bilsin yeter."</span></p>

  <p class="heading1 sgc-2"><span class="sgc1 sgc-1">Kulak kabartan bazı işçiler İpeksi'yle bakıştılar. "Jack," dedi İpeksi endişeli bir sesle, "bu şakaya alınacak konu değil. " "Kesinlikle," diye kabul etti Hamilton. "Tekelci sermayenin kuduz köpeği Tillingford bizi az kaldı linç ettirecekti. "Haydi Tillingford'u itlaf edelim," diye haykırdı Laws. "Ben yaparım," dedi Hamilton. "Onu eritip lağımdan aşağı göndereceğim."</span></p>

  <p class="heading1 sgc-2"><span class="sgc1 sgc-1">Kuşkulu bakışlarını ondan ayırmaksızın, "Senin böyle konuşuyor olmanı duymak çok tuhaf," dedi İpeksi. "Lütfen Jack. Bu şekilde konuşma. Beni korkutuyorsun." "Korkutuyor muyum? Ama niçin?"</span></p>

  <p class="heading1 sgc-2"><span class="sgc1 sgc-1">"Çünkü-" Emin olamadığını gösteren bir hareket yaptı. "Dalga geçiyorsun sanırım."</span></p>

  <p class="heading1 sgc-2"><span class="sgc1 sgc-1">Marsha ince, histerik bir ses çıkardı. "Oh, Tanrım,</span>&nbsp;<span class="sgc1 sgc-1">o da</span>&nbsp;<span class="sgc1 sgc-1">mı?''</span></p>

  <p class="heading1 sgc-2"><span class="sgc1 sgc-1">İşçilerden bazıları taburelerinden aşağı süzülmüşlerdi: masaların arasından sessizce onlara doğru kayıyorlardı. Bar sessizliğe gömülmüştü. Müzik dolabında ölüm sessizliği vardı. Arka plandaki gençler gölgeliklerde kaybolmuşlardı.</span></p>

  <p class="heading1 sgc-2"><span class="sgc1 sgc-1">İpeksi endişeyle, "Jack," dedi, "dikkatli ol. Hatırım için."</span></p>

  <p class="heading1 sgc-2"><span class="sgc1 sgc-1">"Artık hiçbir şeye şaşmam," dedi Hamilton. "Sen, aktif bir militansın, ha? Sen! Dürüst, evine bağlı bir kız, öyle mi? Düzenin kurbanı mı oldun?"</span></p>

  <p class="heading1 sgc-2"><span class="sgc1 sgc-1">Kara alnını ovuşturup boş bira şişesini ters çevirirken, "Kapitalist altını," dedi Laws. "Şişko bir girişimci tarafından baştan çıkarılmış. Bir bakandı, herhalde. Kızlık zarını kütüphanesine, şöminenin üzerine asmış olmalı."</span></p>

  <p class="heading1 sgc-2"><span class="sgc1 sgc-1">Marsha çevresine göz gezdirerek, "Burası gerçek bir bar olamaz, değil mi?" diye sordu. "Sadece öyle görünüyor."</span></p>

  <p class="heading1 sgc-2"><span class="sgc1 sgc-1">"Cepheden bacınca bara benziyor," diye çıkıştı Hamilton. "Daha ne istiyorsun?"</span></p>

  <p class="heading1 sgc-2"><span class="sgc1 sgc-1">"Ama içeriden bakıldığında," diye kekeledi Marsha, "bir komünist hücresi. Ve şu</span>&nbsp;<span class="sgc1 sgc-1">kız-"</span></p>

  <p class="heading1 sgc-2"><span class="sgc1 sgc-1">"Guy Tillingford için çalışıyorsun sen, değil mi?" diye sordu İpeksi, Hamilton'a. "Seni o gün oradan almıştım."</span></p>

  <p class="heading1 sgc-2"><span class="sgc1 sgc-1">"Bu doğru. Ama Tillingford beni işten attı. Albay T.E. Edwards da beni kovdu... Tillingford beni kovdu... Bu işin sonuna gelmiş de değilim halen sanıyorum." Hamilton dalgınlığının arasında onları çevreleyen işçilerin silahlı olduklarını fark etti. Bu dünyada herkes silahlıydı. Herkes ya bir ya diğer taraftaydı. İpeksi bile. "İpeksi," dedi yüksek sesle. "Bu karşımda duran her zaman bildiğim kişi mi?"</span></p>

  <p class="heading1 sgc-2"><span class="sgc1 sgc-1">Kız bir an için şaşaladı. "Tabii. Ama-" Emin olamayarak başını salladı; sarı saçları dalga dalga omuzlarına yayıldı. "Her şey öylesine karışık ki. ipin ucunu zar zor tutabiliyorum."</span></p>

  <p class="heading1 sgc-2"><span class="sgc1 sgc-1">"Ya," diye destekledi Hamilton. "Tam bir arapsaçı."</span></p>

  <p class="heading1 sgc-2"><span class="sgc1 sgc-1">İpeksi mutsuzluk içinde, "Dost olduğumuzu sanıyordum," dedi. "Aynı tarafta olduğumuzu sanıyordun."</span></p>

  <p class="heading1 sgc-2"><span class="sgc1 sgc-1">"Öyleyiz," dedi Hamilton. "Ya da bir zamanlar öyleydik. Başka bir zamanda, başka bir yerde. Buradan çok uzaklarda."</span></p>

  <p class="heading1 sgc-2"><span class="sgc1 sgc-1">"Ama sen benden yararlanmak istememiş miydin?"</span></p>

  <p class="heading1 sgc-2"><span class="sgc1 sgc-1">"Bak canım," dedi Hamilton üzüntüyle, "ben ezelden beridir senden yararlanmak istedim. Zamanın başlangıcından beri. Bütün ülkelerde, bütün dünyalarda. Her yerde.</span></p>

  <p class="heading1 sgc-2"><span class="sgc1 sgc-1">Öleceğim güne kadar da senden yararlanmak isteyeceğim. Sana sarılacağım ve o koca göğüslerin rüzgârdaki kavaklar gibi titreyinceye dek seni kullanmak isteyeceğim."</span></p>

  <p class="heading1 sgc-2"><span class="sgc1 sgc-1">Kırılan İpeksi, "Ben de öyle düşünmüştüm," dedi. Bir süre kravatının hizasında yanağım göğsüne yasladı. Hamilton gözüne denk gelen bir tutam sarı saçı okşadı. "Her şey," dedi İpeksi dalgınlaşarak, "çok daha iyi sonlansın isterdim."</span></p>

  <p class="heading1 sgc-2"><span class="sgc1 sgc-1">"Ben de," dedi Hamilton. "Belki arada bir uğrayıp seninle bir içki içerim."</span></p>

  <p class="heading1 sgc-2"><span class="sgc1 sgc-1">"Renkli su," diye düzeltti İpeksi. "Hepsi bu. Barmen de bana bir fış veriyor."</span></p>

  <p class="heading1 sgc-2"><span class="sgc1 sgc-1">Çevrelerin«deki işçiler tüfeklerini doğrultmuşlardı, içlerinden biri, "Şimdi mi?" diye sordu.</span></p>

  <p class="heading1 sgc-2"><span class="sgc1 sgc-1">İpeksi ayrılarak ayağa kalktı. Neredeyse duyulamaz bir sesle, "Sanırım," diye mırıldandı. "Haydi. Bitirin şu işi."</span></p>

  <p class="heading1 sgc-2"><span class="sgc1 sgc-1">"Faşist köpeklere ölüm!" dedi Laws.</span></p>

  <p class="heading1 sgc-2"><span class="sgc1 sgc-1">"Alçaklara ölüm!" diye ekledi Hamilton. "Ayağa kalkabilir miyiz?"</span></p>

  <p class="heading1 sgc-2"><span class="sgc1 sgc-1">"Tabii," dedi İpeksi. "Nasıl isterseniz. Dilerim çok üzgünüm, Jack. Gerçekten. Ama siz bizden değilsiniz, öyle değil mi?"</span></p>

  <p class="heading1 sgc-2"><span class="sgc1 sgc-1">Hamilton neredeyse neşelenerek, "Değiliz korkarım," diye kabul etti.</span></p>

  <p class="heading1 sgc-2"><span class="sgc1 sgc-1">"Bize karşı mısınız?"</span></p>

  <p class="heading1 sgc-2"><span class="sgc1 sgc-1">"Öyle olsak gerek," diye itiraf etti. "Başka türlüsü olanaksız. Öyle değil mi?"</span></p>

  <p class="heading1 sgc-2"><span class="sgc1 sgc-1">"Bizi katletmelerine izin mi vereceğiz?" diye itiraz etti Marsha.</span></p>

  <p class="heading1 sgc-2"><span class="sgc1 sgc-1">"Onlar senin dostların," dedi McFeyffe yenilmiş, hastalıklı bir sesle. "Bir şeyler yap, bir şeyler söyle. Onlarla anlaşamaz mısın?"</span></p>

  <p class="heading1 sgc-2"><span class="sgc1 sgc-1">"Yararı olmaz," dedi Hamilton. "Mantık arama."</span>&nbsp;<span class="sgc10 sgc-12">Eşl-.î</span>&nbsp;<span class="sgc1 sgc-1">dönerek onu nazikçe ayağa kaldırdı. "Gözlerini kapat," dedi "Ve gevşe. Çok acıtmayacak."</span></p>

  <p class="heading1 sgc-2"><span class="sgc1 sgc-1">"Ne yapacaksın?" diye fısıldadı Marsha.</span></p>

  <p class="heading1 sgc-2"><span class="sgc1 sgc-1">"Bizi buradan çıkaracağım. Bildiğim tek yöntemle.</span></p>

  <p class="heading1 sgc-2"><span class="sgc1 sgc-1">Çevrelerindeki tüfek çemberi şakırdayarak doğrulurken Hamilton yumruğunu gerdi, dikkatle nişan aldı ve eşinin çenesinin üzerine yerleştirdi.</span></p>

  <p class="heading1 sgc-2"><span class="sgc1 sgc-1">Marsha hafifçe titredikten sonra Bili Laws'un kollarına yıkıldı. Hamilton onun gevşek vücudunu kavradı ve taşıyarak aptal aptal bekledi. Aptallaşmıştı, çünkü çevrelerindeki işçiler duygusuzca tüfeklerini doldurup nişan alırlarken hâlâ elle tutulacak kadar gerçektiler.</span></p>

  <p class="heading1 sgc-2"><span class="sgc1 sgc-1">"Tanrım!" dedi Laws merakla. "Hâlâ buradalar. Bevatron'a geri dönmedik." Afallamış halde, eşinin hareketsiz ve baygın vücudunu taşımaya çabalayan Hamilton'a yardım etti. "Marsha'nın dünyası değilmiş meğer."</span></p>

  <p class="heading1 sgc-2"></p>
</body>
</html>
