<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1 sgc-2"><span class="sgc3 sgc-10"><br class="coverpage sgc-7" /></span></p>

  <h1 class="heading1 sgc-2" style="text-align: center;"><span class="sgc3 sgc-10" style="font-weight: normal;">6</span></h1>

  <p class="heading1 sgc-2"><span class="sgc1 sgc-1">Küçük sarışın bar kelebeği, Hamilton'a, "Bu şahıs seni tanıdığını söylüyor," dedi.</span></p>

  <p class="heading1 sgc-2"><span class="sgc1 sgc-1">"Bu doğru," diye yanıtladı Hamilton. "Çek bir tabure ve otur." Soğukkanlılıkla Laws'in gözlerine baktı. "Son günlerdeki durumumuzu ileri fizik açısından değerlendirebildin mi?"</span></p>

  <p class="heading1 sgc-2"><span class="sgc1 sgc-1">"Fiziğin canı cehenneme," dedi Laws kaşlarını çatarak. "Ben bunları çoktan aştım. Ben artık büyüdüm."</span></p>

  <p class="heading1 sgc-2"><span class="sgc1 sgc-1">Hamilton, "Git bir baraj kur," dedi. "O kadar çok kitap okumaktan da vazgeç. Biraz temiz hava al."</span></p>

  <p class="heading1 sgc-2"><span class="sgc1 sgc-1">Laws sıska elini sarışının omzuna koydu. "Grace'le tanış. Barajlar gibi dolu. Solungaçlarına dek."</span></p>

  <p class="heading1 sgc-2"><span class="sgc1 sgc-1">"Tanıştığımıza memnun oldum," dedi Hamilton.</span></p>

  <p class="heading1 sgc-2"><span class="sgc1 sgc-1">Kız kararsızca gülümsedi. "Benim adım Grace değil. Benim adım-"</span></p>

  <p class="heading1 sgc-2"><span class="sgc1 sgc-1">Laws kızı bir yana iterek Hamilton'a yaklaştı. "Barajdan bahsettiğine sevindim."</span></p>

  <p class="heading1 sgc-2"><span class="sgc1 sgc-1">"Neden?"</span></p>

  <p class="heading1 sgc-2"><span class="sgc1 sgc-1">"Çünkü," diye açıkladı Laws, "bu dünyada öyle şeyler yok."</span></p>

  <p class="heading1 sgc-2"><span class="sgc1 sgc-1">"Ama bir yerlerde olmalı."</span></p>

  <p class="heading1 sgc-2"><span class="sgc1 sgc-1">"Gel benimle." Laws, Hamilton'ı kravatından yakalayarak bardan uzağa doğru sürükledi. "Sana bir şey göstereceğim. Kelle vergisinden bu yana en büyük buluş."</span></p>

  <p class="heading1 sgc-2"><span class="sgc1 sgc-1">Laws gedikli müşterilerin arasından kendine yol açarak Hamilton'ı bir köşede duran sigara dağıtıcısının yanına getirdi. Makinenin üzerine avucuyla vurarak, "Eee?" dedi gururla.</span></p>

  <p class="heading1 sgc-2"><span class="sgc1 sgc-1">Bunun hakkında ne düşünüyorsun bakalım?"</span></p>

  <p class="heading1 sgc-2"><span class="sgc1 sgc-1">Hamilton makineyi dikkatle inceledi. Her zamanki görünüm: mahiye çalan camıyla yüksek, metalik bir kutu, üst sağ yanda para deliği, ardında çeşitli marka sigara paketlerinin yer aldığı küçük cam pencerecikler, manivelalar ve sigara çıkış kapıcığı. "Normal görünüyor," diye fikir yürüttü.</span></p>

  <p class="heading1 sgc-2"><span class="sgc1 sgc-1">"Bir şey fark edemedin mi?"</span></p>

  <p class="heading1 sgc-2"><span class="sgc1 sgc-1">"Hayır, belirli bir şey yok."</span></p>

  <p class="heading1 sgc-2"><span class="sgc1 sgc-1">Laws kimsenin dinlemediğinden emin olmak için çevresine dikkatli bir göz attı. Sonra Hamilton'ı yanma çekti. "Bu makinenin nasıl çalıştığını gözlüyordum," diye sertçe fısıldadı. "Bir şeyi fark ettim. Bunu anlamayı bir dene bakalım. Sakın şaşkınlığa düşme.</span>&nbsp;<span class="sgc1 sgc-1">Bu makinenin içinde sigara-migara yok. "</span></p>

  <p class="heading1 sgc-2"><span class="sgc1 sgc-1">Hamilton bir süre düşündü. "Hiç mi?”</span></p>

  <p class="heading1 sgc-2"><span class="sgc1 sgc-1">Laws yere çömelerek küçük pencereciklerin ardında sergilenen sigara paketlerini işaret etti. "Olanların hepsi bu kadar. Her markadan bir tane. Yedek yok. Ama seyret şimdi." Para deliğinden içeri biraz bozukluk attı. Camel kolunu çekti ve kuvvetlice bastırdı. Dışarı kayan bir paket Camel'ı yakaladı. "Gördün mü?"</span></p>

  <p class="heading1 sgc-2"><span class="sgc1 sgc-1">"Anlamıyorum," diye itiraf etti Hamilton.</span></p>

  <p class="heading1 sgc-2"><span class="sgc1 sgc-1">"Çikolata makinesinde de aynı şeyler oluyor." Laws onu çikolata dağıtıcısının yanına götürdü. "Dışarı çikolata veriyor, ama içinde yok. Sadece sergilenen paketler. Kaptın mı? Kavrayabiliyor musun?"</span></p>

  <p class="heading1 sgc-2"><span class="sgc1 sgc-1">"Hayır.”</span></p>

  <p class="heading1 sgc-2"><span class="sgc1 sgc-1">"Sen mucizenin ne olduğunu hiç mi okumadın? Çöldeyken su ve yiyecek böyle sağlanmıştı hani; ilk o zaman görülmüştü."</span></p>

  <p class="heading1 sgc-2"><span class="sgc1 sgc-1">"Ha," dedi Hamilton, "bunu biliyorum."</span></p>

  <p class="heading1 sgc-2"><span class="sgc1 sgc-1">"Bu makineler de orijinal ilkeye göre çalışıyorlar. Mucizeyle çoğalmak." Laws cebinden bir tornavida çıkardı; çikolata makinesini sökmeye başladı. "Bak sana ne diyorum, Jack, bu insanlarca bilinen en büyük buluş. Bu çağdaş sanayide devrim yapacak. Bütün üretim kavramları, bütün montaj-hattı teknikleri-" Laws elini salladı. "Bitti. Kaput. Artık hammadde kullanmıyoruz, işgücüne gerek yok. Pis, gürültülü fabrikalara elveda. Şu metal kutunun içinde olağanüstü bir giz yatıyor."</span></p>

  <p class="heading1 sgc-2"><span class="sgc1 sgc-1">"Hey," dedi Hamilton ilgiyle. "Haklı olabilirsin."</span></p>

  <p class="heading1 sgc-2"><span class="sgc1 sgc-1">"Her neyse, bundan yararlanılabilir." Laws hummalı bir şekilde makinenin arka panelini sökmeye girişti. "Bir el at, adamım. Şu kilidi sökmeme yardım et."</span></p>

  <p class="heading1 sgc-2"><span class="sgc1 sgc-1">Kilit yerinden çıktı, iki adam çikolata dağıtıcısının arka panelini aralarında taşıyarak götürüp duvara dayadılar. Makinenin içinde depo görevi gören dikine bölmeler Laws'in da tahmin ettiği üzere bomboştu.</span></p>

  <p class="heading1 sgc-2"><span class="sgc1 sgc-1">"On sentin var mı?" dedi Laws. İç mekanizmayı sergilenen paketlerin arka taraftan da görülebileceği kadar ustaca ayarladı. Sağ yanda çıkış oluğu duruyordu, başlangıcında karmaşık bir devreler, kollar ve çarklar dizisi vardı. Laws fiziksel devreyi kaynağına doğru dikkatlice takip etti.</span></p>

  <p class="heading1 sgc-2"><span class="sgc1 sgc-1">"Sanırım çikolata yolculuğuna buradan başlıyor," diye iddia etti Hamilton. Laws'in omzu üzerinden</span></p>

  <p class="heading1 sgc-2"><span class="sgc1 sgc-1">eğilerek düz bir platforma basardı. "Bozuk para bir düğmeyi çevirip şu pistonu eğiyor. O da çikolata paketini iterek çıkış kapısına doğru kaymasını sağlıyor. Kalanını yerçekimi hallediyor."</span></p>

  <p class="heading1 sgc-2"><span class="sgc1 sgc-1">Laws, "At parayı içeri," dedi sabırsızlıkla. "Şu lanet çikolatanın</span>&nbsp;<span class="sgc1 sgc-1">nereden</span>&nbsp;<span class="sgc1 sgc-1">geldiğini görmek istiyorum."</span></p>

  <p class="heading1 sgc-2"><span class="sgc1 sgc-1">Hamilton parayı delikten attıktan sonra rasgele bir kola bastırdı. Çarklar ve manivelalar döndü. Gıcırdayan dişlilerin arasından bir paket gofret belirdi. Gofret oluk boyunca aşağıya kaydı ve makinenin dışındaki yuvasına düştü.</span></p>

  <p class="heading1 sgc-2"><span class="sgc1 sgc-1">Laws huşu içinde, "Yoktan var oldu," dedi.</span></p>

  <p class="heading1 sgc-2"><span class="sgc1 sgc-1">"Ama belirlenmiş bir alanda. Örnek gofret paketine teğet olarak oluştu. Bu da olayın ikili bir yarılma işlemi biçiminde geliştiğini gösteriyor. Örnek gofret iki ayrı bütün gofrete ayrılıyor."</span></p>

  <p class="heading1 sgc-2"><span class="sgc1 sgc-1">"Bir on sent daha at. Sana ne diyorum, Jack, olay&nbsp;</span><span class="sgc1 sgc-1">bu</span>&nbsp;<span class="sgc1 sgc-1">işte." Yine bir paket gofret vücut buldu ve alet tarafından dışarı atıldı, iki adam da hayranlıkla izlediler.</span></p>

  <p class="heading1 sgc-2"><span class="sgc1 sgc-1">"İş bitirici bir aygıt bu," diye itiraf etti Laws. "Çok hoş bir çizim ve yapım ürünü. Mucize ilkesinden çok iyi yararlanılmış."</span></p>

  <p class="heading1 sgc-2"><span class="sgc1 sgc-1">"Ama dar bir alanda yararlanılmış," diye vurguladı Hamilton. "Sadece çikolata, alkolsüz içecekler ve sigaralar için. Önemli bir şey yok."</span></p>

  <p class="heading1 sgc-2"><span class="sgc1 sgc-1">"işte biz de tam bu noktada devreye giriyoruz." Laws sergideki bir fındık ezmesi paketinin arkasındaki boşluğa ihtiyatla bir parça alüminyum folyo kaydırdı. Folyo dirençle karşılaşmadı. "Orada hiçbir şey yok, belli ki. Eğer fındık ezmesini çıkarıp yerine başka bir şey yerleştirirsem..."</span></p>

  <p class="heading1 sgc-2"><span class="sgc1 sgc-1">Hamilton fındık ezmesi paketini alıp yerine bir gazoz kapağı bıraktı. Kola bastırdıklarında aynı kapaktan bir tane daha oluktan aşağı yuvarlanıp çıkış kapısında görüldü.</span></p>

  <p class="heading1 sgc-2"><span class="sgc1 sgc-1">"işte kanıtı," dedi Laws. "Kendine teğet olan her şeyi ikiliyor. İstediğimizin kopyasını çıkarabiliriz." Birkaç gümüş dolar çıkardı. "Haydi işe girişelim."</span></p>

  <p class="heading1 sgc-2"><span class="sgc1 sgc-1">"Kulağa nasıl geliyor?" dedi Hamilton. "Eski bir elektronik ilke:</span>&nbsp;<span class="sgc2 sgc-6">rejenerasyon.</span>&nbsp;<span class="sgc1 sgc-1">Çıktının bir kısmı başlangıçtaki model aşamasına geri verilir. Böylece stoklarımız artmayı sürdürürler ne kadar üretirsek o kadar geri dönecek ve çoğaltılacak."</span></p>

  <p class="heading1 sgc-2"><span class="sgc1 sgc-1">"En iyisi sıvı kullanmak," diye yüksek sesle düşündü Laws. "Geri pompalamak için bir miktar boruyu nereden bulabiliriz?"</span></p>

  <p class="heading1 sgc-2"><span class="sgc1 sgc-1">Laws bir içki ısmarlamak üzere bara doğru yönelirken Hamilton duvardan bir neon yazısını söktü. Ö neon tüpünü alete monte ettiği sırada Laws elinde sarı ışıklar saçan bir bardak sıvıyla göründü.</span></p>

  <p class="heading1 sgc-2"><span class="sgc1 sgc-1">"Brendi," diye açıkladı. "Gerçek Fransız konyağı en iyisinden."</span></p>

  <p class="heading1 sgc-2"><span class="sgc1 sgc-1">Hamilton bardağı daha önce fındık ezmesine ait olan bölüme yerleştirdi. İçindeki neon gazı boşaltılmış olan boru kopyalama bölümünden başlayarak ikiye ayrılıyordu. Hamilton, "Oran dörde bir," diye belirtti. "Çıkışa dört kısım ürün olarak verilir. Bir kısım kaynağa geri döner. Kuramsal olarak, gittikçe artan bir üretim elde etmeliyiz. Sınırımız sonsuz hacimdir."</span></p>

  <p class="heading1 sgc-2"><span class="sgc1 sgc-1">Laws usta bir hareketle mekanizmayı işleten kolun arkasına bir takoz sıkıştırdı. Bir anlık beklemenin ardından konyak çıkış deliğinden akıp makinenin önüne damlamaya başladı. Laws doğrularak makinenin söktükleri arka panelini getirdi; iki adam levhayı yerine takarak kilitlediler. Çikolata makinesi sessiz ve sürekli olarak gittikçe artan oranlarda kaliteli konyak seli akıtıyordu.</span></p>

  <p class="heading1 sgc-2"><span class="sgc1 sgc-1">"işte oldu," dedi Hamilton memnuniyetle. "Beleş içki herkes sıraya girsin."</span></p>

  <p class="heading1 sgc-2"><span class="sgc1 sgc-1">İlgilenen gediklilerden birkaçı ayaklarını sürüye sürüye yanaştılar. Kısa sürede bir kalabalık birikmişti.</span></p>

  <p class="heading1 sgc-2"><span class="sgc1 sgc-1">Eski çikolata makinesinin önünde oluşan kalabalığın gittikçe büyümesini seyrederlerken, "İşte makineyi tam anlamıyla kullanıma soktuk," diye yavaş yavaş mırıldandı Laws. "Ama temel ilkeyi halen kavrayabilmiş değiliz. Ne yapabildiğini ve mekanik açıdan nasıl yapabildiğini biliyoruz. Ama</span>&nbsp;<span class="sgc1 sgc-1">niçin,</span>&nbsp;<span class="sgc1 sgc-1">bilmiyoruz."</span></p>

  <p class="heading1 sgc-2"><span class="sgc1 sgc-1">"Belki de," diye tahmin yürüttü Hamilton, "ilkesi falan yoktur. 'Mucize' bu anlama gelmez mi zaten? işleme yasası yok — düzenliliği ve nedeni olmayan rasgele bir olgu. Sadece oluyor; önceden tahmin etmek ya da kaynağını bulabilmek olanaksız."</span></p>

  <p class="heading1 sgc-2"><span class="sgc1 sgc-1">"Ama burada bir düzenlilik var," diye çikolata makinesini göstererek ısrar etti Laws. "Para atıldığında dışarı bir paket çikolata çıkıyor; pingpong topu ya da kurbağa yavrusu değil. Doğa yasalarının özü de bu zaten, basitçe bir tarifi olup bitenin. Düzenliliğin açıklanması. İşin içinde nedenselliğe yer yok sadece diyoruz ki A ile B'yi topladığımızda C elde ederiz, D değil."</span></p>

  <p class="heading1 sgc-2"><span class="sgc1 sgc-1">"Hep C'yi mi elde edeceğiz?" diye sordu Hamilton.</span></p>

  <p class="heading1 sgc-2"><span class="sgc1 sgc-1">"Belki öyle, belki değil. C elde ettiğimiz sürece gofretlerimiz gelecektir. Şimdi de brendi alıyoruz, böcek ilacı değil. Düzenliliğimiz, modelimiz işliyor. Tek anlamamız gereken şey bu modeli oluşturmak için hangi öğelerin gerekli olduğudur."</span></p>

  <p class="heading1 sgc-2"><span class="sgc1 sgc-1">Hamilton heyecanla, "Eğer model nesnenin kopyalanabilmesi için neyin bulunması gerektiğini çıkarabilirsek-" dedi.</span></p>

  <p class="heading1 sgc-2"><span class="sgc1 sgc-1">"Doğru. Sürecin başlamasını sağlayan</span>&nbsp;<span class="sgc1 sgc-1">bir şey</span>&nbsp;<span class="sgc1 sgc-1">var. Bunu nasıl yapabildiği derdimiz değil tek bilmemiz gereken</span>&nbsp;<span class="sgc1 sgc-1">neyin</span>&nbsp;<span class="sgc1 sgc-1">bunu yaptığı. Kükürt, potasyum nitrat ve kömürün barutu nasıl oluşturabildiklerini bilmemiz gerekmiyor; bunu niçin yaptıklarını da. Tek bilmemiz gereken belirli oranlarda karıştırıldıklarında</span>&nbsp;<span class="sgc1 sgc-1">bunu yaptıkları."</span></p>

  <p class="heading1 sgc-2"><span class="sgc1 sgc-1">Brendiyi toplamakta olan gediklilerin yanından geçerek bara doğru yöneldiler. "Demek ki bu dünyanın da kuralları var," dedi Hamilton. "Bizimki gibi. Yani, bizimki gibi değil demek istiyorum. Ama kurallar yine de."</span></p>

  <p class="heading1 sgc-2"><span class="sgc1 sgc-1">Bill Laws'in yüzünden karanlık bir gölge geçti. "Öyle." Aniden tüm hevesi kaçmıştı. "Unuttum."</span></p>

  <p class="heading1 sgc-2"><span class="sgc1 sgc-1">"Sorun ne?"</span></p>

  <p class="heading1 sgc-2"><span class="sgc1 sgc-1">"Bunlar bizim dünyamızda işlemeyecek. Sadece burada işleyecekler."</span></p>

  <p class="heading1 sgc-2"><span class="sgc1 sgc-1">"Eh," dedi Hamilton gevşeyerek. "Doğru."</span></p>

  <p class="heading1 sgc-2"><span class="sgc1 sgc-1">"Zamanımızı boşa harcıyoruz."</span></p>

  <p class="heading1 sgc-2"><span class="sgc1 sgc-1">"Eğer burada kalmak istemiyorsak."</span></p>

  <p class="heading1 sgc-2"><span class="sgc1 sgc-1">Barda Laws bir taburenin üzerine yerleşti ve bardağını kendine doğru çekti. Kamburlaşmış ve somurtkan bir halde, "Belki de yapmamız gereken budur," diye mırıldandı. "Burada kalmak."</span></p>

  <p class="heading1 sgc-2"><span class="sgc1 sgc-1">"Tabii," dedi kulak misafiri olan McFeyffe dostça. "Burada kal. Kafanı kullan... Kârdayken oyunu terk et."</span></p>

  <p class="heading1 sgc-2"><span class="sgc1 sgc-1">Laws Hamilton'a bir göz attı. "Kalmak ister misin? Buradan hoşlandın mı?"</span></p>

  <p class="heading1 sgc-2"><span class="sgc1 sgc-1">"Hayır," dedi Hamilton.</span></p>

  <p class="heading1 sgc-2"><span class="sgc1 sgc-1">"Ben de. Ama belki de seçme şansımız yoktur. Hâlâ</span>&nbsp;<span class="sgc1 sgc-1">nerede</span>&nbsp;<span class="sgc1 sgc-1">olduğumuzu bile bilmiyoruz. Ve buradan kurtulmak konusuna gelince-"</span></p>

  <p class="heading1 sgc-2"><span class="sgc1 sgc-1">"Burası hoş bir yer," diye protesto etti küçük sarışın bar kelebeği. "Ben hep buradayım ve iyi olduğunu düşünüyorum."</span></p>

  <p class="heading1 sgc-2"><span class="sgc1 sgc-1">"Bardan bahsetmiyoruz," dedi Hamilton.</span></p>

  <p class="heading1 sgc-2"><span class="sgc1 sgc-1">Laws kadehini sertçe kavrarken, "Geri dönmek zorunda kalacağız," dedi. "Bir şekilde, buradan kurtulmanın yolunu bulmamız gerekecek."</span></p>

  <p class="heading1 sgc-2"><span class="sgc1 sgc-1">"Bunu anlayabiliyorum," dedi Hamilton.</span></p>

  <p class="heading1 sgc-2"><span class="sgc1 sgc-1">"Süpermarkette ne satıldığını biliyor musunuz?" diye ekşi ekşi sordu Laws. "Size söyleyeyim. Tütsülenmiş adak konservesi."</span></p>

  <p class="heading1 sgc-2"><span class="sgc1 sgc-1">"Peki hırdavatçıdan ne satın alabileceğimizden haberiniz var mı?" diye karşılık verdi Hamilton. "Ruh baskülleri."</span></p>

  <p class="heading1 sgc-2"><span class="sgc1 sgc-1">Sarışın huysuzca, "Bu çok saçma," dedi. "Ruhların ağırlığı yoktur."</span></p>

  <p class="heading1 sgc-2"><span class="sgc1 sgc-1">"Öyleyse," diye yüksek sesle düşündü Hamilton, "bir adedini postayla bedava gönderebilirsiniz."</span></p>

  <p class="heading1 sgc-2"><span class="sgc1 sgc-1">Laws alayla, "Bir mektup zarfına," diye tahmin yürüttü, "kaç ruh sığdırılabilir? En son dinsel tartışma konusu, insanlık fraksiyonlara bölünecek. Mezhep savaşları. Oluk gibi akan kan."</span></p>

  <p class="heading1 sgc-2"><span class="sgc1 sgc-1">"On," diye tahmin etti Hamilton.</span></p>

  <p class="heading1 sgc-2"><span class="sgc1 sgc-1">"On dört," diye karşı çıktı Laws.</span></p>

  <p class="heading1 sgc-2"><span class="sgc1 sgc-1">"Zındıklar! Bebek katili canavarlar!"</span></p>

  <p class="heading1 sgc-2"><span class="sgc1 sgc-1">"Pis kan içiciler!"</span></p>

  <p class="heading1 sgc-2"><span class="sgc1 sgc-1">"Bok yiyen şeytan dölleri!"</span></p>

  <p class="heading1 sgc-2"><span class="sgc1 sgc-1">Laws düşündü. "Pazar sabahlan televizyonda ne bulacağınızı biliyor musunuz? Size söylemeyeceğim; kendiniz keşfedin." Boş kadehini dikkatlice tutarak aniden taburesinden aşağı kaydı ve kalabalığın içinde gözden kayboldu.</span></p>

  <p class="heading1 sgc-2"><span class="sgc1 sgc-1">"Hey," dedi Hamilton şaşkınlıkla. "Nereye gitti bu?"</span></p>

  <p class="heading1 sgc-2"><span class="sgc1 sgc-1">"Kafayı yemiş," dedi sarışın aldırmaz bir sesle.</span></p>

  <p class="heading1 sgc-2"><span class="sgc1 sgc-1">Bili Laws'un yüzü bir an için yine göründü. Kara suratı kederle daha da kararmıştı. Gülen, uğuldayan gedikli kalabalığının üzerinden Hamilton'a, "Jack, biliyor musun ne oldu?" diye seslendi.</span></p>

  <p class="heading1 sgc-2"><span class="sgc1 sgc-1">"Ne?" diye sordu Hamilton merakla.</span></p>

  <p class="heading1 sgc-2"><span class="sgc1 sgc-1">Zencinin yüzü akut, amansız bir acıyla seğirdi. "Bu dünyada—" Gözleri kederle bulanmıştı. "Bu lanet yerde, yürürken ayaklarımı sürümeye başladım."</span></p>

  <p class="heading1 sgc-2"><span class="sgc1 sgc-1">Hamilton'ı düşünceleriyle baş başa bırakarak gitmişti.</span></p>

  <p class="heading1 sgc-2"><span class="sgc1 sgc-1">"Ne demek istedi?" diye merakla sordu sarışın. "Ayaklarına ne sürüyormuş?"</span></p>

  <p class="heading1 sgc-2"><span class="sgc1 sgc-1">"Kendini</span>&nbsp;<span class="sgc1 sgc-1">sürüyor," diye karamsar mırıldandı Hamilton.</span></p>

  <p class="heading1 sgc-2"><span class="sgc1 sgc-1">"Bunu hep yaparlar," diye vurguladı McFeyffe.</span></p>

  <p class="heading1 sgc-2"><span class="sgc1 sgc-1">Bili Laws'un boşalttığı tabureye yerleşen sarışın, Hamilton'a sistematik olarak sıvanmaya başlamıştı. "Bana bir içki ısmarlasana, bebeğim," dedi umutla.</span></p>

  <p class="heading1 sgc-2"><span class="sgc1 sgc-1">"Ismarlayamam."</span></p>

  <p class="heading1 sgc-2"><span class="sgc1 sgc-1">"Niçin? Yaşın mı tutmuyor?"</span></p>

  <p class="heading1 sgc-2"><span class="sgc1 sgc-1">Hamilton boş ceplerini karıştırdı. "Hiç param yok. Hepsini şu çikolata dağıtıcısında harcadım."</span></p>

  <p class="heading1 sgc-2"><span class="sgc1 sgc-1">"Dua et," dedi McFeyffe. "Çılgınlar gibi dua et."</span></p>

  <p class="heading1 sgc-2"><span class="sgc1 sgc-1">"Ulu Tanrım," dedi Hamilton tatsız tatsız. "Şu değersiz elektronik uzmanına yanındaki şımarık yeniyetmeye ısmarlayabilmesi için bir bardak renkli su ihsan eyle." Peşinden saygıyla ekledi. "Âmin!"</span></p>

  <p class="heading1 sgc-2"><span class="sgc1 sgc-1">Renkli su ile dolu bardak dirseğinin dibinde, tezgâhın üzerinde vücut buldu. Kız gülümseyerek kabul etti. "Çok tatlısın. Adın ne senin?"</span></p>

  <p class="heading1 sgc-2"><span class="sgc1 sgc-1">"Jack."</span></p>

  <p class="heading1 sgc-2"><span class="sgc1 sgc-1">"</span><span class="sgc1 sgc-1">Tam</span>&nbsp;<span class="sgc1 sgc-1">adını söyle."</span></p>

  <p class="heading1 sgc-2"><span class="sgc1 sgc-1">İçini çekti. "Jack Hamilton."</span></p>

  <p class="heading1 sgc-2"><span class="sgc1 sgc-1">"Benim adım İpeksi." Hamilton'ın yakasını oyuncu bir kedi gibi çekiştiriyordu. "Şu dışarıdaki Ford senin mi?"</span></p>

  <p class="heading1 sgc-2"><span class="sgc1 sgc-1">"Evet," diye yanıtladı Hamilton sıkıntıyla.</span></p>

  <p class="heading1 sgc-2"><span class="sgc1 sgc-1">"Haydi bir yerlere gidelim. Buradan nefret ediyorum. Ben-"</span></p>

  <p class="heading1 sgc-2"><span class="sgc1 sgc-1">Hamilton aniden, "Niçin?" diye sert ve yüksek bir sesle saldırdı. "Tanrı sanki o duaya ne diye yanıt verdi ki? Niçin diğer bazı dualara değil de buna? Niçin Bili Laws'unkine değil?"</span></p>

  <p class="heading1 sgc-2"><span class="sgc1 sgc-1">"Tanrı senin duanı uygun buldu," dedi İpeksi. "Ne de olsa bu O'na kalmış bir şey; nasıl düşüneceğine o karar verir."</span></p>

  <p class="heading1 sgc-2"><span class="sgc1 sgc-1">"Bu rezillik."</span></p>

  <p class="heading1 sgc-2"><span class="sgc1 sgc-1">İpeksi omuzlarını silkti. "Belki öyledir."</span></p>

  <p class="heading1 sgc-2"><span class="sgc1 sgc-1">"Buna nasıl dayanabiliyorsunuz? Ne olacağını hiç bilemezsiniz bir düzen, bir mantık yok." Kızın karşı çıkmaması, her şeyi olduğu gibi kabul etmesi onu çıldırtıyordu. "Çaresiziz; işimiz keyfe kalmış. Bu bizi insan olmaktan alıkoyuyor beslenmeyi bekleyen hayvanlara benziyoruz. Ödüllendirilen ya da cezalandırılan hayvanlara."</span></p>

  <p class="heading1 sgc-2"><span class="sgc1 sgc-1">İpeksi onu inceledi. "Çok garip bir çocuksun sen."</span></p>

  <p class="heading1 sgc-2"><span class="sgc1 sgc-1">"Ben otuz iki yaşındayım; çocuk falan değilim. Üstelik evliyim."</span></p>

  <p class="heading1 sgc-2"><span class="sgc1 sgc-1">Kız şefkatle koluna asılarak onu dengesi bozuk taburesinden kısmen doğrulttu. "Gel hadi, bebeğim. Baş başa ibadet edebileceğimiz bir yere gidelim. Denemekten hoşlanacağın birkaç ayinim var."</span></p>

  <p class="heading1 sgc-2"><span class="sgc1 sgc-1">"Bu nedenle Cehennemi boylamayayım?"</span></p>

  <p class="heading1 sgc-2"><span class="sgc1 sgc-1">"Eğer doğru kişileri tanıyorsan boylamazsın"</span></p>

  <p class="heading1 sgc-2"><span class="sgc1 sgc-1">"Yeni patronum Öbür Dünya'yla doğrudan telefon bağlantısı kuruyor. Bu yeterli mi?"</span></p>

  <p class="heading1 sgc-2"><span class="sgc1 sgc-1">İpeksi onu taburesinden ayırmaya çalışmayı sürdürdü. "Bunları sonra konuşuruz. Şu İrlandalı goril fark etmeden kaybolalım."</span></p>

  <p class="heading1 sgc-2"><span class="sgc1 sgc-1">Başını kaldıran McFeyffe, Hamilton'a baktı. Gergin, ikircikli bir sesle. "Gidiyor musunuz?" diye sordu.</span></p>

  <p class="heading1 sgc-2"><span class="sgc1 sgc-1">Hamilton taburesinden sessizce doğrulurken, "Tabii," diye yanıtladı.</span></p>

  <p class="heading1 sgc-2"><span class="sgc1 sgc-1">"Bekle." McFeyffe peşinden geldi. "Gitme."</span></p>

  <p class="heading1 sgc-2"><span class="sgc1 sgc-1">"Sen kendi ruhunla ilgilen," dedi Hamilton. Ama McFeyffe'ın yüzündeki özgüven kaybını da yakalamıştı. "Sorun nedir?" diye sordu kendini toparlayarak.</span></p>

  <p class="heading1 sgc-2"><span class="sgc1 sgc-1">"Sana bir şey göstermek istiyorum," dedi McFeyffe.</span></p>

  <p class="heading1 sgc-2"><span class="sgc1 sgc-1">"Ne göstermek istiyorsun?"</span></p>

  <p class="heading1 sgc-2"><span class="sgc1 sgc-1">Hamilton ve İpeksi'nin yanlarından geçen McFeyffe çok büyük, kara bir şemsiye aldı; onlara dönerek bekledi. Hamilton peşi sıra gitti, İpeksi de onu izledi. Kapıları iterek açan McFeyffe güneşliğe benzeyen koca şemsiyesini dikkatlice yukarı doğrulttu. Hafif serpinti şiddetlenmişti. Soğuk sonbahar yağmuru ıslak kaldırımlara, sessiz sokak ve mağazalara vuruyordu.</span></p>

  <p class="heading1 sgc-2"><span class="sgc1 sgc-1">İpeksi titredi. "Öyle kasvetli ki. Nereye gidiyoruz?"</span></p>

  <p class="heading1 sgc-2"><span class="sgc1 sgc-1">Loş ışıkta Hamilton'ın arabasını fark eden McFeyffe tekdüze bir sesle kendi kendine mırıldanıyordu. "Hâlâ orada olmalı."</span></p>

  <p class="heading1 sgc-2"><span class="sgc1 sgc-1">Hamilton, arabasıyla bitmek bilmeyen ıslak otoyolda kayarlarken marazi bir sesle sordu. "Ayağını niçin sürüyor dersin? Eskiden böyle yapmazdı."</span></p>

  <p class="heading1 sgc-2"><span class="sgc1 sgc-1">Direksiyonun gerisinde sırtı kamburlaşmış ve neredeyse uyur gibi çökmüş duran McFeyffe arabayı sırf refleksleriyle kullanıyordu. "Dediğin gibi," dedi doğrulurken. "Bu zenciler böyledir."</span></p>

  <p class="heading1 sgc-2"><span class="sgc1 sgc-1">"Bir anlamı olmalı," diye ısrar etti Hamilton. Sileceklerin ritmik fırt-fırtları ona ninni gibi geliyordu; uykulu uykulu İpeksi'ye yaslandı ve gözlerini yumdu. Kız parfüm ve sigara dumanı kokuyordu. Güzel bir koku... Hoşlanmıştı bundan. Yanağına dokunan saçları hafif ve kuruydu. Kimi yabanıl otların filizleri gibi.</span></p>

  <p class="heading1 sgc-2"><span class="sgc1 sgc-1">McFeyffe, "Şu İkinci Bab dalgasını biliyor musun?" diye sordu. Sesi yüksek, sert ve umarsızdı. "Hava gazı. Abuk sabuk bir tarikat. Bir avuç zırdeli. Fikirlerini de beraberinde getirmiş bir avuç Arap sadece. Öyle değil mi?"</span></p>

  <p class="heading1 sgc-2"><span class="sgc1 sgc-1">Ne Hamilton ne de İpeksi yanıt verdi.</span></p>

  <p class="heading1 sgc-2"><span class="sgc1 sgc-1">"Böyle sürmeyecek," dedi McFeyffe.</span></p>

  <p class="heading1 sgc-2"><span class="sgc1 sgc-1">İpeksi tedirginlikle, "Nereye gittiğimizi bilmek istiyorum," dedi. Hamilton'a biraz daha sokuldu; "Gerçekten evli misin?</span></p>

  <p class="heading1 sgc-2"><span class="sgc1 sgc-1">Ona aldırmayan Hamilton McFeyffe'a, "Neden korktuğunu iyi biliyorum," dedi.</span></p>

  <p class="heading1 sgc-2"><span class="sgc1 sgc-1">"Hiçbir şeyden korktuğum falan yok," diye diklendi McFeyffe.</span></p>

  <p class="heading1 sgc-2"><span class="sgc1 sgc-1">"Tabii ki korkuyorsun," dedi Hamilton. Kendine rağmen o da huzursuzdu.</span></p>

  <p class="heading1 sgc-2"><span class="sgc1 sgc-1">Arabaları hiçbir yaşam belirtisi göstermeyen, hiçbir devinim ya da ses duyulmayan evlerin ve sokakların aralarından geçmeye başlayıncaya dek San Fransisco karşılarında gittikçe yakınlaştı ve büyüdü. McFeyffe nereye gitmek istediğini tam olarak biliyor gibiydi; araba dar sokaklara dalıncaya dek dönüp dolaştı. Sonra aniden yavaşladı. Yukarı uzanarak camdan ilerisini gözledi. Suratı vehimle kasılmıştı.</span></p>

  <p class="heading1 sgc-2"><span class="sgc1 sgc-1">İpeksi başını Hamilton'ın pardösüsüne gömerken, "Bu çok fena," diye sızlandı. "Ne işimiz var mezbeleliklerde? Anlayamıyorum."</span></p>

  <p class="heading1 sgc-2"><span class="sgc1 sgc-1">Arabayı durduran McFeyffe kapıyı açtı ve ıssız sokağa çıktı. Hamilton da onu izledi ve ikisi birlikte sokakta dikildiler. Arabada kalmayı tercih eden İpeksi tatsız tuzsuz bir akşam müziği dinliyordu. Metalik ses kapalı dükkânların ve hantal, pejmürde binaların arasında dolanan sise karışarak karanlıkta dağıldı gitti.</span></p>

  <p class="heading1 sgc-2"><span class="sgc1 sgc-1">"Hepsi bu mu?" diye sordu Hamilton sonunda.</span></p>

  <p class="heading1 sgc-2"><span class="sgc1 sgc-1">"Evet." McFeyffe başıyla onayladı. Şimdi, gerçekle yüz yüze geldiğinde, suratından hiçbir duygu okunamıyordu.</span></p>

  <p class="heading1 sgc-2"><span class="sgc1 sgc-1">İki adam rengi solmuş, döküntü bir dükkânla, sarı boyası çoktan dökülüp gitmiş ve altından yağmur çürüğü tahtaları ortaya çıkmış ahşap, köhne bir yapıyla karşı karşıyaydılar. Binanın girişini çöp ve eski gazete tomarları kaplamıştı. Sokak lambasının ışığında Hamilton pencerelere yapıştırılmış duyurular gördü. Sararmış ve sinek pisliğiyle kaplı risaleler gelişigüzel atılmıştı. Daha ileride kirli bir perde ve onun da ötesinde çirkin sandalye sıraları vardı. Sandalyelerin arkasında dükkânın içi karanlıkta kaybolmuştu. Girişin üst kısmına eski ve paçavralarmış el yazması bir tabela asılmıştı. Üzerindeki yazı şöyleydi:</span></p>

  <p class="heading1 sgc-2"><span class="sgc2 sgc-6">Babist Olmayanların Kilisesi Herkes Hoş Geldi</span></p>

  <p class="heading1 sgc-2"><span class="sgc1 sgc-1">McFeyffe boğuk bir iniltinin ardından kendini toparladı ve kaldırıma doğru yürümeye başladı.</span></p>

  <p class="heading1 sgc-2"><span class="sgc1 sgc-1">"İyisi mi boş verelim gitsin," dedi Hamilton onu izlerken.</span></p>

  <p class="heading1 sgc-2"><span class="sgc1 sgc-1">"Hayır." McFeyffe başıyla itiraz etti, "içeri giriyorum.' Kara şemsiyesini kaldırarak dükkânın girişine ilerledi; birkaç saniye sonra şemsiyesinin sapıyla kapıya düzenli olarak vurmaya başlamıştı. Vuruşları yankılı sesler halinde ıssız sokak boyunca yukarı aşağı dağıldılar. Bir çıkmazdan telaşa kapılmış bir hayvanın çöp tenekeleri arasındaki tangırtısı geldi.</span></p>

  <p class="heading1 sgc-2"><span class="sgc1 sgc-1">Sonunda kapıyı hafifçe aralayarak dışarı bakan şekil küçük, beli bükülmüş bir adamcağızdı. Bir çift çelik çerçeveli gözlüğün ardından ürkek ürkek onları gözlüyordu. Giysisinin yenleri eskimiş ve kirliydi; sararmış, nemli gözlerinde temkin vardı. Titreyerek, tanımaksızın McFeyffe'a baktı.</span></p>

  <p class="heading1 sgc-2"><span class="sgc1 sgc-1">"Ne istiyorsunuz?" diye sordu ince, vızıltılı bir sesle.</span></p>

  <p class="heading1 sgc-2"><span class="sgc1 sgc-1">"Beni tanıyamadınız mı?" diye sordu McFeyffe. "Neler oldu, Peder? Kilise nerede?"</span></p>

  <p class="heading1 sgc-2"><span class="sgc1 sgc-1">Kupkuru, yaşlı adam sakarca mırıldanarak kapıyı kapamaya çalıştı. "Gidin buradan. Beş para etmez iki ayyaş. Kaybolun yoksa polis çağırırım."</span></p>

  <p class="heading1 sgc-2"><span class="sgc1 sgc-1">McFeyffe kapı kapanırken şemsiyesini araya sıkıştırdı. "Peder," diye yalvardı, "bu çok korkunç. Anlayamıyorum. Kiliseni çalmışlar. Ve sen ufacık kalmışsın. Bu olanaksız." Sesi inanmazlıkla silindi gitti. "Sen öylesine..." Umarsızca döndü, "O öyle iriyarıydı ki. Benden bile iri."</span></p>

  <p class="heading1 sgc-2"><span class="sgc1 sgc-1">"Gidin buradan," diye vızıldayarak uyardı küçük yaratık.</span></p>

  <p class="heading1 sgc-2"><span class="sgc1 sgc-1">McFeyffe şemsiyesini çekmek için hiçbir harekette bulunmadı; "içeri girebilir miyim?" diye sordu. "Lütfen bırak içeri girelim. Başka nereye gidebiliriz ki? Yanımda bir zındık var... İmana gelmek istiyor."</span></p>

  <p class="heading1 sgc-2"><span class="sgc1 sgc-1">Küçük adam duraksadı. Yüzünü tedirgince ekşitip Hamilton'ı dikizledi. "Sen mi? Sorunun ne? Yarın gelemez misin? Gece yarısını geçti; çoktan uyumuştum." Kapıyı bırakarak isteksizce yana çekildi.</span></p>

  <p class="heading1 sgc-2"><span class="sgc1 sgc-1">"işte hepsi bu gördüğün kadar," dedi McFeyffe Hamilton'a, birlikte içeri dalarlarken.</span>&nbsp;<span class="sgc1 sgc-1">"Daha önce</span>&nbsp;<span class="sgc1 sgc-1">hiç gelmemiş miydin? Taştan örülmüştü; büyüklüğü en az..." Beyhude bir jest yaptı. "En büyükleriydi."</span></p>

  <p class="heading1 sgc-2"><span class="sgc1 sgc-1">Küçük adam önlerinde giderken, "Bu size on dolara patlayacak," dedi. Eğilerek tezgâhın altından toprak bir çanak çıkardı. Tezgâhın üzerinde yığınlarca risale ve cüz duruyordu; birkaçı yere düştü, ama o fark etmedi. "Peşin," diye ekledi.</span></p>

  <p class="heading1 sgc-2"><span class="sgc1 sgc-1">McFeyffe ceplerini karıştırırken çevresine bakındı. "Org nerede? Ya mumlar? Mumların bile yok mu?"</span></p>

  <p class="heading1 sgc-2"><span class="sgc1 sgc-1">"Böyle şeylere harcayacak param yok," dedi ötelere doğru kaçan küçük adam. "Şimdi, istediğiniz tam olarak nedir? Bu zındığı imana getirmemi mi istiyorsunuz?" Hamilton'ı kolundan kavrayarak alıcı gözüyle bir tarttı. "Ben Peder O'Farrel'im. Diz çökmek zorundasın, genç adam. Başını da eğ."</span></p>

  <p class="heading1 sgc-2"><span class="sgc1 sgc-1">Hamil ton, "Hep böyle miydi?" diye sordu.</span></p>

  <p class="heading1 sgc-2"><span class="sgc1 sgc-1">Bir anlık duraklamanın ardından Peder O'Farrel, "Nasıl yani? Ne demek istiyorsun?" dedi.</span></p>

  <p class="heading1 sgc-2"><span class="sgc1 sgc-1">Bir merhamet dalgası kapladı Hamilton'ı. "Boş ver.”</span></p>

  <p class="heading1 sgc-2"><span class="sgc1 sgc-1">"Bizim örgütümüz çok eskidir," dedi Peder O'Farrel tereddütle. "Kastettiğin bu mu? Yüzyıllar öncesine gider." Sesi titredi, "ilk Bab'dan bile önceye. Kaynağının kesin tarihinden emin değilim. Dediklerine göre-" Takıldı. "Pek otoritemiz yok. İlk Bab, tabii, 1844'teydi. Ama ondan da önce-"</span></p>

  <p class="heading1 sgc-2"><span class="sgc1 sgc-1">"Tanrıyla konuşmak istiyorum," dedi Hamilton.</span></p>

  <p class="heading1 sgc-2"><span class="sgc1 sgc-1">"Evet, evet," diye kabul etti Peder O'Farrel. "Ben de, genç adam." Hamilton'ın koluna dostça vurdu; vuruşu öylesine hafifti ki neredeyse hiç hissedilmeyecekti. "Herkes gibi."</span></p>

  <p class="heading1 sgc-2"><span class="sgc1 sgc-1">"Bana yardım edemez misiniz?" dedi Hamilton.</span></p>

  <p class="heading1 sgc-2"><span class="sgc1 sgc-1">"Çok zor," dedi Peder O'Farrel. Arkadaki bir bölümde, kargaşa içindeki bir depoda kayboldu. Hırıltıyla soluyup çevresine tutunarak geri geldiğinde hasır bir sepet dolusu kemik, kurumuş saç ve deri parçaları taşıyordu. "Elimizde olanın hepsi bu kadar işte," diye soluklandı sepeti yere koyarken. "Belki bunlardan bazılarını kullanabilirsiniz. Canınızın istediğini seçin."</span></p>

  <p class="heading1 sgc-2"><span class="sgc1 sgc-1">Hamilton birkaç parçayı ihdyada çıkarırken McFeyffe kısık bir sesle, "Şunlara bak," dedi. "Bir yığın sahte ıvır zıvır."</span></p>

  <p class="heading1 sgc-2"><span class="sgc1 sgc-1">"Elimizden geleni yapıyoruz," dedi Peder O'Farrel ellerini kavuşturarak.</span></p>

  <p class="heading1 sgc-2"><span class="sgc1 sgc-1">Hamilton, "Oraya yükselebilmemizin bir yolu var mı?" diye sordu.</span></p>

  <p class="heading1 sgc-2"><span class="sgc1 sgc-1">Peder O'Farrel ilk kez gülümsedi. "Ölmüş olmanız gerekir, genç adam."</span></p>

  <p class="heading1 sgc-2"><span class="sgc1 sgc-1">Şemsiyesini toparlayan McFeyffe kapıya yöneldi. "Gidelim artık," dedi Hamilton'a boğuk bir sesle. "Çıkalım buradan, yetti artık."</span></p>

  <p class="heading1 sgc-2"><span class="sgc1 sgc-1">"Bekle," dedi Hamilton.</span></p>

  <p class="heading1 sgc-2"><span class="sgc1 sgc-1">McFeyffe duraklarken sordu, "Tanrıyla ne demeye konuşmak istiyorsun ki? Neye yarayacak? Durumu görebiliyorsun. Bir bak çevrene."</span></p>

  <p class="heading1 sgc-2"><span class="sgc1 sgc-1">"Neler olup bittiğini bize ancak o anlatabilir," dedi Hamilton.</span></p>

  <p class="heading1 sgc-2"><span class="sgc1 sgc-1">Kısa bir duraksamanın ardından McFeyffe, "Neler olup bittiği umurumda bile değil," dedi. "Ben gidiyorum."</span></p>

  <p class="heading1 sgc-2"><span class="sgc1 sgc-1">Hızla eyleme geçen Hamilton diş ve kemik kalıntılarını bir çember halinde dizdi. "Yardım etsene," dedi McFeyffe'a. "Sen de bu işin içindesin."</span></p>

  <p class="heading1 sgc-2"><span class="sgc1 sgc-1">"Senin peşinde olduğun," dedi McFeyffe, "bir mucize."</span></p>

  <p class="heading1 sgc-2"><span class="sgc1 sgc-1">"Biliyorum," dedi Hamilton.</span></p>

  <p class="heading1 sgc-2"><span class="sgc1 sgc-1">McFeyffe geri geldi. "Bir işe yaramayacak. Boşuna!" O kocaman kara şemsiyesini kavramış dikiliyordu. Olup bitenle şaşkına dönmüş olan Peder O'Farrel salonu huzursuzca arşınlamakla meşguldü.</span></p>

  <p class="heading1 sgc-2"><span class="sgc1 sgc-1">"Bütün bu işlerin nasıl başladığını bilmek istiyorum," dedi Hamilton. "Bu İkinci Bab'ı, bütün bu tantanayı. Eğer orada bulamazsam-" Uzanarak McFeyffe'ın elindeki büyük kara şemsiyeyi kaptı ve derin bir nefes alarak kaldırdı. Şemsiyenin kolları tepesinde meşin bir akbaba gibi açıldılar; üzerinden yere birkaç damlacık süzüldü.</span></p>

  <p class="heading1 sgc-2"><span class="sgc1 sgc-1">Kemiklerin üzerinden atlayarak geçen McFeyffe şemsiyesine uzanırken, "Ne oluyoruz?" dedi.</span></p>

  <p class="heading1 sgc-2"><span class="sgc1 sgc-1">"Sıkı tutun." Şemsiyenin sapına sıkı sıkı yapışan Hamilton Peder O'Farrel'e, "Şu çanakta bu var mı?" diye seslendi.</span></p>

  <p class="heading1 sgc-2"><span class="sgc1 sgc-1">Toprak çanağa bir göz atan Peder O'Farrel, "Evet," diye yanıtladı. "Biraz, dibinde."</span></p>

  <p class="heading1 sgc-2"><span class="sgc1 sgc-1">"Suyu serperken," dedi Hamilton, "yukarı göndermekte kullanılan kısmı ezberden oku bakalım."</span></p>

  <p class="heading1 sgc-2"><span class="sgc1 sgc-1">"Yukarı mı?" Peder O'Farrel afallayarak geriledi. "Ben-"</span></p>

  <p class="heading1 sgc-2"><span class="sgc2 sgc-6">"Et resurrexit.</span>&nbsp;<span class="sgc1 sgc-1">Anımsarsın."</span></p>

  <p class="heading1 sgc-2"><span class="sgc1 sgc-1">"Ha," dedi Peder O'Farrel. "Evet, galiba." Başıyla onaylarken ellerini tedirginlikle çanağa daldırdı ve okunmuş suyu serpmeye başladı. "Bunun işe yarayacağından gerçekten de çok kuşkuluyum."</span></p>

  <p class="heading1 sgc-2"><span class="sgc1 sgc-1">"Oku," diye emir verdi Hamilton.</span></p>

  <p class="heading1 sgc-2"><span class="sgc1 sgc-1">ikircikli Peder O'Farrel mırıldanmaya başladı:</span>&nbsp;<span class="sgc5 sgc-5">"<span class="sgc6 sgc-3">Et resurrexit tertia die secundum scripturas, et ascendit in coelum, sedet ad dexteram partis, et iterum venurus est cum gloriajudicare vivos et mortuos, cujas regni non eritfiniş..."</span></span></p>

  <p class="heading1 sgc-2"><span class="sgc1 sgc-1">Şemsiye Hamilton'ın ellerinde titredi. Zahmetle, yavaş yavaş yükselmeye başladı. Dehşet içinde inleyen McFeyffe yaşam korkusuyla şemsiyenin sapına yapıştı. Şemsiyenin tepesi birkaç saniye içinde dükkânın basık tavanını zorlamaya başlamıştı bile; Hamilton ve McFeyffe ayakları tozlu gölgelerin arasında çırpınarak şemsiyenin altında abuk sabuk sallanıyorlardı.</span></p>

  <p class="heading1 sgc-2"><span class="sgc1 sgc-1">' "Tavan penceresi," diye bağırdı Hamilton. "Aç şunu."</span></p>

  <p class="heading1 sgc-2"><span class="sgc1 sgc-1">Peder O'Farrel korkmuş bir sıçan gibi koşuşturarak uzunca bir sopa kaptı. Pencere kapağını kenara çekti; nemli gece havası yılların kokuşmuşluğunu iterek içeri doldu. Engelinden kurtulan şemsiye yukarı fırladı;</span></p>

  <p class="heading1 sgc-2"><span class="sgc1 sgc-1">köhne ahşap bina altlarında yitip gitti. Her an daha da yükselirken soğuk sis Hamilton'ı ve McFeyffe‟ı çekiştirir gibiydi. İşte şimdi ikiz Tepelerle aynı yüksekliğe erişmişlerdi, işte şimdi bir şemsiyenin sapında sallanarak koca San Fransisco kentinin, kırpışan bir tabak dolusu sarı ışığın tepesine gelmişlerdi.</span></p>

  <p class="heading1 sgc-2"><span class="sgc1 sgc-1">"Ya bırakırsak," diye haykırdı McFeyffe, "ne olacak?"</span></p>

  <p class="heading1 sgc-2"><span class="sgc1 sgc-1">"Kuvvet vermesi için Tanrı'ya dua et!" diye bağırdı Hamilton gözlerini yumup şemsiyenin sapma çılgınlar gibi yapışırken. Her geçen an ivme kazanan şemsiye yukarı, daha da yukarı fırlıyordu. Hamilton kısa bir an için gözlerini aralayıp çevresine bir göz atmaya cesaret edebildi.</span></p>

  <p class="heading1 sgc-2"><span class="sgc1 sgc-1">Üzerlerinde alabildiğince uzanan uğursuz görünümlü kara bir bulut kütlesi vardı. Ardında neler yatıyordu? O bekliyor muydu?</span></p>

  <p class="heading1 sgc-2"><span class="sgc1 sgc-1">Şemsiye karanlık gecenin içine doğru yükseldi ve yükseldi. Artık geri dönmek için çok geçti.</span></p>

  <p class="heading1 sgc-2"></p>
</body>
</html>
