<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1 sgc-2"><span class="sgc1 sgc-1"><br /></span></p>

  <h1 class="heading1 sgc-2" style="text-align: center;"><span class="sgc1 sgc-1">8</span></h1>

  <p class="heading1 sgc-2"><span class="sgc1 sgc-1">Cheyenne Havaalanı'nda bütün parasını tezgâhın üzerine döken Hamilton, "San Fransisco'ya bir bilet, yalnız gidiş," dedi, "icap ederse bagajda bile gidebilirim."</span></p>

  <p class="heading1 sgc-2"><span class="sgc1 sgc-1">Yetmemişti. Ama Marsha'ya çekilen acele bir telgrafla açık kapatıldı... Böylece banka hesapları da sıfırlanmış oldu. Parayla birlikte örtülü, karamsar bir de mesaj gelmişti:</span>&nbsp;<span class="sgc2 sgc-6">Belki de hiç dönmemelisin. Bana çok kötü bir şeyler oluyor.</span></p>

  <p class="heading1 sgc-2"><span class="sgc1 sgc-1">Buna pek o kadar şaşırmadı... Aslında, neler olabileceğine dair bir fikri bile vardı.</span></p>

  <p class="heading1 sgc-2"><span class="sgc1 sgc-1">Uçak onu San Fransisco Havaalanı'na tam öğleden önce bıraktı. Oradan Belmont'a giden bir Greyhound otobüsüne atladı. Evin ön kapısı kilitliydi; pencerede onun anahtarlarını araştırmasını seyreden Uyuşukoğlan'ın kederli, sarı silueti duruyordu. Marsha görünürlerde yoktu — ama orada olduğunu biliyordu.</span></p>

  <p class="heading1 sgc-2"><span class="sgc1 sgc-1">Kapıyı açarak, "Ben geldim," diye seslendi.</span></p>

  <p class="heading1 sgc-2"><span class="sgc1 sgc-1">Karanlık yatak odasından hafif bir burun çekişiyle hıçkırık duyuldu. "Sevgilim, ben ölüyorum." Loşluktan Marsha'nın umutsuz kıpırtıları geliyordu. "Dışarı çıkamam. Bakma bana.</span>&nbsp;<span class="sgc1 sgc-1">Lütfen</span>&nbsp;<span class="sgc1 sgc-1">bakma bana."</span></p>

  <p class="heading1 sgc-2"><span class="sgc1 sgc-1">Hamilton pardösüsünü çıkardı ve telefona uzandı. "Çabuk buraya gel," dedi Bill Laws sonunda yanıt verdiğinde. "Ve bulabildiğin kadarıyla grubu toparla. Joan Reiss, şu kadın ve oğlu, bulabilirsen McFeyffe."</span></p>

  <p class="heading1 sgc-2"><span class="sgc1 sgc-1">"Edith Pritchet ve oğlu hâlâ hastanedeler," dedi Laws. "Diğerlerinin nerede olduklarını Tanrı bilir! Hemen olması şart mı?" Ardından, "Biraz akşamdan kalmayım da," diye açıkladı.</span></p>

  <p class="heading1 sgc-2"><span class="sgc1 sgc-1">"Akşama, öyleyse."</span></p>

  <p class="heading1 sgc-2"><span class="sgc1 sgc-1">"Şunu yarma yapalım," dedi Laws. "Pazar geldi zaten. Neler oluyor?"</span></p>

  <p class="heading1 sgc-2"><span class="sgc1 sgc-1">"işin içinden çıktım sanırım."</span></p>

  <p class="heading1 sgc-2"><span class="sgc1 sgc-1">"Tam da hoşlanmaya başlamıştım." istihzayla devam etti Laws: "Ve yarın pek büyük bir gün olmak burada. Efendi, efendi! Var bij çok eğlenmek, şahib."</span></p>

  <p class="heading1 sgc-2"><span class="sgc1 sgc-1">"Nen var senin?"</span></p>

  <p class="heading1 sgc-2"><span class="sgc1 sgc-1">"Hiç, sahip." Laws sevimsizce kıkırdadı. "Hiç bişim olmamak."</span></p>

  <p class="heading1 sgc-2"><span class="sgc1 sgc-1">"Pazara görüşürüz öyleyse." Hamilton telefonu kapattı ve yatak odasına döndü. Keskince, "Dışarı çık," diye seslendi karısına.</span></p>

  <p class="heading1 sgc-2"><span class="sgc1 sgc-1">"Çıkmayacağım." Marsha'nın sesi inatçı ve kararlıydı. "Bana bakamazsın. Kararımı verdim."</span></p>

  <p class="heading1 sgc-2"><span class="sgc1 sgc-1">Yatak odasının kapısına dikilen Hamilton sigara paketini araştırdı. Yoktu; sigaralarını İpeksi'de bırakmıştı. Onun hâlâ Peder O'Farrel'in Babist Olmayanların Kilisesi'nin karşısına park ettiği Ford'un içinde bekleyip beklemediğini merak etti. Belki McFeyffe‟la birlikte Cennet'e yükselişlerini görmüştü. Ama' o akıllı bir kızdı; şaşırmazdı bunlara. Olanların zararı yoktu demek ki sadece, arabasına kavuşabilmek için bir süre beklemesi gerekecekti.</span></p>

  <p class="heading1 sgc-2"><span class="sgc1 sgc-1">"Haydi ama bebeğim," dedi eşine. "Canım kahvaltı istiyor. Ve eğer düşündüğüm gibiyse-"</span></p>

  <p class="heading1 sgc-2"><span class="sgc1 sgc-1">"Çok berbat!" Marsha‟nın sesi nefret ve acıyla titriyordu. "Kendimi öldürecektim.</span>&nbsp;<span class="sgc1 sgc-1">Neden</span><span class="sgc1 sgc-1">? Ben ne yaptım ki? Neyin cezası bu?"</span></p>

  <p class="heading1 sgc-2"><span class="sgc1 sgc-1">"Ceza değil bu," dedi ona şefkatle. "Zaten geçip gidecek."</span></p>

  <p class="heading1 sgc-2"><span class="sgc1 sgc-1">"Gerçekten mi?" Sesinde cılız bir umut vardı. "Emin misin?</span></p>

  <p class="heading1 sgc-2"><span class="sgc1 sgc-1">"Eğer durumu doğru idare edebilirsek. Oturma odasında Uyuşukoğlan'la birlikte oturacağım; bekliyoruz."</span></p>

  <p class="heading1 sgc-2"><span class="sgc1 sgc-1">"O zaten gördü," dedi Marsha gergin, boğuk bir sesle. "Tiksindi benden."</span></p>

  <p class="heading1 sgc-2"><span class="sgc1 sgc-1">"Kedi kısmı çabuk tiksinir." Oturma odasına dönen Hamilton kendini divana atarak sabırla beklemeye başladı. Bir süre hiçbir şey kıpırdamadı. Sonra, karanlık yatak odasından, çok yavaş kıpırtılar duyuldu. Dışarı doğru biçimsiz ve hantal bir suret geliyordu. Hamilton'ın göğsünden bıçak gibi bir acıma duygusu koptu. Zavallı lanetlenmiş yaratık! Nedenini de anlayamıyordu.</span></p>

  <p class="heading1 sgc-2"><span class="sgc1 sgc-1">Kapıdan dışarı bir şekil çıktı. Çirkin, güdük şekil karşısında durup ona baktı. Önceden hazırlıklı da olsa şok bütün benliğini kapladı. Marsha'yla olan benzerlik çok azdı. Şu fıçı gibi şişmiş ucube onun karısı mıydı?</span></p>

  <p class="heading1 sgc-2"><span class="sgc1 sgc-1">Marsha'nın kaba yanaklarından aşağı gözyaşları döküldü. "Ne—" diye fısıldadı. "Ne yapacağım ben?"</span></p>

  <p class="heading1 sgc-2"><span class="sgc1 sgc-1">Hızla doğrularak eşinin yanma koştu. "Çok uzun sürmeyecek. Bir tek senin başına gelmedi. Laws ayak sürüyerek yürüyor. Ve karikatürlerdeki zenciler gibi konuşuyor."</span></p>

  <p class="heading1 sgc-2"><span class="sgc1 sgc-1">"Laws benim umurumda değil.</span>&nbsp;<span class="sgc1 sgc-1">Bana</span>&nbsp;<span class="sgc1 sgc-1">ne olacak?"</span></p>

  <p class="heading1 sgc-2"><span class="sgc1 sgc-1">Değişim her yerini etkilemişti. Bir zamanlar yumuşacık olan kahverengi saçları şimdi kirli sicimler halinde ensesine ve omuzlarına karmakarışık sarkıyorlardı. Teni grileşmiş ve pütür pütür sivilcelerle kaplanmıştı. Vücudu şekilsiz, yumrulu grotesk bir puding gibiydi. Elleri kocaman, tırnakları kara ve kırıktılar. Bacakları iki koca ayakla sonlanan beyaz kürklü sütunlara benziyorlardı. Her zamanki şık giysilerinin yerine kaba yünlü bir süveter, lekeli tüvit etek, tenis ayakkabıları ve kırışık erkek çorapları giyiyordu.</span></p>

  <p class="heading1 sgc-2"><span class="sgc1 sgc-1">Hamilton inceleyerek çevresinde döndü. "Her şey uyuyor.</span></p>

  <p class="heading1 sgc-2"><span class="sgc1 sgc-1">"Bunlar Tanrı'nın-"</span></p>

  <p class="heading1 sgc-2"><span class="sgc1 sgc-1">"Bunların Tanrı'yla bir ilgisi yok. Bu Arthur Silvester adlı eski bir savaş gazisinin işi. Kendi tarikatına ve basmakalıp düşüncelerine dalmış, kafadan çatlak asker eskisinin. Ona sorarsan, senin gibi insanlar tehlikeli radikallerdir. Bir radikalin -genç bir radikal kadının nasıl olacağına dair de çok katı fikirleri var."</span></p>

  <p class="heading1 sgc-2"><span class="sgc1 sgc-1">Marsha'nın kaba hatları acıyla burkuldu. "Bir</span>&nbsp;<span class="sgc1 sgc-1">karikatür</span>&nbsp;<span class="sgc1 sgc-1">gibi görünüyorum."</span></p>

  <p class="heading1 sgc-2"><span class="sgc1 sgc-1">"Arthur Silvester'a göre üniversiteli, genç bir militan kadının görünmesi gerektiği gibi görünüyorsun. Bu hepimiz için çok zor olacak... Eğer bir an önce kendimizi Silvester'ın dünyasından dışarı atamazsak, işimiz bitik."</span></p>

  <p class="heading1 sgc-2"><span class="sgc1 sgc-1">Pazar sabahı şafak daha henüz sökerken Hamilton evin içini dolduran çılgın bir yaygarayla uyandı. Her yanı tutulmuş durumda yataktan inmeye çalıştı ve Bili Laws'un pazar gününün erken saatleri için dehşetengiz bir olay öngördüğünü anımsadı.</span></p>

  <p class="heading1 sgc-2"><span class="sgc1 sgc-1">Boru sesleri ve canhıraş çığlıklarla seyreden velvele oturma odasından geliyordu. Hamilton içeri girdiğinde televizyon alıcısının mucizevi bir biçimde kendi kendine çalışmaya başlamış olduğunu gördü; ekran hareketle dopdoluydu. Abartılı şekiller oradan oraya akıp çarpışıyorlardı; tüm ekran öfkeli kızıllar ve morlarla kaplı, başıboş bir girdap gibiydi. Hi-Fi kolonlarından kulakları sağır eden bir gök gürlemesi, acımasız ve duyarsız, lanetli bir cehennem uğultusu boşanıyordu.</span></p>

  <p class="heading1 sgc-2"><span class="sgc1 sgc-1">Bunun bir pazar sabahı vaazı olduğunu anladı. Ve vaaz bizzat (Tetragrammaton) tarafından verilmekteydi.</span></p>

  <p class="heading1 sgc-2"><span class="sgc1 sgc-1">Televizyonu kapattıktan sonra sessizce yatak odasına geri döndü. Marsha pencereden süzülen gün ışığının parlaklığından sakınmaya çalışarak mutsuz bir tepecik halinde yatağın içinde kıvrılmıştı. "Kalkma zamanı," diye seslendi. "Kadir-i Mutlak'ın oturma odasındaki patırtısını duymuyor musun?"</span></p>

  <p class="heading1 sgc-2"><span class="sgc1 sgc-1">"Neden bahsediyor?" diye küskün mırıldandı Marsha.</span></p>

  <p class="heading1 sgc-2"><span class="sgc1 sgc-1">"Belirli bir şey yok. Ya tövbe edersiniz ya da sonsuza dek lanetlenirsiniz. Her zamanki aşiret palavraları."</span></p>

  <p class="heading1 sgc-2"><span class="sgc1 sgc-1">"Beni seyretme," diye yalvardı Marsha. "Ben giyinirken arkanı dön. Aman Tanrım, bir ucubeye dönüşmüşüm."</span></p>

  <p class="heading1 sgc-2"><span class="sgc1 sgc-1">Oturma odasında televizyon alıcısı kendi kendine yine tam gaz bağırmaya başlamıştı; haftalık sıkıntı salatasına müdahale etmek olanaksızdı. Hamilton elinden geldiğince duymamaya çalışarak banyoya yürüdü ve yıkanıp tıraş olmanın ezeli rutinini yineledi.</span></p>

  <p class="heading1 sgc-2"><span class="sgc1 sgc-1">Kapı zili çaldığında odasına dönmüş giyinmekle meşguldü.</span></p>

  <p class="heading1 sgc-2"><span class="sgc1 sgc-1">"Geldiler," dedi Marsha'ya.</span></p>

  <p class="heading1 sgc-2"><span class="sgc1 sgc-1">Kendisi de giyinmiş ve halen saçlarıyla mücadele etmekte olan Marsha ıstırapla feryat etmeye başladı. "Onlarla yüz yüze gelemem. Gönder onları."</span></p>

  <p class="heading1 sgc-2"><span class="sgc1 sgc-1">Ayakkabılarını bağlarken, "Bak sevgilim," dedi kararlılıkla, "eğer eski haline geri dönmek istiyorsan—"</span></p>

  <p class="heading1 sgc-2"><span class="sgc1 sgc-1">"Evde misinij?" Bill Laws'un sesiydi bu. "Ben kapıları açmak ve içeri girmek, şahib."</span></p>

  <p class="heading1 sgc-2"><span class="sgc1 sgc-1">Hamilton aceleyle oturma odasına geçti. Laws karşısındaydı: ileri fizik öğrencisi! Kolları iki yana sarkık, gözlerinin akı porselen gibi, dizler bükük, vücut ipince, tuhaf bir ayak sürümeyle Hamilton'a doğru yaklaştı.</span></p>

  <p class="heading1 sgc-2"><span class="sgc1 sgc-1">Hamilton'a bakarak "Görün hepinij," dedi. "Bak da gör şahib ben ne hale gelmek. Bütün bu olanlar zavallı jenciyi kıçından nasıl tekmelemek..."</span></p>

  <p class="heading1 sgc-2"><span class="sgc1 sgc-1">Hamilton gülmek mi ağlamak mı gerektiğine karar veremeden, "Bunu bile bile mi yapıyorsun?" diye sordu.</span></p>

  <p class="heading1 sgc-2"><span class="sgc1 sgc-1">"Javallı jenci hiçbir şey bilmemek." Boş gözlerle ona baktı. "Şen ne demek, Efendi Hamilton?"</span></p>

  <p class="heading1 sgc-2"><span class="sgc1 sgc-1">"Sen ya tamamen Silvester'ın eline düşmüşsün, ya da bugüne dek gördüğüm en dalgacı herifsin."</span></p>

  <p class="heading1 sgc-2"><span class="sgc1 sgc-1">Laws'un gözlerinde aniden kıvılcımlar çaktı. "Silvester'ın eline mi? Ne demek istiyorsun?" Konuşması düzelmişti; gerilmiş ve uyanıklaşmıştı birdenbire. "Ben her şeyden âlemlerin Tanrısı sorumludur sanıyordum."</span></p>

  <p class="heading1 sgc-2"><span class="sgc1 sgc-1">"Konuşma şeklin bir numaraydı, öyle değil mi?"</span></p>

  <p class="heading1 sgc-2"><span class="sgc1 sgc-1">Laws'un bakışları pırıldadı. "Mücadele ediyorum, Hamilton. Dürtü içimi kemiriyor zaman zaman beni zorlayışını hissediyorum. Ama ondan hep bir boy üstünüm." O sırada ;özüne Marsha ilişti. "Bu da kim?"</span></p>

  <p class="heading1 sgc-2"><span class="sgc1 sgc-1">Hamilton yılgınlıkla açıkladı: "Eşim. Onu ele geçirdiler.</span></p>

  <p class="heading1 sgc-2"><span class="sgc1 sgc-1">"Tanrım!" dedi Laws alçak sesle. "Ne yapacağız biz?"</span></p>

  <p class="heading1 sgc-2"><span class="sgc1 sgc-1">Kapı zili yine çaldı. Marsha sızlanarak yatak odasına geri .caçtı. Bu kez gelen Miss Reiss'tı. Titiz bir iş giysisi içinde, öksesiz ayakkabıları ve beyaz çerçeveli gözlükleriyle canlı ve ciddi oturma odasına daldı. Tutuk konuşarak, "Günaydın," dedi. "Mr. Laws bana-" şaşkınlıkla sustu. "Şu yaygara." Televizyondan dökülen uğultu ve çınlamaları kastederek, "Sizde de mi?" diye sordu.</span></p>

  <p class="heading1 sgc-2"><span class="sgc1 sgc-1">"Tabii. Herkese tam muamele çekiliyor."</span></p>

  <p class="heading1 sgc-2"><span class="sgc1 sgc-1">Miss Reiss belirgin biçimde gevşemişti. "O'nun sadece beni seçtiğini sanmıştım."</span></p>

  <p class="heading1 sgc-2"><span class="sgc1 sgc-1">Aralık duran sokak kapısından içeri Charley McFeyfFe'ın ağrıdan iki büklüm olmuş sureti girdi. "Herkese selam," diye mırıldandı. İyice şişmiş olan çenesi sargılar içindeydi. Ensesine beyaz bir bez dolamış ve yakasının içine sıkıştırmıştı. Bastığı yere özen göstererek Hamilton'a doğru ilerledi.</span></p>

  <p class="heading1 sgc-2"><span class="sgc1 sgc-1">"Üstesinden gelemiyor musun?" diye acıyarak sordu Hamilton.</span></p>

  <p class="heading1 sgc-2"><span class="sgc1 sgc-1">McFeyffe somurtarak başını salladı. "Yapamıyorum."</span></p>

  <p class="heading1 sgc-2"><span class="sgc1 sgc-1">"Nedir bütün bunlar?" diye sordu Miss Reiss. "Mr. Laws bize açıklamak istediğiniz şeyler olduğunu söyledi. Tezgâhlanan şu tuhaf komplo ile ilgili bir şeyler."</span></p>

  <p class="heading1 sgc-2"><span class="sgc1 sgc-1">"Komplo mu?" Hamilton ona huzursuzca baktı. "Bu pek de uygun bir terim olmadı."</span></p>

  <p class="heading1 sgc-2"><span class="sgc1 sgc-1">Miss Reiss söylenmek isteneni yanlış algılayarak şevkle, '-'Katılıyorum," dedi. "Basit bir komplonun çok ötesinde bir Hamilton vazgeçti. Yatak odasının kapısını ivedilikle çaldı. "Dışarı gel, canım. Hastaneye gitme zamanı."</span></p>

  <p class="heading1 sgc-2"><span class="sgc1 sgc-1">Acılı bir bekleyişin ardından Marsha ortaya çıktı. Kalın bir palto ve kot pantolon giymiş ve sıçan gibi saçlarını saklayabilmek için de başını kırmızı bir eşarpla sarmıştı. Makyaj yapmamıştı; sadece zaman kaybı olurdu nasılsa. Benzi uçmuş durumda, "Pekâlâ," dedi. "Ben hazırım."</span></p>

  <p class="heading1 sgc-2"><span class="sgc1 sgc-1">Hamilton, McFeyffe‟ın Plymouth'unu hastane avlusuna park etti. Beşi bir arada çakılların üzerinden hastane binalarına doğru giderlerken Bill Laws, "Bütün bunların anahtarı Silvester mi?" diye sordu.</span></p>

  <p class="heading1 sgc-2"><span class="sgc1 sgc-1">"Bütün bunlar bizzat Silvester'ın kendisi," dedi Hamilton. "Asıl anahtar senin ve Marsha'nın gördüğü düş. Ve diğer bazı gerçekler senin yürüyüşündeki ve onun da görünüşündeki değişiklikler. İkinci Babistler'in toplumsal güçleri. Bütün bu dünya merkezli evren. Arthur Silvester'ın içini dışını bildiğimi düşünüyorum. Özellikle de beş para etmez ciğerini.”</span></p>

  <p class="heading1 sgc-2"><span class="sgc1 sgc-1">"Emin misin?" dedi Laws kuşkuyla.</span></p>

  <p class="heading1 sgc-2"><span class="sgc1 sgc-1">"Sekizimiz birden Bevatron'da proton demetinin içine düştük. Bu süre zarfında içimizden bir tek kişinin bilinci yerindeydi, bir tek referans noktası vardı. Silvester kendini hiç kaybetmemişti."</span></p>

  <p class="heading1 sgc-2"><span class="sgc1 sgc-1">"Ve de," dedi Laws pratik bir sonuca vararak, "biz aslında burada değiliz."</span></p>

  <p class="heading1 sgc-2"><span class="sgc1 sgc-1">"Fiziksel olarak Bevatron'un zemininde sırtüstü yatıyoruz. Ama düşüncelerimiz burada. Işının serbest enerjisi Silvester'ın kişisel dünyasını halka açık bir evrene dönüştürdü. Kafadan çatlak bir yobazın mantığına tutsak olduk; otuzlu yıllarda Chicago'da oluşturulmuş, tahtaları eksik bir tarikatı seçmiş yaşlı bir adamın. Sofuca batıl ve cahil tüm itikatlarının işlediği özel evrenindeyiz. Biz adamın</span>&nbsp;<span class="sgc1 sgc-1">kafasının</span>&nbsp;<span class="sgc1 sgc-1">içindeyiz." Eliyle çevreyi gösterdi. "Bu topraklar. Bu arazi. Bir beynin kıvrımları gibi; Silvester'ın beyninin tepeleri ve vadileri."</span></p>

  <p class="heading1 sgc-2"><span class="sgc1 sgc-1">Miss Reiss, "Aman Tanrım!" diye fısıldadı. "Onun gücü altındayız. Bizi mahvetmeye çalışıyor."</span></p>

  <p class="heading1 sgc-2"><span class="sgc1 sgc-1">"Olup bitenin farkında olduğundan çok kuşkuluyum, ironik olan da bu zaten. Büyük olasılıkla Silvester bu</span></p>

  <p class="heading1 sgc-2"><span class="sgc1 sgc-1">dünya ile ilgili hiçbir tuhaflık görmüyor. Niçin görsün ki? Bütün yaşamını geçirdiği kendi fantezi dünyası burası."</span></p>

  <p class="heading1 sgc-2"><span class="sgc1 sgc-1">Hastane binasına girdiler. Görünürde kimsecikler yoktu; bütün odalarda (Tetragrammaton)'un pazar sabahı vaazı gümbürdüyordu.</span></p>

  <p class="heading1 sgc-2"><span class="sgc1 sgc-1">"Tamam, işte," diye kabullendi Hamilton. "Bunu unutmuştum. Dikkatli olmak zorundayız."</span></p>

  <p class="heading1 sgc-2"><span class="sgc1 sgc-1">Danışma masası boştu. Bütün görevliler vaazı dinliyor olmalıydılar. Mekanik rehberi karıştıran Hamilton, Silvester'ın oda numarasını buldu. Bir dakika sonra sessiz hidrolik asansörün içinde üst katlara yükseliyorlardı.</span></p>

  <p class="heading1 sgc-2"><span class="sgc1 sgc-1">Arthur Silvester'ın oda kapısı ardına dek açıktı. İçeride zayıf ve yaşlı adam dimdik oturmuş, dikkatle televizyon seyretmekteydi. Yanında Mrs. Edith Pritchet ve oğlu David vardı. Mrs. Pritchet ve David huzursuzca kıpırdanıyorlardı; içeri girmekte olan grubu biraz rahatlayarak selamladılar. Ancak Silvester hiç hareket etmedi. Amansızca, fanatik bir katılık içinde yüzünü Tanrı'sına dönmüş, odayı dolduran kavgacı, meydan okuyucu düşünceler girdabına gömülmüştü.</span></p>

  <p class="heading1 sgc-2"><span class="sgc1 sgc-1">Arthur Silvester'ın kendisini yaratanı tarafından hitap edilir durumda bulmasına hiç şaşırmadığı apaçıktı. Belliydi ki bu onun her zamanki pazar sabahının bir parçasıydı. Bu saatlerde haftalık manevi besinini sindiriyordu.</span></p>

  <p class="heading1 sgc-2"><span class="sgc1 sgc-1">David Pritchet huysuzca Hamilton'un yanına sokuldu. "Bu da kim ola?" dedi parmağıyla ekranı göstererek. "Dayanılacak gibi değil." Orta yaşlı ve tombul annesi, yumuşak yüzünde her türlü kavrayış ifadesinden uzak, oturmuş bir elmayı zarifçe dişlemekle meşguldü. Odanın içerisinde çın çın öten zırıltıya gösterdiği belli belirsiz bir tiksintinin dışında, ekranda olup bitenlere tamamen ilgisizdi.</span></p>

  <p class="heading1 sgc-2"><span class="sgc1 sgc-1">Hamilton çocuğa, "Bunu açıklaması oldukça zor," dedi. "Daha önce O'nunla hiç karşılaşmamışsındır."</span></p>

  <p class="heading1 sgc-2"><span class="sgc1 sgc-1">Arthur Silvester'ın yaşlı, kemikli kafası hafifçe döndü; bir çift katı ve amansız göz Hamilton'a dikildi. Hamilton'ın içini buz kestiren bir sesle, "Konuşmak yok," dedi. Başka bir şey eklemeksizin ekranına geri döndü.</span></p>

  <p class="heading1 sgc-2"><span class="sgc1 sgc-1">Dünyasına düştükleri adam buydu işte. Hamilton kazadan beri ilk kez saf ve tartışmasız bir dehşet duydu içinde.</span></p>

  <p class="heading1 sgc-2"><span class="sgc1 sgc-1">"Ben öyle şanmak ki," dedi Laws ağzının kenarından, "yani javallı jenci bu konuşmayı hep dinleyecek galiba, şahib."</span></p>

  <p class="heading1 sgc-2"><span class="sgc1 sgc-1">Laws'un söyledikleri doğruya benziyordu.</span>&nbsp;<span class="sgc1 sgc-1">O</span>&nbsp;<span class="sgc1 sgc-1">sahneyi bir kez ele geçirdiğinde ne kadar kalırdı ki?</span></p>

  <p class="heading1 sgc-2"><span class="sgc1 sgc-1">On dakika sonra Mrs. Pritchet dayanabileceği en son noktaya gelmişti. Öfkeli bir iniltiyle doğruldu ve odanın gerilerine, diğerlerinin yanma geldi.</span></p>

  <p class="heading1 sgc-2"><span class="sgc1 sgc-1">"Olacak şey değil," diye yakındı, "şu ağzı kalabalık papazları da hiç çekemem doğrusu. Bu kadar çok kuru gürültüyü bütün hayatım boyunca bir arada duymamıştım.”</span></p>

  <p class="heading1 sgc-2"><span class="sgc1 sgc-1">Neşelenen Hamilton "Vazgeçecektir," dedi. "Soluksuz kalıyor."</span></p>

  <p class="heading1 sgc-2"><span class="sgc1 sgc-1">Yüzünü hoşnutsuzluk içinde buruşturarak, "Bu hastanedeki herkes seyrediyor," diye açıkladı Mrs. Pritchet. "Bunlar David için iyi değil... Dünyayı rasyonel bir gözle görecek biçimde yetiştirdim onu. Burası ona uygun bir yer değil."</span></p>

  <p class="heading1 sgc-2"><span class="sgc1 sgc-1">"Haklısınız," diye destekledi Hamilton, "kesinlikle delil-"</span></p>

  <p class="heading1 sgc-2"><span class="sgc1 sgc-1">Mrs. Pritchet, "Oğlumun iyi bir eğitim almasını istiyorum," diye süslü şapkasını sallaya sallaya gevezelik etmeyi sürdürdü. "Büyük klasikleri okusun, yaşamın güzelliklerinden tat alsın. Babası Alfred B. Pritchet'ti;</span>&nbsp;<span class="sgc2 sgc-6">llyadâ'</span><span class="sgc1 sgc-1">nın o mükemmel çevirisini gerçekleştiren kişi. Sıradan insanların yaşantılarında büyük sanatın da bir payının olması gerektiğini düşünüyorum; ya siz? Bu, varlığımıza zenginlik ve anlam katabilir."</span></p>

  <p class="heading1 sgc-2"><span class="sgc1 sgc-1">Mrs. Pritchet de en az (Tetragrammaton) kadar sıkıcıydı.</span></p>

  <p class="heading1 sgc-2"><span class="sgc1 sgc-1">Miss Joan Reiss sırtı ekrana dönük durumda, "Buna bir dakika daha katlanabileceğimi sanmıyorum," dedi. "Şu berbat yaşlı adamın orada oturmuş, bu zırvaları yalamadan yutuşuna hele bir bakın." Gergin yüzü seyiriyordu. "Her ne olursa artık, alıp kafasına indirmek istiyorum."</span></p>

  <p class="heading1 sgc-2"><span class="sgc1 sgc-1">"Hanım şahib," dedi Laws, "bu yaşlı adam, efendim, eğer böyle bir şeye kalkışırşanıj, şijin işiniji hiç olmadığınıj gibi bitirir."</span></p>

  <p class="heading1 sgc-2"><span class="sgc1 sgc-1">Mrs. Pritchet, Laws'un konuşma biçimini yavan bir ilgiyle dinledi. "Nerelisiniz, Mr. Laws?"</span></p>

  <p class="heading1 sgc-2"><span class="sgc1 sgc-1">Laws düzgün düzgün, "Clinton, Ohio," dedi. Kadına hiddetli bir bakış fırlattı; böyle bir soru beklemiyordu.</span></p>

  <p class="heading1 sgc-2"><span class="sgc1 sgc-1">Mrs. Pritchet o yumuşak neşesini yitirmeden, "Clinton, Ohio," diye yineledi. "Oradan geçmiştim. Clinton'un çok hoş bir opera binası yok muydu?"</span></p>

  <p class="heading1 sgc-2"><span class="sgc1 sgc-1">Hamilton eşine dönerken Mrs. Pritchet en sevdiği operaları saymakla meşguldü. "İşte</span>&nbsp;&nbsp;<span class="sgc1 sgc-1">hiçbir</span>&nbsp;<span class="sgc1 sgc-1">dünya kalmasa bile fark etmeyecek bir kadın," dedi Marsha'ya.</span></p>

  <p class="heading1 sgc-2"><span class="sgc1 sgc-1">Alçak sesle konuşmuştu. Ama, tam o sırada, vaazın gümbürtüsü aniden kesildi. Ekrandaki öfke girdabı kayboldu; oda bir anda sessizliğe gömülüverdi. Hamilton ağzından dökülen son sözcüklerin sessizlikte bir boru&nbsp;</span>gibi öttüklerini üzüntüyle fark etti.</p>

  <p class="heading1 sgc-2"><span class="sgc1 sgc-1">Yavaşça, amansızca Silvester'ın yaşlı kafası çöpten boynunun üzerinde döndü. "Pardon?" dedi soğuk ve alçak bir sesle. "Bir şey mi söylemiştiniz?"</span></p>

  <p class="heading1 sgc-2"><span class="sgc1 sgc-1">"Bak bu doğru," diye yanıtladı Hamilton; artık geri adım atmak için çok geçti. "Seninle konuşmak istiyorum, Silvester. Biz yedimizin görülecek bir hesabımız var. Ve hesap pusulasını da sen alacaksın."</span></p>

  <p class="heading1 sgc-2"><span class="sgc1 sgc-1">Köşedeki televizyon alıcısının ekranı popülerleştirilmiş ilahiler söyleyen bir grup mutlu meleği gösteriyordu. Melekler boş bakışlarla iki yana gevşek gevşek sallanıyor, hüzünlü ritme hafif bir şov katıyorlardı.</span></p>

  <p class="heading1 sgc-2"><span class="sgc1 sgc-1">Hamilton gözlerini yaşlı adamın üzerinden ayırmadan, "Bir sorunumuz var," dedi. Büyük olasılıkla Silvester yedisini birden cehennemin dibine gönderme gücüne sahipti. Ne de olsa, burası onun dünyasıydı; eğer (Tetragrammaton)'dan torpilli biri varsa, bu mutlaka Silvester'dı.</span></p>

  <p class="heading1 sgc-2"><span class="sgc1 sgc-1">"Hangi sorunmuş bu?" diye sordu Silvester. "Topunuz birden tam ibadet vakti niçin buradasınız?"</span></p>

  <p class="heading1 sgc-2"><span class="sgc1 sgc-1">Hamilton ona aldırmadan devam etti; "Yaşadığımız kaza hakkında bir şeyler keşfettik. Bu arada, yaralarınız ne durumda?"</span></p>

  <p class="heading1 sgc-2"><span class="sgc1 sgc-1">Kendinden hoşnut olmanın küçümseyici gülüşü yaşlı adamın solgun yüzünde dolaştı. "Yaralarım," diye açıkladı, "çoktan iyileştiler. İnanç sayesinde, bu her şeye burnunu sokan doktorların sayesinde değil, inanç ve dua kişinin her türlü sınavı atlatmasını sağlar." Ardından, "Sizin 'kaza' dediğiniz şey yaratanın bizi yargılamasıydı," diye ekledi. "Ne tür malzemeden dokunduğumuzu anlamak için O'nun bir yöntemiydi."</span></p>

  <p class="heading1 sgc-2"><span class="sgc1 sgc-1">"Ama, bakın," diye kendinden emin gülümseyerek protesto etti Mrs. Pritchet. "Yaratanın insanları bu tür sıkıntılı sınavlara tabi tutmayacağından eminim."</span></p>

  <p class="heading1 sgc-2"><span class="sgc1 sgc-1">Yaşlı adam onu soğuk soğuk inceledi. Kesin bir ifadeyle, Tek Gerçek Tanrı," dedi, "katı bir tanrıdır. Uygun gördüğünce cezalandırır ya da ödüllendirir. Boyun eğmek bizim yazgımızdır. İnsanoğlu bu dünyanın yüzeyine Kozmik Otorite'nin iradesini gerçekleştirmek üzere yerleştirilmiştir."</span></p>

  <p class="heading1 sgc-2"><span class="sgc1 sgc-1">"Sekizimizden," dedi Hamilton, "yedisi düşüşün sadmesiyle kendinden geçmişti, içimizden sadece bir kişi bilincini yitirmedi. O da şendin."</span></p>

  <p class="heading1 sgc-2"><span class="sgc1 sgc-1">Silvester, kendinden memnun, onayladı. "Ben düşerken," diye açıkladı, "Tek Gerçek Tanrıya beni esirgemesi için dua ettim."</span></p>

  <p class="heading1 sgc-2"><span class="sgc1 sgc-1">"Neyden esirgemesi?" diye müdahale etti Mrs. Pritchet. Kendi sınavından mı?"</span></p>

  <p class="heading1 sgc-2"><span class="sgc1 sgc-1">Hamilton onu aradan çıkararak devam etti: "Bevatron'un içinde dolaşan bir yığın serbest enerji vardı. Normal olarak her bireyin kendine özgü bir gerçeklik çerçevesi vardır. Ama biz hepimiz enerji demetinin içinde kendimizden geçmiş ve sen ise ayık olduğun için-"</span></p>

  <p class="heading1 sgc-2"><span class="sgc1 sgc-1">Silvester dinlemiyordu bile. Israrla Hamilton'ın ardına, Bill Laws'a doğru bakmaktaydı. Çökük avurtlarında erdemden kaynaklanan bir öfkenin kızarıklığı vardı. "Şu gördüğüm," dedi alçak sesle, "renkli bir şahıs mıdır?"</span></p>

  <p class="heading1 sgc-2"><span class="sgc1 sgc-1">"O bizim mihmandarımız," dedi Hamilton.</span></p>

  <p class="heading1 sgc-2"><span class="sgc1 sgc-1">Silvester aynı tonda, "Devam etmeden önce," dedi, "o renkli şahsın odayı terk etmesini isteyeceğim. Burası beyaz bir insanın özel odasıdır."</span></p>

  <p class="heading1 sgc-2"><span class="sgc1 sgc-1">Hamilton'ın verdiği yanıt ölçülü bir mantığın ürünü değildi. Söylediklerinin özrü yoktu; sözcükler ağzından savunulamayacak kadar doğal ve tepkisel dökülüvermişti. "Canın cehenneme!" diye haykırdı ve Silvester'ın suratının taş kesildiğini gördü. Eh, olan olmuştu artık. Bari tam yapsaydı şu işi. "Beyaz adam ha? Eğer şu ikinci Bab ya da ne karın ağrısıysa, şu tezgâhladığın (Tetragrammaton) safsatası, senin bu şekilde konuşmanı seyirci kalıp izleyecekse, sen ne kadar bir insan taklidiysen, o da ancak o kadar beş para etmez, abuk sabuk bir ilah taklididir. Bu kadarı da size yeter."</span></p>

  <p class="heading1 sgc-2"><span class="sgc1 sgc-1">Mrs. Pritchet nefesini tuttu. David Pritchet kıkırdadı. Miss Reiss ve Marsha çarpılmış gibi gerilediler. Laws yüzü acılı ve müstehzi, kaskatı duruyordu. Köşede bir yerde McFeyfFe şiş çenesini ovuşturuyor ve ne olup bittiğinin farkında bile değilmiş gibi görünüyordu.</span></p>

  <p class="heading1 sgc-2"><span class="sgc1 sgc-1">Arthur Silvester yavaş yavaş ayağa kalktı. O artık sıradan bir insan değildi; o insanlığı çoktan aşmış, intikamcı bir varlıktı. Arıtıcı bir güç olarak kendi tarikatının ilahını, ülkesini, beyaz ırkı ve kişisel onurunu aynı anda savunmaya soyunmuştu. Tüm gücünü toparlayabilmek için bir an durakladı. Kupkuru gövdesi titredi ve vücudunun derinliklerinden yavaş yavaş yapışkan ve zehirli bir nefret dalgası taştı. "Senin," ! dedi, "bir zenci dostu olduğunu düşünüyorum."</span></p>

  <p class="heading1 sgc-2"><span class="sgc1 sgc-1">"Aynen," diye kabullendi Hamilton. "Üstelik ateist ve de Kızıl. Eşimle tanışmış mıydın? Bir Rus casusudur. Dostum Bill Laws'u bilir misin? İleri fizik öğrencisidir; canının istediğiyle akşam yemeğine oturabilecek kadar kaliteli birisidir. O kadar ki-"</span></p>

  <p class="heading1 sgc-2"><span class="sgc1 sgc-1">Televizyon ekranındaki melekler korosu şarkı söylemeyi kesmişlerdi. Görüntü titredi ve şiddeti gittikçe artan koyu renkli bir öfke dalgası halinde tehditkâr parıltılar saçılmaya başladı. Hoparlörlerden hüzünlü nağmeler çıkmıyordu artık; şimdi tüpleri ve kondansatörleri derin bir uğultu sarsıyordu. Uğultu giderek kulakları sağır edici bir gümbürtüye dönüştü.</span></p>

  <p class="heading1 sgc-2"><span class="sgc1 sgc-1">Televizyon ekranından dışarı devasa dört şekil fırladı. Bunlar meleklerdi. İriyarı, kaba saba, kem gözleri parıldayan erkek melekler. Her biri en az iki yüz okka çekerdi. Dördü birden kanatlarını çırparak Hamilton'a yöneldiler. Kırışık suratında mutlu bir sırıtışla Silvester günahkârların tepesine inen ilahi adaleti seyretmek üzere zevkle kenara çekildi.</span></p>

  <p class="heading1 sgc-2"><span class="sgc1 sgc-1">Hamilton Kozmik Yargı'yı ifa etmek üzere tepesine çöken ilk meleği vurarak düşürdü. Daha geride Bill Laws masa lambasını kapmıştı. İleri atılarak ikinci meleğin kafasına indirdi; sersemleyen melek kara derili kâfiri yakalamaya çalıştı.</span></p>

  <p class="heading1 sgc-2"><span class="sgc1 sgc-1">"Aman Tanrım!" diye feryat etti Mrs. Pritchet. "Birisi polis çağırsın."</span></p>

  <p class="heading1 sgc-2"><span class="sgc1 sgc-1">Durum umutsuzdu. Bir köşede McFeyffe uyuşukluğundan sıyrıldı ve meleklerden birine vurmaya çalışıp ıskaladı. Saf bir enerji dalgası üzerini kapladı ve McFeyffe sessizce yere yığılıp kalakaldı. Heyecanla naralar atan David Pritchet komodinin üzerindeki ilaç şişelerini kaparak meleklere rasgele fırlatıyordu. İriyarı, ablak suratlı bir meleğe iki yanından yapışan Marsha ve Miss Reiss çılgınca dövüşüyor, meleği yere çekip tırmalıyor ve tekmeliyor, tüylerini avuç avuç yoluyorlardı.</span></p>

  <p class="heading1 sgc-2"><span class="sgc1 sgc-1">Ekrandan dışarı yeni melekler süzüldü. Bill Laws intikamcı bir kanat yığını altında kaybolurken Arthur Silvester kendini beğenmiş bir tatminle seyrediyordu. Sadece Hamilton ayakta kalmıştı, ama onun işi de bitmek üzereydi. Giysileri yırtık, burnu kan içinde, sonuna kadar kavga etmekte direniyordu. Hayâlarından tekmelenen bir melek daha yere indi. Ama saf dışı bırakılan her meleğin yerine altmış yedi ekran televizyondan tüm bir grup geliyor ve giderek üstünlüğü tamamen ele geçiriyorlardı.</span></p>

  <p class="heading1 sgc-2"><span class="sgc1 sgc-1">Hamilton, Silvester'a doğru geriledi. "Eğer şu senin kokuşmuş dünyanın en ufak bir adaleti olsaydı-" diye soluk soluğa haykırdı, iki melek tepesine çullandılar; körleşmiş ve nefesi kesilmiş bir halde bacaklarının kendisini taşıyamadığını hissetti. Bir çığlık atan Marsha ona doğru gelmeye çalıştı. Işıldayan bir saç iğnesiyle meleklerden birini böbreğinden şişledi; melek uluyarak Hamilton'ı bıraktı. Masadan bir soda şişesi kapan Hamilton umutsuzca fırlattı. Şişe duvarda patladı; köpükler ve cam parçaları dört bir yana saçıldı.</span></p>

  <p class="heading1 sgc-2"><span class="sgc1 sgc-1">Arthur Silvester tükürük saçarak geriledi. Miss Reiss'a çarptı; bir kedi gibi çevik olan kadın sıçrayarak döndü, onu şiddetle itti ve kaçtı. Silvester tökezleyerek yüzünde şaşkın bir ifadeyle öne düştü. Gevrek kafatası yatağın köşesine denk geldi; iki cisim çarpışırken keskin bir</span>&nbsp;<span class="sgc1 sgc-1">çat</span>&nbsp;<span class="sgc1 sgc-1">sesi duyuldu. Arthur Silvester inleyerek bayıldı...</span></p>

  <p class="heading1 sgc-2"><span class="sgc1 sgc-1">Ve melekler kayboldu.</span></p>

  <p class="heading1 sgc-2"><span class="sgc1 sgc-1">Gürültü dinmişti. Televizyon ekranı sessizleşti. Çeşitli yaralanma ve savunma pozisyonlarında yerlere dağılmış yaralı sekiz insan dışında hiç kimse kalmamıştı. Üstü başı ütülmüş olan McFeyffe tamamen baygındı. Arthur Silvester hareketsiz, gözleri donuklaşmış, dili dışarı sarkmış, bir bacağı seğirerek uzanıyordu. Doğrulan Bill Laws ayağa kalkmaya çabalıyordu. Mrs. Pritchet dehşet içinde kapıdan içeriye bakıyordu, yumuşak yüz kadarı umutsuzca gerilmişti. David Pritchet kollan hâlâ fırlatmakta olduğu elma ve portakallarla dolu dikilmiş, nefesini toparlamaya çalışıyordu.</span></p>

  <p class="heading1 sgc-2"><span class="sgc1 sgc-1">Miss Reiss histerik kahkahalar arasında, "işini bitirdik," diye haykırdı. "Biz kazandık.</span>&nbsp;<span class="sgc1 sgc-1">Biz kazandık!'</span></p>

  <p class="heading1 sgc-2"><span class="sgc1 sgc-1">Hamilton sersemlemiş halde eşinin titreyen vücudunu kavramaya çalıştı. Marsha, incecik ve soluk soluğa, ona sokuldu. "Sevgilim," diye dolu gözlerle fısıldadı, "her şey yolunda, değil mi? Bitti artık."</span></p>

  <p class="heading1 sgc-2"><span class="sgc1 sgc-1">Yumuşak, kahverengi saçları Hamilton'ın yüzüne dalga dalga yayılıyordu. Pürüzsüz ve ılık tenini dudaklarında hissetti; vücudu o anımsadığı narin, ince, hafif ve çevik vücuttu. Küçük, şık, pamuklu bir bluz ve basma etekliği içinde Marsha onu şükran ve coşkuyla ferahlayarak kucakladı.</span></p>

  <p class="heading1 sgc-2"><span class="sgc1 sgc-1">"Kuşku yok," diye mırıldandı Laws güçlükle ayağa doğrulurken. Bir gözü gittikçe şişerek kapanıyordu; giysileri lime limeydi. "ihtiyar pezevenk kendinden geçti. Onu bayılttık bu da işe yaradı. Artık o da bizden daha iyi durumda değil. Artık o da bilinçsiz."</span></p>

  <p class="heading1 sgc-2"><span class="sgc1 sgc-1">"Biz kazandık," diye dürtüsel bir şekilde vurgulamaya devam ediyordu Miss Reiss. "Komplosundan kurtulduk onun."</span></p>

  <p class="heading1 sgc-2"><span class="sgc1 sgc-1">Hastanenin dört bir yanından doktorlar üşüştüler. Tıbbi ilginin önemli kısmı Arthur Silvester'a yönelikti. Yaşlı adam yüzünü hafifçe buruşturarak televizyon alıcısının önündeki sandalyeye tırmanmayı başardı.</span></p>

  <p class="heading1 sgc-2"><span class="sgc1 sgc-1">"Teşekkür ederim," diye mırıldandı, "iyiyim, sağ olun. Biraz başım dönmüş olmalı."</span></p>

  <p class="heading1 sgc-2"><span class="sgc1 sgc-1">Yavaş yavaş kendine gelmekte olan McFeyffe mutlulukla çenesini ve ensesini elliyordu; lanetleri gitmişti. Neşeli bir narayla bandajlarım söküp attı. "Tanrıya şükür!"</span></p>

  <p class="heading1 sgc-2"><span class="sgc1 sgc-1">"Şükretme," diye anımsattı ona Hamilton. "Hazır yakanı sıyırmışken vazgeç."</span></p>

  <p class="heading1 sgc-2"><span class="sgc1 sgc-1">Bir doktor, "Burada neler oluyor?" diye sordu.</span></p>

  <p class="heading1 sgc-2"><span class="sgc1 sgc-1">"Küçük bir itişme." Laws komodinin üzerinden devrilerek yerlere saçılmış çikolataları alayla gösterdi. "Sonunda fındıklıyı kimin alacağına karar veremedik."</span></p>

  <p class="heading1 sgc-2"><span class="sgc1 sgc-1">Hamilton, "Yanlış olan bir tek şey kaldı," diye derin düşüncelerle mırıldandı. "Belki de teknik bir sorun sadece."</span></p>

  <p class="heading1 sgc-2"><span class="sgc1 sgc-1">Ona sımsıkı sarılan Marsha, "Nedir?" diye sordu.</span></p>

  <p class="heading1 sgc-2"><span class="sgc1 sgc-1">"Senin düşlerin. Hepimiz bilinçli ya da bilinçsiz Bevatron'da yatmıyor muyuz? Zaman içinde fiziksel olarak asılı değil miyiz?"</span></p>

  <p class="heading1 sgc-2"><span class="sgc1 sgc-1">"Vay canına!" dedi Marsha kendine gelerek. "Bu dediğin gibi. Ama geri döndük güvendeyiz!"</span></p>

  <p class="heading1 sgc-2"><span class="sgc1 sgc-1">"Öyle görünüyor." Hamilton onun kalbinin atışını ve, daha yavaş olmak üzere, göğsünün inip kalkışını hissedebiliyordu. "Önemli olan da bu." Eşi ılık, yumuşak ve harikulade narindi. "Seni böyle bulduğum sürece..."</span></p>

  <p class="heading1 sgc-2"><span class="sgc1 sgc-1">Sesi azalarak kesildi. Kollarındaki karısı gerçekten de narin ve zayıftı doğrusu.</span>&nbsp;<span class="sgc1 sgc-1">Çok</span>&nbsp;<span class="sgc1 sgc-1">zayıf.</span></p>

  <p class="heading1 sgc-2"><span class="sgc1 sgc-1">"Marsha," dedi alçak sesle, "ters bir şey var."</span></p>

  <p class="heading1 sgc-2"><span class="sgc1 sgc-1">Marsha'nın çevik vücudu aniden kasıldı. "Ters mi? Ne demek istiyorsun?"</span></p>

  <p class="heading1 sgc-2"><span class="sgc1 sgc-1">"Giysilerini çıkar." Eteğin fermuarını aceleyle çekiştirmeye başladı. "Haydi — çabuk ol!"</span></p>

  <p class="heading1 sgc-2"><span class="sgc1 sgc-1">Marsha gözlerini şaşkınlıkla kırpıştırarak ondan uzaklaştı. "Burada mı? Ama sevgilim, bütün bu insanlar-"</span></p>

  <p class="heading1 sgc-2"><span class="sgc1 sgc-1">"Haydi!" diye sertçe azarladı.</span></p>

  <p class="heading1 sgc-2"><span class="sgc1 sgc-1">Marsha bluzunu şaşkınlık içinde çözmeye başladı. Üzerinden sıyırarak yatağın üzerine attı ve eteğini çıkarmak için eğildi, insanlar onun çamaşırlarından da kurtulup odanın ortasında çırılçıplak kalmasını sarsılmış ve dehşete kapılmış bir halde izlediler.</span></p>

  <p class="heading1 sgc-2"><span class="sgc1 sgc-1">Marsha, bir arı gibi cinsiyetsizdi.</span></p>

  <p class="heading1 sgc-2"><span class="sgc1 sgc-1">Hamilton, "Şu haline bak," diye vahşice suçladı. "Tanrı aşkına, baksana!</span>&nbsp;<span class="sgc1 sgc-1">Hissedemiyor musun?'</span></p>

  <p class="heading1 sgc-2"><span class="sgc1 sgc-1">Marsha eğilerek kendini hayretler içinde inceledi. Göğüsleri tamamen gitmişti. Vücudu düzgün, hafifçe köşeli, birincil ve ikincil seks özelliklerinden tamamen yoksundu. İnce, kılsız, sanki çok genç bir oğlan çocuğu gibiydi. Ama o bile sayılmazdı;</span>&nbsp;<span class="sgc1 sgc-1">hiçbir şey</span>&nbsp;<span class="sgc1 sgc-1">yoktu. Tamamen ve su götürmez biçimde nötrdü.</span></p>

  <p class="heading1 sgc-2"><span class="sgc1 sgc-1">"Ne?" diye korku içinde konuşmaya çalıştı. "Anlamıyorum."</span></p>

  <p class="heading1 sgc-2"><span class="sgc1 sgc-1">"Geri dönemedik," dedi Hamilton. "Burası bizim dünyamız değil."</span></p>

  <p class="heading1 sgc-2"><span class="sgc1 sgc-1">"Ama melekler," dedi Miss Reiss. "Onlar kayboldu."</span></p>

  <p class="heading1 sgc-2"><span class="sgc1 sgc-1">Normal boyutlarına dönmüş çenesini okşayarak itiraz etti McFeyffe: "Benim de diş apsem kayboldu."</span></p>

  <p class="heading1 sgc-2"><span class="sgc1 sgc-1">Hamilton ona dönerek, "Bu Silvester'ın dünyası da değil," dedi. "Bir başkasının. Üçüncü bir kişinin. Ulu Tanrım</span>&nbsp;&nbsp;<span class="sgc1 sgc-1">hiçbir zaman</span>&nbsp;<span class="sgc1 sgc-1">geri dönemeyeceğiz." Çevresindekilere ıstırap içinde yalvardı. "Daha kaç dünya var?</span>&nbsp;<span class="sgc1 sgc-1">Bu bizim başımıza daha kaç kez gelecek?"</span></p>

  <p class="heading1 sgc-2"></p>
</body>
</html>
