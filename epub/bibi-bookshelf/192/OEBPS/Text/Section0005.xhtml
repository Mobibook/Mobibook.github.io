<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1 sgc-2"><span class="sgc8 sgc-8"><br class="coverpage sgc-7" /></span></p>

  <h1 class="heading1 sgc-2" style="text-align: center;"><span class="sgc9 sgc-9" style="font-weight: normal;">5</span></h1>

  <p class="heading1 sgc-2"><span class="sgc1 sgc-1">Hamilton EGA binalarından tereddütle uzaklaşırken küçük bir grup adam, elleri ceplerinde, yüzleri sakin ve iyi niyetli, sessizce peşine takıldılar. Cebinde arabasının anahtarlarını araştırırken çakıl taşı kaplı otoparkı aşarak dosdoğru ona geldiler. İçlerinden biri, "Selam," dedi.</span></p>

  <p class="heading1 sgc-2"><span class="sgc1 sgc-1">Hepsi de gençti. Hepsi de sarışındı. Hepsi de tıraşlıydı ve sade, beyaz laboratuvar önlükleri giymişlerdi. Tillingford'un genç ve parlak teknisyenleri, EGA'nın süper eğitilmiş çalışanları...</span></p>

  <p class="heading1 sgc-2"><span class="sgc1 sgc-1">"İstediğiniz nedir?" diye sordu Hamilton.</span></p>

  <p class="heading1 sgc-2"><span class="sgc1 sgc-1">"Ayrılıyor musunuz?" dedi liderleri.</span></p>

  <p class="heading1 sgc-2"><span class="sgc1 sgc-1">"Öyle."</span></p>

  <p class="heading1 sgc-2"><span class="sgc1 sgc-1">Grup bu bilgiyi aralarında tartıştılar. Bir süre sonra liderleri "Ama geri döneceksiniz," diye gözlemlerini belirtti.</span></p>

  <p class="heading1 sgc-2"><span class="sgc1 sgc-1">"Bakın," diye başladı Hamilton, ama genç adam sözünü kesti.</span></p>

  <p class="heading1 sgc-2"><span class="sgc1 sgc-1">"Tillingford sizi işe aldı," dedi. "Önümüzdeki hafta çalışmaya başlayacaksınız. Giriş testlerinizi geçtiniz ve artık laboratuvarları kolaçan edip her şeye burnunuzu sokmaya başladınız.</span></p>

  <p class="heading1 sgc-2"><span class="sgc1 sgc-1">"Testlerimi geçmiş olabilirim," diye kabullendi Hamilton, "ama bu, işe başlayacağım demek değildir. Aslına bakarsanız"</span></p>

  <p class="heading1 sgc-2"><span class="sgc1 sgc-1">"Benim adım Brady," diye sözünü kesti grup lideri. "Bob Brady. Belki beni içeride görmüşsünüzdür. Siz ortaya çıktığınızda Tillingford‟un yanındaydım." Brady gözü Hamilton'ın üzerinde konuşmasını sürdürdü. "Personel İşleri‟ni tatmin etmiş olabilirsiniz, ama bizi değil. Personel İşleri konunun uzmanı olmayan kişilerce yürütülüyor. Birkaç adet çok sıradan bürokratik nitelik testi var ve hepsi bu."</span></p>

  <p class="heading1 sgc-2"><span class="sgc1 sgc-1">Gruptan birisi, "Ama bizler acemi değiliz," diye söze katıldı.</span></p>

  <p class="heading1 sgc-2"><span class="sgc1 sgc-1">"Bakın," dedi Hamilton içinde kısmen bir umut ışığı yanarak. "Belki sizinle anlaşabiliriz. Öylesine rasgele bir kitap açma testini sizin gibi kalifiye insanların nasıl kabullenebildiğim merak ediyordum. Kişilerin eğitim ve yetenek düzeylerini ölçmenin uygun bir yolu değil. Böylesi ileri araştırma ortamlarında-"</span></p>

  <p class="heading1 sgc-2"><span class="sgc1 sgc-1">Brady kaldığı yerden devamla, "Bizi ilgilendirdiği kadarıyla," diye sürdürdü, "aksi kanıtlanıncaya dek siz bir kâfirsiniz. Ve hiçbir kâfir EGA'da çalışamaz. Bizim kendi profesyonel standartlarımız vardır."</span></p>

  <p class="heading1 sgc-2"><span class="sgc1 sgc-1">"Ve siz de kalifiye değilsiniz," diye ekledi gruptan biri. "H-değerinizi görelim bakalım."</span></p>

  <p class="heading1 sgc-2"><span class="sgc1 sgc-1">"H-değeriniz." Brady elini uzatmış bekliyordu. "Yakın zamanda Halenizi ölçtürdünüz, değil mi?"</span></p>

  <p class="heading1 sgc-2"><span class="sgc1 sgc-1">"Anımsadığım kadarıyla hayır," diye tereddütle yanıtladı Hamilton.</span></p>

  <p class="heading1 sgc-2"><span class="sgc1 sgc-1">"Ben de öyle düşünmüştüm. H-değeri yok." Brady ceket cebinden delikli küçük bir kart çıkardı. "Bu grup içinde H-değeri 4.6'dan aşağı kimse yoktur. Bana sorarsanız, siz 2.0 sınıfına dahi erişemezsiniz. Buna ne diyorsunuz peki?"</span></p>

  <p class="heading1 sgc-2"><span class="sgc1 sgc-1">"Sen bir kâfirsin," dedi genç teknisyenlerden biri sertçe. "Buraya sızmak istemen ne cesaret!"</span></p>

  <p class="heading1 sgc-2"><span class="sgc1 sgc-1">"Belki de en iyisi çekip gitmen," dedi Brady Hamilton'a. "Belki buradan cehennem olup gitsen ve geri dönmesen iyi edersin."</span></p>

  <p class="heading1 sgc-2"><span class="sgc1 sgc-1">Hamilton öfkeyle, "Burada bulunmaya en az sizin kadar hakkım var," dedi.</span></p>

  <p class="heading1 sgc-2"><span class="sgc1 sgc-1">"Dayanıklılık denemesi," diye konuştu Brady düşünceli düşünceli. "Artık şu işi hemen ve bir defada bitirelim."</span></p>

  <p class="heading1 sgc-2"><span class="sgc1 sgc-1">"İyi ya," dedi Hamilton memnuniyetle. Pardösüsünü çıkardı, arabasının koltuğuna bırakırken, "Hanginizle güreşiyorum?" diye sordu.</span></p>

  <p class="heading1 sgc-2"><span class="sgc1 sgc-1">Ona aldıran kimse yoktu; teknisyenler bir çember halinde kafa kafaya vermiş konuşuyorlardı. Yukarıda, geç akşamüzeri güneşi batmaya başlamıştı. Otoyolda arabalar gidip geliyorlardı. EGA binaları silinmekte olan ışıkta pırıl pırıl hijyeniktiler.</span></p>

  <p class="heading1 sgc-2"><span class="sgc1 sgc-1">"Haydi, bakalım," diye karar verdi Brady. Süslü bir çakmağı elinde sallayarak Hamilton'a yaklaştı. "Uzat bakalım başparmağını."</span></p>

  <p class="heading1 sgc-2"><span class="sgc1 sgc-1">"Başparmağımı mı?"</span></p>

  <p class="heading1 sgc-2"><span class="sgc1 sgc-1">"Ateşle sınav," dedi Brady çakmağı çakarken. Sarı bir alev parıldadı. "Cesaretini göster. Erkek olduğunu kanıtla."</span></p>

  <p class="heading1 sgc-2"><span class="sgc1 sgc-1">Hamilton öfkeyle, "Ben erkeğim," dedi, "ama sizin gibi yeni yetme kolej öğrencilerinin abuk sabuk törenlerine uyarak parmağımı o ateşe sokarsam eğer, lanet olsun bana! Koleji bitirdiğimde bu tür zıpırlıklardan da kurtuldum sanıyordum."</span></p>

  <p class="heading1 sgc-2"><span class="sgc1 sgc-1">Teknisyenlerin her biri parmaklarını uzattılar. Sırayla Brady çakmağı her parmağın altında tuttu. Parmakların hiçbiri hafifçe alazlanmamıştı bile.</span></p>

  <p class="heading1 sgc-2"><span class="sgc1 sgc-1">Riyakârca bir imanla, "Sıra sende," dedi Brady. "Erkek gibi davran, Hamilton. Çamurda yuvarlanan bir hayvan olmadığını anımsa."</span></p>

  <p class="heading1 sgc-2"><span class="sgc1 sgc-1">Hamilton hiddetle, "Canın cehenneme!" diye tersledi. "O çakmağı da benden uzak tut."</span></p>

  <p class="heading1 sgc-2"><span class="sgc1 sgc-1">"Ateşle sınava girmekten kaçınıyor musun?" diye üzerine basarak sordu Brady.</span></p>

  <p class="heading1 sgc-2"><span class="sgc1 sgc-1">Hamilton parmağını isteksizce uzattı. Bakarsın, bu dünyada çakmaklar yakmazdı. Bakarsın, farkında olmaksızın ateşe bağışıklık kazanmıştı. Bakarsın-</span></p>

  <p class="heading1 sgc-2"><span class="sgc1 sgc-1">"Of!" diye haykırdı Hamilton elini hızla geri çekerken.</span></p>

  <p class="heading1 sgc-2"><span class="sgc1 sgc-1">Teknisyenler ciddiyetle başlarını salladılar. "Eh," dedi Brady muzaffer bir edayla çakmağını cebe indirirken. "Bu iş bu kadar."</span></p>

  <p class="heading1 sgc-2"><span class="sgc1 sgc-1">Hamilton yanık parmağını ovuşturarak acizce dikiliyordu. "Sizi sadistler," diye suçladı teknisyenleri. "Din taciri yobazlar. Topunuz birden ortaçağa aitsiniz. Sizi gidi Müslümanlar!"</span></p>

  <p class="heading1 sgc-2"><span class="sgc1 sgc-1">"Lafına dikkat et," diye uyardı Brady. "Tek Gerçek Tanrı'nın bir Şampiyonuyla konuşuyorsun."</span></p>

  <p class="heading1 sgc-2"><span class="sgc1 sgc-1">Teknisyenlerden biri "Ve sakın ha bunu unutmayasın!" diye lafa karıştı.</span></p>

  <p class="heading1 sgc-2"><span class="sgc1 sgc-1">"Sen Tek Gerçek Tanrı'nın Şampiyonu olabilirsin," dedi Hamilton, "ama ben de en üst düzeyden bir elektronikçiyim. Bunu bir düşün bakalım."</span></p>

  <p class="heading1 sgc-2"><span class="sgc1 sgc-1">"Düşünüyorum," dedi Brady hiç etkilenmeden.</span></p>

  <p class="heading1 sgc-2"><span class="sgc1 sgc-1">"Sen istersen parmağını bir asetilen meşalesine tut. İstersen bir fırının içine dal."</span></p>

  <p class="heading1 sgc-2"><span class="sgc1 sgc-1">"Dalarım," diye kabullendi Brady. "Yapabilirim."</span></p>

  <p class="heading1 sgc-2"><span class="sgc1 sgc-1">"Ama bütün bunların elektronikle ne ilgisi var?" Hamilton genç adama gözlerini dikti. "Pekâlâ, çok bilmiş," dedi, "seni bir yarışmaya davet ediyorum. Ne kadar bildiğini bir anlayalım."</span></p>

  <p class="heading1 sgc-2"><span class="sgc1 sgc-1">Brady inanamaz bir tonla, "Tek Gerçek Tanrı'nın bir Şampiyonuna meydan mı okuyorsun?" diye sordu.</span></p>

  <p class="heading1 sgc-2"><span class="sgc1 sgc-1">"Bu doğru işte."</span></p>

  <p class="heading1 sgc-2"><span class="sgc1 sgc-1">"Ama-" Brady omuzlarını silkti. "Çok mantıksız. Sen iyisi mi evine git, Hamilton. Duygularının seni kontrol etmesine izin veriyorsun."</span></p>

  <p class="heading1 sgc-2"><span class="sgc1 sgc-1">Hamilton, "Yemedi, değil mi?" diye alay etti.</span></p>

  <p class="heading1 sgc-2"><span class="sgc1 sgc-1">"Ama sen kazanamazsın. Kaybedeceğin apaçık ortada. Şu halindeki varsayımları bir gözden geçirsene. İlkesel olarak, Tek Gerçek Tanrı'nın bir Şampiyonu mutlaka yenecektir; aksi herhangi bir sonuç O'nun gücünün yadsınmasıdır."</span></p>

  <p class="heading1 sgc-2"><span class="sgc1 sgc-1">"Vakit kazanmaya çalışma," dedi Hamilton. "ilk soruyu sen sorabilirsin. Üçer soru hakkımız var. Kuramsal ve uygulamalı elektronik dallarında. Kabul mü?"</span></p>

  <p class="heading1 sgc-2"><span class="sgc1 sgc-1">"Kabul," diye yanıtladı Brady isteksizce. Olayların gidişinden etkilenen diğer teknisyenler koca koca açılmış gözleriyle çevrelerini aldılar. "Senin için üzülüyorum, Hamilton. Belli ki, olup bitenin farkında değilsin. Sokaktaki adamın bu şekilde davranmasını hoş görebilirdim; ama bilimsel açıdan az da olsa eğitilmiş bir kişiden-"</span></p>

  <p class="heading1 sgc-2"><span class="sgc1 sgc-1">"Sor," dedi Hamilton.</span></p>

  <p class="heading1 sgc-2"><span class="sgc1 sgc-1">"Ohm Yasası'nı açıkla," dedi Brady.</span></p>

  <p class="heading1 sgc-2"><span class="sgc1 sgc-1">Hamilton gözlerini kırpıştırdı. Bu birden ona dek saymasını istemek gibi bir şeydi; nasıl kaçırabilirdi ki? "İlk sorun bu mu?"</span></p>

  <p class="heading1 sgc-2"><span class="sgc1 sgc-1">"Ohm Yasasını açıkla," diye yineledi Brady. Dudakları sessizce kıpırdanmaya başlamıştı.</span></p>

  <p class="heading1 sgc-2"><span class="sgc1 sgc-1">Hamilton kuşkuyla, "Ne oluyoruz?" diye sordu. "Dudaklarını niçin kıpırdatıyorsun?"</span></p>

  <p class="heading1 sgc-2"><span class="sgc1 sgc-1">"Dua ediyorum," diye açıkladı Brady. "ilahi destek için.”</span></p>

  <p class="heading1 sgc-2"><span class="sgc1 sgc-1">"Ohm Yasası," dedi Hamilton. "Gerçekte olan elektrik akımına karşı kütlenin gösterdiği direncin-" Sustu.</span></p>

  <p class="heading1 sgc-2"><span class="sgc1 sgc-1">"Bir sorun mu var?" diye soruşturdu Brady.</span></p>

  <p class="heading1 sgc-2"><span class="sgc1 sgc-1">"Dikkatimi dağıtıyorsun. Duanı sonra edemez misin?"</span></p>

  <p class="heading1 sgc-2"><span class="sgc1 sgc-1">Brady kesinlikle, "Şimdi," dedi. "Sonra etmenin yararı yok."</span></p>

  <p class="heading1 sgc-2"><span class="sgc1 sgc-1">Hamilton adamın kıpırdayan dudaklarını görmezden gelmeye çalışarak devam etti: "Bir küdenin elektrik akımına olan direnci şu şekilde formüle edilebilir: R eşittir..."</span></p>

  <p class="heading1 sgc-2"><span class="sgc1 sgc-1">"Devam et," diye cesaretlendirdi Brady.</span></p>

  <p class="heading1 sgc-2"><span class="sgc1 sgc-1">Hamilton'ın beynine garip, ölü bir ağırlık çökmüştü. Rakamlar ve denklemlerden oluşan bir dizi sembol uçuşup duruyordu. Sözcükler ve terimler kelebekler gibi sıçrayıp dans ettiler ve durulmayı reddettiler. "Direncin mutlak birimi," dedi boğuk boğuk, "bir iletkenin direncinin-"</span></p>

  <p class="heading1 sgc-2"><span class="sgc1 sgc-1">"Bu bana pek de Ohm Yasasıymış gibi gelmiyor," dedi Brady. Grubuna dönerek sordu: "Size Ohm Yasası'ymış gibi geliyor mu?"</span></p>

  <p class="heading1 sgc-2"><span class="sgc1 sgc-1">Dindarca başlarını salladılar.</span></p>

  <p class="heading1 sgc-2"><span class="sgc1 sgc-1">"Yenildim," dedi Hamilton; inanamıyordu. "Ohm Yasası'm bile söyleyemiyorum."</span></p>

  <p class="heading1 sgc-2"><span class="sgc1 sgc-1">"Tanrıya şükürler olsun," dedi Brady.</span></p>

  <p class="heading1 sgc-2"><span class="sgc1 sgc-1">"Zındığın işini bitirdik," diye vurguladı teknisyenlerden biri. "Yarışma sona erdi."</span></p>

  <p class="heading1 sgc-2"><span class="sgc1 sgc-1">Hamilton, "Bu haksızlık," diye isyan etti. "Ben Ohm Yasası'nı adım gibi ezbere bilirim."</span></p>

  <p class="heading1 sgc-2"><span class="sgc1 sgc-1">"Gerçekleri kabul et," dedi Brady. "Bir kâfir olduğunu itiraf et ve Tanrının rahmetinden uzak dur."</span></p>

  <p class="heading1 sgc-2"><span class="sgc1 sgc-1">"Peki, benim soru hakkım yok mu?"</span></p>

  <p class="heading1 sgc-2"><span class="sgc1 sgc-1">Brady düşündü. "Tabii. Durma. Ne istersen."</span></p>

  <p class="heading1 sgc-2"><span class="sgc1 sgc-1">Hamilton, "Eğer aralarında voltaj uygulanan iki levha arasından geçirilirse," dedi, "bir elektron demeti saptırılır. Elektron yörüngelerine dik açı oluşturan bir kuvvete tabi tutulurlar. Levhaların uzunluğuna L1 diyelim. Levhaların merkezlerinden olan uzaklığı ise...”</span></p>

  <p class="heading1 sgc-2"><span class="sgc1 sgc-1">Durmak zorunda kaldı. Brady'nin başının biraz yukarısında, sağ kulağına doğru, bir el ve bir ağız görüntüsü oluşmuştu. Ağız Brady'nin kulağına sessiz sessiz bir şeyler fısıldıyordu; elin yardımıyla maskelenen sözcükler Hamilton'a erişemeden uçup gidiyorlardı.</span></p>

  <p class="heading1 sgc-2"><span class="sgc1 sgc-1">Hiddetle, "Bu da ne?" dedi.</span></p>

  <p class="heading1 sgc-2"><span class="sgc1 sgc-1">"Pardon?" dedi Brady masumca, el ve ağızı öteye iterken.</span></p>

  <p class="heading1 sgc-2"><span class="sgc1 sgc-1">"işgüzarlık yapan kim? Kim sana bilgi veriyor?"</span></p>

  <p class="heading1 sgc-2"><span class="sgc1 sgc-1">"Tanrı'nın bir meleği," dedi Brady. "Doğal olarak."</span></p>

  <p class="heading1 sgc-2"><span class="sgc1 sgc-1">Hamilton teslim oldu. "Vazgeçtim. Sen kazandın."</span></p>

  <p class="heading1 sgc-2"><span class="sgc1 sgc-1">"Devam et," diye destekledi Brady. "Bir formül yardımıyla bana ışın demetinin sapmasını belirlememi söyleyecektin." Hamilton'ın zihninde oluşturduğu denklemlerin ana hatlarını az ve öz birkaç cümleyle çiziverdi. "Doğru mu?"</span></p>

  <p class="heading1 sgc-2"><span class="sgc1 sgc-1">"Bu kalleşlik," diye başladı Hamilton. "Ben böyle kepazeliğin-"</span></p>

  <p class="heading1 sgc-2"><span class="sgc1 sgc-1">Melek ağzı haince sırıttı ve Brady'nin kulağına kaba bir laf etti. Brady kendine bir anlık gülümseme lüksünü tanıdı. "Çok gülünç," diye tasdik etti. "Çok da yerinde."</span></p>

  <p class="heading1 sgc-2"><span class="sgc1 sgc-1">O kocaman galiz ağız silinmek üzereyken Hamilton, Dur bir dakika," dedi. "Bekle biraz. Seninle konuşmak istiyorum."</span></p>

  <p class="heading1 sgc-2"><span class="sgc1 sgc-1">Ağız duraladı. "Aklınızdan geçen nedir?" diye gök gürlemesi gibi yüksek, gümbürtülü bir sesle sordu.</span></p>

  <p class="heading1 sgc-2"><span class="sgc1 sgc-1">"Zaten biliyor gibisin," diye yanıtladı Hamilton. "Daha şimdi bakmadın mı?"</span></p>

  <p class="heading1 sgc-2"><span class="sgc1 sgc-1">Ağız küçümsemeyle büzüldü.</span></p>

  <p class="heading1 sgc-2"><span class="sgc1 sgc-1">"Eğer insanların zihinlerini okuyabiliyorsan," dedi Hamilton, "yüreklerini de okuyabilirsin."</span></p>

  <p class="heading1 sgc-2"><span class="sgc1 sgc-1">Huzursuzlanan Brady, "Nedir bütün bunlar?" diye lafa karıştı. "Git kendi meleğinle konuş."</span></p>

  <p class="heading1 sgc-2"><span class="sgc1 sgc-1">"Bir söz vardır hani," diye konuşmasını sürdürdü Hamilton, "bir günahı düşünmekle gerçekten yapmak arasındaki bağıntıyla ilgili bir şey."</span></p>

  <p class="heading1 sgc-2"><span class="sgc1 sgc-1">"Neler sayıklıyorsun sen?" diye irkildi Brady.</span></p>

  <p class="heading1 sgc-2"><span class="sgc1 sgc-1">"Bu eski ayeti tefsir ederken," dedi Hamilton, "güdülenmenin psikolojik yönüyle ilgili bir tebliğ olduğunu görüyorum. Buna göre güdünün kendisi en büyük ahlak sorunudur, eyleme geçirilmiş günah sadece şeytansı arzuların açığa çıkmış halidir. Doğru ve yanlış, bir adamın yaptıklarıyla değil hissettikleriyle bağlantılıdır."</span></p>

  <p class="heading1 sgc-2"><span class="sgc1 sgc-1">İlahi ağzın mimiklerinden kabullendiği anlaşılıyordu. "Söylediklerin doğru."</span></p>

  <p class="heading1 sgc-2"><span class="sgc1 sgc-1">"Bu adamlar," dedi Hamilton teknisyenleri göstererek, Tek Gerçek Tanrı'nın Şampiyonları</span>&nbsp;<span class="sgc1 sgc-1">gibi</span>&nbsp;<span class="sgc1 sgc-1">davranıyorlar. Kâfirliğin kökünü kazıyor havasındalar. Ama yüreklerinde şeytansı güdüler besleniyor. Sofuca eylemlerinin ardında günah dolu arzular yatıyor."</span></p>

  <p class="heading1 sgc-2"><span class="sgc1 sgc-1">Brady yutkundu. "Ne demek istiyorsun?"</span></p>

  <p class="heading1 sgc-2"><span class="sgc1 sgc-1">"Sen beni para uğruna EGA'dan uzak tutmaya çalıştın. Beni kıskandın. Ve güdüsel açıdan bakıldığında kıskançlık kabul edilemez. Bir mümin olarak bu noktaya dikkat çekiyorum." Hamilton boynunu bükerek ekledi: "Bu benim görevim."</span></p>

  <p class="heading1 sgc-2"><span class="sgc1 sgc-1">"Kıskançlık," diye yineledi melek. "Evet, kıskançlık günahlar sınıfına girer. Sadece ve sadece Efendi'mizin kıskanç bir Tanrı olmasının dışında. Bu kullanımıyla kıskançlık, ancak ve yalnız bir tane Tek Gerçek Tanrı olabilir demektir. Herhangi bir başka yarı-tanrıya tapınmak O'nun doğasının yadsınması ve İslam-Öncesine dönüştür."</span></p>

  <p class="heading1 sgc-2"><span class="sgc1 sgc-1">"Ama," diye itiraz etti Brady, "bir Babist de Tanrının yolunda kıskançlıkla yürüyebilir."</span></p>

  <p class="heading1 sgc-2"><span class="sgc1 sgc-1">"Ancak tüm diğer yol ve sapakları kıskançlıkla reddetmesi halinde," dedi melek. "Bu sözcüğün olumsuz ahlaki özellikleri içermeyen bir tek kullanım alanı vardır. Mirasımızı kıskançlıkla korumaktan bahsedebiliriz. Ki bu da, size ait olanı korumakta inançlı bir kararlılık anlamına gelir. Ancak, bu kâfir, sizi hakkı olan makamdan onu uzaklaştırmak için kıskançlık duymakla itham ediyor. Hasetçi, esirgeyici ve kem bir açgözlülükle güdüleniyorsunuz bu özünde Kozmik Üleşim'e boyun eğmenin reddi demektir."</span></p>

  <p class="heading1 sgc-2"><span class="sgc1 sgc-1">"Ama-" diyebildi Brady kollarını aptalca çırparak.</span></p>

  <p class="heading1 sgc-2"><span class="sgc1 sgc-1">"Kâfir, şeytansı amaçlarla güdülenen görünürdeki iyi eylemlerin sadece iyiyi taklit eden işler olduğunu vurgulamakta çok haklıdır. Kötü niyetli hırsınız mümince eylemlerinizin kıymetini kaldırıyor. Her ne kadar eylemleriniz Tek Gerçek Tanrı'nın sözlerini teyit etmeye yönelikse de ruhlarınız iffetsiz ve lekelenmişler."</span></p>

  <p class="heading1 sgc-2"><span class="sgc1 sgc-1">"İffetsiz sözcüğüyle neyi kastediyorsunuz?" diye söze girdi Brady; ama artık çok geçti. Karar çoktan verilmişti. Tepelerindeki güneş yavaş yavaş kasvetli, hastalıklı bir sarıya dönüştü ve sonunda tamamen, sessizce sönüp gitti. Kuru, sert bir rüzgâr dehşet içindeki teknisyenlerin çevresinde dolandı. Toprak ayaklarının altında çatlayıp çoraklaştı.</span></p>

  <p class="heading1 sgc-2"><span class="sgc1 sgc-1">Kasvetli karanlığın içinden meleğin, "Başvurularınızı bilahare yaparsınız," diyen sesi duyuldu. Gitmeye hazırlanıyordu. "Her zamanki kanallardan yararlanmak için bol bol vaktiniz var."</span></p>

  <p class="heading1 sgc-2"><span class="sgc1 sgc-1">EGA binalarını çevreleyen bir zamanların verimli toprakları şimdi kuraklığın ve çıplaklığın kavruk görünümünü taşıyordu. Yetişen hiçbir bitki yoktu. Ağaçlar ve çayırlar kuru kabuklar halinde solmuşlardı. Teknisyenler yavaş yavaş esmer derili, kıllı, pislik içindeki yüzlerinde ve kollarında cılk yaralar açılmış, güdük, kambur şekiller halinde ufaldılar. Birbirlerine baktıkça kan çanağına dönmüş gözleri yaşlarla doldu.</span></p>

  <p class="heading1 sgc-2"><span class="sgc1 sgc-1">"Lanet," diye beyhude viyakladı Brady. "Biz lanetlendik!"</span></p>

  <p class="heading1 sgc-2"><span class="sgc1 sgc-1">Teknisyenlerin selametten ne denli uzak oldukları apaçık görülüyordu. Artık cüceleşmiş, beli bükülmüş şekiller halinde, amaçsız ve perişan bir halde ortalıkta sefil sürünüyorlardı. Gecenin karanlığı havada asılı duran toz zerreciklerinin arasından omuzlarına çöktü. Ayaklarının altındaki kurak toprak boyunca bir yılan kıvranmaya başladı. Hemen ardından onu ilk akrebin</span>&nbsp;<span class="sgc1 sgc-1">klik-klik</span>&nbsp;<span class="sgc1 sgc-1">eden tıkırtısı izledi...</span></p>

  <p class="heading1 sgc-2"><span class="sgc1 sgc-1">Hamilton boş yere, "Üzgünüm," dedi. "Ama gerçek ortaya çıkmalı."</span></p>

  <p class="heading1 sgc-2"><span class="sgc1 sgc-1">Brady'nin tıraşsız suratında kızıl parlayan gözleri ona dik dik baktı. Kirli saçları kulaklarına ve ensesine dökülüyordu.</span></p>

  <p class="heading1 sgc-2"><span class="sgc1 sgc-1">Seni kâfir," diye mırıldandı sırtını dönerken.</span></p>

  <p class="heading1 sgc-2"><span class="sgc1 sgc-1">"Erdemin ödülü kendisidir," diye anımsattı Hamilton. "Yüce Tanrı‟nın yolları gizemli olur. Hiçbir şey başarının kendisi kadar başarılı değildir."</span></p>

  <p class="heading1 sgc-2"><span class="sgc1 sgc-1">Arabasına bindi ve anahtarını ateşleme kilidine soktu. Motoru çalıştırmaya uğraşırken ön camın üzerine toz bulutları çöküyordu. Hiçbir şey olmadı; motor bir türlü harekete geçmiyordu. Bir süre gaz vererek oyalandı ve neyin yolunda gitmediğini merak etti. Sonra yılgınlıkla solmuş koltuk döşemelerini fark etti. Bıraktığında gıcır gıcır ve mükemmel olan kaplamalar renksiz ve silikti artık. Araba, ne yazık ki, lanetli alanın sınırları içine park edilmişti.'</span></p>

  <p class="heading1 sgc-2"><span class="sgc1 sgc-1">Torpido gözünü açan Hamilton kullanılmaktan partallaşmış oto tamir el kitabını çıkardı. Ama kalın kitabın içinde artık otomotiv yapım şemaları yoktu; onların yerini en sık kullanılan günlük dualar işgal etmişti.</span></p>

  <p class="heading1 sgc-2"><span class="sgc1 sgc-1">Bu dünyada dualar mekanik biliminin yerini alıyordu. Kitabı önüne açarak arabayı birinci vitese taktı, gaza basarken debriyajı saldı.</span></p>

  <p class="heading1 sgc-2"><span class="sgc1 sgc-1">"Bir tek Tanrı vardır," diye başladı, "ve İkinci Bap‟da O'nun...</span></p>

  <p class="heading1 sgc-2"><span class="sgc1 sgc-1">Marş bastı ve araba gürültüyle öne atıldı. Egzozu patlayarak ve iniltiler çıkararak otoparktan caddeye doğru süründü. Hamilton'ın ardında teknisyenler kendi lanetli bölgelerinde yitik dolaşıyorlardı. Daha şimdiden nasıl yalvarmaları gerekeceğini tarih ve bilirkişi adları vererek tartışmaya girişmişlerdi. Eski konumlarına geleceklerdir, diye içinden geçirdi Hamilton. Becereceklerdir.</span></p>

  <p class="heading1 sgc-2"><span class="sgc1 sgc-1">Arabayı otoyol boyunca Belmont'a dek götürebilmek için dört ayrı dua okumak zorunda kaldı. Bir defasında, bir garajın önünden geçerken, durup tamir ettirmeyi düşündü. Ama gördüğü tabela onu bu fikrinden caydırdı:</span></p>

  <p class="heading1 sgc-2"><span class="sgc2 sgc-6">Nicholton ve Oğulları Oto Şifacısı</span></p>

  <p class="heading1 sgc-2"><span class="sgc1 sgc-1">Ve bunun da altında, üzerinde</span>&nbsp;<span class="sgc2 sgc-6">Her gün ve her yönde arabam daha da yeni ve yenileşiyor</span>&nbsp;<span class="sgc1 sgc-1">sloganı yazılı bir camekânla korunmuş risaleler.</span></p>

  <p class="heading1 sgc-2"><span class="sgc1 sgc-1">Beşinci duanın ardından motor artık mükemmel çalışıyor gibiydi. Koltuk döşemeleri her zamanki göz alıcılıklarına kavuşmuşlardı. Güveni kısmen yerine gelmişti; çok tatsız bir durumdan kurtulmayı başarmıştı. Her dünyanın kendine özgü kuralları vardı. Tek sorun onları keşfedebilmekteydi.</span></p>

  <p class="heading1 sgc-2"><span class="sgc1 sgc-1">Akşam karanlığı artık her yere çökmüştü. Alev alev farlarıyla arabalar El Camino boyunca akıp gidiyorlardı. Ardında, San Mateo'nun ışıkları karanlıkta göz kırpıyordu. Yukarıda, gece gökyüzünü netameli bulutlar kaplamıştı. Çok dikkatli sürerek, arabasını trafik akışının içinden çıkarıp kaldırıma çekti.</span></p>

  <p class="heading1 sgc-2"><span class="sgc1 sgc-1">Solunda California Maintenance uzanıyordu. Ama füze fabrikasına geri dönmesinin artık bir anlamı kalmamıştı; kendi dünyasında bile dışlanmıştı oradan. Şimdi ise neler olabileceğini bir tek Tanrı bilirdi. Her nasılsa, daha da kötü olacağını sezinliyordu. Çok daha kötü. Bu dünyada Albay T.E. Edwards ayarında bit adam kabul edilirlik sınırlarını çoktan aşmış olsa gerekti.</span></p>

  <p class="heading1 sgc-2"><span class="sgc1 sgc-1">Sağında küçük, tanıdık, pırıltılı bir vaha gördü.</span>&nbsp;<span class="sgc2 sgc-6">Güvenli Liman'</span><span class="sgc1 sgc-1">a birçok akşamüstü sığındığını anımsıyordu... Tam füze fabrikasının karşısında yer alan meyhane, sıcak yaz ortası günlerinde bira içmek isteyen teknisyenlerin en sevdikleri uğrak yeri olmuştu.</span></p>

  <p class="heading1 sgc-2"><span class="sgc1 sgc-1">Arabasını park eden Hamilton inerek koyu kaldırım taşlarının üzerinden meyhaneye doğru ilerledi. Kırpışan kırmızı neon ışıklarıyla yazılmış</span>&nbsp;<span class="sgc2 sgc-6">Altın Pırıltı</span>&nbsp;<span class="sgc1 sgc-1">reklamına yaklaştıkça hafif bir yağmur sessizce omuzlarına dökülüyordu.</span></p>

  <p class="heading1 sgc-2"><span class="sgc1 sgc-1">Meyhane insanlarla ve dost bir uğultuyla doluydu. Hamilton girişte bir an için durarak içerideki kirli insanlığın varlığını özümsedi. Hiç olmazsa bu değişmemişti. İçki tezgâhının uzak ucunda aynı kara meşin ceketli kamyon sürücüleri biralarına eğilmişler. Yine aynı gürültücü sarışın kız taburesine tünemişti: Viski renkli suyunu içen kaçınılmaz bar kelebeği. Zevksiz müzik dolabı sobanın az ötesindeki köşede öfkeyle bangırdıyordu. Bir yanda, kelleşmekte olan iki adam bir gemici oyununa dalıp gitmişlerdi.</span></p>

  <p class="heading1 sgc-2"><span class="sgc1 sgc-1">Hamilton kalabalığın arasından kendisine omzuyla yol açarak barın önündeki taburelere doğru yaklaştı. Tam ortada, büyük aynanın önünde, bira dolu kupasını sallayarak az önce tanıştığı ahbaplarına bağırıp çağıran tanıdık bir şekil gözüne çarptı.</span></p>

  <p class="heading1 sgc-2"><span class="sgc1 sgc-1">Hamilton'ın çorbaya dönmüş bitkin zihnini sapıkça bir mutluluk kapladı. McFeyffe'ın omzunu yumruklarken, "Senin öldüğünü sanıyordum," dedi. "Seni sefil piç!"</span></p>

  <p class="heading1 sgc-2"><span class="sgc1 sgc-1">McFeyffe birasını şaşkınlıkla koluna sıçratarak taburesinin üzerine döndü. "Hay cehennem! Kızıl burada!" Sevinçle barmene işaret etti. "Dostuma bir bira ver, lanet olsun."</span></p>

  <p class="heading1 sgc-2"><span class="sgc1 sgc-1">Hamilton endişeyle, "Yavaş ol," dedi. "Duymadın mı?"</span></p>

  <p class="heading1 sgc-2"><span class="sgc1 sgc-1">"Neyi duymadım mı?"</span></p>

  <p class="heading1 sgc-2"><span class="sgc1 sgc-1">"Olup biteni." Hamilton yanındaki boş bir iskemleye çöktü. "Fark etmedin mi? Eski durumla şimdiki durum arasında bir fark görmüyor musun?"</span></p>

  <p class="heading1 sgc-2"><span class="sgc1 sgc-1">"Görüyorum," dedi McFeyffe. Rahatsız olmuşa benzemiyordu. Ceketini açarak üzerindekileri Hamilton'a gösterdi. Akla gelebilecek her türlü muska sallanıyordu ceketinin içinden; her durum için ayrı bir tane. "Senden yirmi dört saat ilerideyim, ahbap," dedi. "Bab'ın kim olduğunu bilmiyorum, bu bayat Arap dinini nereden bulup çıkardıklarını da; ama dert etmiyorum." Üzerinde daireler halinde şifreli yazılar bulunan altın renkli uğur takısını okşarken, "Benimle dalga geçme, yoksa seni sıçanlara parçalatırım," dedi.</span></p>

  <p class="heading1 sgc-2"><span class="sgc1 sgc-1">Hamilton'ın birası gelmişti, açgözlülükle biraya sarıldı. Çevresi insanlarla, seslerle, hareketle uğulduyordu; geçici olarak rahatladı, gevşedi ve kendini olayların akışına bıraktı. Başka bir seçeneği de yoktu aslında.</span></p>

  <p class="heading1 sgc-2"><span class="sgc1 sgc-1">Sivri yüzlü küçük sarışın, McFeyffe'ın yanına sokulup omzuna dolanarak, "Arkadaşın kim?" diye sordu. "Çok sevimli."</span></p>

  <p class="heading1 sgc-2"><span class="sgc1 sgc-1">"Kaybol," dedi McFeyffe iyi niyetle. "Yoksa seni solucan yaparım."</span></p>

  <p class="heading1 sgc-2"><span class="sgc1 sgc-1">Kız, "Çok bilmiş," diyerek burnunu çekti. Eteğini sıyırarak jartiyerinin altındaki beyaz bir nesneyi gösterdi. "Bunu yenmeyi bir dene bakalım," dedi McFeyffe'a.</span></p>

  <p class="heading1 sgc-2"><span class="sgc1 sgc-1">McFeyffe büyülenmiş gibi baktı. "Nedir bu?"</span></p>

  <p class="heading1 sgc-2"><span class="sgc1 sgc-1">"Muhammed'</span><span class="sgc1 sgc-1">in tarak kemiği."</span></p>

  <p class="heading1 sgc-2"><span class="sgc1 sgc-1">McFeyffe sofuca, "Azizler bizi korusun," dedi ve birasından bir yudum çekti.</span></p>

  <p class="heading1 sgc-2"><span class="sgc1 sgc-1">Kız eteğini düzeltirken Hamilton'a, "Seni daha önce görmemiş miydim?" diye sordu. "Caddenin karşısındaki şu büyük bomba fabrikasında çalışıyorsun, değil mi?"</span></p>

  <p class="heading1 sgc-2"><span class="sgc1 sgc-1">"Çalışıyordum," diye düzeltti Hamilton.</span></p>

  <p class="heading1 sgc-2"><span class="sgc1 sgc-1">"Bu dalgacı kızılın tekidir," diye yetiştirdi McFeyffe. "Üstelik bir ateist."</span></p>

  <p class="heading1 sgc-2"><span class="sgc1 sgc-1">Kız dehşete kapılarak geriledi. "Şaka yapıyorsun, değil mi?</span></p>

  <p class="heading1 sgc-2"><span class="sgc1 sgc-1">"Ne münasebet," dedi Hamilton. Bu vakitten sonra onun için hepsi birdi. "Ben Leon Troçki'nin bakire halasıyım. Joe Stalin'i de ben doğurdum."</span></p>

  <p class="heading1 sgc-2"><span class="sgc1 sgc-1">Anında, midesinin içinde şiddetli bir şimşek çaktı, sancıdan iki büklüm olarak tabureden yere yıkıldı ve dişleri ıstırapla gıcırdayarak kıvranmaya başladı.</span></p>

  <p class="heading1 sgc-2"><span class="sgc1 sgc-1">"Layığını buldun," dedi McFeyffe acımasızca.</span></p>

  <p class="heading1 sgc-2"><span class="sgc1 sgc-1">"İmdat!" diye bağırdı Hamilton.</span></p>

  <p class="heading1 sgc-2"><span class="sgc1 sgc-1">Kız endişeyle yanına çömeldi. "Kendinden utanmıyor musun? Beyan'ın nerede?"</span></p>

  <p class="heading1 sgc-2"><span class="sgc1 sgc-1">Rengi sancıdan kireç gibi olurken, "Evde," diye fısıldadı. İçinde yeni şimşekler bir aşağı bir yukarı çakıp duruyordu. "Ölüyorum. Apandistim patladı."</span></p>

  <p class="heading1 sgc-2"><span class="sgc1 sgc-1">"Dua tekerin nerede? Ceket cebinde mi?" Kız çevik hareketlerle üzerini aramaya başlamıştı; hızlı parmakları orasında burasında uçuşup duruyordu.</span></p>

  <p class="heading1 sgc-2"><span class="sgc1 sgc-1">"Bana-bir-doktor-bulun," diyebildi Hamilton.</span></p>

  <p class="heading1 sgc-2"><span class="sgc1 sgc-1">Barmen üzerine doğru eğildi. "Onu ya toparlayın ya da dışarı atın," dedi kıza saygısızca. "Burada ölmesin."</span></p>

  <p class="heading1 sgc-2"><span class="sgc1 sgc-1">Kız tiz bir soprano sesle, "Hiç kimsede okunmuş su var mı?" diye haykırdı.</span></p>

  <p class="heading1 sgc-2"><span class="sgc1 sgc-1">Kalabalık dalgalandı; sonuçta küçük, yassı bir matara ortaya çıktı. Titiz bir ses, "Hepsini harcamayın sakın," dedi. "Bu su Cheyenne'deki vaftiz kurnasından dolduruldu."</span></p>

  <p class="heading1 sgc-2"><span class="sgc1 sgc-1">Kız kapağı açarak kırmızı tırnaklı parmaklarım ıslattı ve hemen Hamilton'ın üzerine serpiştirdi. Sancı</span></p>

  <p class="heading1 sgc-2"><span class="sgc1 sgc-1">suyun dokunduğu yerlerde geriliyordu. Hırpalanmış vücuduna ferahlık yayıldı. Kızın da yardımıyla, bir süre sonra oturabiliyordu artık.</span></p>

  <p class="heading1 sgc-2"><span class="sgc1 sgc-1">"Laneti kaldırdık," diye açıkladı kız okunmuş suyu sahibine iade ederken. "Teşekkürler, bayım."</span></p>

  <p class="heading1 sgc-2"><span class="sgc1 sgc-1">McFeyffe sırtını dönmeden, "Ö adama benden bir bira," dedi. "O Bab'ın gerçek bir müridi."</span></p>

  <p class="heading1 sgc-2"><span class="sgc1 sgc-1">Bir kupa dolusu köpüklü bira kalabalığın içinde kaybolurken Hamilton sefil bir halde taburesine tırmandı. Kimse onu fark etmedi; kız şimdi okunmuş suyun sahibiyle cilveleşmeye gitmişti.</span></p>

  <p class="heading1 sgc-2"><span class="sgc1 sgc-1">"Bu dünya," diye gıcırdadı Hamilton sıkılı dişlerinin arasından, "çıldırmış."</span></p>

  <p class="heading1 sgc-2"><span class="sgc1 sgc-1">"Nah çıldırmış!" diye yanıtladı McFeyffe. "Çılgın olan nesi var ki? Bütün bir gün boyunca bira parası ödemedim." Hatırı sayılır muska koleksiyonunu salladı. "Tek yapmam gereken bunlara başvurmak."</span></p>

  <p class="heading1 sgc-2"><span class="sgc1 sgc-1">"Açıklasana," diye mırıldadı Hamilton. "Burası bu meyhane. Tanrı niçin silip atmıyor burayı? Eğer bu dünya manevi kurallara göre işliyorsa-"</span></p>

  <p class="heading1 sgc-2"><span class="sgc1 sgc-1">"Bu meyhane manevi düzenin selameti için gerekli. Burası çürümenin ve günahkârlığın aktığı bir lağım, bir fesat çukuru. Lanetlenme olmadan selamet olabilir mi sanıyorsun? Siz ateistlerin sorunu da bu zaten; kötülüğün iç mekaniğini anlayamıyorsunuz. Sen de katıl ve yaşamdan zevk al, ahbap. Eğer inananlardan biri olursan korkacak bir şeyin kalmaz."</span></p>

  <p class="heading1 sgc-2"><span class="sgc1 sgc-1">"Oportünist."</span></p>

  <p class="heading1 sgc-2"><span class="sgc1 sgc-1">"Aynen öyle."</span></p>

  <p class="heading1 sgc-2"><span class="sgc1 sgc-1">"Demek Tanrı senin burada oturup kafa çekmene ve şu fahişelerle oynaşmana izin veriyor. Küfredip yalan söyleyerek canının çektiğini yapmana."</span></p>

  <p class="heading1 sgc-2"><span class="sgc1 sgc-1">"Haklarımı biliyorum," dedi McFeyffe riyakârca. "Burada neyin geçerli olduğunu biliyorum. Çevrene bak ve öğren. Nelerin olup bittiğine dikkat et."</span></p>

  <p class="heading1 sgc-2"><span class="sgc1 sgc-1">Aynanın yanında duvara asılı duran düsturda</span>&nbsp;<span class="sgc2 sgc-6">Peygamber Seni Burada Görseydi Ne Derdi?</span>&nbsp;<span class="sgc1 sgc-1">Yazılıydı.</span></p>

  <p class="heading1 sgc-2"><span class="sgc1 sgc-1">McFeyffe, Hamilton'a, "Ne derdi sana söyleyeyim," diye açıkladı. "Derdi ki: 'Bir tane de bana doldurun, çocuklar!' O, kafadan biri. Sizin gibi yumurta kafalı profesörlerden değil."</span></p>

  <p class="heading1 sgc-2"><span class="sgc1 sgc-1">Hamilton hevesle bekledi, ama gökten zehirli yılan filan yağmıyordu. McFeyffe kendinden emin ve memnun bir ifadeyle birasını götürmeyi sürdürüyordu.</span></p>

  <p class="heading1 sgc-2"><span class="sgc1 sgc-1">"Görülüyor ki, ben henüz işin içine giremedim," dedi Hamilton. "Bunları ben söylemiş olsaydım çoktan çarpılırdım."</span></p>

  <p class="heading1 sgc-2"><span class="sgc1 sgc-1">"Sen de, işin içine</span>&nbsp;<span class="sgc1 sgc-1">gir</span>&nbsp;<span class="sgc1 sgc-1">madem öyle."</span></p>

  <p class="heading1 sgc-2"><span class="sgc1 sgc-1">Hamilton, "Nasıl?" diye sordu. Olup bitenlerin haksızlığı, temeldeki yanlışlıklar omuzlarına kurşun gibi çökmüştü. McFeyffe'a çok mantıklı görünen bu dünya, ona mantıklı bir evrenin karikatürü gibi geliyordu. Bütün bu bulanıklığın, Bevatron'daki kazadan bu yana onu çevreleyen karmaşanın içinde, sürekli olarak umudun küçük ışıltısını yakalamaya çalışıyordu. Onun dünyasını oluşturan değerler, anımsayabildiğince eskiden beri var oluşunu belirleyen ahlak kuralları yok olup gitmişlerdi; yerlerini yabancıya karşı gösterilen kaba, feodal bir hınç,</span>&nbsp;<span class="sgc1 sgc-1">nereden</span>&nbsp;<span class="sgc1 sgc-1">geldiğini bilemediği ilkel bir düzen almıştı.</span></p>

  <p class="heading1 sgc-2"><span class="sgc1 sgc-1">Titreyerek pardösüsüne uzandı, Doktor Tillingford'un ona verdiği notu çıkardı. İsim buradaydı, Peygamber'in adı. Merkez, kaynak noktası, bir şekilde içeri sızıp dünyasını ele geçiren Batı-dışı bu kültün mimarı. Her zaman bir Horace Clamp olmuş muydu? Bir hafta önce, birkaç gün önce, ne ikinci Bab vardı, ne de Cheyenne, Wyoming'deki Tek Gerçek Tanrı'nın Peygamberi. Ya da yanı başında, McFeyffe kâğıtta yazılı olanları okuyabilmek için gözlerini kısarak eğilmişti. Yüzünde karanlık bir ifade vardı; o kabadayıca mizah kaybolmuş, yerini katı ve boğucu bir ciddiyet almıştı. "Nedir bu?" diye sordu.</span></p>

  <p class="heading1 sgc-2"><span class="sgc1 sgc-1">"Bu kişiyi aramam gerekiyor," dedi Hamilton.</span></p>

  <p class="heading1 sgc-2"><span class="sgc1 sgc-1">"Hayır," dedi McFeyffe. Aniden uzanarak notu elinden aldı. "At onu." Sesi titriyordu. "Bununla hiç ilgilenme."</span></p>

  <p class="heading1 sgc-2"><span class="sgc1 sgc-1">Hamilton çabalayarak notu kurtarmayı başardı. McFeyffe onu omuzlarından yakaladı; kalın parmakları Hamilton'ın etine batıyordu. Hamilton'ın altındaki taburenin dengesi bozuldu ve kendilerini yere düşerken buldular. McFeyffe'ın iri kütlesi üzerine çöktü; ikisi de oflayıp terleyerek yerde yuvarlanıyor, notu ele geçirmek için uğraşıyorlardı.</span></p>

  <p class="heading1 sgc-2"><span class="sgc1 sgc-1">Tezgâhın çevresini zıplayarak dolaşan barmen, "Bu mekânda cihat olmaz," diye bağırarak üzerlerine geldi. "Birbirinizi parçalamak istiyorsanız dışarı çıkın."</span></p>

  <p class="heading1 sgc-2"><span class="sgc1 sgc-1">McFeyffe mırıldanarak dengesizce doğruldu. Giysilerini düzeltmeye çalışırken, "Yok et onu," dedi Hamilton'a. Yüzü derinlerden gelen bir huzursuzlukla çarpılmış, kaskatıydı.</span></p>

  <p class="heading1 sgc-2"><span class="sgc1 sgc-1">Hamilton yerine otururken, "Sorun nedir?" diye sordu. Birasını buldu ve içmek üzere kaldırdı. McFeyffe'ın kaba saba aklından bir şeyler geçiyordu ve o bunların ne olduğunu bilmiyordu.</span></p>

  <p class="heading1 sgc-2"><span class="sgc1 sgc-1">Tam o sırada, küçük sarışın bar kelebeği onlara doğru geldi. Yanında kederli, çökük biri vardı. Bill Laws bir bardak içki kaparak McFeyffe ve Hamilton'a doğru acıklı bir biçimde eğildi. "Tünaydın," dedi duygusuzca.</span></p>

  <p class="heading1 sgc-2"><span class="sgc1 sgc-1">"Artık daha fazla kavga etmeyelim. Biz burada hep dostuz."</span></p>

  <p class="heading1 sgc-2"><span class="sgc1 sgc-1">Tezgâha doğru gözlerini diken McFeyffe, "Her şey bir yana," dedi, "öyle olmak da zorundayız." Abartmıyordu.</span></p>

  <p class="heading1 sgc-2"></p>
</body>
</html>
