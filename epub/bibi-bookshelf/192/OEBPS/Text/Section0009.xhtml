<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1 sgc-2"><span class="sgc10 sgc-12"><br class="coverpage sgc-7" /></span></p>

  <h1 class="heading1 sgc-2" style="text-align: center;"><span class="sgc11 sgc-13" style="font-weight: normal;">10</span></h1>

  <p class="heading1 sgc-2"><span class="sgc1 sgc-1">Aydınlık ve küçük oturma odasına girerlerken Marsha onları içi rahatlayarak karşıladı. Onu öpebilmek için ayak parmakları üzerinde yükselerek, "Tam vaktinde," dedi Hamilton'a. İş önlüğü ve basma giysileri içinde ılık ve güzel kokulu, hoş, zarif bir görünümü vardı. "Ellerinizi yıkayın ve oturun."</span></p>

  <p class="heading1 sgc-2"><span class="sgc1 sgc-1">İpeksi nezaketle, "Yardım edebileceğim bir şey var mı?" diye sordu.</span></p>

  <p class="heading1 sgc-2"><span class="sgc1 sgc-1">"Hiçbir şey yok. Jack, pardösüsünü alsana."</span></p>

  <p class="heading1 sgc-2"><span class="sgc1 sgc-1">"Sorun değil,'' dedi İpeksi, "yatak odasına bırakıveririm." Kısa bir süre için ikisini yalnız bırakarak uzaklaştı.</span></p>

  <p class="heading1 sgc-2"><span class="sgc1 sgc-1">Hamilton eşinin peşi sıra mutfağa yürürken, "Bu da tuz biber ekti," dedi.</span></p>

  <p class="heading1 sgc-2"><span class="sgc1 sgc-1">"İpeksi'yi mi kastediyorsun?"</span></p>

  <p class="heading1 sgc-2"><span class="sgc1 sgc-1">"Evet."</span></p>

  <p class="heading1 sgc-2"><span class="sgc1 sgc-1">"Onunla ne zaman tanıştınız?"</span></p>

  <p class="heading1 sgc-2"><span class="sgc1 sgc-1">"Geçen hafta. McFeyffe‟ın bir arkadaşı."</span></p>

  <p class="heading1 sgc-2"><span class="sgc1 sgc-1">"Çok sevimli." Marsha eğilerek fırından dumanı tüten bir güveç çıkardı. "Çok tatlı ve genç."</span></p>

  <p class="heading1 sgc-2"><span class="sgc1 sgc-1">"Sevgilim, o bir fahişe."</span></p>

  <p class="heading1 sgc-2"><span class="sgc1 sgc-1">"Oh!" Marsha gözlerini kırpıştırdı. "Gerçekten mi? Ama o— o dediğine hiç benzemiyor."</span></p>

  <p class="heading1 sgc-2"><span class="sgc1 sgc-1">"Tabii ki benzemiyor. O dediğimden bu dünyada bulunmaz.</span></p>

  <p class="heading1 sgc-2"><span class="sgc1 sgc-1">Marsha'nın yüzü aydınlandı. "Öyleyse o da öyle değil. Olamazdı da zaten."</span></p>

  <p class="heading1 sgc-2"><span class="sgc1 sgc-1">Güveçle birlikte oturma odasına yöneldiğinde Hamilton öfkeyle yolunu kesti. "O</span>&nbsp;<span class="sgc1 sgc-1">öyle.</span>&nbsp;<span class="sgc1 sgc-1">Gerçek dünyada o, gece kulüplerini dolaşarak içki ve erkek arayan profesyonel bir bar kelebeği."</span></p>

  <p class="heading1 sgc-2"><span class="sgc1 sgc-1">Tatmin olmayan Marsha, "Ya, gerçekten mi?" dedi. "Buna inanmıyorum. Telefonda uzun uzun konuştuk. Garson filan olmalı. Çok tatlı bir çocuk"</span></p>

  <p class="heading1 sgc-2"><span class="sgc1 sgc-1">"Sevgilim, onu malzemesi tamken-" İpeksi okul kızı kıyafetleri içinde sağlıklı ve biraz da şımarık geri döndüğünde lafı kesmek zorunda kaldı.</span></p>

  <p class="heading1 sgc-2"><span class="sgc1 sgc-1">Marsha geri mutfağa kaçarken kocasına, "Sana hayret ediyorum," dedi. "Kendinden utanmalısın."</span></p>

  <p class="heading1 sgc-2"><span class="sgc1 sgc-1">Hamilton suçlu suçlu sıvıştı. "Canı cehenneme!" Oakland</span>&nbsp;<span class="sgc2 sgc-6">Tribüne'<span class="sgc4 sgc-14">u</span></span><span class="sgc1 sgc-1">n akşam baskısını alarak İpeksi'nin karşısındaki koltuğa çöktü ve başlıklara göz gezdirmeye başladı.</span></p>

  <p class="heading1 sgc-2"><span class="sgc2 sgc-6">Feinberg'den Astıma Kesin Çözüm Yeni Buluş Açıklandı</span></p>

  <p class="heading1 sgc-2"><span class="sgc1 sgc-1">Ön sayfada bir diş macunu reklamından yeni fırlamışa benzeyen hafifçe şişman ve kelleşmeye başlamış bir doktor beyazlar içinde gülümsüyordu. Haber dünyayı yerinden oynatan buluşu üzerineydi. Birinci sayfa, birinci sütun.</span></p>

  <p class="heading1 sgc-2"><span class="sgc1 sgc-1">Birinci sayfa, ikinci sütunda ise Ortadoğu'da yapılan en son arkeolojik keşifle ilgili uzunca bir makale vardı. Toprağın altından çömlekler, tabaklar ve vazolar çıkarılmıştı; o güne dek varlığı bilinmeyen yepyeni bir Demir Çağı kentinin yeri saptanmıştı. Tüm insanlık nefesini tutmuş izliyordu.</span></p>

  <p class="heading1 sgc-2"><span class="sgc1 sgc-1">Dayanılmaz bir merak benliğini sardı. Rusya'yla sürdürülen soğuk savaş ne olmuştu? Hazır konu açılmışken,</span>&nbsp;<span class="sgc1 sgc-1">Rusya</span>&nbsp;<span class="sgc1 sgc-1">ne olmuştu? Kalan sayfaları hızla karıştırdı. Bulduğu şey, ensesindeki kılların diken diken olmalarına yol açtı.</span></p>

  <p class="heading1 sgc-2"><span class="sgc1 sgc-1">Bir birim olarak Rusya tamamen iptal edilmiş durumdaydı. Biraz fazla tatsız bulunmuş olduğu aşikârdı. Milyonlarca erkek ve kadın, milyonlarca kilometrekarelik alan</span>&nbsp;<span class="sgc1 sgc-1">git.</span>&nbsp;<span class="sgc1 sgc-1">Yerlerinde ne vardı peki? Çıplak bir ova mı? Sisli bir boşluk mu? Dev bir çukur mu?</span></p>

  <p class="heading1 sgc-2"><span class="sgc1 sgc-1">Aslında, gazetenin bir ön sayfasının olduğu da iddia edilemezdi. Gazete sanki pazar ekiyle başlıyor gibiydi: Kadın dünyası. Moda, sosyete haberleri, evlilikler ve nişanlar, kültür çalışmaları, oyunlar ve bulmacalar. Çizgi roman bölümü? Kısmen oradaydı — kısmen yoktu. Çocuk dizileriyle neşeli çizgi romanlar duruyordu. Ama polisiye ya da romantik konulu olanlar kayıplara karışmıştı. Hani pek bir şey fark edeceğinden değil, ama sayfanın orta yerindeki o tuhaf, beyaz boşluklar gazetenin tadını kaçırıyordu.</span></p>

  <p class="heading1 sgc-2"><span class="sgc1 sgc-1">Bir olasılıkla, Kuzey Asya'nın görünümü de aynı böyle olsa gerekti. Dev bir boşluk; bir zamanlar milyonlarca yaşamın iyi ya da kötü sürdüğü. Kötü sürdüğü tabii ki Edith Pritchet adlı tombul, orta yaşlı bir kadının fikrince. Rusya'nın varlığı onu rahatsız etmişti; vızıldayan bir tatarcık gibi onun yaşamını tatsızlaştırmıştı.</span></p>

  <p class="heading1 sgc-2"><span class="sgc1 sgc-1">Şimdi düşündüğünde, hiçbir sinek ya da tatarcık bile görmediğini fark etti. Ya da örümcek. Ya da herhangi haşarat. Mrs. Pritchet işini tamamladığında burası yaşanması çok huzurlu bir dünya olacaktı — tabii eğer geriye bir şey kalırsa.</span></p>

  <p class="heading1 sgc-2"><span class="sgc1 sgc-1">Aniden İpeksi'ye bakarak, "Bu seni hiç rahatsız etmiyor mu?" diye sordu. "Rusya'nın hiç olmaması."</span></p>

  <p class="heading1 sgc-2"><span class="sgc1 sgc-1">İpeksi başını dergisinden kaldırdı: "Kimin dedin?"</span></p>

  <p class="heading1 sgc-2"><span class="sgc1 sgc-1">"Boş ver." Kasvete boğulmuş bir halde gazetesini atarak oturma odasından çıktı ve mutfağa yöneldi. "İşte buna dayanamıyorum," dedi eşine.</span></p>

  <p class="heading1 sgc-2"><span class="sgc1 sgc-1">"Neye sevgilim?"</span></p>

  <p class="heading1 sgc-2"><span class="sgc1 sgc-1">"Aldırmıyorlar!"</span></p>

  <p class="heading1 sgc-2"><span class="sgc1 sgc-1">Marsha nazikçe açıkladı: "Rusya hiçbir zaman olmadı ki. Nasıl aldırabilirler?"</span></p>

  <p class="heading1 sgc-2"><span class="sgc1 sgc-1">"Ama aldırmalılar! Mrs. Pritchet yazıyı ortadan kaldırsa umurlarında olmayacak. Hiç özlemeyecekler gittiğini bile fark etmeyecekler."</span></p>

  <p class="heading1 sgc-2"><span class="sgc1 sgc-1">"Eğer fark edemiyorlarsa," dedi Marsha düşünceli düşünceli, "önemi kalıyor mu?"</span></p>

  <p class="heading1 sgc-2"><span class="sgc1 sgc-1">Bak bu doğruydu işte. İki kadın masayı hazırlamakla uğraşırlarken biraz kafa yordu. "Daha da kötü," dedi Marsha'ya. "En berbat yönü de bu zaten. Edith Pritchet dünyalarını kurcalayıp duruyor yaşantılarını sil baştan değiştiriyor ve onlar işin farkında değiller. Dehşet verici!"</span></p>

  <p class="heading1 sgc-2"><span class="sgc1 sgc-1">"Niçin?" diye parlayıverdi Marsha. "Belki o kadar da kötü değildir." Sesini alçaltarak çenesiyle İpeksi'yi işaret etti. "O berbat mı sence? Eski hali daha mı iyiydi?"</span></p>

  <p class="heading1 sgc-2"><span class="sgc1 sgc-1">"Önemli olan bu değil. Önemli olan—" Öfkeyle Marsha'nın peşi sıra yürüdü. "O İpeksi değil artık. Başka birisi. Mrs. Pritchet'in İpeksi'nin yerini alması için yaptığı balmumundan bir kukla."</span></p>

  <p class="heading1 sgc-2"><span class="sgc1 sgc-1">"Bana İpeksi'ymiş gibi görünüyor."</span></p>

  <p class="heading1 sgc-2"><span class="sgc1 sgc-1">"Onu daha önce hiç görmedin ki."</span></p>

  <p class="heading1 sgc-2"><span class="sgc1 sgc-1">"Tanrıya şükür görmedim."</span></p>

  <p class="heading1 sgc-2"><span class="sgc1 sgc-1">Uğursuz bir kuşku benliğini yavaş yavaş kapladı Hamilton'ın. "Bu durumdan hoşlanıyorsun," dedi usulca. "Bunu gerçekten de</span>&nbsp;<span class="sgc1 sgc-1">tercih</span>&nbsp;<span class="sgc1 sgc-1">ediyorsun."</span></p>

  <p class="heading1 sgc-2"><span class="sgc1 sgc-1">Marsha, "Ben böyle söylemezdim," diye kaçamak bir yanıt verdi.</span></p>

  <p class="heading1 sgc-2"><span class="sgc1 sgc-1">"Ediyorsun! Sen bu bu</span>&nbsp;<span class="sgc1 sgc-1">düzenlemelerden</span>&nbsp;<span class="sgc1 sgc-1">hoşlanıyorsun.</span></p>

  <p class="heading1 sgc-2"><span class="sgc1 sgc-1">Marsha elleri çatal ve kaşıklarla dolu olarak mutfak kapısında durdu. "Bugün bu konuyu düşündüm. Birçok açıdan bakıldığında her şey çok daha temiz ve düzenli. Kir pasak yok. Her şey yani, çok daha yalın. Daha düzgün."</span></p>

  <p class="heading1 sgc-2"><span class="sgc1 sgc-1">"Eh,</span>&nbsp;<span class="sgc1 sgc-1">pek fazla</span>&nbsp;<span class="sgc1 sgc-1">bir şey kaldığı da söylenemez."</span></p>

  <p class="heading1 sgc-2"><span class="sgc1 sgc-1">"Bunda yanlış olan ne?”</span></p>

  <p class="heading1 sgc-2"><span class="sgc1 sgc-1">"Bakarsın biz de istenmeyen unsurlar oluveririz. Bu hiç aklına gelmiş miydi?" Ellerini coşkuyla sallayarak devam etti. "Güvenli değil. Bak şu halimize şimdiden yeniden şekillendirildik bile. Cinsiyetimiz yok bu hoşuna gidiyor mu?"</span></p>

  <p class="heading1 sgc-2"><span class="sgc1 sgc-1">Hemen bir yanıt alamadı.</span></p>

  <p class="heading1 sgc-2"><span class="sgc1 sgc-1">Nefesi kesilerek, "Tanrım,</span>&nbsp;<span class="sgc1 sgc-1">hoşuna gidiyor!'</span>&nbsp;<span class="sgc1 sgc-1">dedi Hamilton. "Böylesini tercih ediyorsun."</span></p>

  <p class="heading1 sgc-2"><span class="sgc1 sgc-1">Gümüş takımlarla birlikte uzaklaşırken, "Bunları sonra konuşuruz," dedi Marsha. Hamilton kolundan yakalayarak kabaca geri çekti. "Yanıt ver bana! Onun yöntemlerini beğeniyorsun, değil mi? Kocaman, şişko ve pimpirikli bir yaşlı kadının dünyadan cinselliği ve ayıbı silmesi fikri kulağına hoş geliyor."</span></p>

  <p class="heading1 sgc-2"><span class="sgc1 sgc-1">Marsha biraz düşünüp, "Eh," dedi. "Evet, sanırım dünyanın bir miktar temizliğe gereksinimi var. Eğer siz erkekler bunu beceremeyecekseniz, ya da becermeye</span>&nbsp;<span class="sgc1 sgc-1">niyetli</span>&nbsp;<span class="sgc1 sgc-1">değilseniz-"</span></p>

  <p class="heading1 sgc-2"><span class="sgc1 sgc-1">Ona öfkeyle, "Bak sana bir haber vereyim," dedi Hamilton. "Bazı kategorileri Edith Pritchet iptal ettikçe ben yerine koyacağım. Geri getireceklerimin ilki de cinsellik olacak. Bu geceden başlamak üzere, bu dünyayı cinsellikle yeniden tanıştıracağım."</span></p>

  <p class="heading1 sgc-2"></p>

  <p class="heading1 sgc-2"><span class="sgc1 sgc1 sgc-11">"Evet, yaparsın, değil mi? Tek istediğin budur zaten; aklından hiç çıkmaz."</span></p>

  <p class="heading1 sgc-2"><span class="sgc1 sgc-1">"Şu içerideki kızcağız." Hamilton başıyla oturma odasını işaret etti; İpeksi mutluluk içinde yemek masasının peçetelerini düzenliyordu. "Onu bodruma sürükleyip yatağa atacağım"</span></p>

  <p class="heading1 sgc-2"><span class="sgc1 sgc-1">"Sevgilim," dedi Marsha sükûnetle, "yapamazsın."</span></p>

  <p class="heading1 sgc-2"><span class="sgc1 sgc-1">"Neden yapamazmışım?"</span></p>

  <p class="heading1 sgc-2"><span class="sgc1 sgc-1">"Onun-" Marsha omuzlarını silkti. "Onun gerekli donanımı yok."</span></p>

  <p class="heading1 sgc-2"><span class="sgc1 sgc-1">"Hiç umurunda bile değil mi?"</span></p>

  <p class="heading1 sgc-2"><span class="sgc1 sgc-1">"Ama bu çok saçma. Mor devekuşlarından bahsetmek gibi bir şey. Böyle şeyler yok, işte o kadar."</span></p>

  <p class="heading1 sgc-2"><span class="sgc1 sgc-1">Oturma odasına dalan Hamilton İpeksi'yi bileğinden sıkıca yakaladı. "Gel benimle," diye emretti ona. "Müzik odasına inip Beethoven'in kuartetlerini dinleyeceğiz."</span></p>

  <p class="heading1 sgc-2"><span class="sgc1 sgc-1">İpeksi onun peşi sıra şaşkınlıkla tökezleyerek geldi. "Ama akşam yemeği ne olacak?"</span></p>

  <p class="heading1 sgc-2"><span class="sgc1 sgc-1">"Akşam yemeğinin cehenneme kadar yolu var," dedi Hamilton merdiven kapısını açarken. "Müzik de iptal edilmeden önce aşağı inelim."</span></p>

  <p class="heading1 sgc-2"><span class="sgc1 sgc-1">Bodrum soğuk ve nemliydi. Hamilton elektrikli ısıtıcıyı çalıştırdı ve pencere panjurlarını kapattı. Oda keyifli bir sıcaklığa bürünürken plak dolabının kapaklarını açarak kucak dolusu uzunçaları dışarı taşıdı.</span></p>

  <p class="heading1 sgc-2"><span class="sgc1 sgc-1">Kavga edercesine, "Ne dinlemek istersin?" diye sordu.</span></p>

  <p class="heading1 sgc-2"><span class="sgc1 sgc-1">İpeksi kapının yanında dehşet içinde dikiliyordu. "Yemek yemek istiyorum. Marsha öyle güzel bir akşam yemeği hazırladı ki-”</span></p>

  <p class="heading1 sgc-2"><span class="sgc1 sgc-1">Hamilton, "Sadece hayvanlar yemek yer," diye homurdandı. "Yemek tatsızdır. Hiç hoş değildir. İptal ettim."</span></p>

  <p class="heading1 sgc-2"><span class="sgc1 sgc-1">"Anlamıyorum," diye itiraz edecek oldu İpeksi.</span></p>

  <p class="heading1 sgc-2"><span class="sgc1 sgc-1">Ampliyi açan Hamilton karmaşık kontrol düğmeleriyle oynadı. "Müzik düzenim hakkında ne düşünüyorsun?"</span></p>

  <p class="heading1 sgc-2"><span class="sgc1 sgc-1">"Çok-hoş."</span></p>

  <p class="heading1 sgc-2"><span class="sgc1 sgc-1">"Dokunmatik paralel çıkış. Otuz bin cps'ye dek çıkabiliyor. Dört adet on beş inçlik woofer. Sekiz tweeter. Kros-over bağlantısı dört yüz cps'de. Transformatörler elle kuruluyor. Elmas iğne ve altın sıvı torklu kartuşlar." Uzunçaları pikaba yerleştirirken, "On tonluk bir ağırlığı otuz üç bir bölü üç devrin altına düşmeden döndürebilen bir motoru var," diyeceklerdi. "Hiç de fena değil, ha?"</span></p>

  <p class="heading1 sgc-2"><span class="sgc1 sgc-1">"O—olağanüstü."</span></p>

  <p class="heading1 sgc-2"><span class="sgc1 sgc-1">Çalan</span>&nbsp;<span class="sgc2 sgc-6">Daphrıis ve Chloe'<span class="sgc4 sgc-14">ydi.</span></span>&nbsp;<span class="sgc1 sgc-1">Uzunçalar koleksiyonunun yaklaşık yarısı gizemli bir biçimde ortadan kaybolmuştu; daha çok atonal modern yapıtlarla deneysel perküsyon çalışmalari. Mrs. Pritchet popüler müziği tercih ediyordu; konsere gitmeye bayılan burjuvaların Beethoven ve Schumann'ları gibi. Paha biçilmez Bartók serisinin kaybolmuş olması onu hiç yaşamadığı bir çılgınlığa sevk etti. Yüreğinden yaralanmış gibiydi; bu, kişiliğinin en derin katmanlarına yapılmış bir müdahaleydi. Mrs. Pritchet'in dünyasında yaşamak söz konusu bile olamazdı; o (Tetragrammaton)'dan da beterdi.</span></p>

  <p class="heading1 sgc-2"><span class="sgc1 sgc-1">Odanın ışığını iyice loşlaştırırken, "Böyle nasıl?" diye sordu. "Gözlerini almaz artık, ha?"</span></p>

  <p class="heading1 sgc-2"><span class="sgc1 sgc-1">İpeksi huzursuzlandı. "Zaten almıyordu, Jack," dedi. Sanki arındırılmış beyninde küçük bir anı kırıntısı dolaşıvermişti. "Uf, nereye gittiğimi bile göremiyorum. Korkarım düşeceğim."</span></p>

  <p class="heading1 sgc-2"><span class="sgc1 sgc-1">Hamilton, "O kadar da uzak sayılmazsın," diye tersledi. "Ne içmek istersin? Buralarda bir yerde beşte bir şişe viskim olacaktı."</span></p>

  <p class="heading1 sgc-2"><span class="sgc1 sgc-1">İçki dolabını açarak içini ustaca karıştırdı. Parmakları bir şişenin ağzını kavradı; onu hemen dışarı çekerek bardak bulmak için eğildi. Ne tuhaf, şişe eline yabancı geliyordu. Yakından incelediğinde duyduğu his doğrulandı; elinde tuttuğu şey gerçekten de beşte bir şişe viskisi değildi.</span></p>

  <p class="heading1 sgc-2"><span class="sgc1 sgc-1">Bıkkınlıkla, "Haydi şunu nane şerbeti yapalım bari," diye düzeltti. Bir bakıma daha iyi bile sayılabilirdi. "Olur mu?"</span></p>

  <p class="heading1 sgc-2"><span class="sgc1 sgc-1">İpeksi'yi götürüp divana oturturken karartılmış oda</span>&nbsp;<span class="sgc2 sgc-6">Daphnis ve Chloe</span>&nbsp;<span class="sgc1 sgc-1">ile doluyordu. İpeksi içkisini itaatle kabul etti, yüzünde saf ve alçakgönüllü bir ifadeyle uslu uslu yudumlamaya başladı. Hamilton odanın içinde sinsi sinsi dönüyor, duvardaki bir tabloyu düzeltmek, ampliyi bir parça daha açmak, lambanın boynunu biraz daha bükmek, divandaki yastıkları kabartmak, merdiven kapısının kapalı ve kilitli olduğundan emin olmak gibi ancak işinin ehlinin görebileceği ayrıntılarla uğraşıyordu. Üst kattan Marsha'nın kımıltıları geliyordu. Eh, bunu o istemişti ama.</span></p>

  <p class="heading1 sgc-2"><span class="sgc1 sgc-1">Öfkeyle, "Sadece gözlerini kapa ve gevşemeye bak," diye buyurdu.</span></p>

  <p class="heading1 sgc-2"><span class="sgc1 sgc-1">"Gevşedim zaten." İpeksi hâlâ korkuyordu. "Bu yeterli değil mi?"</span></p>

  <p class="heading1 sgc-2"><span class="sgc1 sgc-1">"Yeterli," diye homurdandı. "Bu çok iyi işte. Al sana bir fikir ayakkabılarını çıkarıp bacaklarını divana çeksene. Böyle yaptığında Ravel'i daha farklı algılayacaksın."</span></p>

  <p class="heading1 sgc-2"><span class="sgc1 sgc-1">İpeksi beyaz spor ayakkabılarını uysallıkla çıkardı ve çıplak ayaklarını altına çekti. Benzi uçarak, "Böylesi daha hoş," dedi.</span></p>

  <p class="heading1 sgc-2"><span class="sgc1 sgc-1">"Çok daha iyi, değil mi?"</span></p>

  <p class="heading1 sgc-2"><span class="sgc1 sgc-1">"Çok."</span></p>

  <p class="heading1 sgc-2"><span class="sgc1 sgc-1">Hamilton'ın üzerine aniden müthiş bir keder çöktü. Yenilmiş halde, "Yararı yok," dedi. "Olanaksız."</span></p>

  <p class="heading1 sgc-2"><span class="sgc1 sgc-1">"Olanaksız olan ne, Jack?"</span></p>

  <p class="heading1 sgc-2"><span class="sgc1 sgc-1">"Anlayamazsın."</span></p>

  <p class="heading1 sgc-2"><span class="sgc1 sgc-1">Bir süre ikisi de sessiz kaldılar. Sonra İpeksi yavaşça, sessizce uzanarak eline dokundu. "Üzgünüm."</span></p>

  <p class="heading1 sgc-2"><span class="sgc1 sgc-1">"Bende."</span></p>

  <p class="heading1 sgc-2"><span class="sgc1 sgc-1">"Benim suçum, değil mi?"</span></p>

  <p class="heading1 sgc-2"><span class="sgc1 sgc-1">"Biraz. Bir bakıma. Çok dağınık ve soyut bir bakımdan."</span></p>

  <p class="heading1 sgc-2"><span class="sgc1 sgc-1">Kararsız bir duraklamanın ardından İpeksi, "Sana bir şey sorabilir miyim?" dedi.</span></p>

  <p class="heading1 sgc-2"><span class="sgc1 sgc-1">"Tabii, Ne istersen."</span></p>

  <p class="heading1 sgc-2"><span class="sgc1 sgc-1">"Beni-" Sesi o denli alçaktı ki zorlukla duyulabiliyordu, iri ve koyu gözlerini kaldırmış, odanın loş ışığında ona bakıyordu. "Jack, beni öper misin? Sadece bir kez?"</span></p>

  <p class="heading1 sgc-2"><span class="sgc1 sgc-1">Kollarını kıza sıkıca dolayarak onu kendine çekti ve küçük, duyarlı yüzünü kaldırıp dudaklarından öptü. İpeksi narin, hafif ve utandırıcı sıskalığıyla ona sokuldu. Onu tüm gücüyle sıkı sıkı kavrayarak, sarılarak, İpeksi uzaklaşıp yorgun, terk edilmiş bir şekil halinde odanın karanlığında neredeyse yiterek ondan ayrılıncaya dek bitmek bilmeyen bir süre boyunca öylece kaldılar.</span></p>

  <p class="heading1 sgc-2"><span class="sgc1 sgc-1">İpeksi, "Kendimi çok kötü hissediyorum," diye kekeledi.</span></p>

  <p class="heading1 sgc-2"><span class="sgc1 sgc-1">"Yapma böyle."</span></p>

  <p class="heading1 sgc-2"><span class="sgc1 sgc-1">"Sanki bomboş gibiyim. Tüm vücudum sızlıyor.</span>&nbsp;<span class="sgc1 sgc-1">Neden,</span>&nbsp;<span class="sgc1 sgc-1">Jack? Nedir bu? Niçin bu kadar kötü hissediyorum kendimi?"</span></p>

  <p class="heading1 sgc-2"><span class="sgc1 sgc-1">"Dert etme," dedi Hamilton gergince.</span></p>

  <p class="heading1 sgc-2"><span class="sgc1 sgc-1">"Böyle hissetmek istemiyorum. Sana bir şey vermek geliyor içimden. Ama verebilecek bir şey bulamıyorum. Ben</span>&nbsp;<span class="sgc1 sgc-1">boşluktan</span>&nbsp;<span class="sgc1 sgc-1">başka bir şey değilim, öyle değil mi? Bir çeşit boş alan."</span></p>

  <p class="heading1 sgc-2"><span class="sgc1 sgc-1">"Tamamen değil."</span></p>

  <p class="heading1 sgc-2"><span class="sgc1 sgc-1">Karanlıkta bir kıpırtı oldu. İpeksi ayağa kalkmıştı; karanlıktaki kıpırtının belirsizliği içinde, önünde duruyordu. Yine baktığında, üzerindeki giysilerini aceleyle çıkarmış olduğunu gördü; giysiler küçük bir yığın halinde bir yana konmuştu.</span></p>

  <p class="heading1 sgc-2"><span class="sgc1 sgc-1">"Beni istiyor musun?"</span></p>

  <p class="heading1 sgc-2"><span class="sgc1 sgc-1">"Yani, teorik anlamda, evet."</span></p>

  <p class="heading1 sgc-2"><span class="sgc1 sgc-1">"Alabilirsin, biliyorsun."</span></p>

  <p class="heading1 sgc-2"><span class="sgc1 sgc-1">Alaycı gülümsedi, "izin var mı?"</span></p>

  <p class="heading1 sgc-2"><span class="sgc1 sgc-1">"Haydi öyleyse."</span></p>

  <p class="heading1 sgc-2"><span class="sgc1 sgc-1">Acıyla, "Hayır," diye yanıtladı Hamilton, kızın vücudunun çıplak sadeliğini görmemeye çalışarak. "Yararı yok. Ama elinden geleni yaptın. En iyisini."</span></p>

  <p class="heading1 sgc-2"><span class="sgc1 sgc-1">O giyinir giyinmez elinden tutarak odadan dışarı çıkardı. Arkalarında,</span>&nbsp;<span class="sgc2 sgc-6">Daphnis ve Chloe</span><span class="sgc1 sgc-1">'nin zengin ses karmaşası hâlâ pikaptan boş yere dökülüyordu. Basamakları mutsuz tırmanırlarken işitmediler bile.</span></p>

  <p class="heading1 sgc-2"><span class="sgc1 sgc-1">"Seni hayal kırıklığına uğrattığım için çok üzgünüm," dedi İpeksi.</span></p>

  <p class="heading1 sgc-2"><span class="sgc1 sgc-1">"Kafanı takma."</span></p>

  <p class="heading1 sgc-2"><span class="sgc1 sgc-1">"Belki, başka bir şekilde telafi edebilirim. Belki..."</span></p>

  <p class="heading1 sgc-2"><span class="sgc1 sgc-1">Kızın sesi alçalarak silindi. Avucunda tuttuğu küçük, kuru parmakların yok olup gittiğini hissetti. Çarpılmış gibi geri döndü ve gözlerini kısarak karanlığın içini seçmeye çalıştı.</span></p>

  <p class="heading1 sgc-2"><span class="sgc1 sgc-1">İpeksi gitmişti. Varlığı silinmiş, yok olmuştu.</span></p>

  <p class="heading1 sgc-2"><span class="sgc1 sgc-1">İnanamadan, şaşkınlık içinde, olduğu yerde kök salmış gibi dikiliyordu ki, yukarıdaki kapı açılarak Marsha basamakların yanında belirdi. "Aa!" dedi şaşırarak. "Burada mısın? Yukarı gelsene konuklarımız var."</span></p>

  <p class="heading1 sgc-2"><span class="sgc1 sgc-1">"Konuklar mı?" diye mırıldandı.</span></p>

  <p class="heading1 sgc-2"><span class="sgc1 sgc-1">"Mrs. Pritchet. Ve yanında da bir sürü arkadaş getirmiş tam bir parti olacak gibi. Herkes gülüyor eğleniyor, coşku içindeler."</span></p>

  <p class="heading1 sgc-2"><span class="sgc1 sgc-1">Hamilton puslu bir şaşkınlık içinde kalan basamakları tırmandı ve oturma odasına girdi. Bir ses ve hareket karmaşası onu karşıladı. İnsan kalabalığının orta yerinde o zevksiz kürk mantosuna bürünmüş, süslü şapkasının bol tüylü tuhaflığını dalgalandırarak, oksijen sarısı saçları tombul boynuna ve yanaklarına metalik teller halinde dökülen, iri bir yumru halinde Mrs. Pritchet duruyordu.</span></p>

  <p class="heading1 sgc-2"><span class="sgc1 sgc-1">Onu fark ettiğinde, "İşte geldi," diye neşeyle çığlık attı Mrs. Pritchet. "Sürpriz! Sürpriz!" Dolup taşan bir karton kutuyu kaldırarak ilan etti. "Bugüne dek gördüğün en hoş küçük kekleri getirdim tam bir define. Ve en güzel meyveli-"</span></p>

  <p class="heading1 sgc-2"><span class="sgc1 sgc-1">"Ona ne yaptın?" diye boğuk boğuk sordu Hamilton kadına doğru ilerlerken. "O nerede?"</span></p>

  <p class="heading1 sgc-2"><span class="sgc1 sgc-1">Mrs. Pritchet bir an için tereddüt etti. Sonra o benekli et kıvrımlarını gevşeterek sinsi bir kurnazlığa büründü. "Ne olabilir ki tatlım, onu iptal ettim. O kategoriye son verildi artık. Bilmiyor muydun?"</span></p>

  <p class="heading1 sgc-2"></p>
</body>
</html>
