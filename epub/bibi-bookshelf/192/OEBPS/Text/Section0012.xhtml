<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1 sgc-2"><span class="sgc10 sgc-12"><br class="coverpage sgc-7" /></span></p>

  <h1 class="heading1 sgc-2" style="text-align: center;"><span class="sgc11 sgc-13" style="font-weight: normal;">13</span></h1>

  <p class="heading1 sgc-2"><span class="sgc1 sgc-1">Sürekli olarak "Tanrıya şükür!" diyordu alçak bir ses. Bir kadının kırılgan sesi. "Geri döndük Artık gerçek dünyadayız."</span></p>

  <p class="heading1 sgc-2"><span class="sgc1 sgc-1">O kasveti bulanıklık dağılmıştı. Okyanus ve ormanın tanıdık görünümleri çepeçevre uzanıyordu; Big Sur Parkı'nın geniş yeşilliği ve Cone Peak'in eteklerinde kıvrılan asfalt yol geri gelmişti.</span></p>

  <p class="heading1 sgc-2"><span class="sgc1 sgc-1">Üzerlerinde öğleden sonranın canlı mavisiyle gökyüzü asılıydı. Altın renkli California gelincikleri güz nemiyle ışıl ışıldılar* işte piknik sofraları da oradaydı: kavanozlar, yiyecekler, kâğıt tabak ve bardaklar. Hamilton'ın sağında iğne yapraklı ağaçların oluşturduğu serin koru yükseliyordu. Çayırın pek uzak olmayan sonuna doğru park ettiği yerde Ford kupesi dost bir metalik parlaklıkla ışıyordu.</span></p>

  <p class="heading1 sgc-2"><span class="sgc1 sgc-1">Ufuk boyunca toplanan pusun içinde bir martı kanatlarını çırptı. Asfalt yolda bir dizel kamyon kara dumanlar püskürterek homurtuyla geçti. Bayırın aşağılarına doğru yarı yolda bir yer sincabı yuvasına zikzaklar çizerek koşturdu.</span></p>

  <p class="heading1 sgc-2"><span class="sgc1 sgc-1">Hamilton'ın dört bir yanındaki diğer insanlar da kıpırdamaya başlamışlardı. Hepsi yedi kişiydiler: Bill Laws San Jose'de bir yerlerde, yitirdiği sabun fabrikasının ardından ağıt yakıyor olmalıydı. Hamilton'ın acıyla bulanan gözleri eşinin hatlarını seçebiliyordu; Marsha yalpalayarak dizlerinin üzerine doğrulmuş, boş bakışlarla çevresini gözlemekteydi. Hâlâ devinimsiz yatan Edith Pritchet de pek uzakta değildi. Daha ötede Arthur Silvester ve David Pritchet vardı. Piknik örtüsü-nün yanındaki Charley McFeyffe'ın kasları dermansızca seğirmeye başlamıştı.</span></p>

  <p class="heading1 sgc-2"><span class="sgc1 sgc-1">Hamilton'ın hemen yakınında Joan Reiss'ın ince ve zarif şekli oturur durumdaydı. Kadın düzenli bir biçimde çantasını ve gözlüğünü toparlıyordu; saçlarının sıkı topuzunu itinayla yoklarken yüz hatları neredeyse ifadesizdi.</span></p>

  <p class="heading1 sgc-2"><span class="sgc1 sgc-1">Joan Reiss rahatlıkla ayağa doğruldu ve "Tanrıya şükür," diye yineledi. "Bitti artık."</span></p>

  <p class="heading1 sgc-2"><span class="sgc1 sgc-1">Onu uyandıran ses buydu işte.</span></p>

  <p class="heading1 sgc-2"><span class="sgc1 sgc-1">McFeyffe uzandığı yerden ifadesiz yüz ve boş bakışlarla kadına bakıyordu. "Bitti," diye anlamsız yineledi.</span></p>

  <p class="heading1 sgc-2"><span class="sgc1 sgc-1">İşin doğrusu dercesine, "Yine gerçek dünyadayız," dedi Miss Reiss. "Ne harikulade, değil mi?" Yanındaki çimlere devrilmiş yatan koskoca ve hareketsiz şekle hitap ederek, "Kalkın artık, Mrs. Pritchet," dedi. "Artık hiçbir gücünüz yok üzerinizde. " Eğilerek kadının tombul kolunu çimdikledi. "Her şey eskiden olduğu gibi."</span></p>

  <p class="heading1 sgc-2"><span class="sgc1 sgc-1">Arthur Silvester doğrulmaya çabalarken, "Allah'a şükür," diye acıklı acıklı mırıldandı. "Ulu Tanrım, o korkunç ses..."</span></p>

  <p class="heading1 sgc-2"><span class="sgc1 sgc-1">Marsha kahverengi gözlerinde kuşku ve rahatlamayla soludu: "Bitti mi artık?" Ürpererek ayağa kalktı ve yalpalayarak dengesini bulmaya çalıştı. "En son o korkunç kâbus... Ancak kısmen görebildim-"</span></p>

  <p class="heading1 sgc-2"><span class="sgc1 sgc-1">David Pritchet dehşetten titreyerek yalvaran bir sesle, "Ne gördünüz?" diye sordu. "O yer ve bizimle konuşan o ses-"</span></p>

  <p class="heading1 sgc-2"><span class="sgc1 sgc-1">"Gitti artık," dedi McFeyffe alçak sesle dua edercesine. "Artık güvendeyiz."</span></p>

  <p class="heading1 sgc-2"><span class="sgc1 sgc-1">Miss Reiss Hamilton'a yaklaşarak, "Kalkmanıza yardım edeyim," dedi. Kemikli ve ince elini uzatarak soluk, renksiz gülümsedi. "Gerçek dünyaya dönmüş olmak nasıl bir duygu?"</span></p>

  <p class="heading1 sgc-2"><span class="sgc1 sgc-1">Hamilton yanıt veremedi. Dehşetten taş kesilmiş halde uzanıyordu sadece.</span></p>

  <p class="heading1 sgc-2"><span class="sgc1 sgc-1">"Haydi ama," dedi Miss Reiss sakin sakin. "Er ya da geç kalkmak zorundasınız." Eliyle Ford'u işaret ederek, "Bizi Belmont'a geri götürmenizi istiyorum," dedi. "Herkes sağ salim evine döndüğünde daha mutlu olacağım." Keskin yüz hatlarında en ufak bir duygu belirtisi olmaksızın ekledi: "Hepinizin de eskisi gibi, ait olduğunuz yerlere dönmenizi istiyorum. O zamana dek tatmin olmayacağım."</span></p>

  <p class="heading1 sgc-2"><span class="sgc1 sgc-1">Diğer her şey gibi, Hamilton'ın arabayı kullanışı da mekanik, gergin, istem dışı bir refleksle oluyordu. Yumuşak tepelerin arasında kıvrılan eyalet otoyolu, bakımlı ve pürüzsüz önlerinde açılıyordu. Arada sırada yanlarından başka arabalar geçiyordu; Bayshore yoluna yaklaşıyorlardı.</span></p>

  <p class="heading1 sgc-2"><span class="sgc1 sgc-1">Miss Reiss hevesle, "Çok kalmadı," dedi. "Neredeyse vardık Belmont'a."</span></p>

  <p class="heading1 sgc-2"><span class="sgc1 sgc-1">Hamilton kısık sesle, "Dinle," dedi. "Rol yapmayı bırak; şu sadistçe oyunu oynamaktan vazgeç."</span></p>

  <p class="heading1 sgc-2"><span class="sgc1 sgc-1">"Hangi oyunmuş bu?" diye yumuşak bir sesle sordu Miss Reiss. "Sizi anlayamıyorum, Mr. Hamilton."</span></p>

  <p class="heading1 sgc-2"><span class="sgc1 sgc-1">"Gerçek dünyaya geri dönmüş değiliz. Senin dünyandayız; senin paranoyak, fasit-"</span></p>

  <p class="heading1 sgc-2"><span class="sgc1 sgc-1">"Ama ben gerçek dünyayı sizin için</span>&nbsp;<span class="sgc1 sgc-1">yarattım,"</span>&nbsp;<span class="sgc1 sgc-1">dedi Miss Reiss kısaca. "Göremiyor musun? Bir bak çevrene, iyi iş becermemiş miyim? Bütün bunları çok önceden planlamıştım. Her şeyi olması gerektiği gibi bulacaksın; hiçbir şeyi es geçmedim."</span></p>

  <p class="heading1 sgc-2"><span class="sgc1 sgc-1">Direksiyonu kavrayan yumrukları bembeyaz kesilen Hamilton, "Sıranı mı bekliyordun?" diye sordu. "Mrs. Pritchet'ten sonra sıranın sana geleceğini biliyor muydun?"</span></p>

  <p class="heading1 sgc-2"><span class="sgc1 sgc-1">"Tabii." Miss Reiss gururunu kontrol ederek sakin sakin açıkladı: "Sadece yeterince aklınızı kullanmadınız, Mr. Hamilton. Arthur Silvester'ın niçin hepimizden önce kontrolü aldığını anımsıyor musunuz? Çünkü hiçbir zaman bilincini tam olarak yitirmemişti. Peki onu niçin Edith Pritchet izledi?"</span></p>

  <p class="heading1 sgc-2"><span class="sgc1 sgc-1">Marsha çarpılmışçasına, "O kıpırdıyordu," dedi. "Orada, Bevatron'un zemininde. Ben onu seçebiliyordum. Geceleri, düş gördüğümde."</span></p>

  <p class="heading1 sgc-2"><span class="sgc1 sgc-1">"Düşlerinize daha çok önem vermeniz gerekirdi, Mrs. Hamilton," diye gözlemini belirtti Miss Reiss. "iyice bakıp sırada kimin olduğunu görmeliydiniz. Mrs. Pritchet'ten sonra uyanmaya en yakın olan bendim."</span></p>

  <p class="heading1 sgc-2"><span class="sgc1 sgc-1">"Ya sizden sonra?" diye öğrenmek istedi Hamilton.</span></p>

  <p class="heading1 sgc-2"><span class="sgc1 sgc-1">"Benden sonra kimin geldiği önemli değil, Mr. Hamilton; çünkü ben en sonuncunuzum. Geri döndünüz. Yolculuğunuzun sonuna geldiniz, işte sizin küçük dünyanız... Ne hoş, değil mi? Ve bu hepimize ait. Bu nedenle yarattım dünyanızı — her şey istediğiniz gibi olsun diye. Her şeyi yerli yerinde ve tam olarak bulacaksınız. Yine eskiden olduğu gibi yaşamaya başlayacağınızı umut ediyorum."</span></p>

  <p class="heading1 sgc-2"><span class="sgc1 sgc-1">"Sanırım," dedi Marsha, "buna zorunluyuz. Başka seçeneğimiz yok."</span></p>

  <p class="heading1 sgc-2"><span class="sgc1 sgc-1">"Bizi niçin bırakmıyorsun?" diye öfkeyle sordu McFeyffe.</span></p>

  <p class="heading1 sgc-2"><span class="sgc1 sgc-1">"Sizi bırakamam, Mr. McFeyffe," dedi Joan Reiss. "Bunu yapabilmem için varlığımın son bulması gerekir."</span></p>

  <p class="heading1 sgc-2"><span class="sgc1 sgc-1">"Tamamen değil," diye hevesle kekeledi McFeyffe. "Sizin üzerinizde bir şey kullanmamıza izin verin. Şu kloroformu sizi bayıltacak bir şeyi. Sizi-"</span></p>

  <p class="heading1 sgc-2"><span class="sgc1 sgc-1">Miss Reiss, "Mr. McFeyffe," diye sakince sözünü kesti, "bu iş üzerinde çok uğraştım. Bevatron'daki kazadan bu yana bunu planlıyordum. Sıramın geleceğini anladığım andan beri. Bütün bunların boşa gitmesi yazık olmaz mı? Başka bir şansımız hiçbir zaman olmayabilir. Hayır, bu kaçırılamayacak kadar değerli bir fırsat. Çok değerli."</span></p>

  <p class="heading1 sgc-2"><span class="sgc1 sgc-1">Bir süre sonra David Pritchet, "İşte Belmont," diye parmağıyla işaret etti.</span></p>

  <p class="heading1 sgc-2"><span class="sgc1 sgc-1">Edith Pritchet kendine güvenmeyen titrek bir sesle, "Geri dönmek hoş olacak," dedi. "Öylesine güzel, küçük bir kasaba ki!"</span></p>

  <p class="heading1 sgc-2"><span class="sgc1 sgc-1">Hamilton, Miss Reiss'ın yönlendirmesiyle, onları teker teker evlerine bıraktı. En sona kendisiyle Marsha kalmışlardı. Miss Reiss eşyalarını toparlayıp çevikçe kaldırıma atlarken kadının apartmanı önüne park ettikleri arabalarında sessizce oturarak beklediler.</span></p>

  <p class="heading1 sgc-2"><span class="sgc1 sgc-1">"Siz evinize gidin," dedi onlara yardım ediyormuş gibi. "Sıcak bir banyo ve ardından da yatak dünyanın en iyi şeyi olmalı."</span></p>

  <p class="heading1 sgc-2"><span class="sgc1 sgc-1">Marsha, neredeyse duyulamayacak kadar alçak bir sesle, "Teşekkürler," dedi.</span></p>

  <p class="heading1 sgc-2"><span class="sgc1 sgc-1">"Gevşemeyi ve keyfinize bakmayı deneyin," diye akıl verdi Miss Reiss. "Ve lütfen olup bitenleri unutmaya çalışın. Artık hepsi geçmişte kaldı. Bunu aklınızdan çıkarmayın."</span></p>

  <p class="heading1 sgc-2"><span class="sgc1 sgc-1">Öğretmen havasındaki bu kuru ve duygusuz sese mekanik olarak yanıt veren Marsha, "Peki," dedi, "anımsayacağız."</span></p>

  <p class="heading1 sgc-2"><span class="sgc1 sgc-1">Miss Reiss kaldırımı apartmanının kapısına doğru geçerken bir an için duraladı. Pamuklu kadifeden uzun mantosuna sarınmışken hiç de heybetli görünmüyordu. Eli kolu cüzdanıyla, eldivenleriyle ve yoldaki bir dükkândan satın almış olduğu</span>&nbsp;<span class="sgc2 sgc-6">New Yorker</span>&nbsp;<span class="sgc1 sgc-1">dergisinin son sayısıyla doluydu; bürosundan evine dönmekte olan orta sınıf bir sekreteri andırıyordu. Serin akşam rüzgârı kum renkli saçlarını dağıtıyordu. Boynuz çerçeveli gözlüğünün ardından arabada oturan iki insana bakarken gözleri iri ve çarpık görünüyorlardı.</span></p>

  <p class="heading1 sgc-2"><span class="sgc1 sgc-1">"Belki birkaç güne kadar ziyaretinize gelirim," dedi o an aklına gelmiş gibi. "Birlikte oturup konuşarak sakin bir gece geçiririz."</span></p>

  <p class="heading1 sgc-2"><span class="sgc1 sgc-1">"Bu çok iyi olur," diyebildi Marsha.</span></p>

  <p class="heading1 sgc-2"><span class="sgc1 sgc-1">"İyi geceler," dedi Miss Reiss konuyu noktalayarak. Sert bir çene hareketiyle selam verdikten sonra döndü, apartman girişinin basamaklarım tırmanarak halı kaplı loş koridorda kayboldu.</span></p>

  <p class="heading1 sgc-2"><span class="sgc1 sgc-1">Marsha alçak ve titreyen bir sesle, "Eve gidelim," dedi. "Jack, evimize gidelim. Lütfen, evimize gidelim."</span></p>

  <p class="heading1 sgc-2"><span class="sgc1 sgc-1">Hamilton arabayı eve sürdü, elinden geldiğince çabuk. Kaldırıma çıktıktan sonra el frenine asıldı, motoru durdurdu ve kapıyı tekmeleyerek açtı.</span></p>

  <p class="heading1 sgc-2"><span class="sgc1 sgc-1">"Geldik işte," dedi eşine. Marsha, cildi mum gibi soğuk ve soluk, kıpırdamadan duruyordu. Onu kolundan nazik ama kararlıca tuttu ve arabadan çıkardı; kollarına alarak evin çevresini dolaştı ve ön verandaya geldi.</span></p>

  <p class="heading1 sgc-2"><span class="sgc1 sgc-1">"En azından," dedi Marsha titreyerek, "Uyuşukoğlan dönmüş olacak. Ve cinsellik, o da geri geldi. Her şey eskisi gibi olacak, değil mi? Her zamanki gibi olmayacak mıyız?"</span></p>

  <p class="heading1 sgc-2"><span class="sgc1 sgc-1">Hamilton hiçbir şey söylemedi. Ön kapıyı açmakla meşgul görünüyordu.</span></p>

  <p class="heading1 sgc-2"><span class="sgc1 sgc-1">"Bizi etkisi altında tutmak istiyor," diye devam etti Marsha. "Ama sorun olmaz bu, değil mi? Dünyamızı geri aldık; gerçek dünyayı yarattı bizim için. Bana her şey normalmiş gibi görünüyor; sen bir fark görüyor musun? Jack, Tanrı aşkına,</span>&nbsp;<span class="sgc1 sgc-1">bir şey söyle!"</span></p>

  <p class="heading1 sgc-2"><span class="sgc1 sgc-1">Hamilton giriş kapısını omzuyla açtı ve oturma odasının ışıklarını yaktı.</span></p>

  <p class="heading1 sgc-2"><span class="sgc1 sgc-1">Eşi onu yere bırakırken, çevresine ürkek ürkek bakınarak, "Evimizdeyiz," dedi Marsha.</span></p>

  <p class="heading1 sgc-2"><span class="sgc1 sgc-1">"Evet, öyle." Kapıyı arkalarından çarparak kapattı.</span></p>

  <p class="heading1 sgc-2"><span class="sgc1 sgc-1">"Burası bizim eski yerimiz, değil mi? Her şey aynı; bütün bütün bunlar başlamadan önce olduğu gibi." Marsha mantosunun düğmelerini açarken oturma odasını dolaştı, örtüleri, kitapları, tabloları, mobilyaları kontrol etti. "Ne güzel bir duygu, değil mi? Öylesine rahatladım ki... Hep tanıdık şeyler. Kimse üzerimize yılanlar atmıyor, kimse kategorileri iptal etmiyor... güzel değil mi?"</span></p>

  <p class="heading1 sgc-2"><span class="sgc1 sgc-1">"Olağanüstü," dedi Hamilton tatsız tatsız.</span></p>

  <p class="heading1 sgc-2"><span class="sgc1 sgc-1">"Jack." Marsha mantosu koluna atılı, sessizce ona yaklaştı. "Onunla baş edemeyiz, değil mi? Mrs. Pritchet gibi olmayacak; o çok daha zeki. Bizden çok ileride."</span></p>

  <p class="heading1 sgc-2"><span class="sgc1 sgc-1">"Bir milyon yıl ileride," diye kabul etti Hamilton. "Bütün bunları çoktan planlamıştı. Tezgâhlayarak, düşünerek, irdeleyerek... Bizi denetim altına alma fırsatını kollayarak." Cebinde sert, yuvarlak bir cisim vardı; öfkeyle dışarı çıkardı ve odanın duvarına fırlattı. Boş kloroform şişesi kırılmadan halının üzerinde sekerek kısa bir mesafe yuvarlandı ve durdu.</span></p>

  <p class="heading1 sgc-2"><span class="sgc1 sgc-1">"Burada işe yaramayacak," dedi. "En iyisi vazgeçmek. Bu kez gerçekten işimiz bitik."</span></p>

  <p class="heading1 sgc-2"><span class="sgc1 sgc-1">Marsha dolaptan bir askı çıkararak mantosunu yerleştirmeye başladı. "Bill Laws kendini kötü hissedecek."</span></p>

  <p class="heading1 sgc-2"><span class="sgc1 sgc-1">"Beni katletse yeridir."</span></p>

  <p class="heading1 sgc-2"><span class="sgc1 sgc-1">"Hayır," diye karşı çıktı Marsha. "Bu senin suçun değildi."</span></p>

  <p class="heading1 sgc-2"><span class="sgc1 sgc-1">"Onun yüzüne nasıl bakabilirim? Herhangi birinizin yüzüne nasıl bakabilirim? Siz Edith Pritchet'in dünyasında kalmak istiyordunuz; ben ise sizi buraya getirdim o ruh hastasının kuyusuna düştüm."</span></p>

  <p class="heading1 sgc-2"><span class="sgc1 sgc-1">"Bunlarla canını sıkma, Jack. Bir yararı yok."</span></p>

  <p class="heading1 sgc-2"><span class="sgc1 sgc-1">"Hayır," diye itiraf etti Hamilton. "Yararı yok."</span></p>

  <p class="heading1 sgc-2"><span class="sgc1 sgc-1">"Sıcak kahve hazırlayayım." Mutfak kapısında solgun, geri döndü. "Seninkine brendi koymamı ister misin?"</span></p>

  <p class="heading1 sgc-2"><span class="sgc1 sgc-1">"Tabii. Hoşlanırım."</span></p>

  <p class="heading1 sgc-2"><span class="sgc1 sgc-1">Marsha zorla gülümseyerek mutfakta kayboldu. Bir süre için sadece sessizlik vardı.</span></p>

  <p class="heading1 sgc-2"><span class="sgc1 sgc-1">Sonra Marsha'nın çığlıkları.</span></p>

  <p class="heading1 sgc-2"><span class="sgc1 sgc-1">Hamilton anında ayağa fırladı; koridor boyunca koşarak mutfak kapısında belirdi. Önce bir şey fark edemedi; mutfak masasının kenarına yaslanan Marsha görüş açısını daraltıyordu. Eşine sarılmak için ilerlediğinde onu gördü. Gözlerini yumup eşini uzaklaştırıncaya kadar gördükleri beynine kazındı. Bir eliyle Marsha'nın ağzını kapatarak çığlıklarını bastırmaya çalışırken bütün gücüyle kendi duygularını kontrol etmek, eşinin yaptığı gibi iradesi dışında bağırmamak için mücadele ediyordu.</span></p>

  <p class="heading1 sgc-2"><span class="sgc1 sgc-1">Kedileri hiçbir zaman sevmezdi Miss Reiss. Kedilerden korkmuştu. Kediler onun düşmanıydı.</span></p>

  <p class="heading1 sgc-2"><span class="sgc1 sgc-1">Mutfağın zeminindeki şey Uyuşukoğlan olmalıydı. İçi dışına çıkarılmıştı sanki. Ama hâlâ canlıydı; o karmakarışık yığın, işlev gören bir organizmaydı hâlâ. Miss Reiss buna özellikle dikkat etmişti; hayvan elinden kolay kurtulamayacaktı.</span></p>

  <p class="heading1 sgc-2"><span class="sgc1 sgc-1">Islak ıslak parlayan kemik ve dokulardan oluşmuş, pelte gibi titreyen o yığın mutfak döşemesinde körlemesine ilerlemeye çalışıyordu. Miss Reiss'ın dünyasının var olmasından bu yana ilerlemesini yavaş yavaş sürdürmüş olsa gerekti. Üç buçuk saatlik bir süre içinde o iğrenç kitle, bir çeşit solucanımsı dalgalanma ile, mutfağın ortasına dek gelebilmişti.</span></p>

  <p class="heading1 sgc-2"><span class="sgc1 sgc-1">"Olamaz!" diye bağırdı Marsha. "Canlı</span>&nbsp;<span class="sgc1 sgc-1">olamaz."</span></p>

  <p class="heading1 sgc-2"><span class="sgc1 sgc-1">Hamilton arka bahçeden kapıp getirdiği bir kürekle yerdeki yaratığı faraşa alıp dışarı taşıdı. Çinko bir kovayı suyla doldurdu ve titreyen organ, kemik ve doku yığınını hemen ölmesi için dua ederek içine attı. Kalıntılar bir süre kovanın kenarlarına kaypak kaypak tutunmaya, yüzmeye çalışarak kurtulmanın yolunu aradı. Sonra, yavaş yavaş, son bir kez titreyerek battı ve öldü.</span></p>

  <p class="heading1 sgc-2"><span class="sgc1 sgc-1">Kalıntıları yaktı, acele bir mezar kazarak onları gömdü. Küreği kaldırıp ellerini yıkadıktan sonra eve döndü. Hepsi topu topu birkaç dakika sürmüştü... Ama çok daha uzun gelmişti.</span></p>

  <p class="heading1 sgc-2"><span class="sgc1 sgc-1">Marsha oturma odasında ellerini sıkıca kavuşturmuş, sabit bakışlarını karşıya dikmiş, sessizce oturuyordu. O girerken bakışlarını kaldırmadı. Hamilton, "Sevgilim," dedi.</span></p>

  <p class="heading1 sgc-2"><span class="sgc1 sgc-1">"Bitti mi?"</span></p>

  <p class="heading1 sgc-2"><span class="sgc1 sgc-1">"Bitti. Öldü artık. Buna sevinebiliriz. Ona daha fazla kötülük yapamaz."</span></p>

  <p class="heading1 sgc-2"><span class="sgc1 sgc-1">Marsha biraz döndü. "O gece ona söylediklerini anımsıyor musun? Onu çok korkutmuştun. Unutmamıştır."</span></p>

  <p class="heading1 sgc-2"><span class="sgc1 sgc-1">"Evet," diye katıldı. "Büyük olasılıkla öyle. Büyük olasılıkla hiçbir şeyi unutmuyordur." Mutfağa dönerek kahve hazırlamaya başladı. Marsha sessizce gelerek şeker ve kremayı çıkarmaya başladığında sıcak sıvıyı fincanlara döküyordu.</span></p>

  <p class="heading1 sgc-2"><span class="sgc1 sgc-1">"Eh," dedi Marsha, "işte yanıtımız."</span></p>

  <p class="heading1 sgc-2"><span class="sgc1 sgc-1">"Hangi soruya?"</span></p>

  <p class="heading1 sgc-2"><span class="sgc1 sgc-1">"Yaşayabilecek miyiz sorusuna. Yanıt olumsuz. Olumsuzdan da beter."</span></p>

  <p class="heading1 sgc-2"><span class="sgc1 sgc-1">"Daha beter bir şey olamaz," derken söylediklerine kendisi de inanmıyordu Hamilton.</span></p>

  <p class="heading1 sgc-2"><span class="sgc1 sgc-1">"Deli o, değil mi?"</span></p>

  <p class="heading1 sgc-2"><span class="sgc1 sgc-1">"Açıkça. Komplo ve takip edilme sanrılarıyla tam bir paranoyak. Gördüğü her şeyden bir anlam çıkarıyor, her şey ona karşı kurulan komplonun bir parçası. "</span></p>

  <p class="heading1 sgc-2"><span class="sgc1 sgc-1">Hamilton sade kahvesini yudumlarken, "Sanırım burasının gerçek dünyanın tam bir kopyası olduğuna inanıyor," dedi. "En azından</span>&nbsp;<span class="sgc1 sgc-1">onun</span>&nbsp;<span class="sgc1 sgc-1">gerçek dünyasının. Ulu Tanrım, onun dünyası bizim en çılgın düşlerimizden bile o denli ötede olsa gerek ki-" Bir an sustuktan sonra konuşmasını bitirdi: "Uyuşukoğlan'ı dönüştürdüğü şey. Belki de bizim onu böyle yapmak istediğimizi sanıyordun Belki de her an bu tehlikenin beklentisi ile yaşıyordur."</span></p>

  <p class="heading1 sgc-2"><span class="sgc1 sgc-1">Hamilton kalkarak evin içinde dolaşmaya, kalın perdeleri kapamaya başladı. Akşam olmuştu; güneş yokluğa gömülüyordu. Evin dışında sokaklar karanlık ve soğuktu.</span></p>

  <p class="heading1 sgc-2"><span class="sgc1 sgc-1">Masasının kilitli çekmecesinden .45 kalibrelik otomatiğini çıkarıp şarjörü doldurmaya başladı. Gergince izleyen eşine, "Bu dünyayı yönetiyor olması," diye seslendi, "Kadir-i Mutlak olduğu anlamına gelmez."</span></p>

  <p class="heading1 sgc-2"><span class="sgc1 sgc-1">Tabancayı ceket cebine yerleştirdi. Orada kuşkulu, kaba bir kabarıklık oluştu. Marsha soluk benziyle gülümsedi. "Bir suçluya benziyorsun."</span></p>

  <p class="heading1 sgc-2"><span class="sgc1 sgc-1">"Ben bir özel detektifim."</span></p>

  <p class="heading1 sgc-2"><span class="sgc1 sgc-1">"İri göğüslü sekreterin nerede?"</span></p>

  <p class="heading1 sgc-2"><span class="sgc1 sgc-1">"O da sensin," dedi Hamilton gülümseyerek.</span></p>

  <p class="heading1 sgc-2"><span class="sgc1 sgc-1">Marsha ellerini utangaçça kaldırdı. "Benim geri döndüğümü fark edip etmeyeceğini merak ediyordum."</span></p>

  <p class="heading1 sgc-2"><span class="sgc1 sgc-1">"Çoktan fark ettim."</span></p>

  <p class="heading1 sgc-2"><span class="sgc1 sgc-1">"Sana uyar mıyım?" diye kızararak sordu.</span></p>

  <p class="heading1 sgc-2"><span class="sgc1 sgc-1">"Tahammül etmeye çalışacağım. Eski günlerin hatırı için."</span></p>

  <p class="heading1 sgc-2"><span class="sgc1 sgc-1">"Ne garip... Kendimi neredeyse müstehcen hissediyorum. Öylesine şehvet düşkünü gibi." Dudaklarını sımsıkı kapatıp küçük bir daire çizerek dolaşmaya başladı. "Buna yine alışabilir miyim dersin? Ama biraz tuhaf geliyor... Hâlâ Edith Pritchet'in etkilerini taşıyor olmalıyım."</span></p>

  <p class="heading1 sgc-2"><span class="sgc1 sgc-1">Hamilton istihzayla, "O bir önceydi," dedi. "Şimdi başka türlü bir hengamedeyiz."</span></p>

  <p class="heading1 sgc-2"><span class="sgc1 sgc-1">Utangaç mutluluğu içinde Marsha onu duymamazlıktan gelmeyi tercih etti. "Haydi alt kata inelim, Jack. Müzik odamıza. Orada biraz gevşeyip müzik dinleriz." Ona yaklaşarak küçük ellerini omuzlarına koydu. "Olur mu? Lütfen?"</span></p>

  <p class="heading1 sgc-2"><span class="sgc1 sgc-1">Hamilton sertçe kurtulup uzaklaşırken, "Bir başka sefere," dedi.</span></p>

  <p class="heading1 sgc-2"><span class="sgc1 sgc-1">Cesareti kırılan Marsha şaşırmış ve incinmişti. "Sorun</span></p>

  <p class="heading1 sgc-2"><span class="sgc1 sgc-1">"Anımsamıyor musun?"</span></p>

  <p class="heading1 sgc-2"><span class="sgc1 sgc-1">"Oh!" Başını salladı. "Şu kız, şu garson. O kayboldu, değil mi? Sen onunla birlikte aşağıdayken."</span></p>

  <p class="heading1 sgc-2"><span class="sgc1 sgc-1">"O garson değildi."</span></p>

  <p class="heading1 sgc-2"><span class="sgc1 sgc-1">"Belki de." Marsha biraz neşelendi. "Her neyse, artık o da geri dönmüştür. Demek ki her şey yolunda. Değil mi? Ve-", umuda yüzüne baktı, "bu benim açımdan sorun değil. Seni anlıyorum."</span></p>

  <p class="heading1 sgc-2"><span class="sgc1 sgc-1">Gülmek mi, öfkelenmek mi gerektiğine karar veremiyordu Hamilton. "Neyimi anlıyorsun?"</span></p>

  <p class="heading1 sgc-2"><span class="sgc1 sgc-1">"Neler hissettiğini. Demek istediğim, olanların o kızla bir ilgisi yok; o sadece senin kendini kanıtlaman için bir araçtı. Sen</span>&nbsp;<span class="sgc1 sgc-1">protesto</span>&nbsp;<span class="sgc1 sgc-1">ediyordun."</span></p>

  <p class="heading1 sgc-2"><span class="sgc1 sgc-1">Kollarını eşine dolayarak onu kendine çekti Hamilton. "inanılmaz derecede açık fikirli bir insansın."</span></p>

  <p class="heading1 sgc-2"><span class="sgc1 sgc-1">"Olgulara çağdaş biçimde yaklaşmaya inanırım," dedi Marsha cesurca.</span></p>

  <p class="heading1 sgc-2"><span class="sgc1 sgc-1">"Bunu duyduğuma memnun oldum."</span></p>

  <p class="heading1 sgc-2"><span class="sgc1 sgc-1">Kendini kurtaran Marsha tahrik eder gibi gömleğinin yakasını çekiştirdi, "inelim mi? Eskiden olduğu gibi... Aylardır plak çalmadın. Siz ikiniz oraya indiğinizde öyle kıskanmıştım ki. Eski parçaları dinlemek istiyorum."</span></p>

  <p class="heading1 sgc-2"><span class="sgc1 sgc-1">"Çaykovski mi demek istiyorsun? 'Eski parçalar' dediğinde kastettiğin genellikle odur."</span></p>

  <p class="heading1 sgc-2"><span class="sgc1 sgc-1">"Sen aşağı in ve ısıtıcıyla ışıkları aç. Sıcacık, aydınlık ve çekici bir yer olsun. Ben geldiğimde öyle bulayım."</span></p>

  <p class="heading1 sgc-2"><span class="sgc1 sgc-1">Eğilerek eşini dudaklarından öptü. "Duvarlardan bile erotizm akacak."</span></p>

  <p class="heading1 sgc-2"><span class="sgc1 sgc-1">Marsha burnunu kırıştırdı. "Siz bilim adamları."</span></p>

  <p class="heading1 sgc-2"><span class="sgc1 sgc-1">Merdivenler karanlık ve soğuktu. Hamilton yolunu dikkatle bulmaya çalışarak adım adım karanlığın içine doğru indi. Aşinası olduğu aşkın içten içe işleyişi ile birlikte kendini daha iyi hissetmeye başlamıştı. Ağzının içinden sessizce melodiler mırıldanarak uzun deneyimlerin vermiş olduğu otomatik refleksleriyle bodrumun gölgelerine daha fazla daldı...</span></p>

  <p class="heading1 sgc-2"><span class="sgc1 sgc-1">Kaba ve vıcık vıcık bir şey bacağına sürtündü ve yapıştı.</span></p>

  <p class="heading1 sgc-2"><span class="sgc1 sgc-1">Üzerinden yapışkan sıvılar sızan, ağır, uzun, halatımsı bir şey. Bacağını şiddete geri çekti. Ve aşağıda, basamakların dibinde, kıllı ve hantal bir yaratığın müzik odasının derinliklerine kaçarak beklemeye başladığını hissetti.</span></p>

  <p class="heading1 sgc-2"><span class="sgc1 sgc-1">Hamilton vücudunu hareket ettirmeden merdiven duvarına yaslanarak durdu. Kolunu uzatıp aşağıdaki elektrik düğmesini araştırdı. Parmakları düğmeyi buldu; ani bir hareketle basıp geri doğruldu. Karanlığın içi öfkeli bir aydınlıkla doldu.</span></p>

  <p class="heading1 sgc-2"></p>

  <p class="heading1 sgc-2"><span class="sgc1 sgc1 sgc-11">Bodruma inen basamakların üzerinde kimisi kopmuş, birçoğu ise biçimsiz gri bir kordon yumağı halinde birbirine dolanmış kaba bir halat yığını yatıyordu. Çok iri, güdük ve yabanıl bir yaratık tarafından aceleyle ve kabaca dokunmuş hantal bir ağdı bu. Sanki ağ ören bu şey, her yere sürünmüşçesine tavandan her köşe ve çatlağa salkım salkım pislik kordonları dökülüyordu.</span></p>

  <p class="heading1 sgc-2"><span class="sgc1 sgc-1">Bütün gücü damarlarından akıp giden Hamilton dermansızca basamağın üzerine çöktü. Orada, aşağıda, müzik odasının kötü kokulu karanlığının içinde yaratığın beklediğini hissedebiliyordu. Yarı tamamlanmış olan ağına takılarak onu korkutmuştu. Ağın lifleri o denli güçlü değildi; hâlâ mücadele edilebilecek, kendini kurtarabilecek kadar özgürdü.</span></p>

  <p class="heading1 sgc-2"><span class="sgc1 sgc-1">Kendini yavaş yavaş, özenli bir dikkatle, ağa olabildiğince az dokunarak kurtardı. Halatlar ayrıldı ve bacağı serbest kaldı. Pantolonu sanki üzerinden dev bir salyangoz geçmişçesine, kalın, sümüğümsü bir madde ile kaplanmıştı. İrkilerek merdiven korkuluğunu yakaladı ve geri tırmanmaya başladı.</span></p>

  <p class="heading1 sgc-2"><span class="sgc1 sgc-1">Daha iki basamak çıkmıştı ki ayakları, kendi iradeleriyle, onu daha ileri taşımayı reddettiler. Zihninin kavramaya yanaşmadığını bedeni kavramıştı. Yine geri iniyordu. Aşağıya, müzik odasına doğru.</span></p>

  <p class="heading1 sgc-2"><span class="sgc1 sgc-1">Şaşkın ve dehşete kapılmış bir halde dönerek aksi yönde çılgınca çabaladı. Aynı korkunç şey yine oldu o pejmürde, yapışkan kâbus. Hâlâ geri gidiyordu... Aşağıda koyu gölgeler, pislik ve döküntülerin arasında uzanıyordu.</span></p>

  <p class="heading1 sgc-2"><span class="sgc1 sgc-1">Tuzağa yakalanmıştı.</span></p>

  <p class="heading1 sgc-2"><span class="sgc1 sgc-1">İnen basamaklara doğru şaşkınlık içinde büyülenmişçesine bakarken bir ses duydu. Arkasında, yukarıda, basamakların en tepesinde Marsha görünmüştü.</span></p>

  <p class="heading1 sgc-2"><span class="sgc1 sgc-1">Marsha, "Jack?" diye tereddütle seslendi.</span></p>

  <p class="heading1 sgc-2"><span class="sgc1 sgc-1">Eşinin vücudunun ışıltılı hatlarını seçebilecek kadar başını hafifçe çevirerek, "Aşağı gelme," diye&nbsp;</span>homurdandı. "Basamaklardan uzak dur."</p>

  <p class="heading1 sgc-2"><span class="sgc1 sgc-1">''Ama-''</span></p>

  <p class="heading1 sgc-2"><span class="sgc1 sgc-1">"Olduğun yerde kal." Parmaklarıyla korkuluğu sıkıca kavrarken derin bir nefes alarak durdu ve düşüncelerini toparlamaya çalıştı. Ağır ağır ilerlemek zorundaydı; yukarıdaki aydınlık kapıya ve eşinin zarif siluetine doğru akılsızca atılıp çabalamaktan kendini alıkoymalıydı.</span></p>

  <p class="heading1 sgc-2"><span class="sgc1 sgc-1">Marsha keskin bir tonla, "Onun ne olduğunu söyle bana," dedi.</span></p>

  <p class="heading1 sgc-2"><span class="sgc1 sgc-1">"Söyleyemem."</span></p>

  <p class="heading1 sgc-2"><span class="sgc1 sgc-1">"Söyle, ya da aşağı geliyorum." Dediğini yapacaktı; kararlılığı sesinden anlaşılabiliyordu.</span></p>

  <p class="heading1 sgc-2"><span class="sgc1 sgc-1">Boğuk bir sesle, "Sevgilim," dedi, "basamaklardan yukarı çıkamıyor gibiyim."</span></p>

  <p class="heading1 sgc-2"><span class="sgc1 sgc-1">"Yaralı mısın? Düştün mü?"</span></p>

  <p class="heading1 sgc-2"><span class="sgc1 sgc-1">"Yaralı değilim. Bir şey oldu. Geri dönmek istediğimde..." Derin ve titrek bir nefes aldı. "Kendimi aşağı inerken buluyorum."</span></p>

  <p class="heading1 sgc-2"><span class="sgc1 sgc-1">"Yapabileceğim bir şey var mı? Bana dönmeyecek misin? Bana sırtını dönmek zorunda mısın?"</span></p>

  <p class="heading1 sgc-2"><span class="sgc1 sgc-1">Hamilton vahşice güldü. "Tabii ki sana döneceğim." Tırabzana yapışarak dikkatlice geri döndü — ve kendini yine o kasvetli toz ve gölgeler mağarasına bakarken buldu.</span></p>

  <p class="heading1 sgc-2"><span class="sgc1 sgc-1">"Lütfen," diye yalvardı Marsha. "Lütfen dön ve bana bak."</span></p>

  <p class="heading1 sgc-2"><span class="sgc1 sgc-1">İçinden dalga dalga öfke yükseliyordu... Dışa boşaltılamayan, aciz bir öfke. Afallamış halde lanet okuyarak, "Cehennem ol!" diye terslendi. "Topunuzun da-"</span></p>

  <p class="heading1 sgc-2"><span class="sgc1 sgc-1">Çok uzaklardan kapı zilinin çıngırtısı geldi.</span></p>

  <p class="heading1 sgc-2"><span class="sgc1 sgc-1">"Kapıda biri var," dedi Marsha telaşla.</span></p>

  <p class="heading1 sgc-2"><span class="sgc1 sgc-1">"Git içeri al öyleyse." Artık umursamıyordu; teslim olmuştu.</span></p>

  <p class="heading1 sgc-2"><span class="sgc1 sgc-1">Marsha bir an için kararsız kaldı. Sonra eteğini savurarak gözden kayboldu. Hamilton'ın ardından koridor ışığı aşağı doğru koskoca, uğursuz bir gölgeyi uzatarak döküldü. Kendi gölgesiydi bu, iyice sünmüş ve büyümüş...</span></p>

  <p class="heading1 sgc-2"><span class="sgc1 sgc-1">Bir ses, "Ulu Tanrım," dedi bir erkek sesi. "Ne yapıyorsun orada, Jack?"</span></p>

  <p class="heading1 sgc-2"><span class="sgc1 sgc-1">Omzunun üzerinden geriye göz attığında Bill Laws'un dimdik siluetini seçebildi. Alçak sesle, "Yardım et bana," dedi.</span></p>

  <p class="heading1 sgc-2"><span class="sgc1 sgc-1">"Tabii." Laws tez elden Marsha'ya döndü. "Burada kal," diye emretti. "Bir yerlere sıkıca tutun ki düşmeyesin." Marsha'nın elini yakalayarak parmaklarını kapının kenarına sıkıca tutturdu. "Tutunabilecek misin?"</span></p>

  <p class="heading1 sgc-2"><span class="sgc1 sgc-1">Marsha dilsizmiş gibi başını salladı. "Sanırım evet." Kadının diğer elini kavrayarak ihtiyatla merdivene yöneldi. Marsha'yı bırakmaksızın basamakları tek tek inmeye başladı. Olabildiğince indiğinde çömeldi ve Hamilton'a uzandı.</span></p>

  <p class="heading1 sgc-2"><span class="sgc1 sgc-1">"Tutabilecek misin?" diye homurdandı.</span></p>

  <p class="heading1 sgc-2"><span class="sgc1 sgc-1">Hamilton, vücudunu döndürmeden, bütün gücüyle kolunu geri uzattı. Bill Laws'u göremiyor, ama orada olduğunu hissediyor, elini yakalamaya çalışan zencinin sert, hızlı nefesini duyuyordu.</span></p>

  <p class="heading1 sgc-2"><span class="sgc1 sgc-1">Laws yılarak, "Yararı yok," dedi. "Çok aşağıda kalıyorsun.</span></p>

  <p class="heading1 sgc-2"><span class="sgc1 sgc-1">Vazgeçen Hamilton ağrıyan kolunu geri çekti ve basamağa yerleşti.</span></p>

  <p class="heading1 sgc-2"><span class="sgc1 sgc-1">"Olduğun yerde bekle," dedi Laws. "Geri döneceğim." Marsha'yı da yanında sürükleyip bir dizi patırtı çıkararak merdivenden yukarı koridora fırladı ve gitti.</span></p>

  <p class="heading1 sgc-2"><span class="sgc1 sgc-1">Döndüğünde yanında David Pritchet vardı.</span></p>

  <p class="heading1 sgc-2"><span class="sgc1 sgc-1">Çocuğa, "Mrs. Hamilton'ın elini tut," diye direktif verdi. "Soru sorma; dediğim gibi yap."</span></p>

  <p class="heading1 sgc-2"><span class="sgc1 sgc-1">Bir eliyle merdiven başındaki duvarın köşesine asılan Marsha diğer elinin parmaklarını çocuğun küçük eline doladı.</span></p>

  <p class="heading1 sgc-2"><span class="sgc1 sgc-1">Laws çocuğu merdivenden aşağı olabildiğince indirdi. Sonra, David'in diğer elini kavrayarak kendisi inmeye devam etti.</span></p>

  <p class="heading1 sgc-2"><span class="sgc1 sgc-1">"İşte, geliyorum," diye homurdandı. "Hazır mısın, Jack?"</span></p>

  <p class="heading1 sgc-2"><span class="sgc1 sgc-1">Hamilton bir yandan tırabzana sıkıca yapışırken öte yandan ardındaki görünmezliğe doğru uzandı. Laws'un soluğunu yakınında duyabiliyordu; o aşağı indikçe sarsılan basamakları hissedebiliyordu. Sonra, Laws'un sert ve terden kayganlaşmış eli inanılmaz biçimde eline dolandı. Laws şiddetli bir çekişle onu merdivenlerdeki pozisyonundan kopardı ve yukarı doğru sürükledi.</span></p>

  <p class="heading1 sgc-2"><span class="sgc1 sgc-1">Koridorun aydınlığına oflayıp puflayarak yuvarlandılar. David dehşet içinde gözden kayboldu; Marsha, dengesizce ayakta kalmaya çabalarken, titreyen eşine sarılmaya çalışıyordu.</span></p>

  <p class="heading1 sgc-2"><span class="sgc1 sgc-1">Laws konuşmaya mecal bulduğunda, "Ne oldu?" diye sordu. "Aşağıda neler olup bitiyordu?"</span></p>

  <p class="heading1 sgc-2"><span class="sgc1 sgc-1">"Ben—" Zar zor konuşabiliyordu. "Ben geri çıkamadım. Hangi yöne dönersem döneyim." Bir dakika soluklandıktan sonra ekledi: "Her yön aşağıydı.”</span></p>

  <p class="heading1 sgc-2"><span class="sgc1 sgc-1">"Orada bir şey var," dedi Laws. "Onu gördüm."</span></p>

  <p class="heading1 sgc-2"><span class="sgc1 sgc-1">Hamilton başıyla onayladı. "Kız beni bekliyordu!"</span></p>

  <p class="heading1 sgc-2"><span class="sgc1 sgc-1">"Kız mı?'</span></p>

  <p class="heading1 sgc-2"><span class="sgc1 sgc-1">"Onu orada bırakmıştım. Edith Pritchet onu iptal ettiğinde basamaklarda birlikteydik."</span></p>

  <p class="heading1 sgc-2"><span class="sgc1 sgc-1">Marsha'dan bir inilti duyuldu. "Garson kızdan bahsediyor.</span></p>

  <p class="heading1 sgc-2"><span class="sgc1 sgc-1">Hamilton aynı mantığı sürdürerek, "Geri döndü," dedi. "Ama artık bir garson kız değil. En azından bu dünyada."</span></p>

  <p class="heading1 sgc-2"><span class="sgc1 sgc-1">Laws, "Merdiven girişini kapatabiliriz," diye önerdi.</span></p>

  <p class="heading1 sgc-2"><span class="sgc1 sgc-1">"Evet,” diye kabul etti Hamilton. "Tahtalayalım. Onu aşağı hapsedelim ki beni ele geçiremesin."</span></p>

  <p class="heading1 sgc-2"><span class="sgc1 sgc-1">"Öyle yaparız," diye teskin etti Laws; merdivenden aşağı ağlarla kaplı loş bodruma bakarken Marsha'yla birlikte sımsıkı tutuyorlardı onu. "Kapıyı tahtalarla kaplayacağız. Onun seni yakalamasına izin vermeyeceğiz."</span></p>

  <p class="heading1 sgc-2"></p>
</body>
</html>
