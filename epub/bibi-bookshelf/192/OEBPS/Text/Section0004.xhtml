<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1"><span class="sgc1"><br class="coverpage" /></span></p>

  <h1 class="heading1" style="text-align: center;"><span class="sgc3" style="font-weight: normal;">4</span></h1>

  <p class="heading1"><span class="sgc1">Marsha Hamilton yatakta uzanmış uyuyordu. Ilık, sarı sabah güneşi çıplak omuzlarına, battaniyenin üzerine ve yerdeki mozaike dökülmüştü. Banyoda, incinmiş kolundaki acıya rağmen Jack Hamilton acımasızca tıraş olmaktaydı. Ayna, üzerinde buğu ve damlacıklarla, yüzünün sabun köpüğü kaplı hatlarını, her zamanki görünümünün çarpık bir parodisini yansıtmaktaydı.</span></p>

  <p class="heading1"><span class="sgc1">Ev toparlanmış ve sakinleşmişti. Önceki akşamın çekirgelerinin büyük kısmı dağılmıştı; sadece arada bir duyduğu kuru gıcırtılar birkaç tanesinin hâlâ duvarların içinde olduklarını ona anımsatıyordu. Her şey olağan görünüyordu. Bir süt kamyonu evin yanından şangırdayarak geçti. Marsha bir kolunu örtülerin üzerine çıkardı ve mahmur mahmur iç çekerek uykusunda kımıldandı. Dışarıda, arka sundurmada Uyuşukoğlan içeri intikal etmeye hazırlanıyordu.</span></p>

  <p class="heading1"><span class="sgc1">Dikkatle, kendini sıkı bir disipline sokarak Hamilton tıraşını bitirdi, usturasını temizledi, çenesini ve boynunu pudraladı, çevresinde temiz, beyaz bir gömlek arandı. Önceki gece uykusuz uzanırken başlamak için bu anı seçmişti: temizlenmiş, taranmış, giyinmiş ve iyice uyanık olacağı tıraş sonrası bu anı.</span></p>

  <p class="heading1"><span class="sgc1">Bir dizinin üzerine sakarca çömelerek ellerini kavuşturdu, gözlerini yumdu, derin bir nefes aldı ve başladı.</span></p>

  <p class="heading1"><span class="sgc1">"Ulu Tanrım," dedi ciddiyetle fısıldayarak, "zavallı Miss Reiss'e yaptıklarım için pişmanım. Eğer senin için de uygunsa affedilmeyi diliyorum."</span></p>

  <p class="heading1"><span class="sgc1">Bu kadarının yeterli olup olmayacağını merak ederek bir süre daha dizüstü durdu. Bir de iletişim biçiminin doğru olup olmadığını. Ama tedricen, bu alçakgönüllü pişmanlığın yerini iğneleyici bir öfke aldı. Bu doğal değildi, dizüstü çökmüş yetişkin bir adam. Bir yetişkin için onur kırıcı, yakışıksız bir pozdu hiç alışkın olmadığı bir poz. Gücenmiş durumda, duasına bir kapanış fotoğrafı ekledi.</span></p>

  <p class="heading1"><span class="sgc1">"İtiraf etmek gerekirse o bunu hak etmişti." Kaba fısıltısı evin odalarına dağıldı; Marsha yine iç çekerek bir cenin gibi kıvrıldı. Birazdan uyanmış olacaktı. Dışarıda, Uyuşukoğlan huysuzca kapıyı tırmalıyor ve hâlâ niçin kapalı olduğunu merak ediyordu.</span></p>

  <p class="heading1"><span class="sgc1">"Söylediklerini bir düşünelim," diye sözlerini dikkatlice seçerek devam etti Hamilton. "Böylesi anlayışlar, sonunda toplama kampları üretir. Onunki katı, dürtüsel bir kişilik. Kedi düşmanlığının bir adım ötesi Yahudi düşmanlığıdır."</span></p>

  <p class="heading1"><span class="sgc1">Yanıt gelmedi. Ummuş muydu? Tam olarak</span> <span class="sgc2">ne ummuştu</span> <span class="sgc1">ki? Emin değildi. Bir şeyler, en azından. Bir işaret...</span></p>

  <p class="heading1"><span class="sgc1">Ulaşamıyordu belki de. Dine son kez puslu bir Pazar Okulu gününde, sekizinci sınıftayken bulaşmıştı. Bir gece önce yaptığı yoğun okumalara rağmen sadece konunun ne denli derin olduğuna dair soyut bir kavrayışın dışında kesin bir şey bulamamıştı. Uygun formlar, protokoller... bu iş Albay T.E. Edwards'la bir görüşme ayarlamaktan da zor olacaktı.</span></p>

  <p class="heading1"><span class="sgc1">Ama bir bakıma da aynı şeydi.</span></p>

  <p class="heading1"><span class="sgc1">Ardından bir ses duyduğu sırada hâlâ aynı yakarış konumundaydı. Kafasını hızla çevirdiğinde oturma odasında yürüyen birini gözlemledi. Pantolon ve kazak giymiş bir adam; genç bir zenci.</span></p>

  <p class="heading1"><span class="sgc1">"Benim işaretim misin?" diye sordu Hamilton istihzayla.</span></p>

  <p class="heading1"><span class="sgc1">Zencinin yüzünden yorgunluk okunuyordu. "Benim kim olduğumu hatırlamıyor musun? Sizleri o taraçaya çıkaran mihmandarım. Kesintisiz on beş saattir bunu düşünüyorum."</span></p>

  <p class="heading1"><span class="sgc1">Hamilton, "Bu senin suçun değildi," dedi. "Sen de bizimle birlikte tepetaklak uçtun." Kaskatı ayağa kalkarak banyodan çıktı ve hole geçti. "Kahvaltı ettin mi?"</span></p>

  <p class="heading1"><span class="sgc1">"Aç değilim." Zenci onu dikkatlice süzdü. "Sen ne yapıyordun öyle?</span> <span class="sgc1">Dua mı?"</span></p>

  <p class="heading1"><span class="sgc1">Hamilton, "Evet," diye itiraf etti.</span></p>

  <p class="heading1"><span class="sgc1">"Sık sık yaptığın bir şey midir?"</span></p>

  <p class="heading1"><span class="sgc1">"Hayır." Duraksadı. "Sekiz yaşımdan beri dua etmemiştim. "</span></p>

  <p class="heading1"><span class="sgc1">Zenci önce bu bilgiyi sindirdi. "Benim adım Bill Laws." El sıkıştılar. "Görülüyor ki, olayın farkına varmışsın. Ne zaman fark ettin?"</span></p>

  <p class="heading1"><span class="sgc1">"Dün geceyle bu sabah arasında bir yerde."</span></p>

  <p class="heading1"><span class="sgc1">"Özel bir şey oldu mu?"</span></p>

  <p class="heading1"><span class="sgc1">Hamilton ona arıyı ve çekirge sağanağını söyledi. "Bana niçin taktıklarını anlamak güç değildi. Yalan söylemiştim dolayısıyla da cezalandırıldım. Ondan da önce küfrettim ve cezalandırıldım. Neden ve sonuç."</span></p>

  <p class="heading1"><span class="sgc1">"Dua ederek zamanını boşa harcıyorsun," diye tersledi Laws. "Ben denedim. Tutmadı."</span></p>

  <p class="heading1"><span class="sgc1">"Ne için dua etmiştin?"</span></p>

  <p class="heading1"><span class="sgc1">Laws yakasının hizasında kara derisinin başladığı yeri gösterdi alayla. "Bir tahmin hakkın var. İşler o kadar basit değil... Hiç olmadı ve hiç olmayacak"</span></p>

  <p class="heading1"><span class="sgc1">Hamilton ihtiyatla, "Çok acı konuşuyorsun," dedi.</span></p>

  <p class="heading1"><span class="sgc1">"Bu oldukça kötü bir şoktu." Laws oturma odasında gezindi, "içeri doğrudan daldığım için üzgünüm. Ama ön kapı kilitli değildi, ben de senin kalkmış olduğunu varsaydım. Bir elektronik görevlisisin, değil mi?"</span></p>

  <p class="heading1"><span class="sgc1">"Bu doğru."</span></p>

  <p class="heading1"><span class="sgc1">Laws yüzünü buruşturarak, "Selam, kardeşim," dedi. "Ben de ileri fizik uzmanlık öğrencisiyim. Mihmandarlık işini de bu şekilde ayarlayabildim. Bugünlerde rekabet yoğun." Ardından da, "Dediklerine bakılırsa," diye ekledi.</span></p>

  <p class="heading1"><span class="sgc1">"Nasıl anlayabildin?"</span></p>

  <p class="heading1"><span class="sgc1">"Olup bitenleri mi?" Laws omuzlarını silkti. "O kadar da güç olmadı." Cebinden kumaşa benzer bir çıkın çıkardı; açtığında ince bir dilim metal göründü. "Bunu bana yıllar önce kız kardeşim vermişti, taşımam için. Artık alışkanlık oldu." Muskayı Hamilton'a attı. Üzerine iman ve umutla ilgili metafizik sözcükler kazınmıştı ve yıllardır kullanılmaktan pürüzsüzdü.</span></p>

  <p class="heading1"><span class="sgc1">"Durma," dedi Laws. "Kullan onu.”</span></p>

  <p class="heading1"><span class="sgc1">"Kullanayım mı?" Hamilton anlayamamıştı. "Doğrusunu istersen, bütün bunlar beni aşıyor."</span></p>

  <p class="heading1"><span class="sgc1">"Kolunu uzat." Laws sabırsızlıkla işaret etti. "Artık işe yarıyor. Onu yaranın üzerine koy. Önce sargılarını açsan iyi edersin; doğrudan temas halinde etkisi daha çabuk görülüyor.</span> <span class="sgc2">Yakınsallık</span> <span class="sgc1">diyorlar buna. Oramda buramdaki çeşitli ağrı ve kırıkları bu yöntemle iyileştirdim."</span></p>

  <p class="heading1"><span class="sgc1">Kuşkuyla ve büyük özen göstererek Hamilton sargının bir kısmını açtı; morarmış, ıslak et sabah ışığında kanlı kanlı pırıldadı. Bir anlık duraksamadan sonra soğuk metal parçasını yaranın üzerine yerleştirdi.</span></p>

  <p class="heading1"><span class="sgc1">"İşte başladı," dedi Laws.</span></p>

  <p class="heading1"><span class="sgc1">Yaranın çirkin çiğliği yavaş yavaş kayboluyordu. Hamilton'ın bakışları altında kırmızı et donuk bir pembeye dönüştü. Üzerini turuncumsu bir kat kapladı; yara yeri büzüldü, kurudu ve kapandı. Geriye sadece belli belirsiz beyaz bir çizgi kalmıştı. O zonklayıcı ağrı da gitmişti.</span></p>

  <p class="heading1"><span class="sgc1">"Oldu bitti," dedi Laws muskaya uzanırken.</span></p>

  <p class="heading1"><span class="sgc1">"Daha önce de işe yaramış mıydı?"</span></p>

  <p class="heading1"><span class="sgc1">"Asla. Sadece bir yığın boş laftı." Cebine attı. "Bu gece birkaç kılımı suya bırakacağım. Sabaha kadar solucana dönüşecekler, elbette. Şeker hastalığını nasıl iyileştireceğini biliyor musun? Yarım kurbağanın tozunu bakireden alınmış sütle karıştır, havuz suyuna banılmış eski bir parça pazene döküp boynuna sar."</span></p>

  <p class="heading1"><span class="sgc1">"İşe yarayacaktır. Bir zamanlar köylülerin söylediği gibi. Şu ana dek onlar yanılıyorlardı. Ama artık yanılan biziz."</span></p>

  <p class="heading1"><span class="sgc1">Marsha üzerinde sabahlığıyla, saçları yüzüne dökülmüş, gözleri uykuyla yarı kapalı bir halde yatak odasının kapısında göründü. Laws'i fark ettiğinde irkilerek, "Oh," dedi. "Sen misin? Nasılsın?"</span></p>

  <p class="heading1"><span class="sgc1">"İyiyim, teşekkürler," diye yanıtladı Laws.</span></p>

  <p class="heading1"><span class="sgc1">Marsha gözlerini ovuşturarak hızla eşine döndü, "iyi uyuyabildin mi?"</span></p>

  <p class="heading1"><span class="sgc1">"Uyudum." Eşinin sesindeki bir şey, keskin bir aciliyet, onu, "Neden?" diye sormaya zorladı.</span></p>

  <p class="heading1"><span class="sgc1">"Düş gördün mü?"</span></p>

  <p class="heading1"><span class="sgc1">Hamilton düşündü. Sabaha kadar sağına soluna dönmüş, puslu bir şey görür gibi olmuştu. Ama kesin bir şey saptayamıyordu. "Hayır," diye itiraf etti.</span></p>

  <p class="heading1"><span class="sgc1">Laws'in keskin yüzünde garip bir ifade ortaya çıkmıştı. "Siz düş mü gördünüz, Mrs. Hamilton? Neydi?"</span></p>

  <p class="heading1"><span class="sgc1">"Çılgınca bir şey. Tam bir düş de değil. Yani, olan bir şey yok. O sadece vardı işte."</span></p>

  <p class="heading1"><span class="sgc1">"Bir yer mi?"</span></p>

  <p class="heading1"><span class="sgc1">"Evet, bir yer. Ve biz."</span></p>

  <p class="heading1"><span class="sgc1">"Hepimiz mi?" diye temkinle sordu Laws. "Sekizimiz de&nbsp;</span>mi?"</p>

  <p class="heading1"><span class="sgc1">"Evet." Hevesle başını salladı. "Düştüğümüz yerdeydik, yatar durumda. Bevatron'un orada.</span></p>

  <p class="heading1"><span class="sgc1">Hepimiz, öylesine uzanmıştık. Bilinçsizce. Ve hiçbir şey olmuyordu. Zaman yoktu. Değişim yoktu."</span></p>

  <p class="heading1"><span class="sgc1">"Bir köşede," dedi Laws, "bir şeyler kımıldamıyor muydu? Belki de bazı sağlık görevlileri?"</span></p>

  <p class="heading1"><span class="sgc1">"Evet," diye yineledi Marsha. "Ama hareket etmiyorlardı. Sadece portatif bir merdivene asılı duruyorlardı. Orada donmuş gibiydiler."</span></p>

  <p class="heading1"><span class="sgc1">"Kımıldıyorlardı," dedi Laws. "Bunu ben de düşledim. Başlangıçta hareket etmiyorlar sanmıştım. Ama ediyorlardı. Çok yavaş."</span></p>

  <p class="heading1"><span class="sgc1">Huzursuz bir sessizlik oldu.</span></p>

  <p class="heading1"><span class="sgc1">Hamilton belleğini yoklayarak yavaş yavaş, "Şimdi siz bahsetmeye başlayınca..." dedi ve omzunu silkti. "Travmanın anısı bu. Şok anı. Beyinlerimize işlemiş; bundan hiçbir zaman kurtulamayız."</span></p>

  <p class="heading1"><span class="sgc1">"Ama," dedi Marsha gergin bir sesle,"</span> <span class="sgc2"><span class="sgc4">o hâlâ sürüyor</span>.</span> <span class="sgc1">Hâlâ oradayız."</span></p>

  <p class="heading1"><span class="sgc1">"Orada mı? Bevatron'da uzanmış halde miyiz?"</span></p>

  <p class="heading1"><span class="sgc1">Endişeyle başını salladı. "Hissediyorum, inanıyorum."</span></p>

  <p class="heading1"><span class="sgc1">Sesindeki alarmı fark eden Hamilton konuyu değiştirdi, iyileşmiş kolunu göstererek, "Sürpriz," dedi. "Bili gelir gelmez bir mucize gösterdi."</span></p>

  <p class="heading1"><span class="sgc1">"Ben değil," diye koyu gözleri ciddileşerek özellikle vurguladı Laws. "Beni mucizeyle filan uğraşırken yakalayamazsınız.</span></p>

  <p class="heading1"><span class="sgc1">Hamilton utanarak kolunu ovuşturdu, "işi gören senin muskandı."</span></p>

  <p class="heading1"><span class="sgc1">Laws madeni muskasını yeniden inceledi. "Belki de gerçekliğin özüne dek indik. Bütün bunlar zaten orada, yüzeyin hemen altındaydı."</span></p>

  <p class="heading1"><span class="sgc1">Marsha iki adama doğru usul usul yaklaştı. "Biz öldük, değil mi?" dedi sakin olmaya çalışarak.</span></p>

  <p class="heading1"><span class="sgc1">"Görünüşe göre hayır," diye yanıtladı Hamilton. "Hâlâ Belmont, California‟dayız. Şurada burada ufak değişiklikler olmuş. Birkaç ekleme var. Çevrede</span> <span class="sgc2">Birisinin</span> <span class="sgc1">varlığı hissediliyor."</span></p>

  <p class="heading1"><span class="sgc1">Laws, "Şimdi ne olacak?" diye araya girdi.</span></p>

  <p class="heading1"><span class="sgc1">"Bana sorma," dedi Hamilton. "Bizi buraya ben getirmedim. Buna Bevatron'daki kazanın yol açtığı apaçık ortada.</span> <span class="sgc2">Bu</span> <span class="sgc1">her ne ise."</span></p>

  <p class="heading1"><span class="sgc1">Marsha sakin sakin, "Şimdi ne olacağını size söyleyebilirim," dedi.</span></p>

  <p class="heading1"><span class="sgc1">"Ne?"</span></p>

  <p class="heading1"><span class="sgc1">"Çıkıp iş arayacağım."</span></p>

  <p class="heading1"><span class="sgc1">Hamilton kaşlarını kaldırdı. "Ne tür bir iş?”</span></p>

  <p class="heading1"><span class="sgc1">"Ne olursa. Daktilo, tezgâhtarlık, sekreterlik... ki yemek yemeye devam edebilelim... Anımsadın mı?"</span></p>

  <p class="heading1"><span class="sgc1">"Anımsıyorum," dedi Hamilton. "Ama sen evinde otur ve toz al; ekmek getirmeyi bana bırak." Sinekkaydı tıraşını ve temiz gömleğini gösterdi. "İlk iki adımı çoktan attım bile." .</span></p>

  <p class="heading1"><span class="sgc1">"Ama," diye ısrar etti Marsha, "işini yitirmiş olmanın nedeni benim."</span></p>

  <p class="heading1"><span class="sgc1">Laws ironik bir vurgulamayla, "Belki de artık çalışmak zorunda değilizdir," diyerek düşüncelere daldı. "Belki de artık yapmamız gereken tek şey ağzımızı açıp gökten</span> <span class="sgc2">muz yağmasını</span> <span class="sgc1">beklemekten ibarettir."</span></p>

  <p class="heading1"><span class="sgc1">"Bunu denemişsindir sanıyordum," dedi Hamilton.</span></p>

  <p class="heading1"><span class="sgc1">"Denedim, evet. Ve sonuç alamadım. Ama bazıları</span> <span class="sgc1">alıyorlar.</span> <span class="sgc1">Bu işin dinamiğini kavramak durumundayız. Bu dünyanın, ya da her neyse onun, kendi yasaları var. Bizim alışkın olduklarımızdan daha farklı yasalar. Birkaç tanesiyle zaten karşılaştık. Muskalar iş bitiriyor. Bu demektir ki hayır dualarıyla ilgili tüm mekanizma işliyor." Ardından, "Ve belki beddualar da," diye ekledi.</span></p>

  <p class="heading1"><span class="sgc1">"Mağfiret," diye mırıldandı Marsha kahverengi gözlerini koca koca açarak. "Ulu Tanrım, gerçekten bir Öbür Dünya var mı dersiniz?"</span></p>

  <p class="heading1"><span class="sgc1">"Kesinlikle," diye kabullendi Hamilton. Yatak odasına geri döndü; birkaç saniye sonra kravatını ilikleyerek geldi. "Ama buna sonra sıra gelecek. Şimdi yarımada boyunca yukarı gidiyorum. Bankada tamı tamına elli dolarımız kaldı ve bu dua sorununun işe yarayıp yaramayacağını anlamaya çalışırken açlıktan ölmek istemiyorum."</span></p>

  <p class="heading1"><span class="sgc1">Hamilton füze fabrikasının otoparkından arabasını aldı. Hâlâ "Jack W. Hamilton'a Ayrılmıştır" tabelasının önünde duruyordu.</span></p>

  <p class="heading1"><span class="sgc1">El Camino Real boyunca giderek Belmont'tan çıktı. Yarım saat sonra Güney San Fransisco'ya giriyordu. Çakıl kaplı otoparkta EGA personeline ait Cadillac'ların ve Chrysler'lerin yanına park ederken Bank of America'nın Güney San Fransisco şubesinin önündeki saat 11.30'u gösteriyordu.</span></p>

  <p class="heading1"><span class="sgc1">Elektronik Gelişim Ajansı binaları sağındaydı; uzanıp giden sanayi kentinin tepelerine karşı dikilmiş beyaz beton bloklar. Bir kez, yıllar önce, ileri elektronikle ilgili ilk makalesini yayınlattığında, EGA onu California Maintenance'dan koparmak istemişti. Korporasyonun başında ülkenin önde gelen istatistikçilerinden Guy Tillingford bulunmaktaydı; çok zeki ve özgün bir kişi olmasının yanı sıra Hamilton'ın babasının da yakın bir dostuydu.</span></p>

  <p class="heading1"><span class="sgc1">Eğer bir iş bulabilecekse, doğru adres burasıydı işte. Ve, en önemlisi, EGA halen askeri projeler üzerinde çalışmıyordu. Resmen dağıtılmalarından önce Princeton'daki İleri Çalışmalar Enstitüsü'nü oluşturan grubun bir üyesi olan Doktor Tillingford'un eğilimi daha çok genel bilimler yönündeydi. EGA'dan bazı en radikal bilgisayarlar, Batı dünyasının her yanındaki sanayide ve üniversitelerde yaygın olarak kullanılan elektronik beyinler çıkmıştı.</span></p>

  <p class="heading1"><span class="sgc1">Acar görünümlü küçük sekreter kâğıtlarını keskin bakışlarla inceleyerek, "Evet, Mr. Hamilton," dedi. "Burada olduğunuzu doktora söyleyeceğim. Eminim sizi gördüğüne çok sevinecektir."</span></p>

  <p class="heading1"><span class="sgc1">Hamilton ellerini gergince ovuşturarak ve ağzının içinden bir dua mırıldanarak salonu arşınladı. Dua dudaklarından kolaylıkla dökülüyordu; şu özel dakikalarda kendini zorlamak durumunda kalıyordu. Bankadaki elli dolar Hamilton ailesine pek de uzunca bir süre yetmezdi. Bu mucizeler ve çekirge yağmurları dünyasında bile.</span></p>

  <p class="heading1"><span class="sgc1">Kalın bir ses, "Jack, aslanım benim," diye gümledi. Doktor Guy Tillingford bürosunun kapısında ışıldayan yaşlı yüzüyle, elini uzatarak göründü. "Ne güzel, seni gördüğüme çok memnun oldum. Kaç yıl geçti? On yıl mı?"</span></p>

  <p class="heading1"><span class="sgc1">"Neredeyse," diye doğruladı Hamilton içtenlikle el sıkışırken. "İyi görünüyorsunuz, Doktor." Büronun içinde danışman mühendisler ve teknisyenler vardı; düzgün tıraşlı, kravatlı, temiz yüzlerinde canlı ifadelerle bekleyen genç adamlar. Doktor Tillingford onlara aldırmaksızın Hamilton'ı bir dizi ahşap kapıdan geçirerek özel bir odaya götürdü.</span></p>

  <p class="heading1"><span class="sgc1">Kendini siyah deri bir koltuğa bırakırken sır veriyormuşçasına, "Burada konuşabiliriz," dedi. "Burayı ben hazırlattın: kendimle baş başa kalıp nefesimi toparlayabileceğim bir çeşit kişisel sığınak." Üzüntüyle, "Eski tempomu yakalayamıyorum artık," diye de ekledi. "Günde birkaç kez buraya sürünüyorum. Gücümü toplamak için."</span></p>

  <p class="heading1"><span class="sgc1">"California Maintenance'ı bıraktım," dedi Hamilton.</span></p>

  <p class="heading1"><span class="sgc1">"Ya?" Tillingford başını salladı. "İyi etmişsin. Orası kötü bir yer. Silahlara fazla önem veriyorlar. Onlar bilim adamı değil, hükümet görevlileri."</span></p>

  <p class="heading1"><span class="sgc1">"İstifa etmedim. Atıldım." Hamilton olup biteni birkaç sözcükle özetledi.</span></p>

  <p class="heading1"><span class="sgc1">Tillingford kısa bir süre için sessiz kaldı. Kırışık alnını yoğun bir somurtmayla büzerek parmağını düşünceli düşünceli ön dişlerinde tıklattı. "Marsha'yı anımsıyorum. Sevimli kız. Ondan hep hoşlanmıştım. Güvenlik riski bugünlerde çok sorun ediliyor. Ama burada pek takmıyoruz. Hâlihazırda hiç hükümet bağlantımız yok. Fildişi bir kulede gibiyiz." Kuru bir kahkaha attı. "Saf araştırmacılığın son kalıntılarıyız. "</span></p>

  <p class="heading1"><span class="sgc1">Hamilton, "İşinize yarayabileceğimi düşünüyor musunuz?" diye becerebildiğince hevessiz bir sesle sordu.</span></p>

  <p class="heading1"><span class="sgc1">"Neden olmasın.” Tillingford tembel tembel küçük bir dua çarkı çıkararak avucunda döndürmeye başladı. "Çalışmalarını biliyorum... Aslına bakarsan, seni daha önce almış olmayı isterdim."</span></p>

  <p class="heading1"><span class="sgc1">Hamilton gördüklerine inanamadan, şaşkın bir halde hipnotize olmuşçasına Tillingford'un dua çarkına bakıyordu.</span></p>

  <p class="heading1"><span class="sgc1">Tillingford bir yandan döndürürken, "Tabii," dedi, "her zamanki sorular olacak. Rutin işlemler... Ama yazılı formlar doldurmak zorunda kalmayacaksın. Sana sözlü olarak soracağım. Alkol kullanmıyorsun, değil mi?"</span></p>

  <p class="heading1"><span class="sgc1">Hamilton afallamıştı. "Alkol mü?"</span></p>

  <p class="heading1"><span class="sgc1">"Marsha'yla ilgili bu durum belirli sorunlar çıkarıyor. İşin güvenlik yönüyle ilgili değiliz, kuşkusuz... Ama bunu sana sormak zorunda kalacağım. Jack, bana gerçeği söyle." Tillingford cebine uzanarak kara kaplı ve üzerinde altın yaldızlı harflerle</span> <span class="sgc2">ikinci Bab'ın Beyanı</span> <span class="sgc1">yazan bir kitap çıkardı ve Hamilton'a verdi. "Üniversitedeyken, radikal gruplara karıştığınızda, nasıl söylesem 'serbest aşk' yaşadınız mı?"</span></p>

  <p class="heading1"><span class="sgc1">Hamilton'ın yanıtı yoktu. Dili tutulmuş, şaşkınlaşmış, elinde Tillingford'un cebinin sıcaklığı hâlâ üzerinde olan</span> <span class="sgc2">ikinci Bab'ın Beyanınını</span> <span class="sgc1">tutarak duruyordu. EGA'nın zeki genç adamlarından ikisi odaya sızdılar; saygılı bir dikkatle olup biteni izlemeye başladılar. Uzun beyaz laboratuvar işlikleri içinde ciddi ve itaatkâr görünüyorlardı. Kısacık tıraşlanmış kafaları ona keşiş adaylarını anımsattı... kısa kesilmiş saçın zahitlerin antik dinselliklerini ne denli çağrıştırdığını hiç fark etmemiş olması ne garipti. Bu iki adam, başarılı genç fizikçi tipinin kuşkusuz iki örneğiydiler; peki o her zamanki küstah patavatsızlıkları neredeydi hani?</span></p>

  <p class="heading1"><span class="sgc1">"Ve hazır başlamışken," dedi Doktor Tillingford, "sana şunu da sorsam iyi olacak. Jack, evladım, o kitabı sıkı sıkı tut ve bana yanıt ver. Kutsanmış selamete açılan Tek Gerçek Kapıyı bulabildin mi?"</span></p>

  <p class="heading1"><span class="sgc1">Bütün gözler üzerindeydi. Yutkundu, pancar gibi kızardı, umutsuzca çırpınarak bekledi. "Doktor,” diye çıkarabildi sonunda ağzından, "sanırım başka bir zaman uğrasam iyi olacak."</span></p>

  <p class="heading1"><span class="sgc1">Tillingford kaygıyla gözlüklerini çıkardı ve karşısındaki genç adamı dikkatle süzdü. "Jack, kendini iyi hissetmiyor musun?"</span></p>

  <p class="heading1"><span class="sgc1">"Çok fazla gerilim altında kaldım, işimi kaybetmek..." Hamilton aceleyle ekledi: "Ve diğer güçlükler. Dün Marsha ve ben bir kaza geçirdik. Yeni bir saptırıcı bozularak bizi radyasyona buladı, Bevatron'un orada."</span></p>

  <p class="heading1"><span class="sgc1">"Oh, evet," diye kabullendi. Tillingford. "Bunu işitmiştim. Ölen yok, neyse ki."</span></p>

  <p class="heading1"><span class="sgc1">"O sekiz kişi," diye söze karıştı zahit genç teknisyenlerden biri, "yüreklerinde Peygamber'imizi taşıyor olmalılar. Çok yüksekten düştüler."</span></p>

  <p class="heading1"><span class="sgc1">"Doktor," dedi Hamilton boğuk bir sesle, "iyi bir psikiyatrisi önerebilir misiniz?"</span></p>

  <p class="heading1"><span class="sgc1">Yaşlı bilim adamının bakışları yavaş yavaş inanamaz biçimde bulandı. "Birne? Aklını mı oynattın, çocuk?"</span></p>

  <p class="heading1"><span class="sgc1">"Evet," diye yanıtladı Hamilton. "Görünüşe bakılırsa."</span></p>

  <p class="heading1"><span class="sgc1">Tillingford tıkanmış bir sesle, "Bunu sonra tartışırız," diye kısa kesti, iki teknisyenine odayı terk etmelerini sabırsızca işaret etti. "Camiye gidin," dedi onlara. "Sizi çağırıncaya dek tefekküre dalın."</span></p>

  <p class="heading1"><span class="sgc1">Hamilton'ı sorgulayan bakışlarla süzerek gittiler.</span></p>

  <p class="heading1"><span class="sgc1">"Benimle konuşabilirsin," dedi Tillingford ağır ağır. "Ben senin dostunum. Babanı tanırdım, Jack. O büyük bir fizikçiydi. Daha iyisi gelmedi. Senin için hep büyük beklentilerim olmuştu. Doğal olarak, California Maintenance için çalışmaya başladığında düş kırıklığına uğramıştım. Ama kuş-kusuz ki, kozmik iradeye boyun eğmek zorundayız."</span></p>

  <p class="heading1"><span class="sgc1">"Size birkaç soru sorabilir miyim?" Soğuk ter Hamilton'ın ensesinden aşağı kolalı beyaz gömleğine sızıyordu. "Burası hâlâ bilimsel bir kuruluş, değil mi? Yoksa başka bir şey mi?"</span></p>

  <p class="heading1"><span class="sgc1">"Hâlâ mı?" Şaşkınlaşmış Tillingford</span> <span class="sgc2">Beyan</span><span class="sgc1">ı Hamilton‟ın cansızlaşmış parmaklarından çekip aldı. "Sorularının nereye varacaklarını kestiremiyorum, çocuk. Daha açık konuş."</span></p>

  <p class="heading1"><span class="sgc1">"Şöyle diyelim. Ben olaylardan uzak kaldım. Kendi işimle meşgul olurken sahamdaki diğer gelişmeleri izleyemedim. Ve," umarsızca sürdürdü, "diğer dallarda ise neler olup bittiği hakkında hiçbir fikrim yok. Belki siz beni genel durum hakkında biraz aydınlatabilirsiniz."</span></p>

  <p class="heading1"><span class="sgc1">"Genel durum," diye başını sallayarak yineledi Tillingford. "Sıklıkla gözden kaçırılır. Aşırı uzmanlaşmanın yol açtığı bir dert. Ben de sana pek fazla bir şey söyleyemem. Bizim EGA'da yaptığımız çalışmalar oldukça nettir; hatta önceden</span> <span class="sgc2">belirlenmiştir</span> <span class="sgc1">bile diyebiliriz. CalMain'de siz kâfirlere karşı kullanılacak silahlar üzerinde çalışıyordunuz; bu çok yalın ve açık. Tam anlamıyla uygulamalı bilim, doğru mu?"</span></p>

  <p class="heading1"><span class="sgc1">"Doğru," diye onayladı Hamilton.</span></p>

  <p class="heading1"><span class="sgc1">"Biz ise burada ebedi ve temel bir sorunla, iletişimle uğraşıyoruz. Bizim işimiz -ki hatırı sayılır bir iştiriletişimin te</span><span class="sgc1">mel elektronik örgüsünü sağlamaktır. Elimizde elektronikçilerimiz var — senin gibi. Danışman anlambilimcilerin kaymak tabakası bizde. Çok değerli araştırmacı psikologlar çalıştırıyoruz. Hepimiz insan varlığının temelindeki sorunla baş edebilmek için buradayız: Dünya ve Öbür Dünya arasında iyi işleyen bir iletişim kanalını açık tutmak."</span></p>

  <p class="heading1"><span class="sgc1">Doktor Tillingford konuşmasını sürdürdü: "Gerçi sen bütün bunlardan kuşkusuz haberdarsın, ama yine de söyleyeceğim. İletişimin katı bilimsel analizlerle yapılmaya çalışıldığı eski günlerde, gelişigüzel bir sistemler karmaşası mevcuttu. Adaklar yakılması, O'nun burnuna ve damağına hitap ederek Tanrı'nın dikkatini çekmeye çalışmak. Çok kaba, .çok bilim dışı. Yüksek sesle dua etmek ve ilahiler okumak, hâlâ cahil sınıflar tarafından uygulanıyor. Eh, bırakalım onlar dualarını etsin, ilahilerini okusunlar." Bir düğmeye basarak odanın birduvarının şeffaflaşmasını sağladı. Hamilton kendini Tillingford'un bürosu çevresinde halka şeklinde yayılan ayrıntılı araştırma laboratuvarlarına bakarken buldu; dizi dizi insanlar ve araç gereç, makineler ve bulunabilecek teknisyenlerin en iyileri.</span></p>

  <p class="heading1"><span class="sgc1">"Norbert Wiener," dedi Tillingford. "Sibernetik üzerine çalışmalarını anımsarsın. Ve, daha da önemlisi, Enrico Destini'nin teofonikle ilgili çalışmalarını."</span></p>

  <p class="heading1"><span class="sgc1">"O da ne?"</span></p>

  <p class="heading1"><span class="sgc1">Tillingford tek kaşını kaldırdı. "Sen</span> <span class="sgc1">gerçekten de</span> <span class="sgc1">kendi dalına dalmışsın, evladım. İnsanla Tanrı arasındaki iletişim, tabii ki. Wienerin çalışmalarından yararlanarak ve Shannon ve Veaver'ın paha biçilmez verilerini de kullanarak, Destini 1946 yılında Dünya ve Cennet arasındaki ilk yeterli iletişim ağını kurdu. Kuşkusuz o Votan'a tapan, Meşe-Ağacı-Kutsayıcı Hun'lara karşı verilen, Pagan Ordularına Karşı Savaş'ta kullanılan malzemeyle çalışmıştı."</span></p>

  <p class="heading1"></p>

  <p class="heading1 sgc-2"><span class="sgc1 sgc1 sgc-1">"Yani Nazi'lere mi demek istiyorsun?"</span></p>

  <p class="heading1 sgc-2"><span class="sgc1 sgc-1">"Bu terimi duymuştum. Sosyolog argosu, değil mi? Bir de şu peygamber inkârcısı, şu Anti-Bab. Hâlâ sağ ve Arjantin' de olduğunu söylüyorlar. Sonsuz gençlik iksirini mi ne bulmuştu. Anımsarsın, 1939 yılında şeytanla işbirliği anlaşması imzalamıştı. Yoksa bunlar senden çok mu önceydi? Ama yine de bilirsin tarihtir."</span></p>

  <p class="heading1 sgc-2"><span class="sgc1 sgc-1">"Biliyorum," dedi Hamilton boğulurcasına.</span></p>

  <p class="heading1 sgc-2"><span class="sgc1 sgc-1">"Ve hâlâ Tanrı kelâmını okuyabilmekten aciz kimseler vardı. Bazı insanların kibirlerini kırmakta yarar olduğunu düşünüyorum. Orada burada patlatılacak birkaç hidrojen bombası ve bir türlü ezilemeyen ateist akımlar"</span></p>

  <p class="heading1 sgc-2"><span class="sgc1 sgc-1">"Diğer dallar," diye kesti Hamilton, "onlar ne yapıyorlar? Fizik... Fizikçilerden ne haber?"</span></p>

  <p class="heading1 sgc-2"><span class="sgc1 sgc-1">"Fizik kapanmış bir konudur," diye açıkladı Tillingford. "Maddesel evren hakkında hemen hemen her şey biliniyor yüzyıllardır böyle. Fizik mühendisliğin soyut bir yanı haline geldi.</span></p>

  <p class="heading1 sgc-2"><span class="sgc1 sgc-1">"Ya mühendisler?"</span></p>

  <p class="heading1 sgc-2"><span class="sgc1 sgc-1">Yanıt olarak Tillingford ona</span>&nbsp;<span class="sgc5 sgc-5"><span class="sgc6 sgc-3">Uygulamalı Bilimler Dergisi</span>&nbsp;'<span class="sgc7 sgc-4">nin</span>&nbsp;</span><span class="sgc1 sgc-1">Kasım '59 sayısını attı. "Başmakale sana iyi bir fikir verecektir sanıyorum. Şu Hirschbein çok parlak bir zekâ."</span></p>

  <p class="heading1 sgc-2"><span class="sgc1 sgc-1">Makalenin başlığı</span>&nbsp;<span class="sgc2 sgc-6">Baraj Yapımının Kuramsal Yanları Üzerine</span>&nbsp;<span class="sgc1 sgc-1">idi. Altbaşlık ise şöyleydi:</span>&nbsp;<span class="sgc2 sgc-6">Bütün büyük nüfus merkezleri için düzenli bir lütuf akışı sağlanmasının gerekliliği.</span></p>

  <p class="heading1 sgc-2"><span class="sgc1 sgc-1">Hamilton takatsızca, "Lütuf mu?" dedi.</span></p>

  <p class="heading1 sgc-2"><span class="sgc1 sgc-1">"Mühendisler," diye açıklamaya girişti Tillingford, "dünya üzerindeki her Babist topluluğu için düzenli olarak lütuf pompalanması işiyle meşguller. Bir bakıma, bizim iletişim kanallarını açık tutmaya çalışmamız gibi bir şey."</span></p>

  <p class="heading1 sgc-2"><span class="sgc1 sgc-1">"Ve bütün yaptıkları bu kadar mı?"</span></p>

  <p class="heading1 sgc-2"><span class="sgc1 sgc-1">"Eh," diye itiraf etti Tillingford, "sürekli olarak camiler, tapmaklar, sunaklar yapım işi de var. Takdir edersin ki, Tanrı disiplinli bir ustabaşıdır; O'nun şartnamesi kesindir. Açıkçası, laf aramızda kalsın, o arkadaşlara hiç imrenmiyorum. Bir tek hata ve—", parmaklarını şaklattı,</span>&nbsp;<span class="sgc1 sgc-1">"Pof."</span></p>

  <p class="heading1 sgc-2"><span class="sgc1 sgc-1">"Pof?"</span></p>

  <p class="heading1 sgc-2"><span class="sgc1 sgc-1">"Yıldırım."</span></p>

  <p class="heading1 sgc-2"><span class="sgc1 sgc-1">"Ha," dedi Hamilton. "Tabii."</span></p>

  <p class="heading1 sgc-2"><span class="sgc1 sgc-1">"Dolayısıyla zeki gençlerin çok azı mühendisliği seçiyor.</span></p>

  <p class="heading1 sgc-2"><span class="sgc1 sgc-1">Ölüm oranı çok yüksek." Tillingford onu bir baba titizliğiyle inceledi. "Evladım, iyi bir sahada çalışmakta olduğumuzu görebiliyorsundur, değil mi?"</span></p>

  <p class="heading1 sgc-2"><span class="sgc1 sgc-1">Hamilton boğuk boğuk, "Bundan hiç kuşkulanmadım," dedi. "Sadece o sahada neler olduğunu merak etmiştim."</span></p>

  <p class="heading1 sgc-2"><span class="sgc1 sgc-1">"Senin maneviyatın hakkında ikna oldum," dedi Tillingford. "iyi, temiz, yüreklerinde Tanrı korkusu olan bir aileden geldiğini biliyorum. Baban dürüstlük ve alçakgönüllülüğün bir timsaliydi. Ondan hâlâ arada bir haber alıyorum."</span></p>

  <p class="heading1 sgc-2"><span class="sgc1 sgc-1">"Haber almak mı?" diyebildi Hamilton belli belirsiz.</span></p>

  <p class="heading1 sgc-2"><span class="sgc1 sgc-1">"Epey uyum sağladı. Doğal olarak, seni çok özlüyor." Tillingford masasının üzerindeki dahili telefonu gösterdi. "Eğer rahmetli babanla konuşmak istersen-"</span></p>

  <p class="heading1 sgc-2"><span class="sgc1 sgc-1">"Hayır," dedi Hamilton geri sıçrayarak. "Hâlâ kazanın havasından kurtulamadım. Dayanabileceğimi sanmıyorum."</span></p>

  <p class="heading1 sgc-2"><span class="sgc1 sgc-1">"Sen bilirsin." Tillingford elini genç adamın omzuna dostça koydu. "Laboratuvarlarımızı bir görmek ister misin? Laf aramızda, çok iyi donanıma sahibiz." Alçak bir fısıltıyla, bir gizi açığa vurur gibi, "Hani ya, çok miktarda dua etmemiz de gerekmedi değil," dedi. "Senin şu köhne devlet kuruluşundan, CalMain'den de mırıltı sesleri göklere yükseliyordu."</span></p>

  <p class="heading1 sgc-2"><span class="sgc1 sgc-1">"Ama size nasip oldu."</span></p>

  <p class="heading1 sgc-2"><span class="sgc1 sgc-1">"Ah, evet. Sonunda, iletişim hatlarını biz kurduk." Tillingford sırıtarak ve kurnazca göz kırparak onu kapıya doğru götürdü. "Seni Personel Müdürümüze teslim edeceğim... Gerekli işlemleri o yapar."</span></p>

  <p class="heading1 sgc-2"><span class="sgc1 sgc-1">Personel Müdürü, masasındaki formları ve kâğıtları Hamilton için mutlu mutlu karıştırırken neşeyle ona bakan canlı, yumuşak yüzlü bir adamdı. "Başvurunuzu kabul etmekten mutluluk duyacağız, Mr. Hamilton. EGA'nın sizin deneyiminize sahip kişilere gereksinimi var. Ve eğer Doktor sizi kişisel olarak tanıyorsa-"</span></p>

  <p class="heading1 sgc-2"><span class="sgc1 sgc-1">"işlemlerini tamamla," diye talimat verdi Tillingford. "Bürokrasiyi bir yana bırak; gerekli yeterlilik testlerine geç."</span></p>

  <p class="heading1 sgc-2"><span class="sgc1 sgc-1">Müdür bir yandan</span>&nbsp;<span class="sgc2 sgc-6">İkinci Bab'ın Beyanı'</span><span class="sgc1 sgc-1">nın kendi özel baskısını çıkarırken, "Tamam," dedi. Kitabı masanın üzerine yerleştirdi, parmağıyla sayfaları gözleri kapalı karıştırdı ve kitabını rasgele bir yerden açtı. Tillingford omzunun üzerinden merakla uzanmıştı; iki adam mırıldanıp birbirlerine danışarak buldukları paragrafı incelediler.</span></p>

  <p class="heading1 sgc-2"><span class="sgc1 sgc-1">Tatmin olmuş halde geri çekilirken Tillingford, "İyi," dedi. "Yol açık."</span></p>

  <p class="heading1 sgc-2"><span class="sgc1 sgc-1">"Kesinlikle," diye onayladı Müdür. Hamilton'a dönerek, "Eğer ilginizi çekerse," dedi, "bu yıl aldığım en kesin olurlardan." Hızlı hızlı okudu: "Vizyon 1931: Bölüm 6, Sure 14, Ayet 1. 'Evet, Gerçek İman inanmayanların içlerindeki cesareti eritir; çünkü onlar Tanrı'nın gazabının ölçüsünü bilirler; onlar toprak çanağı dolduracak ölçüyü bilirler.'"</span></p>

  <p class="heading1 sgc-2"><span class="sgc1 sgc-1">Beyan'ı kapatarak masaya bıraktı. İki adam da Hamilton'a doğru mudu mutlu bakıyorlardı; bakışlarında iyi niyet ve mesleksel hoşnutluk parıldıyordu.</span></p>

  <p class="heading1 sgc-2"><span class="sgc1 sgc-1">Afallayan ve ne hissetmesi gerektiğini kestiremeyen Hamilton onu buraya getiren son ince ipe sarıldı. "Aylığımı sorabilir miyim? Ya da bu çok-" Bunu bir şaka haline getirmeye çalıştı, çok kaba ve ticari mi olur?"</span></p>

  <p class="heading1 sgc-2"><span class="sgc1 sgc-1">İki adam da şaşırmışlardı. "Aylık mı?"</span></p>

  <p class="heading1 sgc-2"><span class="sgc1 sgc-1">Hamilton içinde yükselen histeriyi bastırmaya çalışarak, "Evet, aylık," diye yineledi. "Hani muhasebe bölümünün iki haftada bir dağıttığı şey. Çalışanlar huzursuzluk çıkarmasınlar diye."</span></p>

  <p class="heading1 sgc-2"><span class="sgc1 sgc-1">"Alışıldığı üzere," dedi Tillingford sessiz bir vakarla, "sen de her on günde bir IBM'den alacaklandırılacaksın." Personel Müdürü'ne dönerek sordu: "Kesin rakam kaçtı? Böyle şeyleri unutuyorum."</span></p>

  <p class="heading1 sgc-2"><span class="sgc1 sgc-1">"Saymandan öğreneyim," diyen Müdür bürosundan çıktı; birkaç saniye sonra elinde verilerle geri döndü. "Dört-A sınıfıyla işe başlayacaksın. Birkaç ay içerisinde Beş-A olacaksın. Nasıl buldun? Otuz iki yaşındaki genç bir adam için hiç de fena sayılmaz."</span></p>

  <p class="heading1 sgc-2"><span class="sgc1 sgc-1">"Dört-A da ne demek?" diye sordu Hamilton.</span></p>

  <p class="heading1 sgc-2"><span class="sgc1 sgc-1">Bir anlık şaşkınlıktan sonra Personel Müdürü, Tillingford'a bir göz attı, dudaklarını yaladı ve yanıtladı: "IBM Borçlar ve Krediler Kitabını tutar. Kozmik kayıtları." Elleriyle jestler yaparak açıklamaya çalıştı: "Biliyorsun, Günahların ve Erdemlerin Değiştirilmez Yüce Yazıtları. EGA Tanrı'nın işini görür; dolayısıyla sen de Tanrı'nın bir hizmetkârısın. Ücretin her on gün için dört kredi, mağfiret gününe doğru dört lineer birim olacaktır. Ayrıntıları IBM halleder; ne de olsa bunun için var."</span></p>

  <p class="heading1 sgc-2"><span class="sgc1 sgc-1">Her şey uygundu. Hamilton derin bir nefes alarak, "Bu çok iyi," dedi. "Unutmuştum şaşkınlığımı affedin. Ama-", kendinden geçercesine yalvardı Tillingford'a, Marsha'yla ben nasıl yaşayacağız? Faturalarımızı ödememiz gerek;</span>&nbsp;<span class="sgc1 sgc-1">yememiz</span>&nbsp;<span class="sgc1 sgc-1">gerek."</span></p>

  <p class="heading1 sgc-2"><span class="sgc1 sgc-1">Tillingford sertçe, "Tanrı'nın bir hizmetkârı olarak," dedi, "gereksinimlerin karşılanacaktır. Kendine ait Beyan'ın var, değil mi?"</span></p>

  <p class="heading1 sgc-2"><span class="sgc1 sgc-1">"E-evet," dedi Hamilton.</span></p>

  <p class="heading1 sgc-2"><span class="sgc1 sgc-1">"Sadece imanını sarsmamaya özen göster. Senin maneviyat düzeyine sahip bir kişi yakararak bu işten en azından-" Hesap yaptı. "Eh, diyebilirim ki, haftada dört yüz kazanır. Ne dersin, Ernie?"</span></p>

  <p class="heading1 sgc-2"><span class="sgc1 sgc-1">Personel Müdürü başıyla onayladı. "En azından."</span></p>

  <p class="heading1 sgc-2"><span class="sgc1 sgc-1">"Bir şey daha," dedi Hamilton, Doktor Tillingford kendince sorunu tamamen çözmüş olarak gitmeye hazırlanırken. "Biraz önce bir psikiyatrist sormuştum..."</span></p>

  <p class="heading1 sgc-2"><span class="sgc1 sgc-1">Tillingford tane tane, "Bak evladım," dedi. "Sana söyleyebileceğim bir tek şey var. Yaşam senin ve onu dilediğince sürdürebilirsin. Sana ne yapmanı ve ne düşünmeni söylemeye çalışmıyorum. Senin ruhani varlığın seninle Tek ve Gerçek Tanrı arasındaki bir konudur. Ama eğer şarlatanlara başvurmak istiyorsan ve—"</span></p>

  <p class="heading1 sgc-2"><span class="sgc1 sgc-1">"Şarlatanlar mı?" diye yineledi Hamilton.</span></p>

  <p class="heading1 sgc-2"><span class="sgc1 sgc-1">"Sınır çatlaklar. Sokaktaki adam için uygunlar. Sanıyorum eğitimsiz insanlar yığınlar halinde gidiyorlar psikiyatristlere. İstatistikleri okudum; toplumsal yanlış bilgilendirilmenin üzücü bir özeti. Senin için şu kadarım yapacağım." Ceketinden bir not defteri ve kalem çıkardı, hızlı hızlı bir şeyler karaladı. "Doğru olan tek yol budur. Hâlâ bu yola girememişsen, pek bir değişiklik yapmaz. Ama bize denemekten vazgeçmememiz bildiriliyor. Ne de olsa, sonsuz uzunca bir süredir."</span></p>

  <p class="heading1 sgc-2"><span class="sgc1 sgc-1">Notta</span>&nbsp;<span class="sgc2 sgc-6">Peygamber Horace Clamp. ikinci Bab Mezarı. Cheyenne, Wyoming</span>&nbsp;<span class="sgc1 sgc-1">yazılıydı.</span></p>

  <p class="heading1 sgc-2"><span class="sgc1 sgc-1">"Aynen," dedi Tillingford. "Tamı tamına. Bu seni şaşırttı mı? Bu ne kadar ilgili olduğumu gösteriyor, evladım."</span></p>

  <p class="heading1 sgc-2"><span class="sgc1 sgc-1">"Teşekkürler," dedi Hamilton düşünmeksizin notu cebine indirirken. "Eğer öyle istiyorsanız."</span></p>

  <p class="heading1 sgc-2"><span class="sgc1 sgc-1">"İstiyorum," diye yineledi Tillingford otoriter bir tonla. "İkinci Babizm yegâne Gerçek İman'dır oğlum; Cennet'e gidebilmenin tek garantisi. Tanrı Horace Clamp aracılığıyla konuşur, başka kimsenin değil. Yarını bu işe ayır ve oraya git; göreve daha sonra başlarsın, fark etmez. Eğer senin ölümsüz ruhunu Ebedi Lanet'in ateşinden kurtaracak birisi varsa o da Horace Clamp Peygamberdir."</span></p>

  <p class="heading1 sgc-2"></p>
</body>
</html>
