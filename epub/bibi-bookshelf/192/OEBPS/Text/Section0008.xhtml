<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1 sgc-2"><span class="sgc1 sgc-1"><br class="coverpage sgc-7" /></span></p>

  <h1 class="heading1 sgc-2" style="text-align: center;"><span class="sgc3 sgc-10" style="font-weight: normal;">9</span></h1>

  <p class="heading1 sgc-2"><span class="sgc1 sgc-1">Sekiz kişi Bevatron'un zeminine saçılmışlardı. Hiçbirinin bilinci tam olarak yerinde değildi. Darmadağınık tüten yıkıntılar, kömürleşmiş madeni payandalarla gözlem platformunun beton parçaları, bir zamanlar üzerinde durduldan malzeme, çevrelerinde karmakarışık uzanıyordu.</span></p>

  <p class="heading1 sgc-2"><span class="sgc1 sgc-1">Sağlık görevlileri ip merdivenlerden aşağı salyangozlar gibi ağır ağır sürünerek iniyorlardı. Mıknatıs gücünün ve proton demetinin iniltisinin kesilmesiyle birlikte sekiz bedene erişmeleri fazla zaman almayacaktı.</span></p>

  <p class="heading1 sgc-2"><span class="sgc1 sgc-1">Yatağında bir o yana, bir bu yana dönen Hamilton bu bir türlü bitmek bilmeyen tabloyu gözlüyordu. Yeniden ve yeniden inceledi; görünümü her yönüyle gözden geçirdi. Yavaş yavaş uyanıyor gibi olduğunda görüntü bulanıklaştı. Huzursuz uykusuna geri döndüğünde ise görüntü berrak, keskin ve tamamen belirgin biçimde yine ortaya çıktı.</span></p>

  <p class="heading1 sgc-2"><span class="sgc1 sgc-1">Hamilton'ın yanında eşi, uykusunda kıvrılıp iç çekiyordu. Belmont kasabasında sekiz insan uyku ile uyanıklık arasında gidip gelerek o yana, bu yana dönüyor, Bevatron'un hatlarını, eğri büğrü dağılmış şekilleri tekrar tekrar görüyorlardı.</span></p>

  <p class="heading1 sgc-2"><span class="sgc1 sgc-1">Manzaranın ayrıntılarını öğrenmeye çabalayan Hamilton her şekli santim santim irdeledi.</span></p>

  <p class="heading1 sgc-2"><span class="sgc1 sgc-1">İlki ve en güç olanı kendi fiziksel bedeniydi. Son düşen o olmuştu. Betona sersemletici bir güçle çarpmış, kolları iki yana açık ve bir bacağı altına kıvrılmış durumda sere serpe uzanıyordu. Belli belirsiz, hafif bir nefesin dışında hareketsizdi. Keşke ona erişebilmesinin bir yolu olsaydı... Ona haykırabilse, uyandırsa, öylesine bağırıp çağırsa ki bilinçsizliğin karanlıklarından koparıp alabilse. Ama umut yoktu.</span></p>

  <p class="heading1 sgc-2"><span class="sgc1 sgc-1">Biraz ileride McFeyffe'ın gövdesi yığılıydı. Adamın etli suratında öfkeli bir şaşkınlığın izleri vardı; tek elini olmayan bir korkuluğu yakalamak istercesine ileri uzatmıştı. Şişman yanağından aşağı ince bir kan sızıyordu. McFeyffe yaralanmıştı; bundan kuşku yoktu. Nefesi kabalaşmış, düzensizleşmişti. Pardösüsünün altında göğsü acıyla inip kalkıyordu.</span></p>

  <p class="heading1 sgc-2"><span class="sgc1 sgc-1">McFeyffe'ın ardında yatan Miss Joan Reiss'tı. Molozların altına yarı yarıya gömülmüş, nefes almaya çalışıyor, kolları ve bacaklarıyla üzerindeki sıva ve beton parçalarını refleksle itmeye çabalıyordu. Gözlüğü kırılmıştı. Giysileri yırtık ve buruşuktu, alnının sağ yanında çirkin görünümlü bir bere oluşmuştu.</span></p>

  <p class="heading1 sgc-2"><span class="sgc1 sgc-1">Kendi eşi, Marsha, çok uzakta değildi. Devinimsiz şekli gördüğünde Hamilton'ın kalbi üzüntüyle sıkıştı. Onu da uyandırabilmek diğerlerinde olduğu gibi olanaksızdı. Kendinden geçmiş durumda, bir kolu altında kalmış, dizleri yarı cenin pozisyonunda bükülmüş, başı bir yana dönük, dağılmış kahverengi saçları boynuna ve omuzlarına saçılmıştı. Dudaklarındaki hafif bir nefes titremesinin dışında hareketsizdi. Giysileri tutuşmuştu; donuk kıvılcımlardan oluşan bir hat yavaş yavaş ama kaçınılmaz olarak vücuduna doğru ilerliyordu. Genzi yakan bir duman bulutu zarif bacaklarını ve ayaklarını kısmen örtecek tarzda üzerine çökmüştü. Yüksek ökçeli ayakkabılarından teki kopup gitmiş, birkaç metre ötede kimsesiz ve terk edilmiş yatıyordu.</span></p>

  <p class="heading1 sgc-2"><span class="sgc1 sgc-1">Mrs. Pritchet, yanarak berbat olmuş, zevksiz, çiçekli giysilerinin grotesk örtüsü altında titreyen bir et yığını halindeydi. Düşen sıva parçaları o inanılmaz şapkasını lapa gibi ezmişti. Sarsıntının şiddetiyle elinden fırlayan cüzdanı açılmış, içindekiler dört bir yanına dağılmıştı.</span></p>

  <p class="heading1 sgc-2"><span class="sgc1 sgc-1">David Pritchet yıkıntıların altında neredeyse kaybolmuş gibiydi. Bir kez yüksek sesle inlediği duyuldu. Bir kez de kıpırdadı. Göğsünün üzerine düşen kıvrık metal parçası kalkmasına engel oluyordu. Salyangoz hızındaki sağlık görevlileri ona doğru ilerlemekteydi. Sorunu neydi bu lanet heriflerin? Hamilton çığlık atmak, isterik bir biçimde bağırmak istiyordu. Niçin biraz daha acele etmiyorlardı? Dört gece geçmişti...</span></p>

  <p class="heading1 sgc-2"><span class="sgc1 sgc-1">Ama orada değil. O dünyada, gerçek dünyada, geçen sadece birkaç saniyeydi.</span></p>

  <p class="heading1 sgc-2"><span class="sgc1 sgc-1">Paçavra yığınına dönmüş güvenlik perdesinin içinde zenci mihmandar Bili Laws uzanıyordu, ince ve uzun vücudu seğirdi; tütmekte olan bir organik madde yığınına açık ve donuk gözleriyle görmeden bakıyordu. Bu yığırî Arthur Silvester'ın zayıf, kuru bedeniydi. Yaşlı adam kendinden geçmişti. Kırılan omurgasının ağrısı ve şoku benliğindeki son kıvılcımı da alıp götürmüştü, içlerinde en ağır yaralı olan oydu.</span></p>

  <p class="heading1 sgc-2"><span class="sgc1 sgc-1">işte oracıkta yatıyorlardı, sekiz adet örselenmiş ve yanmış beden. Cesaret kırıcı bir manzara. Ama Hamilton rahat yatağında, zarif ve hoş eşinin yanında sağa sola huzursuzca dönerken, kendini yine orada bulabilmek için birçok şeyi feda etmeye hazırdı. Bevatron'a dönebilmek ve hareketsiz yatan kendi bedenini uyandırabilmek için... Böylece başıboş dolaşan ruhunu, içinde kaybolduğu dehlizlerden çekip çıkarabilecekti.</span></p>

  <p class="heading1 sgc-2"><span class="sgc1 sgc-1">Bütün olası evrenlerde pazartesiler hep aynıydı. Sabah saat sekiz buçukta Hamilton Güney Pasifik banliyö treninde kurulmuş,</span>&nbsp;<span class="sgc1 sgc-1">San Fransisco Chronicle'ın</span>&nbsp;<span class="sgc1 sgc-1">son sayısını dizlerine yaymış, kıyı boyunca yukarı Elektronik Gelişim Ajansı'na doğru gitmekteydi. Tabii, böyle bir yerin hâlâ olduğunu varsayarsak. Bunu söyleyebilmek için henüz erkendi.</span></p>

  <p class="heading1 sgc-2"><span class="sgc1 sgc-1">Çevresinde huzursuz bürokratlar sigara içiyor, çizgi romanlar okuyor ve spor tartışıyorlardı. Koltuğunda kamburunu çıkarmış oturan Hamilton huzursuzca gözlemledi onları. Birilerinin düş dünyasındaki çarpık kuklalar olduklarını biliyorlar mıydı acaba? Belli ki hayır. Her zamanki gibi pazartesi rutinlerini yineliyor ve yaşantılarının her yönünün göze görünmeyen bir varlık tarafından denetlendiğinden habersiz görünüyorlardı.</span></p>

  <p class="heading1 sgc-2"><span class="sgc1 sgc-1">O varlığın kimliğini tahmin etmek pek de zor değildi. Olası ki, grubun sekiz üyesinden yedisi bunu çoktan anlamışlardı. Eşi bile. Marsha kahvaltı sırasında karşısına ciddi bir yüzle oturmuş ve "Mrs. Pritchet," demişti, "bütün gece düşündüm bunun üzerinde.</span>&nbsp;<span class="sgc1 sgc-1">Eminim."</span></p>

  <p class="heading1 sgc-2"><span class="sgc1 sgc-1">"Niçin eminsin?" diye sormuştu Hamilton ekşi ekşi.</span></p>

  <p class="heading1 sgc-2"><span class="sgc1 sgc-1">"Çünkü," diye yanıtlamıştı Marsha güvenle, "bu tür şeylere inanabilecek tek kişi o." Ellerini dümdüz bedeni üzerinde gezdirmişti. "Tam onun bizim üzerimize yıkacağı cinsten aptalca bir Viktorya dönemi ahlakı."</span></p>

  <p class="heading1 sgc-2"><span class="sgc1 sgc-1">Eğer kafasında hâlâ en ufak bir kuşku kalmış idiyse, o da trenin Belmont'tan hızla çıkışı sırasında gözüne çarpan bir manzarayla dağıldı. Küçük bir kulübenin önünde hurda demir yüklü bir arabaya koşulu bir at duruyordu: terk edilmiş otomobillerin paslı parçalarını taşıyordu. Ata pantolon giydirilmişti.</span></p>

  <p class="heading1 sgc-2"><span class="sgc1 sgc-1">İki yana sallanan vagonun ucunda bir kondüktör belirerek, "Güney San Fransisco," diye bağırdı. Hamilton gazetesini cebine yerleştirerek çıkışa doğru ilerleyen seyrek işadamı kalabalığına katıldı. Birkaç dakika sonra Elektronik Gelişim Ajansı'nın beyaz binalarına doğru uzun adımlarla ilerlemekteydi. En azından şirket yerli yerindeydi... bu da iyi bir başlangıç sayılırdı. Parmaklarını çaprazlayarak işinin de bu dünyanın bir parçası olması için dua etti.</span></p>

  <p class="heading1 sgc-2"><span class="sgc1 sgc-1">Doktor Guy Tillingford onu dış ofiste karşıladı. "Bakıyorum erkenden görev başındasın," diye hararetle elini sıktı. "Haftaya iyi bir başlangıç yapıyorsun, demek."</span></p>

  <p class="heading1 sgc-2"><span class="sgc1 sgc-1">Hamilton gözle görünür biçimde gevşeyerek pardösüsünü çıkarmaya başladı. EGA vardı ve o hâlâ bir işe sahipti. Tillingford, bu çarpık ülkede, onu işe almıştı; en azından bu kadarı geçerliydi. Not defterindeki dertler listesinden koca bir madde silinebilirdi.</span></p>

  <p class="heading1 sgc-2"><span class="sgc1 sgc-1">Tillingford onu koridordan aşağı laboratuvarlara doğru götürürken "Teşekkür ederim," dedi Hamilton ihtiyatla. "Bana bir gün izin vermiş olmanız çok nazikçeydi."</span></p>

  <p class="heading1 sgc-2"><span class="sgc1 sgc-1">"Sonuç nasıl?" diye sordu Tillingford.</span></p>

  <p class="heading1 sgc-2"><span class="sgc1 sgc-1">İşte şimdi kalakalmıştı. Silvester'ın dünyasında Tillingford onu İkinci Bab‟ın peygamberiyle görüşmeye göndermişti. Bu durumun hâlâ geçerli olması çok küçük bir olasılıktı... aslında, söz konusu bile değildi.</span></p>

  <p class="heading1 sgc-2"><span class="sgc1 sgc-1">Hamilton duraklayarak, "Fena sayılmaz kanımca," dedi. "Tabii, biraz benim ilgim dışında."</span></p>

  <p class="heading1 sgc-2"><span class="sgc1 sgc-1">"Yeri bulmakta zorluk çektin mi?"</span></p>

  <p class="heading1 sgc-2"><span class="sgc1 sgc-1">"Hiç çekmedim." Hamilton bu dünyada tam olarak</span>&nbsp;<span class="sgc1 sgc-1">ne</span>&nbsp;<span class="sgc1 sgc-1">yapmış olduğunu kan ter içinde merak ediyordu. "Çok-" diye başladı. "Çok sağ olun. Daha ilk günden böyle izin vermeniz. "</span></p>

  <p class="heading1 sgc-2"><span class="sgc1 sgc-1">"Hiç kafanı yorma. Sadece bir tek şeyi söyle bana." Tillingford laboratuvar kapısında bir an durakladı. "Kim kazandı?"</span></p>

  <p class="heading1 sgc-2"><span class="sgc1 sgc-1">"Kikim mi kazandı?"</span></p>

  <p class="heading1 sgc-2"><span class="sgc1 sgc-1">"Ödülü sizinki mi aldı?" Sırıtan Tillingford sırtını dostça yumrukladı. "Vay be, eminim almışsınızdır. Yüzünün ifadesinden anlayabiliyorum."</span></p>

  <p class="heading1 sgc-2"><span class="sgc1 sgc-1">İriyarı Personel Müdürü kolunun altında kalın bir çantayla koridor boyunca geliyordu. "Nasıl gitmiş?" diye sordu ıslak bir kıkırtıyla. Hamilton'ın koluna çok bilmiş bir ifadeyle hafifçe vurdu. "Bize göstereceğin bir şey var mı? Bir kurdele, falan?"Tillingford sır verircesine "Bizden gizliyor," dedi. "Ne dersin, Ernie? Şirket bülteninde bu olaya bir yer verelim mi? Personelin ilgisini çekecektir."</span></p>

  <p class="heading1 sgc-2"><span class="sgc1 sgc-1">"Çok haklısın," diye katıldı Personel Müdürü. "Şunu not alayım." Hamilton'a dönerek, "Kedinizin adı ne demiştiniz?" diye sordu.</span></p>

  <p class="heading1 sgc-2"><span class="sgc1 sgc-1">"Ne?" diye afalladı Hamilton.</span></p>

  <p class="heading1 sgc-2"><span class="sgc1 sgc-1">"Cuma günü, bu konuyu konuşurken. Bak şu işe şimdi, anımsayamıyorum. Bülten için adında harf hatası olmasını istemiyorum da."</span></p>

  <p class="heading1 sgc-2"><span class="sgc1 sgc-1">Bu evrende Hamilton'a bir gün izin verilmişti -yeni işindeki ilk çalışma günüUyuşukoğlan'ı bir evcil hayvan yarışmasına sokabilmesi için! içten içe inledi. Mrs. Pritchet'in dünyası bazı yönleriyle Arthur Silvester'ınkinden daha belalı bir sınav olacak gibiydi.</span></p>

  <p class="heading1 sgc-2"><span class="sgc1 sgc-1">Evcil hayvan yarışmasının tüm ayrıntılarını öğrenen Personel Müdürü aceleyle ayrılarak Hamilton ve patronunu baş başa bıraktı. O an gelmişti, artık daha fazla ertelenemezdi.</span></p>

  <p class="heading1 sgc-2"><span class="sgc1 sgc-1">Hamilton canını dişine takarak "Doktor," dedi, "size bir itirafta bulunacağım. Cuma günü işe yeni başlayacağım için o denli heyecanlıydım ki ben-" Yalvarırcasına gülümsedi. "Yani, açıkçası neler konuştuğumuz hakkında hiçbir şey anımsamıyorum. Kafamın içinde her şey bozbulanık halde."</span></p>

  <p class="heading1 sgc-2"><span class="sgc1 sgc-1">Ona dalgın bir bakış atan Tillingford, "Anlıyorum, evladım," dedi teskin ederek, "içine dert olmasın. Ayrıntılar üzerinde duracak bol vaktimiz var. Daha çok uzun bir süre aramızda olacağına inanıyorum."</span></p>

  <p class="heading1 sgc-2"><span class="sgc1 sgc-1">"Doğrusunu isterseniz," diye atıldı Hamilton, "görevimin ne olduğunu bile anımsamıyorum. Gülünç, değil mi?"</span></p>

  <p class="heading1 sgc-2"><span class="sgc1 sgc-1">Bu söz üzerine beraberce kahkahalarla güldüler.</span></p>

  <p class="heading1 sgc-2"><span class="sgc1 sgc-1">Tillingford yaşaran gözlerini neşeyle silerken "Bu gerçekten de çok hoş, aslanım," dedi. "Ben de hayatta her şeyi gördüm sanırdım."</span></p>

  <p class="heading1 sgc-2"><span class="sgc1 sgc-1">"Acaba siz-" Hamilton o an aklına gelmiş gibi sordu. "Ayrılmadan önce konuştuklarımızı kısaca bir özetleyebilir miydiniz?"</span></p>

  <p class="heading1 sgc-2"><span class="sgc1 sgc-1">"Eh," dedi Tillingford. Neşesi kısmen kayboldu; ciddi, önemli bir iş yapıyormuş havasında düşünceli bir ifade takındı. Bakışları çok uzaklarda, sorunu kafasında her yönüyle irdeliyor gibiydi. "İşin özü üzerinde durmanın zararı olacağını sanmam," dedi. "Ara sıra işin temeline geri dönmekte yarar olduğunu hep söylemişimdir. Rotamızdan da bu sayede pek fazla sapmamış oluruz."</span></p>

  <p class="heading1 sgc-2"><span class="sgc1 sgc-1">"Doğru," diye katıldı Hamilton her ne halttan bahsediliyor idiyse, uyum sağlayabileceği bir şey olması için dua ederek. Edith Pritchet'e göre dev bir elektronik araştırma kompleksinin işlevi</span>&nbsp;<span class="sgc1 sgc-1">neyin nesi</span>&nbsp;<span class="sgc1 sgc-1">olabilirdi ki?</span></p>

  <p class="heading1 sgc-2"><span class="sgc1 sgc-1">"EGA," diye başladı Tillingford, "senin de idrak edeceğin üzere ülkemizin toplumsal örgüsünde önemli bir yer tutar. Yerine getirmesi gereken yapısal bir görevi vardır. Ve EGA da bu görevi yerine</span>&nbsp;<span class="sgc1 sgc-1">getiriyor</span><span class="sgc1 sgc-1">."</span></p>

  <p class="heading1 sgc-2"><span class="sgc1 sgc-1">Hamilton "Kesinlikle," dedi.</span></p>

  <p class="heading1 sgc-2"><span class="sgc1 sgc-1">"Bizim burada, EGA'da yaptığımız basit bir iş olmanın çok ötesinde. Diyebilirim ki, basit bir ekonomik atılım olmanın ötesindeyiz. EGA para kazanmak amacıyla oluşturulmuş bir kurum değildir."</span></p>

  <p class="heading1 sgc-2"><span class="sgc1 sgc-1">Hamilton "Aynı fikirdeyim," diye onayladı.</span></p>

  <p class="heading1 sgc-2"><span class="sgc1 sgc-1">"EGA'mn ekonomik bir başarı olmasından böbürlenmek olguyu basite indirgemek olurdu. Ama gerçekte öyle, yine de. Bunun bir önemi yok Bizim buradaki görevimiz -ve bu büyük ve ödüllendirici bir görevdirher türlü kâr ve kazanç kavramının ötesinde bir olgudur. Bu, özellikle senin için, daha çok geçerli. Sen, yeni başlayan idealist bir genç olarak, bir zamanlar beni sürüklemiş olan şevkle dürtüleniyorsun. Ben artık yaşlandım. Üzerime düşeni yaptım. Bir gün, belki de pek uzak sayılmayan bir gelecekte, unumu eleyip sırtımdaki bu yükü daha hevesli, daha enerjik ellere devredeceğim."</span></p>

  <p class="heading1 sgc-2"><span class="sgc1 sgc-1">Doktor Tillingford elini Hamilton'ın omzuna koyarak onu EGA'nın olağanüstü geniş araştırma laboratuvarları şebekesinde gururla gezdirdi.</span></p>

  <p class="heading1 sgc-2"><span class="sgc1 sgc-1">Coşkulu bir sesle, "Bizim görevimiz," dedi, "elektronik endüstrisinin dev kaynaklarını ve yeteneklerini kitlelerin kültür düzeylerinin yükseltilmesi için kanalize etmektir, insanlığın bünyesine sanatı sokmaktır."</span></p>

  <p class="heading1 sgc-2"><span class="sgc1 sgc-1">Hamilton şiddetle kendini geri çekti. "Doktor Tillingford," diye haykırdı, "bu söylediklerinizi gözlerimin içine bakarak yineleyebilir misiniz?"</span></p>

  <p class="heading1 sgc-2"><span class="sgc1 sgc-1">Tillingford ağzını şaşkınlıkla açıp kapatarak kalakaldı. "Ama, Jack-" diye kekeledi. "Ne-"</span></p>

  <p class="heading1 sgc-2"><span class="sgc1 sgc-1">"Orada durmuş bu saçmalıkları nasıl anlatabiliyorsunuz? Siz eğitimli, zeki bir insansınız; dünyanın önde gelen araştırma istatistikçilerindensiniz." Kollarını iki yana sallayarak afallamış yaşlı adamın suratına kükredi. "Kendi zihninize hâkim değil misiniz? Tanrı aşkına — kim olduğunuzu anımsamaya çalışın. Bunu size yapmalarına izin vermeyin."</span></p>

  <p class="heading1 sgc-2"><span class="sgc1 sgc-1">Hayret ve korkuyla gerileyen Tillingford kekeleyerek ellerini ürkekçe kavuşturdu. "Jack, evladım. Sana ne oldu böyle?"</span></p>

  <p class="heading1 sgc-2"><span class="sgc1 sgc-1">Hamilton irkildi. Yararı yoktu; vaktini boşa harcıyordu. Aniden üzerine kahkahalarla gülme isteği çöktü. Ortam inanılmaz derecede saçmaydı; öfkesini boş yere harcamasa daha iyi olacaktı. Bu, zavallı Tillingford'un suçu değildi. Tillingford'u suçlamak hurdacı arabasını çeken pantolonlu atı suçlamak gibi bir şeydi.</span></p>

  <p class="heading1 sgc-2"><span class="sgc1 sgc-1">"Üzgünüm," dedi bitkin bitkin. "Moralim çok bozuk."</span></p>

  <p class="heading1 sgc-2"><span class="sgc1 sgc-1">"Üzerimize iyilik sağlık," diye hayıflandı Tillingford kendini toparlamaya çalışırken. "İzninle bir saniye oturabilir miyim? Kalp sorunum var da. Önemli bir şey değil, paroksismal taşikardi denilen garip bir dert. Yaşlı saatin bazen hızlı çalışmasına yol açıyor. Affedersin." Bir yan büroya kaçtı; kapı çarparak kapandı, içeriden aceleyle açılan bir ilaç şişesinin ve içilen hapların tıkırtıları geldi.</span></p>

  <p class="heading1 sgc-2"><span class="sgc1 sgc-1">Yeni işinden olmuştu belki de. Hamilton koridordaki sıralardan birine huzursuzca çöktü ve sigara paketini araştırmaya başladı. Uyum dönemi için iyi bir başlangıçtı doğrusu... Daha kötüsünü istese de beceremezdi.</span></p>

  <p class="heading1 sgc-2"><span class="sgc1 sgc-1">Büronun kapısı temkinle usul usul açıldı. Gözleri dehşetten irileşmiş Doktor Tillingford dışarı çekingen bir bakış attı. "Jack," dedi belli belirsiz.</span></p>

  <p class="heading1 sgc-2"><span class="sgc1 sgc-1">Hamilton başını kaldırmadan, "Ne var?" diye homurdandı.</span></p>

  <p class="heading1 sgc-2"><span class="sgc1 sgc-1">"Jack," diye çekinerek sordu Tillingford, "kitlelere kültür aşılamak</span>&nbsp;<span class="sgc1 sgc-1">istiyorsun</span><span class="sgc1 sgc-1">, değil mi?"</span></p>

  <p class="heading1 sgc-2"><span class="sgc1 sgc-1">Hamilton iç çekti. "Tabii, Doktor." Doğrularak yüzünü yaşlı adama doğru çevirdi. "Bayılırım. Bugüne dek keşfedilmiş en müthiş şey."</span></p>

  <p class="heading1 sgc-2"><span class="sgc1 sgc-1">Tillingford'un yüzü görünür biçimde ferahladı. "Tanrıya şükür." Özgüvenini kısmen kazanmış durumda, koridora çıkmaya cesaret edebildi. "Kendini işe başlayacak kadar güçlü hissediyor musun? Yani ben sana çok fazla sorumluluk yüklemek istemem."</span></p>

  <p class="heading1 sgc-2"><span class="sgc1 sgc-1">Edith Pritchet'lerce düzenlenmiş ve doldurulmuş bir dünya. Gözünün önüne getirebiliyordu: arkadaş canlısı, yardımsever, sakarin tadında. Güzel ve iyi olanların dışında hiçbir şeye kalkışmaksızın, düşünmeksizin, inanmaksızın.</span></p>

  <p class="heading1 sgc-2"><span class="sgc1 sgc-1">Hamilton, "İşime son vermeyecek misiniz?" diye sordu.</span></p>

  <p class="heading1 sgc-2"><span class="sgc1 sgc-1">"İşine son vermek mi?" Tillingford kirpiklerini kırpıştırdı. "Bu da nereden çıktı?"</span></p>

  <p class="heading1 sgc-2"><span class="sgc1 sgc-1">"Size kabaca bağırdım."</span></p>

  <p class="heading1 sgc-2"><span class="sgc1 sgc-1">Tillingford alçak sesle kıkırdadı. "Aklına bile gelmesin. Bak oğlum, baban benim en yakın dostlarımdandı. Arada bir birbirimize nasıl şiddetle bağırıp çağırdığımızı bir bilseydin. Hık demiş babanın burnundan düşmüşsün, ha, Jack?" Doktor Tillingford omzuna hafifçe vurarak onu merkez laboratuvarına doğru götürdü. Göz alabildiğince teknisyenlerle ve malzemeyle çevrelenmişlerdi: enerjiyle uğuldayan bir elektronik araştırma projeleri kompleksi.</span></p>

  <p class="heading1 sgc-2"><span class="sgc1 sgc-1">Tatmin olmayan Hamilton, "Doktor," dedi, "size bir soru daha sorabilir miyim? Sadece merakımdan."</span></p>

  <p class="heading1 sgc-2"><span class="sgc1 sgc-1">"Tabii evladım; nedir?"</span></p>

  <p class="heading1 sgc-2"><span class="sgc1 sgc-1">"(Tetragrammaton) adında birini tanıyor musunuz?"</span></p>

  <p class="heading1 sgc-2"><span class="sgc1 sgc-1">Doktor Tillingford'un kafası karışmış gibiydi. "Kimi tanıyor muyum? (Tetragrammaton) mu? Hayır, sanmıyorum. Anımsayabildiğim kadarıyla tanımıyorum."</span></p>

  <p class="heading1 sgc-2"><span class="sgc1 sgc-1">Hamilton kasvetle, "Teşekkürler," dedi. "Sadece emin olmak istemiştim. Tanıyor olabileceğinizi düşünmemiştim."</span></p>

  <p class="heading1 sgc-2"><span class="sgc1 sgc-1">Doktor Tillingford çalışma masalarının birisinden</span>&nbsp;<span class="sgc2 sgc-6">Uygulamalı Bilimler Dergisi'</span><span class="sgc1 sgc-1">nin Kasım 1959 sayısını aldı. "Bu sayıdaki bir makale personelimiz arasında sıklıkla okunuyor. Her ne kadar günümüz için biraz eskimiş sayılsa da ilgini çekebilir. Yüzyılımızın en dikkate değer kişilerinden birisinin, Sigmund Freud'un yazıları üzerine bir çalışma."</span></p>

  <p class="heading1 sgc-2"><span class="sgc1 sgc-1">Hamilton tekdüze bir sesle, "İyi," dedi. Her şeye hazırdı.</span></p>

  <p class="heading1 sgc-2"><span class="sgc1 sgc-1">"Senin de kavrayacağın üzere, Sigmund Freud cinselliğin psikanalitik tanımını sanatçı güdüsünün yüceltilmesi olarak açıkladı. Sanatsal yaratıcılığa yönelik temel insancıl dürtülerin, eğer engellenirlerse, nasıl cinsel faaliyet tarzında dışa vurulduklarını gösterdi."</span></p>

  <p class="heading1 sgc-2"><span class="sgc1 sgc-1">Boynunu büken Hamilton, "Öyle mi?" diye mırıldandı.</span></p>

  <p class="heading1 sgc-2"><span class="sgc1 sgc-1">"Freud sağlıklı, engellenmemiş insanda cinsel dürtü bulunmadığını ve cinselliğe merak ya da ilgi duyulmadığını vurguladı. Geleneksel düşüncedekinin tam tersine olmak üzere, cinsellik tamamen yapay bir meşgaledir. Herhangi bir kadın ya da erkeğe olağan sanatsal çalışmaları için yeterince şans tanındığında —resim, edebiyat, müzik gibi— cinsel dürtü denilen şey kuruyup gider. Cinsellik, makineleşmiş toplum bireyi normal dışı engellemelerle kısıtladığında, sanatsal yeteneklerin kendini gizli kapaklı ortaya koyuş biçimidir."</span></p>

  <p class="heading1 sgc-2"><span class="sgc1 sgc-1">"Kuşkusuz," dedi Hamilton. "Bunları lisedeyken öğrenmiştim. Ya da bunlar gibi bir şeyleri."</span></p>

  <p class="heading1 sgc-2"><span class="sgc1 sgc-1">"Şansımız var ki," diye sürdürdü Tillingford, "Freud'un bu anıtsal buluşuna gösterilen ilk tepkilerin üstesinden gelinebildi. Şiddetli bir dirençle karşılaşmıştı, doğal olarak. Ama, ne mutlu ki, bu direnç artık kırıldı. Şu günlerde cinslerden ve cinsellikten bahseden aydın bir kişiyi nadiren görebilirsin. Bu terimleri tamamen klinik anlamlarında, anormal bir klinik durumu belirtmek amacıyla kullanıyorum."</span></p>

  <p class="heading1 sgc-2"><span class="sgc1 sgc-1">Hamilton umutla sordu: "Alt sınıflar arasında geleneksel düşüncenin kalıntılarına hâlâ rastlanabildiğim mi söylüyorsunuz?</span></p>

  <p class="heading1 sgc-2"><span class="sgc1 sgc-1">"Eh," diye itiraf etti Tillingford, "herkese ulaşabilmemiz zaman alacaktır." Eski coşkusu geri gelerek yüzünü ışıldattı. "Bu da bizim işimiz, aslanım. Elektronik zanaatının işlevi bu."</span></p>

  <p class="heading1 sgc-2"><span class="sgc1 sgc-1">"Zanaat," diye mırıldandı Hamilton.</span></p>

  <p class="heading1 sgc-2"><span class="sgc1 sgc-1">"Korkarım tam olarak bir zanaat sayamayız. Ama çok uzak da değil. Görevimiz, evladım,</span>&nbsp;<span class="sgc1 sgc-1">en ileri iletişim devresini,</span>&nbsp;<span class="sgc1 sgc-1">erişilmedik kovuk bırakmayacak aracı buluncaya dek araştırmalarımızı sürdürmektir. Beni izleyebiliyor musun?"</span></p>

  <p class="heading1 sgc-2"><span class="sgc1 sgc-1">"Ben o noktaya çoktan vardım bile," diye yanıtladı Hamilton. "Yıllardır bir hi-fi donanımına sahibim."</span></p>

  <p class="heading1 sgc-2"><span class="sgc1 sgc-1">"Hi-fi mi?" Tillingford zevkten dört köşe olmuştu. "Müzikle ilgilendiğini bilmiyordum."</span></p>

  <p class="heading1 sgc-2"><span class="sgc1 sgc-1">"Sadece ses düzeyinde."</span></p>

  <p class="heading1 sgc-2"><span class="sgc1 sgc-1">Tillingford ona aldırmadan devam etti. "Şirket senfoni orkestrasına katılacaksın demek ki. Aralık ayı başlarında Albay T.E. Edwards'in orkestrası ile yarışacağız. Şu işe bak, eski şirketine karşı çalma fırsatı bulacaksın. Hangi müzik aletini çalıyorsun?"</span></p>

  <p class="heading1 sgc-2"><span class="sgc1 sgc-1">"Ukulele."</span></p>

  <p class="heading1 sgc-2"><span class="sgc1 sgc-1">"Henüz acemisin, ha? Ya eşin? O da bir şey çalabiliyor mu?"</span></p>

  <p class="heading1 sgc-2"><span class="sgc1 sgc-1">"Rebap."</span></p>

  <p class="heading1 sgc-2"><span class="sgc1 sgc-1">Kafası biraz karışan Tillingford konuyu değiştirdi. "Bak, bunları daha sonra görüşebiliriz. İşe başlamak için sabırsızlanıyor olmalısın."</span></p>

  <p class="heading1 sgc-2"><span class="sgc1 sgc-1">Öğleden sonra saat beş buçukta, Hamilton'ın çizimlerini bırakmasına ve zanaatının avadanlıklarını kaldırmasına izin verildi. Eve dönüş yolundaki diğer işçilere katılarak kurum binalarından sevinçle uzaklaştı, caddeye açılan iki yanı ağaçlıklı çakıl yola çıktı.</span></p>

  <p class="heading1 sgc-2"><span class="sgc1 sgc-1">Tam tren istasyonu için çevresine bakınmaya başlamıştı ki tanıdık mavi renkli bir otomobil kaldırıma yanaşarak yanında durdu. Arabasının direksiyonunda İpeksi oturuyordu.</span></p>

  <p class="heading1 sgc-2"><span class="sgc1 sgc-1">"Vay anasını!" dedi — ya da demek istedi. Aslında, ağzından çıkan sözcükler</span>&nbsp;<span class="sgc1 sgc-1">Aa, ne tuhaf</span>&nbsp;<span class="sgc1 sgc-1">olmuştu. "Burada ne yapıyorsun? Ben de senin peşine düşmeyi planlıyordum."</span></p>

  <p class="heading1 sgc-2"><span class="sgc1 sgc-1">İpeksi arabanın kapısını gülümseyerek açtı. "Kayıt fişinden adını ve adresini buldum." Direksiyondan sallanan beyaz karton parçasını işaret etti. "Demek gerçeği söylüyormuşsun. W. ne anlama geliyor?"</span></p>

  <p class="heading1 sgc-2"><span class="sgc1 sgc-1">"Willibald."</span></p>

  <p class="heading1 sgc-2"><span class="sgc1 sgc-1">"İnanılacak gibi değilsin."</span></p>

  <p class="heading1 sgc-2"><span class="sgc1 sgc-1">Hamilton ona kederle bakarken, İpeksi birinci vitese takarak gaza bastı ve araba sarsılarak ileri atıldı.</span></p>

  <p class="heading1 sgc-2"><span class="sgc1 sgc-1">"Benim kullanmama aldırmazsın, değil mi?" diye özlemle sordu İpeksi. "Senin şu küçük arabanı öyle seviyorum ki... Çok temiz ve sevimli, üstelik kullanması da çok kolay."</span></p>

  <p class="heading1 sgc-2"><span class="sgc1 sgc-1">Hâlâ hayretler içindeki Hamilton, "Kullan," dedi. "Sen Marsha'yı mı aradın?"</span></p>

  <p class="heading1 sgc-2"><span class="sgc1 sgc-1">İpeksi sakince, "Kadın kadına uzun uzun konuştuk," dedi.</span></p>

  <p class="heading1 sgc-2"><span class="sgc1 sgc-1">"Ne hakkında?"</span></p>

  <p class="heading1 sgc-2"><span class="sgc1 sgc-1">"Senin hakkında."</span></p>

  <p class="heading1 sgc-2"><span class="sgc1 sgc-1">"Ne olmuş bana?"</span></p>

  <p class="heading1 sgc-2"><span class="sgc1 sgc-1">"Nelerden hoşlanırsın. Neler yaparsın. Oh, senin hakkında her şey. Kadınların nelerden bahsettiklerini bilirsin."</span></p>

  <p class="heading1 sgc-2"><span class="sgc1 sgc-1">Umarsız bir sessizliğe gömülen Hamilton, El Camino Real'e ve çeşitli banliyölere dağılmak üzere yarımada boyunca yukarı akıp giden otomobillere görmeksizin baktı. Yanında İpeksi neşeyle sürüyor, küçük yüzühün keskin hatlarından mutluluk okunuyordu. Bu lekesiz dünyada İpeksi de köklü bir değişime uğramıştı. Sarı saçları iki kalın örgü halinde sırtına iniyordu. Beyaz bir bluzla koyu mavi, sade bir etek giymişti. Ayaklarında sade, süssüz lastik spor ayakkabıları vardı. Her yönüyle masum bir okullu kız görünümündeydi. Makyajı yoktu. O çapkın avcı bakışı kaybolmuştu. Vücudu da, aynı Marsha'nınki gibi, hiç gelişmemişti.</span></p>

  <p class="heading1 sgc-2"><span class="sgc1 sgc-1">"Görmeyeli nasılsın?" diye kuru kuru sordu Hamilton.</span></p>

  <p class="heading1 sgc-2"><span class="sgc1 sgc-1">"Çok iyi.”</span></p>

  <p class="heading1 sgc-2"><span class="sgc1 sgc-1">"Seni son görüşümü," dedi dikkatle, "anımsıyor musun? Neler olduğu hatırında mı?"</span></p>

  <p class="heading1 sgc-2"><span class="sgc1 sgc-1">"Tabii ki," dedi İpeksi kendinden emin. "Sen, ben ve Charley McFeyffe birlikte San Fransisco'ya gittik."</span></p>

  <p class="heading1 sgc-2"><span class="sgc1 sgc-1">"Ne yapmaya?"</span></p>

  <p class="heading1 sgc-2"><span class="sgc1 sgc-1">"Mr. McFeyffe kilisesini ziyaret etmek istedi."</span></p>

  <p class="heading1 sgc-2"><span class="sgc1 sgc-1">"Ya ben?"</span></p>

  <p class="heading1 sgc-2"><span class="sgc1 sgc-1">"Sanırım sen de. İkiniz içeride kayboldunuz."</span></p>

  <p class="heading1 sgc-2"><span class="sgc1 sgc-1">"Sonra ne oldu?"</span></p>

  <p class="heading1 sgc-2"><span class="sgc1 sgc-1">"Fikrim yok. Arabanın içinde uyuyakalmışım."</span></p>

  <p class="heading1 sgc-2"><span class="sgc1 sgc-1">"Sen hiçbir şey görmedin mi?"</span></p>

  <p class="heading1 sgc-2"><span class="sgc1 sgc-1">"Ne gibi?"</span></p>

  <p class="heading1 sgc-2"><span class="sgc1 sgc-1">Bir şemsiyenin ucunda sallanan yetişkin iki adam demek garip olacaktı. O da demedi. Onun yerine, "Nereye gidiyoruz?" diye sordu. "Belmont'a mı dönüyoruz?"</span></p>

  <p class="heading1 sgc-2"><span class="sgc1 sgc-1">"Tabii. Nereye olacaktı ki?"</span></p>

  <p class="heading1 sgc-2"><span class="sgc1 sgc-1">"Benim evime mi?" Bu dünyaya uyum sağlayabilmek epey zaman alacak gibiydi. "Sen, ben ve Marsha-"</span></p>

  <p class="heading1 sgc-2"><span class="sgc1 sgc-1">"Akşam yemeğimiz hazır bile," dedi İpeksi. "Ya da biz oraya varır varmaz hazır olacak. Marsha işyerime telefon etti, çarşıdan neler istediğini söyledi, ben de aldım."</span></p>

  <p class="heading1 sgc-2"><span class="sgc1 sgc-1">"işyerine mi?" Hayretler içinde sordu. "Hangi, eee,</span>&nbsp;<span class="sgc1 sgc-1">işle</span>&nbsp;<span class="sgc1 sgc-1">meşgul bulunduğunu sorabilir miyim?"</span></p>

  <p class="heading1 sgc-2"><span class="sgc1 sgc-1">İpeksi şaşkınlıkla ona baktı. "Jack, öyle garip bir adamsın&nbsp;</span>ki!"</p>

  <p class="heading1 sgc-2"><span class="sgc1 sgc-1">"Eh."</span></p>

  <p class="heading1 sgc-2"><span class="sgc1 sgc-1">İpeksi, önlerinden gelen boğuk bir fren gıcırtısı dikkatini yine yola çekinceye dek, huzursuzca onu gözlemlemeyi sürdürdü.</span></p>

  <p class="heading1 sgc-2"><span class="sgc1 sgc-1">"Kornaya bas," dedi Hamil ton. Dev bir yakıt tankeri sağ şeritten onları sıkıştırmaya başlamıştı.</span></p>

  <p class="heading1 sgc-2"><span class="sgc1 sgc-1">"Ne?" diye sordu İpeksi. /</span></p>

  <p class="heading1 sgc-2"><span class="sgc1 sgc-1">Usanan Hamilton uzanarak kornaya bastı. Bir şey olmadı; hiç ses çıkmadı.</span></p>

  <p class="heading1 sgc-2"><span class="sgc1 sgc-1">İpeksi yavaşlayarak kamyonun önlerine geçmesi için yol verirken merakla, "Niçin yaptın bunu?" diye sordu.</span></p>

  <p class="heading1 sgc-2"><span class="sgc1 sgc-1">Derin düşüncelerine geri dönen Hamilton akıl fikir deposuna yeni bir kayıt daha yaptı. Bu dünyada,</span>&nbsp;<span class="sgc1 sgc-1">otomobil kornaları</span>&nbsp;<span class="sgc1 sgc-1">kategorisi de iptal edilmişti. Yoksa yoğun akşam trafiğinde sürekli bir gürültü olması gerekirdi.</span></p>

  <p class="heading1 sgc-2"><span class="sgc1 sgc-1">Edith Pritchet dünyayı hastalıklarından temizlerken tek tek nesneleri değil, bütünüyle sınıfları yok ediyordu. Belki de, çok uzak bir yer ve zamanda, korna çalan bir araba tarafından rahatsız edilmişti. Artık, kendi özel fantezi dünyasında bu tür şeyler olmuyordu. Uzun lafın kısası,</span>&nbsp;<span class="sgc1 sgc-1">yoktular.</span></p>

  <p class="heading1 sgc-2"><span class="sgc1 sgc-1">Hatırı sayılır bir can sıkıcı şeyler listesine sahipti Mrs. Pritchet kuşkusuz. Bu listeye nelerin dahil olabileceğini kestirmek de olanaksızdı.</span>&nbsp;<span class="sgc1 sgc-1">Mikado'</span><span class="sgc1 sgc-1">dan Koko'nun şarkısını anımsamadan edemedi:</span></p>

  <p class="heading1 sgc-2"><span class="sgc1 sgc-1">...</span>&nbsp;<span class="sgc2 sgc-6">Ama listeye kimleri koyduğun pek de önemli değil,</span></p>

  <p class="heading1 sgc-2"><span class="sgc2 sgc-6">Çünkü hiçbiri özlenmeyecek — hiçbiri özlenmeyecek.</span></p>

  <p class="heading1 sgc-2"><span class="sgc1 sgc-1">Bu pek de cesaret verici bir düşünce sayılmazdı. Yaşadığı elli küsur yıl içinde Mrs. Pritchet'in yavan zevklerinin pürüzsüz yüzeyini kırıştıracak her ne nesne ya da olay olmuş idiyse varlığına usulca son verilmişti. Birkaçını tahmin edebiliyordu. Çöp tenekelerini tangırdatan çöpçüler, seyyar satıcılar, her çeşit fatura ve vergi bildirimleri, ağlayan bebekler (belki de</span>&nbsp;<span class="sgc1 sgc-1">bütün</span>&nbsp;<span class="sgc1 sgc-1">bebekler), sarhoşlar, pislik, yoksulluk, genelde ıstırabın her türlüsü.</span></p>

  <p class="heading1 sgc-2"><span class="sgc1 sgc-1">Geriye bir şeyler kalmış olması bile mucizeydi.</span></p>

  <p class="heading1 sgc-2"><span class="sgc1 sgc-1">"Sorun nedir?" diye sevgi dolu bir sesle sordu İpeksi. "Kendini iyi hissetmiyor musun?"</span></p>

  <p class="heading1 sgc-2"><span class="sgc1 sgc-1">"Hava kirliliği," diye yanıtladı. "Hep kendimi hasta hissetmeme yol açar."</span></p>

  <p class="heading1 sgc-2"><span class="sgc1 sgc-1">"Hava kirliliği de ne demek?" diye sordu İpeksi. "Çok tuhaf bir laf."</span></p>

  <p class="heading1 sgc-2"><span class="sgc1 sgc-1">Uzunca bir süre için aralarında hiç konuşma olmadı; Hamilton öylece oturduğu yerde mantıkla olan son bağlarını yitirmemek için boş yere mücadele etti.</span></p>

  <p class="heading1 sgc-2"><span class="sgc1 sgc-1">İpeksi ilgi göstererek, "Yolda bir yerlere uğramamızı ister misin?" diye sordu. "Birer bardak limonata içerdik."</span></p>

  <p class="heading1 sgc-2"><span class="sgc1 sgc-1">"Sen susar mısın?" diye bağırdı Hamilton.</span></p>

  <p class="heading1 sgc-2"><span class="sgc1 sgc-1">İpeksi ona gözlerini kırpıştırarak korku dolu bir bakış fırlattı.</span></p>

  <p class="heading1 sgc-2"><span class="sgc1 sgc-1">"Affedersin." Omuzları iyiden iyiye çöken Hamilton birkaç özür sözcüğü söyleyebilmek için kendini zorladı. "Yeni iş -zor bir gündü."</span></p>

  <p class="heading1 sgc-2"><span class="sgc1 sgc-1">"Tahmin edebiliyorum."</span></p>

  <p class="heading1 sgc-2"><span class="sgc1 sgc-1">"Edebiliyor musun?" Buz gibi soğuk bir alayı sesinden silmeyi becerememişti. "Bu arada hani bana söyleyecektin? Bu günlerdeki numaran nedir?"</span></p>

  <p class="heading1 sgc-2"><span class="sgc1 sgc-1">Aynı şey.</span></p>

  <p class="heading1 sgc-2"><span class="sgc1 sgc-1">"Ne yani?"</span></p>

  <p class="heading1 sgc-2"><span class="sgc1 sgc-1">"Hâlâ Güvenli Liman'da çalışıyorum."</span></p>

  <p class="heading1 sgc-2"><span class="sgc1 sgc-1">Hamilton'ın özgüveni kısmen geri gelir gibi oldu. En azından bazı şeyler varlıklarım sürdürebilmişti. Hâlâ bir Güvenli Liman vardı, ipini bağlayabileceği birkaç küçük gerçeklik parçası kalmıştı. "Haydi, oraya gidelim," dedi açgözlülükle. "Eve dönmeden önce birkaç bira yuvarlayalım."</span></p>

  <p class="heading1 sgc-2"><span class="sgc1 sgc-1">Belmont'a vardıklarında İpeksi arabayı meyhanenin karşısındaki caddeye park etti. Hamilton oturduğu yerden eleştirel bir gözle baktı. Uzaktan, meyhanede belirgin bir değişiklik fark edilmiyordu. Bir parça daha temizceydi belki. Sanki iki dirhem bir çekirdek gibiydi. Denizci havası yoğunlaşmış, alkolü anımsatan yönleri silinmişti. Aslında,</span>&nbsp;<span class="sgc2 sgc-6">Altın Pırıltı</span>&nbsp;<span class="sgc1 sgc-1">yazısını okumakta güçlük çekti. Parlak kırmızı harfler boz bulanık iç içe geçmişlerdi. Eğer ne yazdığını önceden biliyor olmasaydı...</span></p>

  <p class="heading1 sgc-2"><span class="sgc1 sgc-1">İpeksi huzursuz bir sesle, "Jack," dedi, "ne olduğunu bana söyleseydin..."</span></p>

  <p class="heading1 sgc-2"><span class="sgc1 sgc-1">"Neyin ne olduğunu?"</span></p>

  <p class="heading1 sgc-2"><span class="sgc1 sgc-1">"Bilemiyorum." Kararsızca gülümsedi ona. "Kendimi biraz tuhaf hissediyorum. Kafamın içinde uçuşup duran kopuk kopuk anılar var sanki; tam olarak belirleyebildiğim şeyler değil, sadece silik izlenimler."</span></p>

  <p class="heading1 sgc-2"><span class="sgc1 sgc-1">"Ne hakkında?"</span></p>

  <p class="heading1 sgc-2"><span class="sgc1 sgc-1">"Senin ve benim hakkımda."</span></p>

  <p class="heading1 sgc-2"><span class="sgc1 sgc-1">"Ha." Başını salladı. "Şu. Bir de McFeyffe, değil mi?"</span></p>

  <p class="heading1 sgc-2"><span class="sgc1 sgc-1">"Charley de. Bill Laws. Çok uzun bir zaman önce olmuş gibi. Ama bu doğru olamaz, değil mi? Seninle daha yeni tanışmadık mı?" Zarif parmaklarıyla şakaklarına ağrıyormuş gibi bastırdı. Hamilton tırnaklarının ojesiz olduğunu fark etti. "Her şey öylesine karışık ki."</span></p>

  <p class="heading1 sgc-2"><span class="sgc1 sgc-1">"Keşke sana yardım edebilseydim." Gerçekten de istiyordu. "Ama şu son birkaç günden beri ben de kendimi oldukça şaşkın hissediyorum."</span></p>

  <p class="heading1 sgc-2"><span class="sgc1 sgc-1">"Her şey yolunda mı? Sanki her an kaldırımın içine gömülüp kaybolacakmışım gibi geliyor. Bilirsin... hani, ayağını bastığında, içine batıp gidecekmişim gibi." Sinirli sinirli güldü. "Kendime başka bir psikiyatrist bulmam gerekecek."</span></p>

  <p class="heading1 sgc-2"><span class="sgc1 sgc-1">"Başka mı? Halen bir tane var mı yani?"</span></p>

  <p class="heading1 sgc-2"><span class="sgc1 sgc-1">"Tabii.” Huzursuzca ona döndü. "İşte demek istediğim de bu. Böyle şeyler söylüyorsun ve ben de kendimden emin olamıyorum. Bana böyle şeyler sormamalısın, Jack; bu doğru olmuyor. Öyle öylesine acıtıyor ki."</span></p>

  <p class="heading1 sgc-2"><span class="sgc1 sgc-1">"Üzgünüm," dedi beceriksizce. "Bu senin suçun değil; seni iğnelemenin anlamı yok."</span></p>

  <p class="heading1 sgc-2"><span class="sgc1 sgc-1">"Suç mu? Ne suçu?"</span></p>

  <p class="heading1 sgc-2"><span class="sgc1 sgc-1">"Unut gitsin." Arabanın kapısını açarak koyu renkli kaldırıma çıktı. "Haydi içeri girelim ve biralarımızı içelim."</span></p>

  <p class="heading1 sgc-2"><span class="sgc1 sgc-1">Güvenli Liman bir iç değişim geçirmişti. Kolalanmış beyaz pamuklu örtülerle kaplı küçük kare masalar oraya buraya titizlikle serpiştirilmişti. Her masada yanarak erimekte olan bir mum vardı. Duvarlarda bir dizi Currier ve Ives tablosu asılıydı. Birkaç orta yaşlı çift oturmuş yeşil salata yiyorlardı.</span></p>

  <p class="heading1 sgc-2"><span class="sgc1 sgc-1">İpeksi masaların arasından yolu gösterirken "Arka taraf daha hoş," dedi. Biraz sonra gerilerdeki gölgeli bir locada yemek listeleri önlerinde açık oturuyorlardı.</span></p>

  <p class="heading1 sgc-2"><span class="sgc1 sgc-1">Birası geldiğinde hemen hemen o güne dek denediği en iyi bira olduğunu gördü. Listeyi incelediğinde olayın fevkaladeliğini anladı: hep zorlukla bulabildiği gerçek Alman birası. Bu dünyaya girişinden beri kendini ilk kez iyimser, hatta oldukça neşeli hissetmeye başlamıştı.</span></p>

  <p class="heading1 sgc-2"><span class="sgc1 sgc-1">Bardağını kaldırarak İpeksi'ye, "Haydi, yarasın," dedi.</span></p>

  <p class="heading1 sgc-2"><span class="sgc1 sgc-1">İpeksi aynı hareketi gülümseyerek yineledi. Birasından bir yudum çekerken, "Yine burada seninle oturuyor olmak ne güzel," dedi.</span></p>

  <p class="heading1 sgc-2"><span class="sgc1 sgc-1">"Kesinlikle öyle."</span></p>

  <p class="heading1 sgc-2"><span class="sgc1 sgc-1">İpeksi içkisiyle oynayarak sordu: "Bildiğin bir analist var mı? Yüzlercesini denedim... Hep bir sonrakini arar oluyorum. En iyisini bulmaya çalışıyorum. Herkesin tavsiye edeceği farklı bir tanıdığı var."</span></p>

  <p class="heading1 sgc-2"><span class="sgc1 sgc-1">"Benim yok," dedi Hamilton.</span></p>

  <p class="heading1 sgc-2"><span class="sgc1 sgc-1">"Gerçekten mi? Ne garip!" Gözleri Hamilton'ın gerisine, masanın ardındaki duvarda asılı duran Currier ve Ives tablosuna takıldı; 1845 kışında New England'ı gösteriyordu. "Sanırım MRSB'ye gidip onların danışmanlarını göreceğim. Genellikle yardımları oluyor."</span></p>

  <p class="heading1 sgc-2"><span class="sgc1 sgc-1">"MRSB de neyin nesi?"</span></p>

  <p class="heading1 sgc-2"><span class="sgc1 sgc-1">"Mobilize Ruhsal Sağlık Birliği. Sen üye değil misin? Herkes üyedir de."</span></p>

  <p class="heading1 sgc-2"><span class="sgc1 sgc-1">"Ben marjinal bir kişiyim."</span></p>

  <p class="heading1 sgc-2"><span class="sgc1 sgc-1">İpeksi el çantasından bir üyelik kartı çıkarıp ona gösterdi. "Tüm ruhsal sorunlarınızla ilgileniyorlar. Çok harikulade... Gündüz ya da gece, istediğin saatte analiz yaptırabiliyorsun."</span></p>

  <p class="heading1 sgc-2"><span class="sgc1 sgc-1">"İlaç da veriyorlar mı bari?"</span></p>

  <p class="heading1 sgc-2"><span class="sgc1 sgc-1">"Psikosomatikler mi demek istiyorsun?"</span></p>

  <p class="heading1 sgc-2"><span class="sgc1 sgc-1">"Galiba."</span></p>

  <p class="heading1 sgc-2"><span class="sgc1 sgc-1">"Onun da çaresine bakıyorlar. Yirmi dört saat çalışan bir diyet klinikleri var."</span></p>

  <p class="heading1 sgc-2"><span class="sgc1 sgc-1">Hamilton içini çekti. "(Tetragrammaton) daha iyiydi."</span></p>

  <p class="heading1 sgc-2"><span class="sgc1 sgc-1">"(Tetragrammaton) mu?" İpeksi belleğini yoklamaya başlamıştı. "Bu adı biliyor muyum? Anlamı neydi? içimde öyle bir his var ki-" Başını üzgün üzgün salladı. "Tam olarak belirleyemiyorum."</span></p>

  <p class="heading1 sgc-2"><span class="sgc1 sgc-1">"Bana diyetten bahset."</span></p>

  <p class="heading1 sgc-2"><span class="sgc1 sgc-1">"Eh, işte, beslenme alışkanlıklarını düzenliyorlar."</span></p>

  <p class="heading1 sgc-2"><span class="sgc1 sgc-1">"Ben de öyle tahmin etmiştim."</span></p>

  <p class="heading1 sgc-2"><span class="sgc1 sgc-1">"Doğru besini seçmek çok önemlidir. Şu sıralarda meyve peltesi ve köy peyniri ile yaşıyorum."</span></p>

  <p class="heading1 sgc-2"><span class="sgc1 sgc-1">Hamilton hevesle, "Bana bir biftek," dedi.</span></p>

  <p class="heading1 sgc-2"><span class="sgc1 sgc-1">İpeksi dehşetten çarpılmışçasına ona baktı. "Biftek mi? Hayvan eti rfıi yscıi?"</span></p>

  <p class="heading1 sgc-2"><span class="sgc1 sgc-1">"Aynen. Kalın olsun. Üzeri soğanlarla kaplı, yanında bol patates, bezelye ve de şekersiz koyu kahve ile lütfen."</span></p>

  <p class="heading1 sgc-2"><span class="sgc1 sgc-1">Dehşet tiksintiye dönüşmüştü. "Oh,</span>&nbsp;<span class="sgc1 sgc-1">Jack!''</span></p>

  <p class="heading1 sgc-2"><span class="sgc1 sgc-1">"Ne oldu ki?"</span></p>

  <p class="heading1 sgc-2"><span class="sgc1 sgc-1">"Sen bir vahşisin!"</span></p>

  <p class="heading1 sgc-2"><span class="sgc1 sgc-1">Masanın üzerinden kıza doğru eğilen Hamilton, "Buradan çekip gidelim mi, ha?" dedi. "Haydi arka sokaklardan birine park edip cinsel ilişkide bulunalım."</span></p>

  <p class="heading1 sgc-2"><span class="sgc1 sgc-1">Kızın yüzünde konuya yabancılığın şaşkınlığı dolaştı. "Anlayamıyorum."</span></p>

  <p class="heading1 sgc-2"><span class="sgc1 sgc-1">Hamilton'ın omuzları çökmüştü. "Boş ver, unut gitsin."</span></p>

  <p class="heading1 sgc-2"><span class="sgc1 sgc-1">"Ama-"</span></p>

  <p class="heading1 sgc-2"><span class="sgc1 sgc-1">"Unut dedim!" Kalan birasını kasvetle içti. "Haydi, eve gidip akşam yemeğimizi yiyelim. Marsha nerede kaldığımızı merak ediyordur."</span></p>

  <p class="heading1 sgc-2"></p>
</body>
</html>
