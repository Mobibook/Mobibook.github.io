<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1"><span class="sgc1"><br class="coverpage" /></span></p>

  <h1 class="heading1" style="text-align: center;"><span class="sgc3" style="font-weight: normal;">2</span></h1>

  <p class="heading1"><span class="sgc1">Marsha kırılgan ama kesin bir sesle, "içki istemiyorum," dedi. Salonu dolduran şirket görevlilerine aldırmaksızın McFeyffe ile yüz yüze solgun ve kararlı durdu. "Jack ve ben şimdi Bevatron'a gideceğiz ve yeni donanımlarım devreye sokuşlarını izleyeceğiz. Bunu haftalar öncesinden planladık."</span></p>

  <p class="heading1"><span class="sgc1">"Arabam otoparkta," dedi McFeyffe. "Sizi oraya götüreyim." Müstehzi bir ifadeyle "Biliyorsunuz, ben bir polisim," diye ekledi, "içeri rahatça girmenizi sağlayabilirim."</span></p>

  <p class="heading1"><span class="sgc1">Bevatron binalarına doğru giden uzun yokuşu tozlu Plymouth Sedanla tırmanırlarken Marsha, “Güleyim mi, ağlayayım mı? Ne yapacağımı bilemiyorum. Olup bitenlere inanamıyorum. Bütün bunlarda gerçekten ciddi misiniz?" diye sordu.</span></p>

  <p class="heading1"><span class="sgc1">McFeyffe, "Albay Edwards, Jack'e seni eski bir yağmurlukmuşsun gibi atmasını öğütledi," dedi.</span></p>

  <p class="heading1"><span class="sgc1">Sarsılmış ve şaşırmış olan Marsha eldivenleriyle çantasını sıkıca kavramış kaskatı oturuyordu.</span></p>

  <p class="heading1"><span class="sgc1">"Yapar mıydın bunu?" diye eşine sordu.</span></p>

  <p class="heading1"><span class="sgc1">"Hayır," diye yanıtladı Hamilton. "Aynı zamanda hem sapık, hem komünist, hem de alkolik bile olsan."</span></p>

  <p class="heading1"><span class="sgc1">"Duyuyor musun?" dedi Marsha, McFeyffe'a.</span></p>

  <p class="heading1"><span class="sgc1">"Duyuyorum."</span></p>

  <p class="heading1"><span class="sgc1">"Bu işe ne diyorsun bakalım?"</span></p>

  <p class="heading1"><span class="sgc1">"İkinizin de çok tadı insanlar olduğunuzu düşünüyorum. Jack başka türlü davransaydı bir namussuzdur derdim." McFeyffe kızardı. "Albay Edwards'a da böyle söyledim."</span></p>

  <p class="heading1"><span class="sgc1">"İkinizden biri," dedi Hamilton, "burada olmamalıydı. Birinizin kapı dışarı atılması gerekir. Yazı tura atacağım."</span></p>

  <p class="heading1"><span class="sgc1">Marsha parmakları eldivenlerini amaçsızca çekiştirir, kahverengi gözleri dalgalanırken çarpılmış gibi ona baktı. "Göremiyor musun?" diye fısıldadı. "Bu korkunç bir şey! Sana ve bana karşı düzenlenmiş bir komplo. Hepimize karşı."</span></p>

  <p class="heading1"><span class="sgc1">"Ben de kendimi oldukça sefil hissediyorum," diye kabullendi McFeyffe. Plymouth'u eyalet otoyolundan çıkararak kontrol kulübesinin yanından geçirdi ve Bevatron bölgesine girdi. Girişteki bekçi el sallayarak selamladı; McFeyffe karşılık verdi. "Ne de olsa sizler benim dostlarımsınız... görevim yaşantıma karışıyor ve beni dostlarım hakkında rapor tutmaya sürüklüyor. Küçük düşürücü belgeleri sınıflamak, dedikoduları soruşturmak bunlardan zevk aldığımı mı sanıyorsunuz?"</span></p>

  <p class="heading1"><span class="sgc1">"Görevini al da-" diye başlamıştı ki Hamilton, Marsha müdahale etti:</span></p>

  <p class="heading1"><span class="sgc1">"Haklı; bu onun suçu değil. Hepimiz bu işin içindeyiz; üçümüz de."</span></p>

  <p class="heading1"><span class="sgc1">Araba ana girişin önüne gelerek durdu. McFeyffe motoru kapattı ve üçü birden çıkarak beton basamakları huzursuzca tırmandılar.</span></p>

  <p class="heading1"><span class="sgc1">Görünürde birkaç teknisyen vardı ve Hamilton onların basamaklarda bir araya gelmiş gruplarına doğru baktı. Kafaları tıraşlı, güzelce giyinmiş ve nazik nazik çene çalan kravatlı delikanlılar. Girişte denetimleri yapıldıktan sonra Bevatron' un çalışmasını görmek üzere içerilere doğru ilerleyen her za-manki turist seli yanlarından geçiyordu. Ama Hamilton‟u ilgilendiren teknisyenler oldu;</span> <span class="sgc2">işte, ben oradayım</span> <span class="sgc1">diye düşündü kendi kendine.</span></p>

  <p class="heading1"><span class="sgc2">Ya da,</span> <span class="sgc1">diye geçirdi içinden,</span> <span class="sgc1">şu ana dek oradaydım.</span></p>

  <p class="heading1"><span class="sgc1">Marsha gözyaşıyla lekelenmiş gözlerini sessizce silerken, "Bir dakika sonra sizi bulurum," dedi. "Makyaj odasına gidip kendime çekidüzen vereceğim."</span></p>

  <p class="heading1"><span class="sgc1">Hâlâ derin düşüncelerde, "Pekâlâ," diye mırıldandı Hamilton.</span></p>

  <p class="heading1"><span class="sgc1">Marsha çekip gitti ve Hamilton'la McFeyffe, Bevatron binasının yankılı koridorunda birbirlerine bakarak durdular.</span></p>

  <p class="heading1"><span class="sgc1">"Belki böylesi daha iyidir," dedi Hamilton. On yıl uzun bir süreydi, her iş için uzun bir süre. Ve sonu nereye varacaktı ki? Bak, bu iyi bir soruydu işte.</span></p>

  <p class="heading1"><span class="sgc1">"Kırılmakta haklısın," dedi McFeyffe.</span></p>

  <p class="heading1"><span class="sgc1">"Aslında," dedi Hamilton, "niyetin kötü değildi." Tek başına yürüdü ve ellerini ceplerine sokarak durdu.</span></p>

  <p class="heading1"><span class="sgc1">Kuşkusuz kırılmıştı. Ve şu bağlılık sorununu öyle ya da böyle çözünceye dek kırgın kalacaktı. Ama asıl sorun bu değildi; düzenine, yaşam biçimine, tüm alışkanlıklarına yapılmış olan saldırıydı, inandığı ve kabullendiği birçok şeye yapılmış bir saldırı. McFeyffe varlığının en derin katlarına dek sızabilmişti; evliliğine ve onun için dünyadaki her şeyden daha değerli olan kadına dek.</span></p>

  <p class="heading1"><span class="sgc1">Marsha'nın kendisi için her şeyden ve herkesten daha anlamlı olduğunu kavrayabiliyordu, işinden bile daha anlamlı olduğunu. Kendi bağımlılığı eşine karşıydı ve bunu anlamak çok garip geldi. Onu asıl rahatsız eden bağlılık sorunu değildi; olup bitenlerin Marsha'yla onu birbirlerinden uzaklaştırabileceği, koparabileceği düşüncesi huzursuz ediyordu.</span></p>

  <p class="heading1"><span class="sgc1">"Evet," dedi McFeyffe'a. "Ölesiye kırgınım."</span></p>

  <p class="heading1"><span class="sgc1">"Yeni bir iş bulabilirsin. Senin deneyiminle-”</span></p>

  <p class="heading1"><span class="sgc1">"Eşim," dedi Hamilton. "Eşimden bahsediyorum. Senden bunun hesabını sorma fırsatım olur mu dersin? Çok isterdim." Yine de, diye düşündü, bunları söylemek oldukça çocuksu gelmişti. Ama konuşmasını sürdürdü ve "Sen hastasın," dedi, kısmen söylemiş olmak için, kısmen de ne yapacağını bilemediğinden. "Masum insanları mahvediyorsun. Paranoyak sanrıların-"</span></p>

  <p class="heading1"><span class="sgc1">McFeyffe gergin bir sesle, "Kes şunu!" dedi. "Sana şans verildi, Jack. Yıllarca. Bu çok uzun bir süre."</span></p>

  <p class="heading1"><span class="sgc1">Tam Hamilton karşılığını kafasında şekillendirirken Marsha göründü. "Bir grup turisti içeri alıyorlar. Kodamanlar çoktan girip bakmışlar bile." Kendini toparlamış görünüyordu. "Şu şey-şu yeni saptırıcı çalışıyor olsa gerek."</span></p>

  <p class="heading1"><span class="sgc1">Hamilton ağır yapılı güvenlik görevlisinden öteye isteksizce döndü. "Öyleyse gidelim."</span></p>

  <p class="heading1"><span class="sgc1">McFeyffe onu izledi. "Bu ilginç olmalı," dedi ortaya.</span></p>

  <p class="heading1"><span class="sgc1">"Öyle," dedi Hamilton, mesafeli, titrediğini fark ederek. Derin bir nefes alıp Marsha'nın ardı sıra asansöre bindi ve otomatik bir hareketle yönünü kapıya döndü. McFeyffe da aynı şeyi yaptı; asansör tırmanırken Hamilton adamın kızarmış ensesini seyretti. McFeyffe'ın da sinirleri bozuktu.</span></p>

  <p class="heading1"><span class="sgc1">İkinci katta, ceketinin yeninde geniş bir kol bandıyla turistleri grup halinde toparlamaya çalışan genç bir zenciyle karşılaştılar. Gruba katıldılar. Arkalarında kendi sıralarının gelmesini sabırla bekleyen diğer ziyaretçiler vardı. Saat 3.50'ydi; Wilcox-Jones Saptırıcı Sistemi ayarlanmış ve çalıştırılmıştı bile.</span></p>

  <p class="heading1"><span class="sgc1">Onları koridordan gözlem taraçasına doğru yönlendirirken genç zenci ince ve deneyimli sesiyle, "İşte geldik," diyordu. "Bekleyenlerin de bir şansı olması için hızlı hareket etmek istiyoruz. Bildiğiniz üzere Belmont Bevatron'u Atomik Enerji Komisyonu tarafından denetlenen koşullar altında yapay olarak üretilmiş kozmik ışın olgusunun üst düzeyde incelenmesi amacıyla inşa edilmiştir. Bevatron'un asal öğesi manyetik alanıyla proton ışınına ivme kazandıran ve onlara gittikçe artan bir iyonizasyon olanağı sağlayan dev mıknatıstır. Pozitif yüklü iyonlar lineer odaya Cockroft-Walton ivmelendirici tüpünden alınırlar."</span></p>

  <p class="heading1"><span class="sgc1">Her ziyaretçi kendi mizacına uygun olarak adamı ya hafifçe gülümseyerek dinliyor ya da hiç aldırmıyordu. Uzun, ince, katı görünüşlü yaşlıca bir adam kollarını kavuşturmuş, sert ağaçtan yontulmuş bir direk gibi, bilimi genel olarak küçük görür havalarda durmaktaydı. Bir asker olmalı, diye gözlemledi Hamilton: adamın pamuklu ceketinin yakasında dövülmüş madenden bir rozet vardı. Canı cehenneme, diye acı acı düşündü. Genelde şovenizmin canı cehenneme. Özel ve yalın olarak. Askerler ve polisler, hep aynı soydan. Aydınlara ve zencilere karşılar. Bira, köpekler, arabalar ve silahların dışındaki her şeye karşılar.</span></p>

  <p class="heading1"><span class="sgc1">Şişmanca ve pahalı giysilerle donanmış orta yaşlı bir anne yumuşak ama etkili bir sesle, "Bir broşürünüz var mı?" diye sordu. "Okuyabileceğimiz ve eve götürebileceğimiz bir şey istiyoruz, lütfen. Okulda kullanmak için."</span></p>

  <p class="heading1"><span class="sgc1">Oğlu mihmandara doğru, "Kaç volt var orada?" diye seslendi. "Bir milyon voltun üzerinde mi?"</span></p>

  <p class="heading1"><span class="sgc1">"Protonlar yörüngelerinden saptırılıp dairesel salondan dışarı çıkarılmadan önce," diye sabırla açıkladı zenci, "altı milyondan biraz fazlasını elektron volt olarak alacaklar. Işın her turu bitirdiğinde şarjı ve hızı artmış olacak."</span></p>

  <p class="heading1"><span class="sgc1">Otuzlu yaşlarına henüz girmiş, ince yapılı ve işinin ehli görünümlü bir kadın, "Hızları nedir?" diye sordu. Boynuz çerçeveli gözlükler ve kaba kumaştan dokunmuş iş elbisesine benzer bir şeyler giymişti.</span></p>

  <p class="heading1"><span class="sgc1">"Işık hızının hemen altında."</span></p>

  <p class="heading1"><span class="sgc1">"Odayı kaç kez dönüyorlar?"</span></p>

  <p class="heading1"><span class="sgc1">"Dört milyon kez," diye yanıtladı mihmandar. "Astronomik yolları üç yüz bin mildir. Bu uzaklığı 1.85 saniyede alırlar."</span></p>

  <p class="heading1"><span class="sgc1">Pahalı giysileri olan anne huşu içinde bir sesle, "İnanılmaz," diye ağzından kaçırdı.</span></p>

  <p class="heading1"><span class="sgc1">"Protonlar lineer ivmelendiriciyi terk ettiklerinde," diye devam etti mihmandar, "on milyon voltluk, ya da bizim deyimimizle on Mev'lik enerjiyle yüklüdürler. Bu aşamada sorun protonları tam istenen konumda ve tam istenen açıyla dairesel bir yörüngeye sokabilmektir ki dev mıknatısın manyetik alanınca yakalanabilsinler."</span></p>

  <p class="heading1"><span class="sgc1">"Mıknatıs bunu beceremiyor mu?" diye üsteledi bacaksız.</span></p>

  <p class="heading1"><span class="sgc1">"Korkarım hayır. Bunun için infliktör kullanılır. Yüksek şarjlı protonlar belirli bir rotadan kolaylıkla saparak her yöne dağılmaya eğilimlidirler. Gittikçe genişleyen bir spirale girmelerini engelleyebilmek için karmaşık bir frekans modülasyonu uygulamak gerekir. Ve, ışın bir kez istenen şarja ulaştıktan sonra, onu dairesel salondan çıkarabilmek hâlâ temel sorun olarak durmaktadır."</span></p>

  <p class="heading1"><span class="sgc1">Taraçanın korkuluğundan aşağıyı işaret eden mihmandar altlarında uzanan mıknatısı gösterdi. Muazzam ve görkemli mıknatıs kaba bir halkaya benziyordu. Güçlü bir mırıltı yaymaktaydı.</span></p>

  <p class="heading1"><span class="sgc1">"ivme odası mıknatısın içindedir. Uzunluğu dört yüz ayak. Korkarım ki buradan görebilmemiz olanaksız."</span></p>

  <p class="heading1"><span class="sgc1">"Düşünüyorum da," dedi beyaz saçlı savaş gazisi, "bu harikulade makineyi üretenler Tanrının bir tek kasırgasında bile bu ve insan tarafından yapılmış diğer tüm makinelerdekilerin toplamından daha fazla güç saklı olduğunu idrak edebiliyorlar mı acaba?"</span></p>

  <p class="heading1"><span class="sgc1">Genç kadın cilveli bir tonda, "Eminim ediyorlardır," dedi. "Bir kasırganın gücünü size gramına kadar söyleyebilirler."</span></p>

  <p class="heading1"><span class="sgc1">Gazi, kadını uzaktan şöyle bir süzdü. "Siz bir bilim kadını mısınız, hanımefendi?" diye kibarca sordu.</span></p>

  <p class="heading1"><span class="sgc1">Mihmandar, grubun çoğunluğunu taraçaya çıkarmıştı. McFeyffe yana çekilerek Hamil ton ve eşine, "Önden buyurun," dedi. Marsha şaşkınca ilerledi, kocası onu izledi. McFeyffe taraçanın yakınındaki duvara asılmış çizelge ve grafiklere hevessiz bir ilgi göstererek en geriden geliyordu.</span></p>

  <p class="heading1"><span class="sgc1">Hamilton eşinin elini kavrayarak sıktı ve kulağına, "Senden vazgeçer miyim sanıyorsun? Nazi Almanya‟sında yaşamıyoruz," diye fısıldadı.</span></p>

  <p class="heading1"><span class="sgc1">"Henüz değil," dedi Marsha umutsuzca. Hâlâ sinik ve solgun görünüyordu; makyajının büyük kısmını silmişti; dudakları ince ve kansızdı. "Sevgilim, o adamların seni içeri çekip benimle ve yaptıklarımla yüzleştirmeleri, ben sanki bir çeşitbir çeşit orospu ya da bir şeymişim, ya da atlarla ilişki kuruyormuşum gibi... Onları rahatlıkla öldürebilirim. Ve Charley onu dostumuz sanırdım. Ona güvenebileceğimizi düşünürdüm. Kaç kez bize akşam yemeğine geldiğini anımsıyor musun?"</span></p>

  <p class="heading1"><span class="sgc1">"Arabistan'da da yaşamıyoruz hani!" diye anımsattı Hamilton. "Onu biraz besledik diye kan kardeşimiz de olmadı herhalde."</span></p>

  <p class="heading1"><span class="sgc1">"Bir daha limonlu mereng pişirmeyeceğim. Ve onun hoşlandığı diğer şeyleri. O ve onun turuncu çorap bağları. Hiçbir zaman çorap bağı kullanmayacağına dair söz ver bana."</span></p>

  <p class="heading1"><span class="sgc1">"Sadece ve sadece elastik çoraplar." Onu kendine çekti. "Haydi, şu piçi mıknatısın içine itiverelim."</span></p>

  <p class="heading1"><span class="sgc1">"Onu sindirir mi dersin?" Uçuk benziyle Marsha hafifçe gülümsedi. "Sanmıyorum, geri tükürür. Sindirimi çok güç."</span></p>

  <p class="heading1"><span class="sgc1">Arkalarında anayla oğul boş boş dolanıyorlardı. McFeyffe çok gerilerdeydi, elleri ceplerinde ve etli suratı keyifsizce sarkık haldeydi.</span></p>

  <p class="heading1"><span class="sgc1">Marsha, "Pek mutlu görünmüyor," diye gözlemledi. "Onun için üzülüyorum bir bakıma. Bu onun suçu değil."</span></p>

  <p class="heading1"><span class="sgc1">"Kimin suçu peki?" Hafifçe, şaka yaparmış gibi sordu Hamilton. "Wall Street'in kan emici kapitalistlerinin mi?"</span></p>

  <p class="heading1"><span class="sgc1">Marsha huzursuzca, "Bu garip bir ifade şekli," dedi. "Daha önce bu şekilde konuştuğunu duymamıştım." Aniden onu yakaladı. "Bütün bunların gerçek olduğunu düşünmüyorsun-" susarak hırçınca ondan uzaklaştı. "Düşünüyorsun. Belki de doğrudur diyorsun."</span></p>

  <p class="heading1"><span class="sgc1">"Belki de ne doğrudur? Bir zamanlar İlerlemeci Partiye üye olduğun mu? Toplantılarınıza seni Chevrolet arabamla götürdüm, unuttun mu? Bunları on yıldır biliyorum."</span></p>

  <p class="heading1"><span class="sgc1">"Onları değil. Ne yaptığımı değil. Ne</span> <span class="sgc2">anlama</span> <span class="sgc1">geldiğini — onların mantığına göre. Sen de öyle düşünüyorsun, değil mi?"</span></p>

  <p class="heading1"><span class="sgc1">Beceriksizce, "Şey," dedi Hamilton, "bodrumda kısa dalga vericisi saklamıyorsun. En azından benim fark ettiğim kadarıyla."</span></p>

  <p class="heading1"><span class="sgc1">"Araştırmış mıydın?" Sesi aniden soğuk ve suçlayıcıydı. "Belki saklıyorum, belki değil. Belki de burada Bevatron'u, ya da her ne karın ağrısıysa onu sabote etmek üzere bulunuyorum."</span></p>

  <p class="heading1"><span class="sgc1">"Sesini alçalt," diye uyardı Hamilton.</span></p>

  <p class="heading1"><span class="sgc1">"Bana emir verme!" Öfkeyle, üzüntüyle ondan uzaklaşarak uzun, sert görünüşlü yaşlı askere doğru geriledi.</span></p>

  <p class="heading1"><span class="sgc1">"Dikkat edin, genç hanım," diye uyardı yaşlı asker. Bir yandan tırabzandan uzaklaştırırken, "Aşağı düşmek istemezsiniz, değil mi?"</span></p>

  <p class="heading1"><span class="sgc1">Mihmandar, "Yapım sırasındaki en önemli sorun," diyordu, "proton demetini dairesel salondan alıp hedefe yöneltecek saptırıcıda olmuştu. Birkaç değişik yöntem uygulandı. Asıl olarak, belirli bir anda ivmelendirici devreden çıkarılıyordu; bu da protonların dışarıya doğru spiral yapmalarını sağlıyordu. Ama böylesi bir saptırım yeterince kusursuz olmuyordu."</span></p>

  <p class="heading1"><span class="sgc1">"Eski Berkeley siklotronunda," diye hırçınca söze girdi.</span></p>

  <p class="heading1"><span class="sgc1">Hamilton, "bir gün böyle bir ışının denetimden tamamen çıktığı doğru değil mi?"</span></p>

  <p class="heading1"><span class="sgc1">Mihmandar ona ilgiyle bir göz attı. "Dediklerine göre, evet.</span></p>

  <p class="heading1"><span class="sgc1">"Bir büronun içinden yakarak geçtiğini duydum. Yanık izlerinin hâlâ görülebildiğini. Ve geceleri, ışıklar söndüğünde, radyasyon hâlâ seçilebiliyormuş."</span></p>

  <p class="heading1"><span class="sgc1">"Mavi bir hale şeklinde görülüyor olmalı," diye kabullendi mihmandar. "Bir fizikçi misiniz, bayım?"</span></p>

  <p class="heading1"><span class="sgc1">"Elektronikçi," diye açıkladı Hamilton. "Saptırıcıyla ilgiliyim; Leo Wilcox'u az çok tanırım."</span></p>

  <p class="heading1"><span class="sgc1">"Bu Leo için büyük bir gün," diye yineledi mihmandar. "Onun birimini daha yeni devreye&nbsp;</span>soktular."</p>

  <p class="heading1"><span class="sgc1">Hamilton, "Hangisi?" diye sordu.</span></p>

  <p class="heading1"><span class="sgc1">Aşağıyı işaret eden mihmandar mıknatısın bir yanındaki karmaşık bir aygıtı gösterdi. Bir dizi levhanın üzerinde desteklenmiş, kalın, koyu gri bir boru ve üzerine girift bir biçimde yerleştirilmiş sıvı dolu tüpler vardı, "işte arkadaşın bunu yaptı. O da buralarda bir yerde seyrediyor olmalı."</span></p>

  <p class="heading1"><span class="sgc1">"Nasıl gidiyor?"</span></p>

  <p class="heading1"><span class="sgc1">"Daha belli değil."</span></p>

  <p class="heading1"><span class="sgc1">Hamilton'ın ardında Marsha taraçanın kenarına dek gerilemişti. Peşinden gitti. "Yetişkin gibi davran," dedi alçak, kızgın bir fısıltıyla. "Burada olduğumuza göre ne olup bittiğini görmek istiyorum."</span></p>

  <p class="heading1"><span class="sgc1">"Sen ve bilimin. Teller ve tüpler bunlar senin için benim yaşantımdan daha değerli."</span></p>

  <p class="heading1"><span class="sgc1">"Buraya bunları görmek için geldim ve göreceğim. Tadını kaçırma; rezalet çıkarma."</span></p>

  <p class="heading1"><span class="sgc1">"Rezaleti çıkaran sensin."</span></p>

  <p class="heading1"><span class="sgc1">"Verdiğin zarar yetmiyor mu?" Hamilton huysuzca sırtını dönerek başarılı görünümlü iş kadınını itip McFeyffe'ın yanından teğet geçerek gözlem taraçasından koridora giden rampaya doğru ilerledi. Sirenlerin ilk uğursuz feryatları mıknatısın mırıltısı üzerinden yükselmeye başladığında cebinde sigara arıyordu.</span></p>

  <p class="heading1"><span class="sgc2">"Geri!''</span> <span class="sgc1">diye haykırdı mihmandar, ince, esmer kollarını kaldırıp sallayarak. "Radyasyon kalkanı"</span></p>

  <p class="heading1"><span class="sgc1">Taraçanın üzerine öfkeli bir vızıltı çöktü. Akkora dönüşmüş kıvılcım parçacıkları bir bulut halinde yükseldiler ve dehşet içindeki insanların üzerine dağılarak yağdılar. Çirkin bir yanık kokusu burunlarını sızlattı; taraçanın gerilerine doğru itiş kakış sürüklendiler.</span></p>

  <p class="heading1"><span class="sgc1">Bir çatlak belirdi. Madeni bir payanda sert radyasyonun içinde yanarak eridi, büküldü ve koptu. Orta yaşlı annenin ağzından kulak tırmalayıcı ve uzun bir çığlık yükseldi. McFeyffe çürüyen taraçadan ve her yanı kavurmakta olan sert radyasyondan çılgın bir itişme içinde uzaklaşmaya çalışıyordu. Hamilton'a çarptı; panik halindeki polisi bir yana iten Hamilton, Marsha'ya ulaşabilmek için umarsızca çabalıyordu.</span></p>

  <p class="heading1"><span class="sgc1">Üzerindeki giysiler tutuşmuştu. Platform öne doğru kaykılıp bir an havada asılı gibi durduktan sonra dağılıp giderken, çevresi kendilerini dışarı atmaya çalışan, yanan insanlarla doluydu.</span></p>

  <p class="heading1"><span class="sgc1">Bevatron'un her yanında otomatik uyarı zilleri çalıyordu. İnsan ve makine çığlıkları bir kakofoni halinde birbirlerine karışmışlardı. Hamilton'ın ayaklarının altındaki zemin muhteşem bir görünümle çöktü. Katılıklarım yitiren çelik, beton, plastik ve kablolar rasgele parçacıklar haline dönüştüler. Ellerini içgüdüyle ileri uzattı; aşağıdaki makinelerin bulanık görüntülerine doğru tepetaklak gidiyordu. Ciğerlerindeki hava iç bulandırıcı bir</span> <span class="sgc2">hoh</span> <span class="sgc1">ile dışarı boşaldı; tepesinden aşağı titrek ve dağlayıcı sıva parçaları yağıyordu. Sonra, bir an için, kendini mıknatısı koruyan, arapsaçına dönmüş metal ağın içinden geçerken buldu. Üzeri yırtılan malzemenin cayırtısı ve sert radyasyonun öfkesiyle örtüldü...</span></p>

  <p class="heading1"><span class="sgc1">Şiddetle yere çarptı. Ağrı elle tutulurcasınaydı: gittikçe yumuşayan ve soğuran radyoaktif bir çelik yumağı gibi parıldayan bir külçe. Ağrı dalgalandı, genleşti ve onu yavaş yavaş soğurdu. Bitip tükenmek bilmeyen yoğun metalik elyafın içinde sessizce emilen acılı, organik bir toptu sanki...</span></p>

  <p class="heading1"><span class="sgc1">Sonra, bu da azalarak kayboldu. Vücudunun grotesk kırılmışlığını hissederek cansız bir kütle halinde yattı ve refleksleriyle amaçsızca kalkmak için çabaladı. Aynı zamanda</span> <span class="sgc2">artık</span> <span class="sgc1">hiçbiri için ayağa kalkmanın bir daha söz konusu olamayacağını da idrak ediyordu. Çok uzun bir süre boyunca.</span></p>

  <p class="heading1"></p>
</body>
</html>
