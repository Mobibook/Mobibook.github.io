<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1"><span class="sgc1"><br class="coverpage" /></span></p>

  <h1 class="heading1" style="text-align: center;"><span class="sgc3" style="font-weight: normal;">3</span></h1>

  <p class="heading1"><span class="sgc1">Karanlıkta bir şey kımıldadı.</span></p>

  <p class="heading1"><span class="sgc1">Uzun bir süre dinleyerek yattı. Gözler kapalı, vücut gevşemiş, hareket etmekten çekindi ve olabildiğince tek bir büyük kulak haline gelmeye çalıştı. Ses, sanki karanlığın içine bir şey girmiş ve çevresini yoklayarak ilerlemeye çalışıyormuş gibi</span> <span class="sgc2">pat pat</span> <span class="sgc1">ediyordu.</span></p>

  <p class="heading1"><span class="sgc1">Eşinin; yatağın birkaç adım ötesinde dalgalanan ve gidip gelen hatlarını sıradan bir göz, optik sinir ve insan beyniyle belli belirsiz seçer gibi oldu, içini bir şükran duygusu kapladı. Marshayoğun radyasyon tarafından kavrulmamıştı, Tanrıya şükürler olsun! Dilsiz bir şükran duası beynini kapladı; gevşeyerek bunun katıksız coşkusunu yaşamaya çalıştı.</span></p>

  <p class="heading1"><span class="sgc1">Bir doktorun derinden gelen otoriter sesi, "Kendine geliyor," diye gözlemledi.</span></p>

  <p class="heading1"><span class="sgc1">"Galiba." Konuşan Marsha'ydı. Sesi hatırı sayılır bir uzaklıktan geliyor gibiydi. "Ne zaman emin&nbsp;</span>olabiliriz?"</p>

  <p class="heading1"><span class="sgc1">Hamilton huysuzca, "Ben iyiyim," diyebildi.</span></p>

  <p class="heading1"><span class="sgc1">Karısının şekli anında yerinden koparak üzerine doğru geldi. Nefessiz kalırcasına, "Sevgilim," diyordu Marsha, onu şefkatle çekiştirir ve okşarken. "Kimse ölmedi herkes çok iyi. Sen de." Dev bir dolunay gibi üzerine eğilmiş coşku yayıyordu. "McFeyffe bileğini burktu, ama iyileşecek. O oğlan çocuğunun beyin sarsıntısı geçirdiğini düşünüyorlar."</span></p>

  <p class="heading1"><span class="sgc1">"Sen ne durumdasın?" diye halsizce sordu Hamilton.</span></p>

  <p class="heading1"><span class="sgc1">"Ben de iyiyim." Her yanını rahatça görebilsin diye dönerek kendini sergiledi. Şık küçük pardösüsü ve giysisinin yerine düz beyaz bir hastane üniforması giyiyordu. "Radyasyon giysilerimin çoğunu yaktı bana bunları verdiler." Utanarak kahverengi saçlarım okşadı. "Ve bak saçlarım daha kısa. Yanan kısımlarını kesip attım. Yine uzar."</span></p>

  <p class="heading1"><span class="sgc1">"Kalkabilir miyim?" diye sordu Hamilton doğrulmaya çabalarken. Başı fırıldak gibi dönüyordu; aniden kendini nefessiz durumda geri yatarken buldu. Küçük, karanlık benekler çevresinde uçuşup dans ettiler; gözlerini vesveseyle yumarak kaybolmalarını bekledi.</span></p>

  <p class="heading1"><span class="sgc1">"Kendini bir süre güçsüz hissedeceksin," diye açıkladı doktor. "Şok ve kan kaybı." Hamilton'ın koluna dokundu. "Oldukça kötü kesilmişsin. Parçalanmış metal, ama tamamen çıkardık."</span></p>

  <p class="heading1"><span class="sgc1">"En kötümüz kim?" diye sordu Hamilton gözleri kapalı.</span></p>

  <p class="heading1"><span class="sgc1">"Arthur Silvester, yaşlı asker. Bilincini hiç yitirmedi, ama keşke yitirseydi diyorum. Omurga kırığı, görünüşe bakılırsa. Cerrahide yatıyor."</span></p>

  <p class="heading1"><span class="sgc1">"En az yaralanan benim," dedi Marsha duraklayarak. "Ama kendimden tamamen geçmişim. Demek istediğim, bunu radyasyon yaptı. Ana ışının tam içine düştüm; bütün gördüğüm kıvılcım ve şimşeklerdi. Hemen kestiler, tabii. Aslında bir saniyeden daha az sürdü topu topu." Ağlamaklı bir sesle, "Bir milyon yıl gibi geldi," diye de ekledi.</span></p>

  <p class="heading1"><span class="sgc1">Temiz görünüşlü genç bir adam olan doktor örtüleri çekerek Hamilton'ın nabzını aldı. Yatağın kenarında etkin havalı, uzun boylu bir hemşire dikiliyordu. Birtakım araç gereç Hamilton'ın dirseğine doğru çekilmiş durumdaydı. Her şey kontrol altında ya benziyordu.</span></p>

  <p class="heading1"><span class="sgc1">Benziyordu... ama yolunda gitmeyen bir şey vardı sanki. Bunu hissedebiliyordu. İçinin derinliklerinde bir kıpırtı, onu huzursuz eden bir duygu çok önemli bir şeylerin yolunda olmadığını ısrarla yineliyordu.</span></p>

  <p class="heading1"><span class="sgc1">"Marsha," dedi aniden, "bunu sen de hissediyor musun?:</span></p>

  <p class="heading1"><span class="sgc1">Marsha yatağın kenarına kararsızca yaklaştı. "Neyi hissediyor muyum, sevgilim?"</span></p>

  <p class="heading1"><span class="sgc1">"Tam olarak bilemiyorum. Ama orada..."</span></p>

  <p class="heading1"><span class="sgc1">Huzursuz, kararsız bir andan sonra Marsha doktora döndü. "Bir sorunun olduğunu söylemiştim size. Kendime geldiğimde böyle dememiş miydim?"</span></p>

  <p class="heading1"><span class="sgc1">"Şoktan çıkan herkes gerçeklik duyusunu bir süre yitirebilir," diye açıkladı doktor. "Sık rastlanan bir durum. Birkaç gün içinde düzelecektir. Unutmayın, ikinize de sedatifler enjekte edildi. Ve çok korkunç bir sınavdan geçtiniz; size yüksek şarjlı bir şey çarptı."</span></p>

  <p class="heading1"><span class="sgc1">Ne Hamilton ne de eşi konuştu. Birbirlerinin yüzlerindeki ifadeyi okumaya çalışıyorlardı.</span></p>

  <p class="heading1"><span class="sgc1">"Şanslıydık sanırım," dedi Hamilton öylesine. Mutluluk duaları yerini kuşkulu bir kararsızlığa bırakmıştı.</span> <span class="sgc2">O neydi?</span> <span class="sgc1">Duyumsadığı şey tamamen mantık dışıydı; ne olduğunu tam olarak söyleyemiyordu. Odaya bakındığında tuhaf olan, yersiz olan hiçbir şey göremiyordu.</span></p>

  <p class="heading1"><span class="sgc1">"Hem de çok," diye söze girdi hemşire. Sanki bundan kişisel olarak kendisi sorumluymuşçasına gururluydu.</span></p>

  <p class="heading1"><span class="sgc1">"Burada ne kadar kalmak zorundayız?"</span></p>

  <p class="heading1"><span class="sgc1">Doktor içinden bir hesap yaptı. "Sanırım bu akşam evinize dönebilirsiniz. Ama birkaç gün daha yatakta olmanız gerekecek. Önümüzdeki bir ya da iki hafta boyunca ikinizin de bol bol istirahate gereksinmeniz olacak. Eğitimli bir hemşire tutmanızı öneririm."</span></p>

  <p class="heading1"><span class="sgc1">Hamilton düşünceli düşünceli, "Ödememiz çok zor," dedi.</span></p>

  <p class="heading1"><span class="sgc1">"Sigortalanacaksınız, tabii," Doktor gücenmiş görünüyordu. "Federal Hükümet bu işi halleder. Sizin yerinizde olsaydım, bir an önce ayağa kalkmayı kendime dert edinirdim."</span></p>

  <p class="heading1"><span class="sgc1">Hamilton sevimsizce, "Belki de böyle olmasından daha çok hoşlanıyorum," dedi. Konuyu daha fazla büyütmeden bir süre kendi durumuyla ilgili kasvetli düşüncelere daldı.</span></p>

  <p class="heading1"><span class="sgc1">Kaza ya da değil, durum değişmiyordu. Meğerki baygın yattığı sırada Albay T.E. Edwards kalp krizinden ölmüş olsun. Pek olası değildi.</span></p>

  <p class="heading1"><span class="sgc1">Doktor ve hemşireyi gitmeye ikna ettikten sonra Hamilton eşine, "Eh," dedi, "artık bir mazeretimiz var. Niçin işe gitmediğime dair komşulara söyleyebileceğimiz bir şey."</span></p>

  <p class="heading1"><span class="sgc1">Marsha umutsuzca başını salladı. "Bunu unutmuştum."</span></p>

  <p class="heading1"><span class="sgc1">"Gizli belgelerle ilgili olmayan bir iş aramak zorunda kalacağım. Ulusal güvenliğe bulaşmayan bir şey." Sıkıntıyla düşüncelere daldı. "Einstein'ın 54'te söylediği gibi. Belki de bir sıhhi tesisatçı olurum. Ya da bir TV tamircisi; bu uzmanlık dalıma daha uyar."</span></p>

  <p class="heading1"><span class="sgc1">"Ne yapmak isterdin hep, anımsıyor musun?" Marsha kısalmış ve oldukça hırpalanmış saçlarım ciddiyetle inceleyerek yatağın kenarına tünedi. "Yeni bant kayıt devreleri bulmak isterdin. Ve FM devreleri. Hi-Fi'da önemli bir isim olmak istiyordun, Bogen, Thorens ve Scott gibi."</span></p>

  <p class="heading1"><span class="sgc1">Hamilton sesine elinden geldiğince inanç katarak, "Bak bu doğru işte," dedi. "Hamilton Trinaural Ses Düzeni. Bunu düşlediğimiz geceyi anımsıyor musun? Üç ayrı odaya kurulu. Her odada bir adam oradaki aygıtı dinliyor. Her aygıt farklı bir kompozisyonu çalıyor."</span></p>

  <p class="heading1"><span class="sgc1">Marsha zayıf bir hevesle, "Birisi Brahms'ın ikili konçertosunu çalıyor," diye araya girdi. "Bunu anımsıyorum."</span></p>

  <p class="heading1"><span class="sgc1">"Biri Stravinsky'nin</span> <span class="sgc1">Düğünü'</span><span class="sgc1">nü. Ve birisi de lavta için Dowland müziği. Sonra her üç adamın beyinleri Hamilton Trinaural Ses Düzeninin yardımıyla bir araya getiriliyor: Hamilton Müzifonik Orto-Devresi. Üç beyindeki duyumlar Planck sabiti temelinde kurulmuş sıkı bir matematiksel bir-liktelik halinde bütünleşiyorlar." Kolu zonklamaya başlamıştı; acıyla bitirdi. "Sonuçtaki kompozisyon teyp kaydına veriliyor ve orijinal hızının 3:14 katı hızla çalınıyor."</span></p>

  <p class="heading1"><span class="sgc1">"Ve kristal bir set ile dinleniyor." Marsha hızla eğilerek ona sarıldı. "Sevgilim, kendimize geldiğimde senin ölmüş olduğunu sandım. Aman tanrım bir cesede benziyordun, bembeyaz, sessiz ve kıpırtısız. Kalbim duracak gibi oldu."</span></p>

  <p class="heading1"><span class="sgc1">"Sigortalıyım ya," dedi ciddi ciddi. "Zengin olurdun."</span></p>

  <p class="heading1"><span class="sgc1">"Zengin olmak istemiyorum." Marsha hâlâ ona sarılmış durumda perişan bir halde ileri geri sallanırken fısıldadı: "Bak sana neler yaptım. Sıkıntılı ve meraklı olduğum ve politik sapıklarla oturup kalktığım için işini ve geleceğini kaybettin. Kendimi tekmeleyebilirim. Sen güdümlü füzeler üzerinde çalışırken Stockholm Barış zımbırtısını imzalamamam gerektiğini bilmeliydim. Ama kim bana bir dilekçe uzatsa,</span> <span class="sgc2">hep</span> <span class="sgc1">kendimi kaybediyorum. Zavallı, zulüm gören kitleler!"</span></p>

  <p class="heading1"><span class="sgc1">"Canını sıkma bunlara," diye onu kısa kesti. "Eğer 1943 yılında olsaydık sen normal sayılacaktın. McFeyffe ise işten atılacaktı. Tehlikeli bir faşist olacaktı."</span></p>

  <p class="heading1"><span class="sgc1">"Zaten öyle," dedi Marsha coşkuyla. "O tehlikeli bir</span> <span class="sgc2">faşist.''</span></p>

  <p class="heading1"><span class="sgc1">Hamilton kadını kendinden itti. "McFeyffe kudurmuş bir vatansever ve gerici. Ama bu onu faşist yapmaz. Ama eğer senin gibi düşünmeyen herkesin bir—"</span></p>

  <p class="heading1"><span class="sgc1">"Bu konuyu keselim," diye araya girdi Marsha. "Kendini yormaman gerekiyor değil mi?" Hırsla, ateşle onu ağzından öptü. "Eve gidinceye dek bekle."</span></p>

  <p class="heading1"><span class="sgc1">Uzaklaşırken, Hamilton kadını omzundan yakaladı.</span> <span class="sgc2">"Nedir bu? Yolunda gitmeyen ne?"</span></p>

  <p class="heading1"><span class="sgc1">Marsha uyuşmuşçasına başını salladı. "Anlayamıyorum. Bulup çıkaramıyorum. Onu hissettim. Sanki-" Eliyle bir işaret yaptı. "Her an dönmeyi ve karşımda bir... Ne bilmiyorum. Saklanan bir şey. Berbat bir şey!" Ürküntüyle titredi. "Beni korkutuyor."</span></p>

  <p class="heading1"><span class="sgc1">"Beni de korkutuyor."</span></p>

  <p class="heading1"><span class="sgc1">Marsha belli belirsiz, "Ne olduğunu bulacağım," dedi. "Belki hiçbir şey değildir... Sadece şok ve sedatifler, doktorun dediği gibi."</span></p>

  <p class="heading1"><span class="sgc1">Hamilton buna inanmıyordu. O da öyle.</span></p>

  <p class="heading1"><span class="sgc1">Görevli hekimlerden biri otomobiliyle onları ciddi görünümlü genç işkadını ile birlikte evlerine getirdi. Kadının da üzerinde sade hastane üniformalarından bir tane vardı. Packard, Belmont'un karanlık caddelerinde yol alırken üçü bir arada, arka koltukta sessizce oturdular.</span></p>

  <p class="heading1"><span class="sgc1">Kadın onlara serinkanlı bir sesle, "İki kaburgamın kırık olduğunu düşünüyorlar," dedi. Ardından, "Adım Joan Reiss," diye ekledi. "Siz ikinizi daha önce de görmüştüm... benim mağazama gelmiştiniz."</span></p>

  <p class="heading1"><span class="sgc1">"Ne mağazasıydı bu?" diye sordu Hamilton, kendini ve eşini kabataslak tanıttıktan sonra.</span></p>

  <p class="heading1"><span class="sgc1">"El Camino'daki kitap ve sanat evi. Geçen ağustosta Chagall'ın bir Shira folyosunu aldınız."</span></p>

  <p class="heading1"><span class="sgc1">"Doğru," diye onayladı Marsha. "Jack „in yaş günüydü... Onları duvara astık. Alt katta, müzik salonunda."</span></p>

  <p class="heading1"><span class="sgc1">"Bodrum yani," diye açıkladı Hamilton.</span></p>

  <p class="heading1"><span class="sgc1">Parmakları çantasını ihtiyaçla didiklerken aniden, "Bir şey var," dedi Marsha. "Doktoru fark ettiniz mi?"</span></p>

  <p class="heading1"><span class="sgc1">"Fark etmek mi?" Hamilton şaşaladı. "Hayır, özellikle değil."</span></p>

  <p class="heading1"><span class="sgc1">"Benim de söylemek istediğim bu. O bir çeşit yani, bir leke gibiydi. Diş macunu reklamlarında gördüğümüz klişe doktorlar gibi."</span></p>

  <p class="heading1"><span class="sgc1">Joan Reiss dikkatle dinliyordu. "Ne oluyor?"</span></p>

  <p class="heading1"><span class="sgc1">"Hiçbir şey," dedi Hamilton kısaca. "Özel bir konu."</span></p>

  <p class="heading1"><span class="sgc1">"Ve hemşire o da aynıydı, sanki şuradan buradan devşirilip monte edilmiş. Bugüne dek gördüğüm tüm hemşireleri andırıyor gibi."</span></p>

  <p class="heading1"><span class="sgc1">Hamilton olguyu irdeleyerek arabanın camından dışarı geceye baktı. "Kitle iletişiminin bir sonucu olmalı," diye tahmin etti. "İnsanlar kendilerini reklamlara göre ayarlıyorlar. Öyle değil mi, Miss Reiss?"</span></p>

  <p class="heading1"><span class="sgc1">Miss Reiss, "Size bir şey sormak istiyordum," dedi. "Merakımı uyandıran bir şey olmuştu."</span></p>

  <p class="heading1"><span class="sgc1">"Neydi o?" diye kuşkuyla sordu Hamilton; Miss Reiss'in neden bahsettiklerini bilmesini beklemiyordu.</span></p>

  <p class="heading1"><span class="sgc1">"Taraçadaki polis... tam çökmezden önce. Niçin oradaydı?"</span></p>

  <p class="heading1"><span class="sgc1">Hamilton sıkılmış halde, "Çünkü bizimle birlikteydi," dedi.</span></p>

  <p class="heading1"><span class="sgc1">Miss Reiss onu dikkatlice süzdü. "Öyle mi? Düşünmüştüm ki belki de..." Sesi belli belirsiz silindi gitti. "Bana öyle gelmişti ki tam çökmezden önce dönüp geri gitmeye başlamıştı."</span></p>

  <p class="heading1"><span class="sgc1">"Dönmüştü," diye kabullendi Hamil ton. "Çökmekte olduğumuzu hissetmişti. Ben de, ama ben ters yöne atıldım."</span></p>

  <p class="heading1"><span class="sgc1">"Yani bile bile mi geri geldiniz? Kendinizi kurtarabilecekken?"</span></p>

  <p class="heading1"><span class="sgc1">"Eşim," dedi Hamilton onu denercesine.</span></p>

  <p class="heading1"><span class="sgc1">Miss Reiss başıyla onayladı, tatmin olduğu belliydi. "Üzgünüm... bütün bu şok ve gerilimler. Biz şanslıydık. Bazıları değildi. Garip değil mi: bazılarımız hiç yara almadık ve şu zavallı asker, Mr. Silvester, beli kırıldı. İnsanı düşündürüyor."</span></p>

  <p class="heading1"><span class="sgc1">"Size söyleyecektim," dedi arabayı kullanan hekim. "Arthur Silvester'in beli kırılmış değil. Sadece bir omurunda kopma ve dalakta kısmen hasar var."</span></p>

  <p class="heading1"><span class="sgc1">Hamilton, "Ne iyi," diye mırıldandı. "Mihmandardan ne haber? Kimse ondan bahsetmiyor."</span></p>

  <p class="heading1"><span class="sgc1">"Biraz iç kanaması var," diye yanıtladı doktor. "Tanısı tam olarak açıklanmadı henüz."</span></p>

  <p class="heading1"><span class="sgc1">Marsha, "Hâlâ depoda mı bekletiliyor?" diye sordu.</span></p>

  <p class="heading1"><span class="sgc1">Doktor güldü. "Billy Laws mu? Dışarı ilk taşman o oldu; personel arasında dostları var."</span></p>

  <p class="heading1"><span class="sgc1">"Ve bir şey daha," dedi Marsha aniden. "Düştüğümüz yüksekliği ve bütün o radyasyonu göz önüne alırsak hiçbirimiz ciddi olarak sakatlanmadık. İşte üçümüz sanki hiçbir şey olmamış gibi ortalıkta dolanıyoruz. Bu gerçek dışı. Her şey çok kolay oluyor."</span></p>

  <p class="heading1"><span class="sgc1">Sabrı tükenen Hamilton, "Sanırım tam da güvenlik donanımının ortasına düştük," dedi. "Lanet olsun-"</span></p>

  <p class="heading1"><span class="sgc1">Daha söylemek istedikleri vardı, ama hiçbir zaman ağzından çıkaramadı. Tam o anda keskin, şiddetli bir ağrı sağ bacağından yukarı kamçı gibi şakladı. Bir çığlık atarak sıçradı, başını arabanın tavanına çarptı. Çılgın gibi didikleyerek pantolonunun paçasını yukarı çektiğinde küçük, kanadı bir yaratığın sıvışmakta olduğunu ancak görebildi.</span></p>

  <p class="heading1"><span class="sgc1">Marsha, "Nedir o?" diye endişeyle sordu. Ve sonra o da yaratığı gördü. "Bir arı!"</span></p>

  <p class="heading1"><span class="sgc1">Hamilton arının üzerine öfkeyle basarak ayakkabısının altında yamyassı etti. "Beni soktu. Tam baldırımdan." Şimdiden çirkin kırmızı bir şiş oluşmaya başlamıştı bile. "Yeterince derdim yok sanki!"</span></p>

  <p class="heading1"><span class="sgc1">Doktor arabayı hemen yolun kenarına çekmişti. "Öldürdünüz mü? O şeyler araba park edilmiş durumdayken içeri giriyorlar. Üzgünüm iyi misiniz? Yanımda üzerine sürebileceğimiz bir merhem var."</span></p>

  <p class="heading1"><span class="sgc1">Hamilton yumruyu ihtiyatla ovuştururken, "Sanırım yaşayacağım," diye mırıldandı. "Bir arı. Sanki bir gün için yeterince belaya batmamışım gibi."</span></p>

  <p class="heading1"><span class="sgc1">Marsha arabanın camından dışarı bakarak teskin edici bir sesle, "Birazdan evde olacağız," dedi. "Miss Reiss, haydi bizimle gelin de birlikte bir şeyler içelim."</span></p>

  <p class="heading1"><span class="sgc1">Miss Reiss ince, kemikli bir parmakla dudaklarını çekiştirirken, "Yani," diye kaçamaklı konuştu, "bir bardak kahve iyi olur sanırım. Eğer uygunsanız."</span></p>

  <p class="heading1"><span class="sgc1">"Tabii ki," dedi Marsha hemen. "Biz birbirimizi desteklemeliyiz; sekizimiz de öylesine berbat bir deneyim yaşadık ki."</span></p>

  <p class="heading1"><span class="sgc1">Miss Reiss huzursuzca, "Bitmiş olmasını dileyelim," dedi.</span></p>

  <p class="heading1"><span class="sgc1">"İşte buna âmin derim,” diye ekledi Hamilton. Araba bir dakika sonra kaldırımın kenarına yanaşarak durdu; evdeydiler.</span></p>

  <p class="heading1"><span class="sgc1">Arabadan inerlerken Miss Reiss, "Ne kadar sevimli, küçük bir eviniz varmış," diye gözlemledi. Akşam alacasında, modern California çiftlik tipindeki iki yatak odalı ev, ön sundurmasına çıkan küçük patikayı tırmanmalarını bekliyordu. Ve sundurmada da patilerini göğsünün altına kavuşturmuş bekleyen iri, sarı bir erkek kedi vardı.</span></p>

  <p class="heading1"><span class="sgc1">Marsha anahtarlarını çantasının içinde avlamaya çalışırken, "İşte Jack'in kedisi," dedi. "Yemek bekliyor." Kediye dönerek, "içeri gir, Uyuşuk oğlan," diye direktif verdi. "Burada yemek yemek yasak."</span></p>

  <p class="heading1"><span class="sgc1">"Ne kadar tuhaf bir isim," diye sesinde hafif bir nefretle fikir yürüttü Miss Reiss. "Ona niçin bu adı verdiniz?"</span></p>

  <p class="heading1"><span class="sgc1">"Çünkü çok şapşal," diye kısaca yanıtladı Hamilton.</span></p>

  <p class="heading1"><span class="sgc1">"Jack'in bütün kedileri için böyle adları olmuştur,” diye açıkladı Marsha. "En sonuncusununki Parnassus Nump'dı."</span></p>

  <p class="heading1"><span class="sgc1">Hınzır görünüşlü iri kedi doğruldu ve yolun üzerine sıçradı. Mırıldanarak Hamilton'a yanaştı ve bacağına sürtündü. Miss Reiss açık bir tiksintiyle geri kaçtı. "Kedilere hiçbir zaman alışamadım," diye itiraf etti. "Öyle sinsi ve hilebazdırlar ki."</span></p>

  <p class="heading1"><span class="sgc1">Normal koşullarda Hamilton, klişeleştirmenin zararları üzerine anında kısa bir vaaz verebilirdi. Ama o an için, Miss Reiss'in kediler hakkında ne düşündüğünü pek de takmıyordu. Anahtarı kilide sokarak ön kapıyı itip açtı ve oturma odasının ışıklarını yaktı. Küçük ev pırıldayarak canlandı ve hanımlar içeri girdiler. Uyuşuk oğlan peşlerinden dalıp doğru mutfağa yöneldi, dağınık kuyruğu sarı bir kule gibi dikiliyordu.</span></p>

  <p class="heading1"><span class="sgc1">Hâlâ hastane formasının içindeki Marsha buzdolabını açarak içi haşlanmış dana yüreği dolu yeşil plastik bir kâse çıkardı. Eti kesip parçaları kediye atarken yorum yaptı: "Çoğu elektronik dâhilerinin mekanik evcil hayvanları vardır. Hani şu ışığa giden pervaneler gibi, ortalıkta koşuşan ve çarpışan şeyler. İlk evlendiğimizde Jack de bir tane yapmıştı, fare ve sinek avlayabilen bir tane. Ama yetmedi;</span> <span class="sgc2">onu da</span> <span class="sgc1">yakalayacak bir İkincisine gerek doğdu."</span></p>

  <p class="heading1"><span class="sgc1">"Kozmik adalet," dedi Hamilton şapka ve pardösüsünü çıkarırken. "Nüfuslarının çok artmasını istemiyordum."</span></p>

  <p class="heading1"><span class="sgc1">Uyuşuk oğlan akşam yemeğini açgözlülükle tamamlarken Marsha üzerini değişmek için yatak odasına geçti. Miss Reiss vazoları, tabloları, mobilyaları uzmanca denetleyerek oturma odasını kolaçan etti.</span></p>

  <p class="heading1"><span class="sgc1">Hamilton marazi bir sesle, "Kedilerin ruhları yoktur," dedi tıkınan, açgözlü yaratığa bakarak. "Evrendeki en soylu kedi bile bir parça domuz ciğeri için bir havucu burnunun ucunda dengede tutabilir."</span></p>

  <p class="heading1"><span class="sgc1">"Onlar hayvan," diye katıldı Miss Reiss oturma odasından. "Şu Paul Klee baskısını bizden mi almıştınız?"</span></p>

  <p class="heading1"><span class="sgc1">"Belki de."</span></p>

  <p class="heading1"><span class="sgc1">"Klee'nin ne demek istediğine bir türlü karar verememişimdir."</span></p>

  <p class="heading1"><span class="sgc1">"Belki hiçbir şey demek istemiyordur. Belki de sadece hoşça vakit geçiriyordur." Hamilton'ın kolu sızlamaya başlamıştı; sargıların altında nasıl göründüğünü merak etti. "Kahve istediğinizi mi söylemiştiniz?"</span></p>

  <p class="heading1"><span class="sgc1">"Kahve ve koyu," diye onayladı Miss Reiss. "Hazırlamanıza yardım edebilir miyim?"</span></p>

  <p class="heading1"><span class="sgc1">"Siz sadece rahatınıza bakın." Hamilton alışkın bir hareketle perkolatöre uzandı. "Toynbee'nin</span> <span class="sgc2">Tarih'inin</span> <span class="sgc1">bir baskısı divanın yanındaki dergiliğe sıkıştırılmış olacak."</span></p>

  <p class="heading1"><span class="sgc1">Marsha'nın sesi yatak odasından keskin ve acil duyuldu: "Sevgilim, biraz gelebilir misin?"</span></p>

  <p class="heading1"><span class="sgc1">Elinde perkolatörle çevreye sular sıçratarak gitti. Marsha perdeyi aralamış yatak odası penceresinin önünde duruyordu. Alnında gergin, endişeli bir kırışıklıkla dışarıya, geceye bakıyordu. Hamilton, "Ne oldu?" diye sordu.</span></p>

  <p class="heading1"><span class="sgc1">"Dışarıya bak."</span></p>

  <p class="heading1"><span class="sgc1">Baktı, ama tüm görebildiği kasvetli, belirsiz bir bulanıklıkla çevredeki evlerin silik hatlarıydı. Orada burada birkaç sönük ışık seçilebiliyordu. Gökyüzü kapalıydı, çatıların arasında basık bir sis perdesi sessizce dolanıyordu. Hiç yaşam belirtisi, hiç devinim yoktu. Hiç insan görülmüyordu.</span></p>

  <p class="heading1"><span class="sgc1">Marsha sessizce "Ortaçağ gibi," dedi.</span></p>

  <p class="heading1"><span class="sgc1">Niçin böyleydi ki? O da görebiliyordu; nesnel açıdan görünüm çok sıradandı, soğuk bir ekim akşamı saat dokuz buçukta yatak odası penceresinin alışılmış manzarası.</span></p>

  <p class="heading1"><span class="sgc1">"Ve bizim konuşmalarımız da aynen böyleydi," dedi Marsha titreyerek. "Uyuşukoğlan'ın ruhu hakkında bir şeyler söylüyordun. Daha önce böyle laflar etmezdin."</span></p>

  <p class="heading1"><span class="sgc1">"Neyden daha önce?"</span></p>

  <p class="heading1"><span class="sgc1">"Buraya gelmemizden." Pencereden ayrılarak kareli gömleğine uzandı: bir iskemlenin arkasında asılıydı. "Ve — bu çok saçma aslında, ama doktorun arabasının ayrılışını gerçekten gördün mü? Hoşça kal dedin mi?</span> <span class="sgc2">Herhangi</span> <span class="sgc1">bir şey oldu mu?"</span></p>

  <p class="heading1"><span class="sgc1">"Eh, gitmiş işte," diye kaçamak yanıtladı Hamilton.</span></p>

  <p class="heading1"><span class="sgc1">Gözleri iri ve ciddi, Marsha gömleğini ilikledi ve kenarlarını pantolonuna sokuşturdu. "Sanırım sayıklıyorum, derler ya. Şok, ilaçlar... Ama her şey o denli sessiz ki. Sanki yaşayan yegâne insanlar bizmişiz gibi. Işığın, rengin olmadığı gri bir kovanın içindeymişiz gibi ilkel bir yer sanki. Eski dinleri anımsıyor musun? Evrenden önce kaos vardı. Toprak sudan ayrılmadan önce. Karanlık ışıktan ayrılmadan önce. Ve nesnelerin adları yoktu."</span></p>

  <p class="heading1"><span class="sgc1">"Uyuşukoğlan'ın adı var," diye saptadı Hamilton nazikçe. "Senin de; Miss Reiss'ın da. Paul Klee'nin bile."</span></p>

  <p class="heading1"><span class="sgc1">Birlikte mutfağa döndüler. Kahve hazırlama görevini Marsha devraldı; birkaç dakika sonra perkolatör öfkeyle fokurduyordu. Mutfak masasının yanında kaskatı oturan Miss Reiss sıkıntılı, gergin görünüyordu; katı, kansız yüzü sanki derin bir keşmekeş içindeymişçesine sert bir anlatımla tek bir noktaya odaklanmıştı. Kum sarısı saçları sıkı bir topuz halinde kafasına yapıştırılmış, kararlı görünümlü, sade bir genç kadındı. Dalga geçmemenin daha hayırlı olacağını düşündüren bir kadına benziyordu Miss Reiss.</span></p>

  <p class="heading1"><span class="sgc1">Kahve fincanını karıştırırken, "içeride ne konuşuyordunuz öyle?" diye sordu.</span></p>

  <p class="heading1"><span class="sgc1">Hamilton usançla, "Özel bir konuyu tartışıyorduk. Niçin sordunuz?" diye sordu.</span></p>

  <p class="heading1"><span class="sgc1">"Bak şimdi, sevgilim," diye serzenişte bulundu Marsha.</span></p>

  <p class="heading1"><span class="sgc1">Hamilton Miss Reiss'in karşısına dikilip sözünü sakınmadan, "Siz hep böyle misiniz?" dedi. "Ortalıkta dolanıp her şeye burnunuzu mu sokarsınız?"</span></p>

  <p class="heading1"><span class="sgc1">Kadının daralmış yüzünden hiçbir ifade okunmuyordu. "Dikkatli olmak zorundayım," diye açıkladı. "Bugünkü kaza, içinde bulunduğum tehlikelere karşı beni daha da uyardı." Düzelterek ekledi, "Eğer kaza idiyse."</span></p>

  <p class="heading1"><span class="sgc1">"Niçin özellikle siz?" diye bilmek istedi Hamilton.</span></p>

  <p class="heading1"><span class="sgc1">Miss Reiss yanıt vermedi; Uyuşukoğlan'ı gözlüyordu. Yaşlı koca kedi yemeğini bitirmiş, bir kucak aramaya başlamıştı. "Bunun sorunu ne?" diye sordu Miss Reiss korkmuş, ince bir sesle. "Bana niçin öyle bakıyor?"</span></p>

  <p class="heading1"><span class="sgc1">Marsha teskin ederek, "Siz oturuyorsunuz," dedi. "Kucağınıza gelip uyumak istiyor."</span></p>

  <p class="heading1"><span class="sgc1">Miss Reiss doğrularak kediyi azarladı. "Sakın bana yanaşayım deme! O pis vücudunu benden uzak tut!" Hamilton'a dönerek, "Eğer pireleri olmasaydı o kadar iğrenmezdim. Üstelik bunun çok hain bir ifadesi var. Eminim payına düştüğünce kuş katlediyordur," dedi.</span></p>

  <p class="heading1"><span class="sgc1">Hafiften öfkelenerek, "Günde altı yedi tane," dedi Hamilton.</span></p>

  <p class="heading1"><span class="sgc1">"Evet, mutlaka," diye katıldı Miss Reiss şaşkınlaşmış kediden ihtiyatla uzaklaşırken. "Azılı bir katil olduğunu görebiliyorum. Belediyenin mutlaka bunu yasal olarak engelleyecek bir düzenlemesi olmalı. Tehdit oluşturan evcil hayvanlara ve fasit yaratıklara özel izin çıkartılmalı. Ve belediye gerçekten de-"</span></p>

  <p class="heading1"><span class="sgc1">"Sadece kuşları da değil," diye kesti Hamilton soğuk, acımasız bir sadizm bünyesini sararken, "yılanlar ve sincapları da. Daha bu sabah ölü bir tavşan getirdi."</span></p>

  <p class="heading1"><span class="sgc1">"Sevgilim!" dedi Marsha sertçe. Miss Reiss gerçekten de korkuyla büzülmüştü. "Bazı insanlar kedilerden hoşlanmaz. Herkesin senin zevklerini paylaşmalarını bekleyemezsin."</span></p>

  <p class="heading1"><span class="sgc1">"Kürklü, küçük farecikleri de," dedi Hamilton zalimce. "Düzinesiyle. Kısmen kendi yiyor, kısmen bize getiriyor. Bir sabah yaşlı bir kadın kafasıyla ortaya çıkıverdi."</span></p>

  <p class="heading1"><span class="sgc1">Miss Reiss'in dudaklarından dehşet dolu bir ciyaklama döküldü. Acınacak halde ve savunmasız geri dönerek panik içinde kaçmaya çalıştı. Hamilton aniden üzülmüştü. Kendinden utanarak yakışıksız esprisini geri almak ve özür dilemek üzere ağzını açtı...</span></p>

  <p class="heading1"><span class="sgc1">Tepesinden aşağı bir çekirge sağanağı indi. Hamilton kıvıl kıvıl haşarat yığınının içinden çılgınca kurtulmaya çalıştı. İki kadın ve kedi felç olmuşlarcasına, inanmaz gözlerle bakıyorlardı. Bir süre yerde yuvarlanarak sürünen, ısıran, sokan böceklerden kaçmaya uğraştı. Sonra, kendini uzağa sürükleyerek, onları üzerinden silkmeyi başardı ve oflayıp nefes almaya çalışarak bir köşeye sığındı.</span></p>

  <p class="heading1"><span class="sgc1">Vızıldayıp çırpınan yığından gerilerken çarpılmış gibi, "Ulu Tanrım," diye fısıldadı Marsha.</span></p>

  <p class="heading1"><span class="sgc1">"Ne... oldu?" Gözlerini kıvıl kıvıl böcek kümesinden ayırmadan konuşabildi Miss Reiss. "Bu olanaksız!"</span></p>

  <p class="heading1"><span class="sgc1">"Ama," dedi Hamilton titreyerek, "oldu işte.”</span></p>

  <p class="heading1"><span class="sgc1">Dördü birden yayılmakta olan kanatların ve kütinöz vücutların selinden uzaklaşıp mutfağa doğru gerilerlerken Marsha, "Ama nasıl?" diye yineledi. "Böyle şeyler olamaz ki!"</span></p>

  <p class="heading1"><span class="sgc1">Hamilton alçak, yumuşak bir sesle, "Ama gayet uygun," dedi. "Arı anımsadın mı? Haklıydık; bir şeyler oldu. Ve her şey birbirine uyuyor. Her şey mantıklı."</span></p>

  <p class="heading1"></p>
</body>
</html>
