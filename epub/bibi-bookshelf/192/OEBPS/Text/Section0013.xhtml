<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1 sgc-2"><span class="sgc10 sgc-12"><br class="coverpage sgc-7" /></span></p>

  <h1 class="heading1 sgc-2" style="text-align: center;"><span class="sgc11 sgc-13" style="font-weight: normal;">14</span></h1>

  <p class="heading1 sgc-2"><span class="sgc1 sgc-1">Evin girişini tırmanıp oturma odasına dolarlarken Hamilton, "Miss Reiss'ı ele geçirmek zorundayız," dedi. "Onu öldürmeliyiz. Hiç duraksamadan. Ona fiziksel olarak ulaşır ulaşmaz."</span></p>

  <p class="heading1 sgc-2"><span class="sgc1 sgc-1">"Bizi mahveder," diye mırıldandı McFeyffe.</span></p>

  <p class="heading1 sgc-2"><span class="sgc1 sgc-1">"Hepimizi değil. Çoğumuzu, belki."</span></p>

  <p class="heading1 sgc-2"><span class="sgc1 sgc-1">"Ama öylesi daha iyi," dedi Laws.</span></p>

  <p class="heading1 sgc-2"><span class="sgc1 sgc-1">"Evet," dedi Hamilton. "Böyle oturup beklemekten çok daha iyidir. Bu dünya bir son&nbsp;</span>bulmalı."</p>

  <p class="heading1 sgc-2"><span class="sgc1 sgc-1">"Katılmayan var mı?" diye sordu Arthur Silvester.</span></p>

  <p class="heading1 sgc-2"><span class="sgc1 sgc-1">"Hayır," dedi Marsha. "Herkes kabul ediyor."</span></p>

  <p class="heading1 sgc-2"><span class="sgc1 sgc-1">"Sizden ne haber, Mrs. Pritchet?" dedi Hamilton. "Siz ne diyorsunuz?"</span></p>

  <p class="heading1 sgc-2"><span class="sgc1 sgc-1">"Uyutulması gerek, tabii ki," dedi Mrs. Pritchet. "Zavallıcık."</span></p>

  <p class="heading1 sgc-2"><span class="sgc1 sgc-1">"Zavallıcık mı?"</span></p>

  <p class="heading1 sgc-2"><span class="sgc1 sgc-1">"O hep bu dünyanın içinde yaşadı. Bu korkunç, çılgın dünyanın. Bir düşünün... Yıllar ve yıllar boyunca. İnsan avcısı dehşetlerin dünyası."</span></p>

  <p class="heading1 sgc-2"><span class="sgc1 sgc-1">David gözlerini tahta levhalarla sıkı sıkı kapatılmış bodrum kapısına sinirli sinirli dikerek, "O şey dışarı çıkabilir mi?" diye sordu.</span></p>

  <p class="heading1 sgc-2"><span class="sgc1 sgc-1">"Hayır," dedi Laws. "Çıkamaz. Açlıktan geberinceye dek aşağıda kalacak. Ya da biz Miss Reiss'ı yok edinceye dek."</span></p>

  <p class="heading1 sgc-2"><span class="sgc1 sgc-1">Hamilton, "Öyleyse hepimiz kabul ediyoruz demektir," diye sözü bağladı. "Bu da bir şey, en azından. Hepimizin içinde olmak istemediğimiz konusunda anlaştığımız ilk dünya burası."</span></p>

  <p class="heading1 sgc-2"><span class="sgc1 sgc-1">"Pekâlâ," dedi Marsha, "ne yapmak istediğimize karar verdik. Şimdi nasıl yapacağımızı&nbsp;</span>düşünelim."</p>

  <p class="heading1 sgc-2"><span class="sgc1 sgc-1">"İyi bir soru," dedi Arthur Silvester. "Güç olacak."</span></p>

  <p class="heading1 sgc-2"><span class="sgc1 sgc-1">"Ama olanaksız değil," dedi Hamilton. "Senin dünyanda becermiştik; Edith Pritchet'da da becermiştik."</span></p>

  <p class="heading1 sgc-2"><span class="sgc1 sgc-1">"Her seferinde," dedi Silvester düşünceyle, "daha güçleştiğini fark ettiniz mi? Şimdi diyoruz ki keşke Mrs. Pritchet'in dünyasında olsaydık-"</span></p>

  <p class="heading1 sgc-2"><span class="sgc1 sgc-1">"Ve onun dünyasındayken de," diye somurtarak bitirdi McFeyffe, "senin dünyanda olmak istiyorduk."</span></p>

  <p class="heading1 sgc-2"><span class="sgc1 sgc-1">"Neyi ima etmeye çalışıyorsunuz?" diye huzursuzlanarak sordu Hamilton.</span></p>

  <p class="heading1 sgc-2"><span class="sgc1 sgc-1">"Belki bir sonraki dünyaya gittiğimizde de," dedi Silvester, "aynı şeyleri dileyeceğiz."</span></p>

  <p class="heading1 sgc-2"><span class="sgc1 sgc-1">"Bir sonraki dünya gerçek dünya olacak," dedi Hamilton. "Bu kovalamaca er ya da geç sona erecek."</span></p>

  <p class="heading1 sgc-2"><span class="sgc1 sgc-1">"Ama daha değil," diye karşı çıktı Marsha. "Sekiz kişiyiz ve henüz üç dünyadan geçebildik. Önümüzde beş tane daha mı var?"</span></p>

  <p class="heading1 sgc-2"><span class="sgc1 sgc-1">"Düş dünyalarındaydık," dedi Hamilton. "Hiçbir noktaları gerçeklikle temas edemeyen içe dönük dünyalar. Bir kez girdin mi bir daha çıkamıyorsun çıkış yok! Şimdilik şansımız hiç yaver gitmedi." Düşünceli düşünceli ekledi: "Ama geri kalanlarımızın tamamen düş ürünü dünyalarda yaşadığımızı sanmıyorum."</span></p>

  <p class="heading1 sgc-2"><span class="sgc1 sgc-1">Kısa bir ara durduktan sonra, "Seni kendini beğenmiş piç kurusu," dedi Laws.</span></p>

  <p class="heading1 sgc-2"><span class="sgc1 sgc-1">"Doğru olabilir."</span></p>

  <p class="heading1 sgc-2"><span class="sgc1 sgc-1">"Belki de."</span></p>

  <p class="heading1 sgc-2"><span class="sgc1 sgc-1">"Buna sen de dahilsin."</span></p>

  <p class="heading1 sgc-2"><span class="sgc1 sgc-1">"Hayır, kalsın!"</span></p>

  <p class="heading1 sgc-2"><span class="sgc1 sgc-1">"Sen," dedi Hamilton, "nevrotik ve alaycısın, ama aynı zamanda da gerçekçisin. Ben de öyle. Marsha da. McFeyffe da. David Pritchet de öyle. Sanırım düşsel dünyalardan kurtulmak üzereyiz."</span></p>

  <p class="heading1 sgc-2"><span class="sgc1 sgc-1">Rahatsız olan Mrs. Pritchet, "Ne söylemek istiyorsunuz, Mr. Hamilton,'</span><span class="sgc1 sgc-1">' dedi. "Sizi anlayamıyorum."</span></p>

  <p class="heading1 sgc-2"><span class="sgc1 sgc-1">"Anlamanızı beklemiyordum," diye yanıtladı Hamilton. "Gerekli de değil."</span></p>

  <p class="heading1 sgc-2"><span class="sgc1 sgc-1">''İlginç," diye yorumladı McFeyffe. "Haklı olabilirsin. Sen, ben, Laws ve çocuk için sana katılırım. Ama Marsha için değil. Üzgünüm, Mrs. Hamilton."</span></p>

  <p class="heading1 sgc-2"><span class="sgc1 sgc-1">Yüzü solan Marsha, "Unutmadın hâlâ, değil mi?" diye sordu.</span></p>

  <p class="heading1 sgc-2"><span class="sgc1 sgc-1">"Bence o tam bir düş dünyası."</span></p>

  <p class="heading1 sgc-2"><span class="sgc1 sgc-1">"Bence de bir düş dünyası." Marsha, dudakları bembeyaz, devam etti: "Senin gibiler-"</span></p>

  <p class="heading1 sgc-2"><span class="sgc1 sgc-1">Laws, Hamilton'a, "Bunlar neden bahsediyorlar?" diye sordu.</span></p>

  <p class="heading1 sgc-2"><span class="sgc1 sgc-1">"Önemli bir şey değil," dedi Hamilton sabırsızlanarak.</span></p>

  <p class="heading1 sgc-2"><span class="sgc1 sgc-1">"Belki önemlidir. Nedir bütün bunlar?"</span></p>

  <p class="heading1 sgc-2"><span class="sgc1 sgc-1">Marsha eşine bir göz attı. "Açığa çıkmasından çekinmiyorum. McFeyffe lafı açtı bir kere."</span></p>

  <p class="heading1 sgc-2"><span class="sgc1 sgc-1">McFeyffe ne dediğini bilen bir tonda, "Bunu sorun haline getirmek zorundayız," dedi. "Tüm yaşamımız buna bağlı."</span></p>

  <p class="heading1 sgc-2"><span class="sgc1 sgc-1">"Marsha bir komünist olmakla suçlanmıştı," diye açıkladı Hamilton. "Suç dosyasını McFeyffe hazırladı, ipe sapa gelmez şeylerdi, tabii ki."</span></p>

  <p class="heading1 sgc-2"><span class="sgc1 sgc-1">Laws konuyu kafasında tarttı. "Bu ciddi olabilir. O tür bir fantezinin içine düşmek istemem doğrusu."</span></p>

  <p class="heading1 sgc-2"><span class="sgc1 sgc-1">"Düşmeyeceksin," diye temin etti Hamilton.</span></p>

  <p class="heading1 sgc-2"><span class="sgc1 sgc-1">Laws'un karanlık yüzünde soğuk ve acı bir gülümsemenin gölgesi dolaştı. "Beni bir kez yarı yolda bırakmıştın, Jack."</span></p>

  <p class="heading1 sgc-2"><span class="sgc1 sgc-1">"Üzgünüm."</span></p>

  <p class="heading1 sgc-2"><span class="sgc1 sgc-1">"Hayır," diye itiraz etti Laws, "büyük olasılıkla sen haklıydın. Kokulu sabunlara pek uzun bir süre dayanamazdım zaten. Ama-" Omuzlarını silkti. "Gördüğüm kadarıyla tamamen yanılıyorsun. Kendimizi bu hengameden kurtarıncaya kadar-" Konuşmasını kesti. "Haydi geçmişi unutalım ve bugün, burada olanlara bakalım. Halen yeterince derdimiz var."</span></p>

  <p class="heading1 sgc-2"><span class="sgc1 sgc-1">"Bir şey daha," dedi Hamilton. "Sonra unutabiliriz."</span></p>

  <p class="heading1 sgc-2"><span class="sgc1 sgc-1">"Neymiş o?"</span></p>

  <p class="heading1 sgc-2"><span class="sgc1 sgc-1">"Beni merdivenlerden kurtardığın için sağ ol."</span></p>

  <p class="heading1 sgc-2"><span class="sgc1 sgc-1">Laws'un dudaklarında çabuk bir gülümseme belirdi.</span></p>

  <p class="heading1 sgc-2"><span class="sgc1 sgc-1">"Sorun değil. Orada çömelmişken öyle küçük ve zavallı görünüyordun ki. Geri çıkamayacağımı bilsem bile yanına inerdim. O basamağın üzerinde çok savunmasızdın. Hele aşağıda gördüğüm o şeyi düşünürsek."</span></p>

  <p class="heading1 sgc-2"><span class="sgc1 sgc-1">Marsha mutfağa yönelerek, "Kahveyi yine ısıtacağım," dedi. "Yiyecek bir şeyler isteyen var mı?"</span></p>

  <p class="heading1 sgc-2"><span class="sgc1 sgc-1">"Ben bayağı açım," dedi açıkgöz Laws. "Sabun fabrikam ortadan kaybolduktan sonra dosdoğru buraya geldim."</span></p>

  <p class="heading1 sgc-2"><span class="sgc1 sgc-1">Hamilton holden aşağı Marsha'nın peşi sıra giderlerken, "Yerine ne çıktı?" diye sordu.</span></p>

  <p class="heading1 sgc-2"><span class="sgc1 sgc-1">"Ne işe yaradığını tam olarak anlayamadığım bir bina. Araç gereç üreten bir tür fabrika. Maşa ve kerpetenler, mengeneye benzeyen şeyler; cerrahi aletler gibi. Bir çiftini alıp iyice inceledim ama bir şeye benzetemedim."</span></p>

  <p class="heading1 sgc-2"><span class="sgc1 sgc-1">"O tür eşyalar yok mu?"</span></p>

  <p class="heading1 sgc-2"><span class="sgc1 sgc-1">"Gerçek dünyada yok. Miss Reiss'ın uzaktan gördüğü bir şeyler olsa gerek. Ne olduklarını tam olarak çıkaramadığı şeyler."</span></p>

  <p class="heading1 sgc-2"><span class="sgc1 sgc-1">Hamilton, "İşkence aletleri," diye tahmin yürüttü.</span></p>

  <p class="heading1 sgc-2"><span class="sgc1 sgc-1">"Büyük olasılıkla. Hemen oradan tabanları yağladım doğal olarak ve bu yöne gelen ilk otobüse atladım."</span></p>

  <p class="heading1 sgc-2"><span class="sgc1 sgc-1">Küçük bir seyyar basamağın üzerine tırmanan Marsha mutfak lavabosunun üzerindeki dolabı açtı. "Biraz konserve şeftaliye ne dersiniz?" diye sordu.</span></p>

  <p class="heading1 sgc-2"><span class="sgc1 sgc-1">"Uyar," dedi Laws. "Kolayda ne varsa."</span></p>

  <p class="heading1 sgc-2"><span class="sgc1 sgc-1">Marsha dolabın içine doğru uzanırken konserve kutularından biri yerinden kurtulup öne yuvarlandı ve ayağının üzerine mide bulandıran bir sesle düştü. Marsha acıyla geri sıçradı, ikinci</span></p>

  <p class="heading1 sgc-2"><span class="sgc1 sgc-1">bir kutu daha öne yuvarlanıp bir an için dolabın kenarında dengede durduktan sonra doğrudan aşağı düştü. Marsha kutunun çarpmasından son anda yana bükülerek ucuz kurtuldu.</span></p>

  <p class="heading1 sgc-2"><span class="sgc1 sgc-1">Hamilton, "Kapatın şu dolabı!" diye sertçe bağırarak ileri fırladı. Basamakları kullanmadan uzandı ve kapakları çarparak kapatmayı başardı. Kapağa içeriden vuran ağır konserve kutularının gümlemelerini duyabiliyordu. Sesler bir süre devam etti; sonra, gönülsüzce kesildi.</span></p>

  <p class="heading1 sgc-2"><span class="sgc1 sgc-1">Mrs. Pritchet alçak sesle, "Kaza," dedi.</span></p>

  <p class="heading1 sgc-2"><span class="sgc1 sgc-1">"Bunu mantıkla açıklamaya çalışalım," dedi Laws. "Böyle şeyler hep olur."</span></p>

  <p class="heading1 sgc-2"><span class="sgc1 sgc-1">"Ama burası her zamanki dünyamız değil," diye dikkatlerini çekti Arthur Silvester. "Burası Miss Reiss'ın dünyası."</span></p>

  <p class="heading1 sgc-2"><span class="sgc1 sgc-1">"Eğer bu Miss Reiss'ın başına gelseydi," dedi Hamilton, "o kaza olduğunu düşünmezdi."</span></p>

  <p class="heading1 sgc-2"><span class="sgc1 sgc-1">"Olanlar maksatlıydı öyleyse," dedi Marsha; eğilerek yaralı ayağını ovuşturdu. "Şu şeftali konservesi-"</span></p>

  <p class="heading1 sgc-2"><span class="sgc1 sgc-1">Hamilton konserveyi alarak duvara monte edilmiş duran açacağa götürdü. "Dikkatli olmamız gerekecek. Şu andan itibaren başımıza her tür kaza gelebilir. Birileri intikam alıyormuş gibi."</span></p>

  <p class="heading1 sgc-2"><span class="sgc1 sgc-1">Laws konserve şeftaliden ilk lokmayı alır almaz yüzünü buruşturdu ve tabağını lavaboya boşalttı. "Ne demek istediğini çok iyi anladım."</span></p>

  <p class="heading1 sgc-2"><span class="sgc1 sgc-1">Hamilton temkinle biraz tattı. Dili, konserve meyvenin her zamanki yumuşak lezzetinin yerine kusturucu ve keskin metalik bir çürük tadıyla kıvrıldı ve ağzındakileri hemen dışarı tükürdü.</span></p>

  <p class="heading1 sgc-2"><span class="sgc1 sgc-1">"Asit," diyerek öğürdü.</span></p>

  <p class="heading1 sgc-2"><span class="sgc1 sgc-1">"Zehir," dedi Laws sakin bir sesle. "Buna da dikkat etmemiz gerekecek."</span></p>

  <p class="heading1 sgc-2"><span class="sgc1 sgc-1">Mrs. Pritchet huzursuzlanarak, "Belki de bir envanter çıkarmalıyız," dedi. "Her maddenin nasıl bir etki yaratacağım bilmemiz gerek."</span></p>

  <p class="heading1 sgc-2"><span class="sgc1 sgc-1">"İyi fikir," diye ürpererek katıldı Marsha. "Böylece tatsız sürprizlerden kurtuluruz." Ayakkabısını acılar içinde giyerek kocasına doğru topalladı. "Her şeyin kendine özgü, nefret dolu ve intikamcı bir yaşam gücü var, zarar vermeye çalışan..."</span></p>

  <p class="heading1 sgc-2"><span class="sgc1 sgc-1">Geri dönmek üzere hole yürüdüklerinde oturma odasının ışığı kendiliğinden sönüverdi. Oturma odası karanlığa büründü.</span></p>

  <p class="heading1 sgc-2"><span class="sgc1 sgc-1">Hamilton uslu uslu, "Bak sen şu işe," dedi, "işte bir kaza daha. Ampul patladı. Kim gidip değiştirmek ister?"</span></p>

  <p class="heading1 sgc-2"><span class="sgc1 sgc-1">Hiç kimse gönüllü olmadı.</span></p>

  <p class="heading1 sgc-2"><span class="sgc1 sgc-1">"Böyle kalsın," diye kararlaştırdı Hamilton. "Risk almaya değmez. Yarın, gün ışığında, ben icabına bakarım."</span></p>

  <p class="heading1 sgc-2"><span class="sgc1 sgc-1">"Ya bütün ampuller sönerse ne olacak?" diye sordu Marsha.</span></p>

  <p class="heading1 sgc-2"><span class="sgc1 sgc-1">"İyi bir soru," diye itiraf etti Hamilton. "Bunu yanıtlayamam. Var gücümüzle mum aramaya başlarız herhalde. El feneri, çakmak gibi seyyar enerji kaynakları."</span></p>

  <p class="heading1 sgc-2"><span class="sgc1 sgc-1">"Zavallı deli," diye mırıldandı Marsha. "Bir düşünsenize, elektriğin her kesilişinde karanlıkta oturup canavarların tepesine çökmelerini bekliyor. Her defasında olanların ince bir komplonun bir parçası olduğunu sanarak."</span></p>

  <p class="heading1 sgc-2"><span class="sgc1 sgc-1">"Aynen bizim şimdi sanmakta olduğumuz gibi," dedi McFeyffe ekşi ekşi.</span></p>

  <p class="heading1 sgc-2"><span class="sgc1 sgc-1">"Ama öyle," dedi Laws. "Bu onun dünyası. Burada, ışıklar söndüğünde-"</span></p>

  <p class="heading1 sgc-2"><span class="sgc1 sgc-1">Oturma odasının karanlığı içinde telefon çalmaya başladı.</span></p>

  <p class="heading1 sgc-2"><span class="sgc1 sgc-1">"Bir de bu," dedi Hamilton. "Telefon çaldığında ne düşünür dersiniz? Önceden anlasak iyi ederiz; çalan bir telefon bir paranoyağa ne ifade eder?"</span></p>

  <p class="heading1 sgc-2"><span class="sgc1 sgc-1">"Paranoyağına bağlıdır sanırım," diye yanıtladı Marsha.</span></p>

  <p class="heading1 sgc-2"><span class="sgc1 sgc-1">"Bu olayda amacın onu karanlık odaya çekmek olduğu apaçık ortada. Demek ki gitmeyeceğiz."</span></p>

  <p class="heading1 sgc-2"><span class="sgc1 sgc-1">Beklediler. Biraz sonra telefonun sesi kesildi. Yedisi de daha rahat nefes almaya başladılar.</span></p>

  <p class="heading1 sgc-2"><span class="sgc1 sgc-1">"Burada, mutfakta kalsak iyi olacak," dedi Laws geri mutfağa doğru giderken. "Bize bir zararı dokunmaz; sıcacık ve rahat."</span></p>

  <p class="heading1 sgc-2"><span class="sgc1 sgc-1">Hamilton tatsız tatsız, "Bir çeşit kale gibi," dedi.</span></p>

  <p class="heading1 sgc-2"><span class="sgc1 sgc-1">Marsha ikinci şeftali konservesini yerleştirmeye kalkıştığında buzdolabının kapısı açılmayı reddetti. Kocası gelip onu nazikçe uzaklaştırıncaya kadar kapının çalışmayan kulpunu çekiştirerek elinde kutuyla aptal aptal kalakaldı.</span></p>

  <p class="heading1 sgc-2"><span class="sgc1 sgc-1">"Sinirliyim, hepsi bu," diye mırıldandı. "Aslında her şey yolunda. Hep sıkışırdı zaten."</span></p>

  <p class="heading1 sgc-2"><span class="sgc1 sgc-1">"Bu ekmek kızartma makinesini çalıştıran oldu mu?" diye sordu Mrs. Pritchet. Ekmek kızartıcısı küçük mutfak masasının üzerinde mırıldanıp duruyordu. "Soba gibi ısınmış."</span></p>

  <p class="heading1 sgc-2"><span class="sgc1 sgc-1">Hamilton yaklaşıp inceledi. Aracın ısı ayarıyla boş yere uğraştıktan sonra vazgeçerek kordonunu prizden çekti. Ekmek kızartma makinesinin kızgın telleri karardı.</span></p>

  <p class="heading1 sgc-2"><span class="sgc1 sgc-1">"Neye güvenebiliriz?" diye korku içinde sordu Mrs. Pritchet.</span></p>

  <p class="heading1 sgc-2"><span class="sgc1 sgc-1">"Hiçbir şeye," dedi Hamilton.</span></p>

  <p class="heading1 sgc-2"><span class="sgc1 sgc-1">"Olanlar öylesine tuhaf ki," diye sızlandı Marsha.</span></p>

  <p class="heading1 sgc-2"><span class="sgc1 sgc-1">Laws lavabonun yanındaki çekmeceyi düşünceli düşünceli çekti. "Korunmaya gereksinmemiz olacak." Gümüş takımları aradığı şeyi buluncaya dek altüst ettikten sonra kalın saplı, çelik bir et bıçağını çekip aldı. Laws'un parmakları bıçağın sapını kavrarken Hamilton ileri atılıp onu kolundan geri çekti.</span></p>

  <p class="heading1 sgc-2"><span class="sgc1 sgc-1">"Dikkatli ol," diye uyardı. "Şeftali konservesini anımsa."</span></p>

  <p class="heading1 sgc-2"><span class="sgc1 sgc-1">Laws öfkeyle, "Ama buna gereksinmemiz var," dedi. Hamilton'dan sıyrılarak bıçağı kaptı. "Bir şeyler bulmalıyım; senin tuğla gibi kabaran o lanet tabancan var ya."</span></p>

  <p class="heading1 sgc-2"><span class="sgc1 sgc-1">Bıçak Laws'un avucunda bir an için hareketsiz yattı. Sonra, aniden kararlı bir taklayla geri döndü ve zencinin karnına doğru ustaca titreyerek fırladı. Çevik davranan Laws sakınmayı becerdi; bıçak hızla giderek lavabonun kenarındaki tahta çerçeveye gömüldü. Yıldırım hızıyla ayağını kaldıran Laws bütün gücüyle bıçağın sapma bastırdı. Sap madeni bir çatırtıyla bıçak kısmını tahtanın içinde gömülü bırakarak ayrıldı. Keskin çelik, tahtanın içinde boş yere kıvranarak kalmıştı.</span></p>

  <p class="heading1 sgc-2"><span class="sgc1 sgc-1">Hamilton kupkuru bir sesle, "Gördün mü bak?" diye sordu.</span></p>

  <p class="heading1 sgc-2"><span class="sgc1 sgc-1">Dizlerinin bağı çözülen Mrs. Pritchet masanın yanındaki bir iskemleye çöktü. "Aman Tanrım," diye inledi. "Biz ne yapacağız?" Sesi gittikçe belirsizleşiyordu. "Oh..."</span></p>

  <p class="heading1 sgc-2"><span class="sgc1 sgc-1">Lavabonun yanından bir bardak alan Marsha hemen musluğa uzandı. "Size bir bardak soğuk su vereyim Mrs. Pritchet."</span></p>

  <p class="heading1 sgc-2"><span class="sgc1 sgc-1">Ama musluktan akan sıvı su değildi. Ilık, koyu, kıpkırmızı kandı.</span></p>

  <p class="heading1 sgc-2"><span class="sgc1 sgc-1">"Bu ev," dedi Marsha alçak sesle, musluğu kapatırken, "bu evin kendisi canlı." Lavabonun beyaz emayesi üzerinde koyu ve çirkin bir kan gölcüğü oluşmuş, tembel tembel delikten aşağı akıyordu.</span></p>

  <p class="heading1 sgc-2"><span class="sgc1 sgc-1">"Kesinlikle," diye onayladı Hamilton. "Biz de içindeyiz."</span></p>

  <p class="heading1 sgc-2"><span class="sgc1 sgc-1">"Sanıyorum ki," dedi Arthur Silvester, "burada bulunan herkes er ya da geç dışarı çıkmak zorunda kalacağımıza katılıyordun Sorun şu ki,</span>&nbsp;<span class="sgc1 sgc-1">çıkabilir miyiz?''</span></p>

  <p class="heading1 sgc-2"><span class="sgc1 sgc-1">Hamilton arka kapıya giderek kilidi denedi. Sımsıkı kilitliydi; bütün gücüyle asılması bile yerinden oynatamadı. "En azından bu yolla değil," diye yanıtladı.</span></p>

  <p class="heading1 sgc-2"><span class="sgc1 sgc-1">"Orası hep sıkışırdı," dedi Marsha. "Ön kapıyı deneyelim."</span></p>

  <p class="heading1 sgc-2"><span class="sgc1 sgc-1">"Ama bu oturma odasından geçmemiz demektir," diye anımsattı Laws.</span></p>

  <p class="heading1 sgc-2"><span class="sgc1 sgc-1">"Daha iyi bir fikrin var mı?"</span></p>

  <p class="heading1 sgc-2"><span class="sgc1 sgc-1">Laws, "Hayır," diye teslim etti. "Ancak her ne yapacaksak bir an önce yapsak iyi olur."</span></p>

  <p class="heading1 sgc-2"><span class="sgc1 sgc-1">Loş koridorun ucunda kapkara bir göl gibi görünen oturma odasına doğru yedisi birden tek sıra halinde ve temkinle ilerlediler. Grubun başını Hamilton çekiyordu; her şeye karşın buranın kendi evi olduğunu idrak etmesi ona az da olsa cesaret kazandırmıştı. Belki de -pek umudu olmasa daona kısmen bir ayrıcalık tanınırdı.</span></p>

  <p class="heading1 sgc-2"><span class="sgc1 sgc-1">Holdeki kalorifer radyatörünün havalandırmasından ritmik bir hırıltı geliyordu. Hamilton durup dinledi. Dışarı verilen hava ılıktı ve kokuyordu! Mekanik ev araçlarının ruhsuz, bayat havası değil, ama yaşayan bir organizma vücudu tarafından ısıtılmış, kişilik sahibi bir koku. Aşağıda, kalorifer dairesindeki fırın nefes alıp veriyordu. Yaratık soludukça hava bir gidip bir geliyordu.</span></p>

  <p class="heading1 sgc-2"><span class="sgc1 sgc-1">"O erkek mi, dişi mi?" diye sordu Marsha.</span></p>

  <p class="heading1 sgc-2"><span class="sgc1 sgc-1">"Erkek," dedi McFeyffe. "Miss Reiss erkeklerden nefret ediyor."</span></p>

  <p class="heading1 sgc-2"><span class="sgc1 sgc-1">Kaba dalgalar halinde dışarı vuran havada puro dumanı, bayat bira ve erkek terinin kekremsi karışımı yüklüydü. Bunlar Miss Reiss'ın otobüslerde, asansörlerde, lokantalarda karşılaşmış olduğu belalı kokular topluluğuydu. Orta yaştaki erkeklerin sert, sarımsak aromalı nefesleri.</span></p>

  <p class="heading1 sgc-2"><span class="sgc1 sgc-1">"Erkek arkadaşının nefesini ensesinde hissettiğinde," dedi Hamilton, "bu kokuyu alıyor olmalı."</span></p>

  <p class="heading1 sgc-2"><span class="sgc1 sgc-1">Marsha irkildi. "Eve gelip bu kokuyu almak, her yanından..."</span></p>

  <p class="heading1 sgc-2"><span class="sgc1 sgc-1">Büyük bir olasılıkla, evin elektrik donanımı ev-yaratığın sinir iletilerini taşıyan nörolojik bir sisteme dönüşmüştü artık. Niçin olmasın? Kan su borularıyla taşınıyordu; hava ise kalorifer borularından geçerek bodrumdaki ciğere gidiyordu. Hamilton Marsha'nın binbir zahmetle çatıya doğru büyümelerini sağladığı sarmaşıkların dallarını oturma odasının penceresinden görebiliyordu. Gece karanlığında sarmaşık yeşil değildi artık; donuk bir kahverengiydi.</span></p>

  <p class="heading1 sgc-2"><span class="sgc1 sgc-1">Saç gibi. Orta yaşlı bir işadamının kepekli saçları gibi. Rüzgârla hafifçe dalgalanan sarmaşıktan avluya toz ve dal parçacıkları döküldü.</span></p>

  <p class="heading1 sgc-2"><span class="sgc1 sgc-1">Döşeme Hamilton'ın ayağının altında kıpırdadı. İlk başta fark edememişti; ancak Mrs. Pritchet'in feryadım duyduğunda dalgalanmayı o da hissetti.</span></p>

  <p class="heading1 sgc-2"><span class="sgc1 sgc-1">Eğilerek döşemenin mozaiğine avucuyla dokundu. Mozaik ılıktı insan teni gibi.</span></p>

  <p class="heading1 sgc-2"><span class="sgc1 sgc-1">Duvarlar da ılıktı. Ve yumuşak Boya, kâğıt, sıva ve tahtanın katılıklarından çok, parmaklarının baskısı altında hafifçe içe çöken yumuşak bir yüzey.</span></p>

  <p class="heading1 sgc-2"><span class="sgc1 sgc-1">"Haydi," dedi Laws gergince. "Kımıldayın biraz."</span></p>

  <p class="heading1 sgc-2"><span class="sgc1 sgc-1">Yedisi birden tuzağa düşmüş hayvanlar gibi sakınarak oturma odasının karanlığına doğru daldılar. Halı ayaklarının altında huzursuzca kıpırdanıyordu. Rahatını kaçırdıkları canlının dört bir yanlarında kımıldanıp söylenişini, sinirli bir hareketliliğe bürünüşünü duyabiliyorlardı.</span></p>

  <p class="heading1 sgc-2"><span class="sgc1 sgc-1">Karanlık oturma odasını geçebilmek uzun bir yolculuktu. Lambalar ve kitaplar her tarafta için için hareket halindeydiler. Bir defasında Mrs. Pritchet'ten anlamsız bir çığlık yükseliverdi; televizyonun kordonu ayak bileğine sıkıca dolanmıştı. Bill Laws kordonu elinin sert bir hareketiyle çekerek onu kurtardı. Koparılmış kordon arkalarında boş yere öfkeyle kıvrandı durdu.</span></p>

  <p class="heading1 sgc-2"><span class="sgc1 sgc-1">Hamilton arkasındaki belirsiz gölgelere, "Vardık neredeyse," dedi. Dış kapıyı ve tokmağını seçebiliyordu; şimdiden oraya doğru uzanmaya başlamıştı bile, içinden dua ederek gittikçe yaklaştı: üç adım, iki adım, sadece tek bir adım...</span></p>

  <p class="heading1 sgc-2"><span class="sgc1 sgc-1">Sanki dik bir yokuşu tırmanırmış gibi oldu.</span></p>

  <p class="heading1 sgc-2"><span class="sgc1 sgc-1">Elini şaşkınlık içinde geri çekti. Gerisin geriye kaymaya başladığı eğik bir düzlemdeydi sanki. Ansızın kendini yuvarlanırken buldu; kollarını çırparak doğrulmaya çalıştı. Yedisi birden oturma odasının merkezine ve oradan da hole doğru tepetaklak yuvarlandılar.</span></p>

  <p class="heading1 sgc-2"><span class="sgc1 sgc-1">Söylediklerine kendisi de inanmadan alçak sesle, "Hah," diyordu Bill Laws. "Bizi gerisin geriye yalayıverdi."</span></p>

  <p class="heading1 sgc-2"><span class="sgc1 sgc-1">Halı altlarında hareket halindeydi. Sıcak, süngerimsi yüzeyi çoktan nemlenmişti bile. Sendeleyerek ayağa kalkan Hamilton bir duvara çarptı — ve geri zıpladı. Duvardan koyu bir sıvı, ihtiras ve açgözlülükle bekleyen bir salya seli akıyordu.</span></p>

  <p class="heading1 sgc-2"><span class="sgc1 sgc-1">Ev-yaratık beslenmeye hazırlanıyordu.</span></p>

  <p class="heading1 sgc-2"><span class="sgc1 sgc-1">Hamilton elinden geldiğince duvarın dibine büzülerek halının kenarından geçmeye çalıştı. O sokak kapısına doğru terleyip titreyerek ilerledikçe halının ucu sağa sola kurnazca kıvrılarak onu arıyordu. Bir adım. iki. Üç. Dört. Diğerlerinin siluetleri arkasındaydı ama hepsininki değil.</span></p>

  <p class="heading1 sgc-2"><span class="sgc1 sgc-1">"Edith Pritchet nerede?" diye sordu Hamilton.</span></p>

  <p class="heading1 sgc-2"><span class="sgc1 sgc-1">"Gitti," dedi Marsha. "Koridora geri yuvarlandı."</span></p>

  <p class="heading1 sgc-2"><span class="sgc1 sgc-1">"Boğazdan aşağı yani," dedi Laws'un sesi.</span></p>

  <p class="heading1 sgc-2"><span class="sgc1 sgc-1">"Biz yaratığın ağzındayız," dedi David alçak sesle.</span></p>

  <p class="heading1 sgc-2"><span class="sgc1 sgc-1">Yaratığın ağzının ılık, ıslak eti Hamilton'ı itip kakıyordu. Dokunuşu vücuduna tiksinti dalgalarının yayılmasına yol açıyordu; bütün dikkatini metal kapı tokmağının soluk ışıltısında yoğunlaştırarak ileri doğru gitmeye çabaladı. Bu kez yakalamayı başarmıştı; bütün gücüyle asılarak kapıyı bir defada sonuna dek açmayı becerdi. Yıldızlar, sokak, karşıdaki karanlık evler, rüzgârda sallanan ağaçlar... ve taze, soğuk hava.</span></p>

  <p class="heading1 sgc-2"><span class="sgc1 sgc-1">Hepsi buydu. Kapının dört köşe kenarları uyarmaksızın içe kıvrılmaya başladılar. Duvarlar kapanmak üzere sıkışırken çıkış deliği gittikçe ufaldı. Sonuçta küçücük bir yarık kalmıştı; duvarlar dudak gibi büzüşerek geçidi kapatmışlardı.</span></p>

  <p class="heading1 sgc-2"><span class="sgc1 sgc-1">Yaratığın sarımsak kokulu, ekşi nefesi arkalarındaki koridordan bu yana dalga dalga geliyordu. Dili açgözlülükle kıvranıyordu. Duvarlardan salya akmaktaydı. Hamilton'ı çepeçevre saran karanlık, insanların dehşet çığlıklarıyla doluydu; onlara aldırmaksızın ellerini ve kollarını dış kapının gittikçe ufalan yarığına sokmaya çalıştı. Altında odanın zemini yükselmeye başladı. Ve tavan yavaş yavaş ama amansızca aşağı iniyordu. İkisi de ritmik bir kesinlikle birbirlerine yaklaşıyorlardı; birkaç saniyeye dek birleşmiş olacaklardı.</span></p>

  <p class="heading1 sgc-2"><span class="sgc1 sgc-1">Karanlığın içinde,"</span>&nbsp;<span class="sgc1 sgc-1">Bizi çiğniyor!</span><span class="sgc1 sgc-1">" diye haykırdı Marsha.</span></p>

  <p class="heading1 sgc-2"><span class="sgc1 sgc-1">Hamilton tüm gücüyle tekmeledi. Omzunu kapı yönüne yaslayıp bütün gücüyle itti, hırpaladı, tırmaladı ve yırttı. Parça parça organik madde ellerine kopup geldi; göz oyarcasına büyük parçalar halinde koparmaya çalıştı.</span></p>

  <p class="heading1 sgc-2"><span class="sgc1 sgc-1">Çevresinde çırpınan şekillere, "Bana yardım edin!" diye bağırdı. Salyanın içinden doğrulan Bill Laws ve Charley McFeyffe da çılgın gibi kapıya saldırdılar. Ortaya önce bir açıklık çıktı; Marsha ve David Pritchet'in de yardımlarıyla etin içinde yuvarlak bir gedik açmayı başardılar.</span></p>

  <p class="heading1 sgc-2"><span class="sgc1 sgc-1">Hamilton eşini iterken dişlerinin arasından, "Dışarı," dedi. Marsha evin önündeki sundurmaya doğru yuvarlanarak uzaklaştı. "Sıra sende," dedi Hamilton, Silvester'a. Yaşlı adam da delikten dışarı kabaca itildi; onu Laws ve McFeyffe izlediler. Çevresine bakınan Hamilton kendinden ve David Pritchet'ten başka kimseyi göremedi. Tavan ve zemin neredeyse birleşmişti; başkasını düşünecek vakti kalmamıştı.</span></p>

  <p class="heading1 sgc-2"><span class="sgc1 sgc-1">"Geç şuradan," diye homurdanarak çocuğu genleşip duran yarıktan dışarı itti. Sonra, titreyip kıvrılarak kendisi geçti.</span></p>

  <p class="heading1 sgc-2"><span class="sgc1 sgc-1">Ardında, yaratığın ağzında, tavanla zemin birleşti. Sert yüzeylerin çarpışmalarının çıkardığı bir ses duydu. Ses tekrar ve tekrar geldi.</span></p>

  <p class="heading1 sgc-2"><span class="sgc1 sgc-1">Dışarı çıkmayı başaramayan Mrs. Pritchet çiğneniyordu.</span></p>

  <p class="heading1 sgc-2"><span class="sgc1 sgc-1">Grubun canını kurtarabilen üyeleri evden yeterince uzakta, ön bahçede toplandılar. Yaratığın düzenli olarak büzülüp genişlemesini hiç konuşmadan izlediler. Sindirme süreci başlamıştı. Sonunda ev yavaş yavaş dinginleşti. Son bir spazmodik hareketin ardından yaratık sessizliğe büründü.</span></p>

  <p class="heading1 sgc-2"><span class="sgc1 sgc-1">Pencere panjurları boğuk bir vırıltıyla indiler ve mat gölgeler halinde öylece kaldılar.</span></p>

  <p class="heading1 sgc-2"><span class="sgc1 sgc-1">Marsha soğuk bir sesle, "Uyuyor," dedi.</span></p>

  <p class="heading1 sgc-2"><span class="sgc1 sgc-1">Hamilton'ın aklına çöpü almaya gelen çöpçülerin ne diyecekleri geldi. Arka sundurmanın üzerinde ustaca sıyrılmış, iliği sömürülmüş ve sonra dışarı tükürülmüş, ıslak ıslak ışıldayan bir yığın kemik bulacaklardı. Ve belki birkaç tane de düğme ve kopça.</span></p>

  <p class="heading1 sgc-2"><span class="sgc1 sgc-1">"Eh," dedi Laws, "bu iş de bu kadar."</span></p>

  <p class="heading1 sgc-2"><span class="sgc1 sgc-1">Hamilton otomobile doğru yürümeye başladı. "O kadını öldürmek çok zevkli olacak," dedi.</span></p>

  <p class="heading1 sgc-2"><span class="sgc1 sgc-1">"Araba olmaz," diye uyardı Laws. "Ona güvenemeyiz."</span></p>

  <p class="heading1 sgc-2"><span class="sgc1 sgc-1">Hamilton bir an durup düşündü. "Miss Reiss'ın apartmanına yürüyerek gideceğiz. Ben onu dışarı çekmeye çalışacağım; eğer onu içeri kaçmadan dışarıda yakalayamazsanız—"</span></p>

  <p class="heading1 sgc-2"><span class="sgc1 sgc-1">"Belki halen dışarıdadır," dedi Marsha. "Bu dünya onun da aleyhine çalışıyor olmalı. Belki de çoktan ölmüştür; belki içeri girer girmez apartman dairesi onu yuttu."</span></p>

  <p class="heading1 sgc-2"><span class="sgc1 sgc-1">Laws istihzayla, "O ölmedi," dedi. "Yoksa hâlâ burada olmazdık."</span></p>

  <p class="heading1 sgc-2"><span class="sgc1 sgc-1">Garajın karanlık gölgelerinin içinden ince bir siluet belirdi. "Doğru," dedi sakin, yavan bir ses. Tanıdık bir ses. "Hâlâ yaşıyorum."</span></p>

  <p class="heading1 sgc-2"><span class="sgc1 sgc-1">Hamilton ceketinin cebinden .45'liği çıkardı. Parmakları emniyet mandalını ararken bir şeyi aniden idrak etti. Bu silahı hayatında o güne dek hiç kullanmamıştı hatta görmemişti bile. Gerçek dünyada .45'lik bir tabancası yoktu. Tabanca Miss Reiss'ın dünyasında ortaya çıkmıştı; bu yırtıcı ve patolojik dünyadaki kişiliğinin bir parçasıydı.</span></p>

  <p class="heading1 sgc-2"><span class="sgc1 sgc-1">"Demek kurtuldun," dedi Bill Laws, Miss Reiss’a.</span></p>

  <p class="heading1 sgc-2"><span class="sgc1 sgc-1">"Üst kata çıkmayacak kadar akıllıydım," diye geldi kadının yanıtı. "Neler planlamış olduğunuzu apartman girişindeki halıya adımımı atar atmaz anladım." Miss Reiss'ın sesinde öfkeli bir zafer okunuyordu. "Sandığınız kadar zeki değilsiniz."</span></p>

  <p class="heading1 sgc-2"><span class="sgc1 sgc-1">"Aman Tanrım!" dedi Marsha. "Ama biz hiç-"</span></p>

  <p class="heading1 sgc-2"><span class="sgc1 sgc-1">"Beni öldürmeye kalkışacaksınız, değil mi?” diye sordu Miss Reiss. "Hepiniz, bütün grup. Bir süredir plan yapıyordunuz; yapmadınız mı?"</span></p>

  <p class="heading1 sgc-2"><span class="sgc1 sgc-1">Laws, "Doğru söylüyorsun," diye ters ters kabullendi. "Gerçekten de yaptık."</span></p>

  <p class="heading1 sgc-2"><span class="sgc1 sgc-1">Miss Reiss'ın kahkahası madeni ve sertti. "Biliyordum. Ve karşıma çıkıp açıkça itiraf etmekten de çekinmiyorsunuz demek!"</span></p>

  <p class="heading1 sgc-2"><span class="sgc1 sgc-1">"Miss Reiss," dedi Hamilton, "tabii ki sizi öldürmek için komplo kuruyoruz. Ama yapamayız. Bu çılgın dünyada size elini sürebilecek bir tek insan yok. Bunları yapan hep sizin düşlediğiniz dehşetler-"</span></p>

  <p class="heading1 sgc-2"><span class="sgc1 sgc-1">"Ama," diye araya girdi Miss Reiss, "siz insan değilsiniz ki!"</span></p>

  <p class="heading1 sgc-2"><span class="sgc1 sgc-1">"Ne?" diyebildi Arthur Silvester.</span></p>

  <p class="heading1 sgc-2"><span class="sgc1 sgc-1">"Değilsiniz tabii. Bunu Bevatron'da sizi gördüğüm ilk gün anlamıştım. Hepinizin de kazadan kurtulabilmiş olmanız bu nedenden; beni oraya çıkarıp aşağı itmek için hazırlanmış, düzmece bir kazaydı. Ama ölmedim." Miss Reiss sırıttı. "Benim de bazı yeteneklerim var.”</span></p>

  <p class="heading1 sgc-2"><span class="sgc1 sgc-1">Hamilton çok yavaş sordu: "Eğer insan değilsek neyiz?"</span></p>

  <p class="heading1 sgc-2"><span class="sgc1 sgc-1">Tam o anda Bill Laws hareketlendi. Vızıldayarak nemli çimenlerin üzerinden yükseldi ve doğruca Miss Reiss'ın küçük, ince siluetine süzüldü. Tozlu ve kupkuru kanatlarını açmış, gecenin karanlığında çırpıyor, hışırdıyordu. Hedefini tam olarak nişanlamıştı; kadın haykıramadan ve kaçamadan tepesine çöktü.</span></p>

  <p class="heading1 sgc-2"><span class="sgc1 sgc-1">Daha önce insanmış gibi görünen Laws, kendini Miss Reiss'ın umutsuzca direnen bedenine sararken uğuldayıp çırpınan böceksi bir varlık haline gelmişti. Yaratığın uzun arka kısmı kıvrıldı;</span></p>

  <p class="heading1 sgc-2"><span class="sgc1 sgc-1">keskin bir vuruşla zehirli kuyruğunu kadının vücuduna sokarak ta derinliklerinde tuttu ve sonra, doymuş durumda geri çekti. Miss Reiss yalpalayarak elleri ve dizleri üzerine çöktü ve ıslak çimenlerin üzerine sersemlemiş bir halde soluyarak yüzüstü yıkıldı.</span></p>

  <p class="heading1 sgc-2"><span class="sgc1 sgc-1">Aceleyle, "Sürünüp kaçacak," dedi Arthur Silvester. Hızla koşarak iyice küçülmüş vücudun üzerine sıçradı ve sırtüstü çevirdi. Kadının kemikli kalçalarının çevresine hızla ve ustalıkla çabuk kuruyan bir sıvı püskürttü, işini bitirdiğinde, bir zamanlar Bill Laws olan uzun böcek, kadını kollarıyla kaldırıp dermansızca titreyen kozayı Silvester'ın uzun bir halat gibi ördüğü ağla en yakın ağacın dalma asmasına yardım etti. Birkaç saniye sonra Joan Reiss yapışkan ağdan örülmüş torba-sının içinde gözleri donuklaşmış, vücudu yarı felç, yarı aralık, rüzgârda hafif hafif sallanarak baş aşağı sarkıyordu.</span></p>

  <p class="heading1 sgc-2"><span class="sgc1 sgc-1">Tatmin olan Hamilton, "Bu onu tutar," dedi.</span></p>

  <p class="heading1 sgc-2"><span class="sgc1 sgc-1">"Onu canlı yakalamanıza memnun oldum," dedi Marsha arzuyla. "Onunla canımızın istediği gibi oynayabiliriz... Yapabileceği hiçbir şey yok."</span></p>

  <p class="heading1 sgc-2"><span class="sgc1 sgc-1">"Sonunda öldürmemiz gerekecek ama," diye anımsattı McFeyffe. "Tatmin olduktan sonra."</span></p>

  <p class="heading1 sgc-2"><span class="sgc1 sgc-1">David Pritchet cılız, titrek bir sesle, "O benim annemi öldürdü," dedi. Engellemelerine fırsat bırakmadan öne atıldı, gerildi ve sallanan kozanın üzerine sıçradı. Ağzından uzanan beslenme borusuyla kozanın liflerini araladı, kadının giysilerini parçaladı ve boruyu kansız etine açgözlülükle daldırdı. Vücudun derinliklerindeki özsulara kısa zamanda erişmişti. Bir süre sonra, ardında bütün suyu emilmiş, kuru bir kabuk bırakarak iyice şişmiş bir halde toprağa geri düştü.</span></p>

  <p class="heading1 sgc-2"><span class="sgc1 sgc-1">Kabuk hâlâ canlıydı, ama hızla ölüyordu. Acıyla bulanan gözleri onlara görmeksizin bakıyordu. Joan Reiss algılamaktan çok uzaktı artık; kişiliğinden geriye sadece silik bir kıvılcım kalmıştı. Grubun üyeleri, yaptıklarından memnun, kadının azap çekişinin son anlarını da zevkle izlediler.</span></p>

  <p class="heading1 sgc-2"><span class="sgc1 sgc-1">Hamilton tereddütle, "Bunu hak etmişti," dedi. Iş bir kez tamamlandıktan sonra artık o kadar emin olamıyordu.</span></p>

  <p class="heading1 sgc-2"><span class="sgc1 sgc-1">Yanında, Bill Laws olan böceğin uzun boylu ve çok köşeli bedeni başını sallayarak onu onayladı. "Hak etmişti tabii." Sesi ince bir vızıltıydı. "Edith Pritchet'a yaptığına bir baksanıza."</span></p>

  <p class="heading1 sgc-2"><span class="sgc1 sgc-1">"Bu dünyadan kurtulmak iyi olacak," dedi Marsha. "Yine kendi dünyamıza."</span></p>

  <p class="heading1 sgc-2"><span class="sgc1 sgc-1">Arthur Silvester'a huzursuz bir göz atarken, "Ve kendi bedenlerimize," diye ekledi Hamilton.</span></p>

  <p class="heading1 sgc-2"><span class="sgc1 sgc-1">"Ne demek istiyorsun?" diye sordu Laws.</span></p>

  <p class="heading1 sgc-2"><span class="sgc1 sgc-1">Silvester sesinde buz gibi bir zevkle, "O hâlâ anlamıyor," dedi.</span>&nbsp;<span class="sgc1 sgc-1">"Bunlar</span>&nbsp;<span class="sgc1 sgc-1">bizim bedenlerimiz, Hamilton. Ama daha önce ortaya çıkmamışlardı." Ardından ekledi: "En azından, görebileceğimiz şekilde değil."</span></p>

  <p class="heading1 sgc-2"><span class="sgc1 sgc-1">Laws gevrek gevrek güldü. "Şunu bir dinleyin hele. Dinleyin bakın, ne sanıyormuş. Hamilton, çok ilginçsin."</span></p>

  <p class="heading1 sgc-2"><span class="sgc1 sgc-1">"Başka şeyler de düşünüyordur belki; öğrensek iyi olacak," diye önerdi Arthur Silvester.</span></p>

  <p class="heading1 sgc-2"><span class="sgc1 sgc-1">"Haydi onu gözleme alalım," diye katıldı Laws. "Haydi iyice yaklaşıp diyebileceği neler varmış bir bakalım. Haydi ne yapabileceğini anlayalım."</span></p>

  <p class="heading1 sgc-2"><span class="sgc1 sgc-1">Dehşetten donakalan Hamilton, "Kadıncağızı öldürün ve bitsin bu iş," dedi. "Siz de onun çılgınlığının birer parçasısımz; ama bunu bilmiyorsunuz."</span></p>

  <p class="heading1 sgc-2"><span class="sgc1 sgc-1">"Ne kadar hızlı koşabileceğini merak ediyorum," diye tahmin yürüttü Silvester ve Hamilton'a doğru yavaş yavaş yaklaştı.</span></p>

  <p class="heading1 sgc-2"><span class="sgc1 sgc-1">"Benden uzak dur," dedi Hamilton ve tabancasına uzandı.</span></p>

  <p class="heading1 sgc-2"><span class="sgc1 sgc-1">"Ve eşi," dedi Silvester. "Haydi ona da aynısını yapalım."</span></p>

  <p class="heading1 sgc-2"><span class="sgc1 sgc-1">"Onu ben istiyorum," dedi David Pritchet açgözlülükle. "Bırakın onu ben alayım, isterseniz onu benim için tutabilirsiniz. Kurtulmasına-"</span></p>

  <p class="heading1 sgc-2"><span class="sgc1 sgc-1">Kozasının içinde sarkan Joan Reiss sessizce öldü. Ve çevrelerindeki dünyası da, aynı sessizlikle, rasgele tanecikler halinde dağıldı.</span></p>

  <p class="heading1 sgc-2"><span class="sgc1 sgc-1">Ferahlayan Hamilton eşinin donuk siluetini kendine çekti ve ona dermansızca sarıldı. "Tanrıya şükür," dedi. "Kurtulduk oradan."</span></p>

  <p class="heading1 sgc-2"><span class="sgc1 sgc-1">Marsha ona iyice sokuldu. "Ucu ucuna, değil mi?" Çevrelerinde gölgeler çevriniyordu; Hamilton sabırla bekledi. Bevatron'un moloz kaplı zemininde uyandıklarında çok acı çekeceklerdi. Hepsi de yaralıydılar; bir süre ıstıraplı olacak ve şifa yavaş yavaş gelecekti. Onları uzun, boş hastane günleri bekliyordu. Ama değerdi bütün bunlara. Hem de nasıl!</span></p>

  <p class="heading1 sgc-2"><span class="sgc1 sgc-1">Gölgeler dağıldı. Bevatron'da değillerdi.</span></p>

  <p class="heading1 sgc-2"><span class="sgc1 sgc-1">Charley McFeyffe şiddetle, "İşte yine başlıyoruz," dedi. Nemli topraktan doğruldu ve sundurmanın tırabzanına tutunarak durdu.</span></p>

  <p class="heading1 sgc-2"><span class="sgc1 sgc-1">"Ama olamaz," dedi Hamilton aptal aptal. "Artık kalmamıştı ki. Tümünden geçmiştik."</span></p>

  <p class="heading1 sgc-2"><span class="sgc1 sgc-1">"Yanılıyorsun," dedi McFeyffe. "Üzgünüm, Jack. Ama sana söylemiştim. Eşin hakkında seni uyarmıştım, ama sen dinlemedin."</span></p>

  <p class="heading1 sgc-2"><span class="sgc1 sgc-1">Hamilton'ın evinin önündeki kaldırımın kenarına meşum görünüşlü siyah bir otomobil park etmişti. Kapıları açıktı; arka koltuktan irikıyım biri sallanarak kalktı ve karanlık avluyu hızla geçerek sezdirmeden Hamilton'a yaklaştı. Ardından uzun pardösülü ve şapkalı iriyarı adamlar, elleri tehditkâr pozlarda ceplerine sokulmuş, asık suratlarıyla onu izlediler.</span></p>

  <p class="heading1 sgc-2"><span class="sgc1 sgc-1">"İşte buradasın," diye homurdandı irikıyım adam. "Pekâlâ, Hamilton. Bizimle geliyorsun."</span></p>

  <p class="heading1 sgc-2"><span class="sgc1 sgc-1">Hamilton onu önce tanıyamadı. Adamın yüzü hamurumsu bir et kütlesiydi, belli belirsiz bir çenesi ve yağa gömülmüş, çirkin, küçük gözleri vardı. Hamilton'ın kolunu kavrayan parmakları tombul pençeler gibiydi; üzerinden pahalı ama bayat bir kolonyayla karışık kan kokusu geliyordu.</span></p>

  <p class="heading1 sgc-2"><span class="sgc1 sgc-1">"Bugün niçin işte değildin?" diye sordu irikıyım adam. "Senin için üzgünüm, Jack. Babanı tanırdım."</span></p>

  <p class="heading1 sgc-2"><span class="sgc1 sgc-1">Yanındaki şirket kabadayılarından biri ekledi: "Pikniğinizi duyduk."</span></p>

  <p class="heading1 sgc-2"><span class="sgc1 sgc-1">Afallayan Hamilton, "Tillingford," dedi. "Bu gerçekten sen misin?"</span></p>

  <p class="heading1 sgc-2"><span class="sgc1 sgc-1">Doktor Guy Tillingford, şişman, kana bulanmış kapitalist, pis pis baktıktan sonra döndü ve park ettiği Cadillac'ına doğru sallanarak yürüdü. "Getirin onu," diye emretti yanındakilere. "Onu Salgın Geliştirme Ajansı Laboratuvarları'na götürmem gerek. Denememizi bekleyen yeni bakteriyel zehirlerimiz var. iyi bir denek olacak."</span></p>

  <p class="heading1 sgc-2" style="text-align: justify;"></p>
</body>
</html>
