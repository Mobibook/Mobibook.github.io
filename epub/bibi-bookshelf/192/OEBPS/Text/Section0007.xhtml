<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1 sgc-2"><span class="sgc1 sgc-1"><br class="coverpage sgc-7" /></span></p>

  <h1 class="heading1 sgc-2" style="text-align: center;"><span class="sgc3 sgc-10" style="font-weight: normal;">7</span></h1>

  <p class="heading1 sgc-2"><span class="sgc1 sgc-1">Onlar yükseldikçe kaotik karanlık da dağılmaya başladı. Islak bulut katmanları iki yanlarından akıp gitti; şemsiye nemli bir sürtünme sesiyle birlikte bulutları yarıp geçti. Gecenin ürpertici soğuğunun yerine, tekdüze bir grilik, uzayıp giden kasvetli bir renksizlik ve biçimsizlik ortamında yükseliyorlardı.</span></p>

  <p class="heading1 sgc-2"><span class="sgc1 sgc-1">Altlarında Yer uzanıyordu.</span></p>

  <p class="heading1 sgc-2"><span class="sgc1 sgc-1">Hamilton'ın bugüne dek gördüğü en güzel Yer manzarasıydı bu. Birçok yönüyle beklentilerine tam bir karşılık veriyordu. Daireseldi ve bir küre olduğu çok açıktı. Kasvetli ama etkileyici bir cisim olarak ortamda sessizce asılı duruyordu.</span></p>

  <p class="heading1 sgc-2"><span class="sgc1 sgc-1">Özellikle de tek ve eşsiz olduğu için etkileyiciydi. Hamilton görünürde başka hiçbir gezegenin olmadığını irkilerek fark etti. Gözlerini endişeyle kıstı, çevresine bakındı, neler görebildiğini tedricen ve çekingenlikle çıkarmaya çalıştı.</span></p>

  <p class="heading1 sgc-2"><span class="sgc1 sgc-1">Dünya gök kubbede yalnızdı. Alevler içindeki küçücük bir başka küre, hareketsiz ve dev bir kütlenin çevresinde uçuşan pervane gibi Yer'in çevresinde daireler çiziyordu. Bunun Güneş olduğunu kederli bir heyecanla kavradı.</span>&nbsp;<span class="sgc1 sgc-1">Ufacıktı.</span>&nbsp;<span class="sgc1 sgc-1">Ve hareket ediyordu.</span></p>

  <p class="heading1 sgc-2"><span class="sgc2 sgc-6">Si muove.</span>&nbsp;<span class="sgc1 sgc-1">Ama Arz değil!</span>&nbsp;<span class="sgc2 sgc-6">Si muove</span>&nbsp;<span class="sgc1 sgc-1">Güneş!</span></p>

  <p class="heading1 sgc-2"><span class="sgc1 sgc-1">Şansına, o parıldayan ve yanan fosforlu parçacık güçlü Arz'ın öte yanındaydı. Yavaş yavaş hareket ediyordu; bir tam devir süresi yirmi dört saatti. Bu yanda ise daha da küçük, neredeyse fark edilemeyen bir zerrecik vardı. Zar zor hareket eden, önemsiz ve gözden çıkarılabilir bir çürük madde topağı. Ay, çok uzakta değildi; şemsiye onları neredeyse uzanıp dokunabilecekleri kadar yakına taşımıştı. Topak, gri bulanıklığın içinde gözden yitip gidinceye dek inanamadan ardından baktı. Madem öyle, bilim hata mı yapıyordu? Bütün evren modeli büyük bir yanlışlık mıydı? Copernicus'un o müthiş ve ezici güneş merkezli evren modeli tümden geçersiz miydi?</span></p>

  <p class="heading1 sgc-2"><span class="sgc1 sgc-1">Karşısındaki model dev ve durağan Yer'in tek olduğu ilkel ye çağdışı geosentrik evrendi. Şimdi Mars ve Venüs'ü seçebilmeye başlamıştı, o denli önemsiz zerreciklerdi ki yok sayılsalar da olurdu. Ve yıldızlar. Onlar da inanılmaz ölçüde ufaktılar... Önemsiz bir örtü gibi. Kafasındaki kozmolojinin bütün dokusu bir an içinde gülünç bir yıkıntı halinde çöküvermişti.</span></p>

  <p class="heading1 sgc-2"><span class="sgc1 sgc-1">Ama bütün bunlar sadece burası için geçerliydi.</span>&nbsp;<span class="sgc1 sgc-1">Burası</span>&nbsp;<span class="sgc1 sgc-1">Ptolemaios'un ilkel evreniydi; O'nun evreni değil. Küçücük güneş, ufak ufak yıldızlar, kocaman şişko Yer küresi, tam orta yerde şişmiş ve kabarmış. Bunlar burada doğruydu evrenin gidişi bu şekildeydi.</span></p>

  <p class="heading1 sgc-2"><span class="sgc1 sgc-1">Ama bunlar kendi evreni için hiçbir şey ifade etmiyordu... Tanrıya şükür!</span></p>

  <p class="heading1 sgc-2"><span class="sgc1 sgc-1">Olan biteni bir kez kabullendikten sonra, Yer'in de aşağılarında kızılımsı bir katmanın, gri bulanıklığın çok daha derinlerinde başka bir katın daha var olduğunu gözlemlemek onu pek şaşırtmadı. Sanki evrenin ta dibinde ilkel bir maden ocağı çalışıyor gibiydi. Demirci ocakları, yüksek fırınlar ve uzaklarda bir yerde bir çeşit kaba volkanik kaynama, gri bulanıklığın içinde kızıl parıltılar saçıyordu.</span></p>

  <p class="heading1 sgc-2"><span class="sgc1 sgc-1">Cehennemdi bu.</span></p>

  <p class="heading1 sgc-2"><span class="sgc1 sgc-1">Ve yukarıda ise... Boynunu iyice uzattı. Şimdi daha net görebiliyordu. Cennet, işte buradaydı telefon hattının diğer ucu: elektronik teknisyenlerinin, anlam bilimcilerin, iletişim uzmanlarının, psikologların Yer'i bağlamaya çalıştıkları istasyon burasıydı. Büyük kozmik A noktası.</span></p>

  <p class="heading1 sgc-2"><span class="sgc1 sgc-1">Akıp giden grilik şemsiyenin üzerinden silinmeye başladı. Kısa bir aralık boyunca her şey kayboldu; onu kemiklerine dek titreten dondurucu rüzgâr bile. McFeyffe bir yandan şemsiyeyi sıkı sıkı kavrarken bir yandan da Tanrı'nın yaklaşmakta olan katını gittikçe artan bir huşu ile seyrediyordu. Henüz görünürde pek bir şey yoktu. Yoğun bir maddeden örülü bitmek bilmeyen bir duvar iki yana uzayıp gidiyor ve pek bir şeyin görülebilmesine izin vermiyordu.</span></p>

  <p class="heading1 sgc-2"><span class="sgc1 sgc-1">Duvarın üzerinde birkaç adet ışıltılı tanecik uçuşuyordu. Tanecikler yüklü iyonlar gibi sağa sola sıçrayıp&nbsp;</span>duruyordu. Sanki canlıymışlar gibi.</p>

  <p class="heading1 sgc-2"><span class="sgc1 sgc-1">Bir olasılıkla meleklerdi bunlar. Kesin bir şey söyleyebilmek için henüz erkendi.</span></p>

  <p class="heading1 sgc-2"><span class="sgc1 sgc-1">Şemsiye yükseldikçe Hamilton'ın merakı da artıyordu. Gariptir ki kendini çok dingin hissediyordu. Bu koşullar altında herhangi bir his duyabilmek olanaksızdı; ya özdenetimine tamamen sahipti ya da duygulanımı iflas etmişti. Ya biriydi ya öteki; arası yoktu. Birazdan, beş dakikaya kalmaz, duvarın öte yanına geçerlerdi. O ve McFeyffe cenneti göreceklerdi.</span></p>

  <p class="heading1 sgc-2"><span class="sgc1 sgc-1">Uzun bir yol, diye düşündü. Bevatron binasının holünde karşılıklı durarak ufak tefek şeyleri tartışmamızdan bu yana çok uzun bir yol geldik...</span></p>

  <p class="heading1 sgc-2"><span class="sgc1 sgc-1">Tedricen, neredeyse ayırt edilemeyecek kadar usulca, şemsiyenin yükselişi yavaşladı. Artık çok ağır yükseliyordu. Sınıra gelmişlerdi. Buradan</span>&nbsp;<span class="sgc1 sgc-1">ötesi</span>&nbsp;<span class="sgc1 sgc-1">yoktu. Hamilton tembel tembel ne olacağını düşündü. Şemsiye yükseldiği gibi sabırla geri inmeye mi başlayacaktı? Ya da çöküverip onları Cennet'in orta yerinde mi bırakacaktı?</span></p>

  <p class="heading1 sgc-2"><span class="sgc1 sgc-1">Görüş alanlarına girmekte olan bir şeyler vardı. Halen koruyucu duvara paralel konumdaydılar. Budalaca bir fikir geliverdi zihnine: bu duvar gelen geçenin içeriyi görmemeleri için değil, içeridekilerin dışarı saçılmamaları için örülmüştü. Yüzyıllar boyunca geldikleri dünyalarına tepetaklak geri dökülmemeleri için.</span></p>

  <p class="heading1 sgc-2"><span class="sgc1 sgc-1">"Biz-" diye hırıldadı McFeyffe. "Biz neredeyse geldik."</span></p>

  <p class="heading1 sgc-2"><span class="sgc1 sgc-1">"Evet," dedi Hamilton.</span></p>

  <p class="heading1 sgc-2"><span class="sgc1 sgc-1">"Bu —bir insanın görüşlerini— oldukça etkiliyor.”</span></p>

  <p class="heading1 sgc-2"><span class="sgc1 sgc-1">"Ne demezsin," diye onayladı. Birazdan görülebilecekti. Bir saniye daha... yarım saniye... duvarın ardındaki arazinin görünümü belirsizce ortaya çıkmaya başlamıştı bile. Kafayı karıştıran bir görünüm; bir çeşit dairesel devamlılık, sisli, bulanık bir yer. Bu bir havuz muydu, bir okyanus mu? Devasa bir göl, girdaplar. Uzak kıyıda ise dağlar ve bitmek bilmeyen bir çalılık.</span></p>

  <p class="heading1 sgc-2"><span class="sgc1 sgc-1">Ansızın, kozmik göl ortadan kayboldu, sanki üzerine bir perde inmişti. Ama kısa bir aradan sonra perde yine açılıp çekildi. Göl işte yine oradaydı; sınırları belirsiz, nemli bir cisim.</span></p>

  <p class="heading1 sgc-2"><span class="sgc1 sgc-1">Bugüne dek gördüğü en büyük göldü bu. Tüm dünyayı içine alabilecek kadar büyük. Yaşadığı sürece daha büyük bir göl göremeyeceğinden emindi. Aylak aylak hacminin ne olabileceğini düşündü. Merkezde daha yoğun, mat bir madde vardı. Bir çeşit göl içinde göl gibi. Bütün Cennet bu dev gölden mi ibaretti? Görebildiği kadarıyla, sadece ve sadece bu göl vardı.</span></p>

  <p class="heading1 sgc-2"><span class="sgc1 sgc-1">Ama bu bir göl değildi. Bu bir</span>&nbsp;<span class="sgc1 sgc-1">gözdü.</span>&nbsp;<span class="sgc1 sgc-1">Ve bu göz onunla McFeyffe'a bakıyordu!</span></p>

  <p class="heading1 sgc-2"><span class="sgc1 sgc-1">Bu gözün</span>&nbsp;kime&nbsp;<span class="sgc1 sgc-1">ait olduğunun söylenmesine hiç hacet yoktu.</span></p>

  <p class="heading1 sgc-2"><span class="sgc1 sgc-1">McFeyffe acı bir çığlık attı. Suratı karardı; nefesi boğazında hırıldadı. Mutlak bir dehşet dalgası bir nefes gibi vücudunda dolaştı; bir an için şemsiyenin ucunda parmaklarını gevşetmek ve gözün görüş alanından kurtulabilmek için çırpındı. Çılgın gibi ve boş yere gözden uzaklaşmaya çabalıyordu.</span></p>

  <p class="heading1 sgc-2"><span class="sgc1 sgc-1">Göz şemsiyede odaklandı. Keskin bir</span>&nbsp;<span class="sgc1 sgc-1">pop</span>&nbsp;<span class="sgc1 sgc-1">sesiyle şemsiye alev aldı. Yanan parçalar, şemsiyenin sapı ve çığlık çığlığa iki adam taş gibi düşmeye başladılar.</span></p>

  <p class="heading1 sgc-2"><span class="sgc1 sgc-1">Geldikleri gibi inmiyorlardı. Neredeyse göktaşı hızıyla düşüyorlardı, ikisinin de bilinçleri kapanmıştı. Bir keresinde, Hamilton dünyanın pek de aşağılarda olmadığını yarım yamalak fark eder gibi oldu. Sonra sersemletici bir sadmenin ardından yine havaya sıçradığını, neredeyse eskisi kadar yükseldiğini hissetti. Bu ilk zıplayışta neredeyse gerisin geri Cennet'e kadar.</span></p>

  <p class="heading1 sgc-2"><span class="sgc1 sgc-1">Ama tam olarak değil. Yine düşüyordu. Yine yere çarptı. Epey süren tarifsiz zıplamaların ardından elleriyle Yer'i kavramış durumda devinimsiz ve nefessiz yattı. Kuru, kırmızı killi bir toprakta yetişen bir tutam kuru ota umutsuzca tutunarak. Temkinle, acıyla gözkapaklarını araladı ve çevresine bakındı.</span></p>

  <p class="heading1 sgc-2"><span class="sgc1 sgc-1">Uzanıp giden tozlu, kavruk bir ovada yatıyordu. Yeni bir günün erken saatleriydi ve oldukça da soğuktu. Uzakta tek tük yapılar yükseliyordu. Az ötesinde Charley McFeyffe'ın hareketsiz vücudu vardı.</span></p>

  <p class="heading1 sgc-2"><span class="sgc1 sgc-1">Cheyenne, Wyoming.</span></p>

  <p class="heading1 sgc-2"><span class="sgc1 sgc-1">Uzun bir aradan sonra Hamilton, "Sanırım," diyebildi, "en önce gelmem gereken yer burasıydı."</span></p>

  <p class="heading1 sgc-2"><span class="sgc1 sgc-1">McFeyffe'dan yanıt çıkmadı. Bilinci bütünüyle kapanmıştı. Tek ses, birkaç yüz adım ötedeki cılız ağaca tünemiş kuşların tiz cıvıltılarıydı.</span></p>

  <p class="heading1 sgc-2"><span class="sgc1 sgc-1">Acıyla doğrulan Hamilton sendeleyerek yanma gidip arkadaşını inceledi. McFeyffe yaşıyordu ve görünürde yarası yoktu, ama soluması yüzeysel ve hırıltılıydı. Yarı açık ağzından akan salya boynuna doğru ince bir sızıntı oluşturmuştu. Yüzünde hâlâ ezici bir umutsuzluk, şaşkınlık ve dehşet ifadesi vardı.</span></p>

  <p class="heading1 sgc-2"><span class="sgc1 sgc-1">Umutsuzluk nedendi? McFeyffe Tanrı'sıyla karşılaşmaktan memnun olmamış mıydı?</span></p>

  <p class="heading1 sgc-2"><span class="sgc1 sgc-1">İşte dosyalanacak bir miktar daha tuhaf gerçek. Bu garip dünyanın garip verileri, işte Babist Evren'in ruhani merkezinde, Cheyenne, Wyoming'teydi. Tanrı yolunu şaşırarak Cennet'e yönelen serüvenciyi doğru adrese göndermişti. McFeyffe onu yoldan çıkarmıştı; ama kesinlikle doğru patikadaydı artık. Tillingford</span></p>

  <p class="heading1 sgc-2"><span class="sgc1 sgc-1">gerçekleri söylemişti: Ulu Tanrı oryan Horace Clamp Peygambere gelmesini istiyordu.</span></p>

  <p class="heading1 sgc-2"><span class="sgc1 sgc-1">Yakınlardaki soğuk, gri kasabanın hatlarını merak içinde inceledi. Önemsiz yapıların ortasında tek başına, muazzam bir kule yükseliyordu. Kule erken sabah güneşinin ışıklarıyla öfke içinde yanıyordu. Bir gökdelen miydi? Bir anıt mı?</span></p>

  <p class="heading1 sgc-2"><span class="sgc1 sgc-1">İkisi de değil. Bu, Tek Gerçek İnanç‟ın tapınağıydı. Bu uzaklıktan, millerce öteden, ikinci Bab'ın Kabrini görebiliyordu. Şu ana kadar karşılaştığı Babist Güç, bundan sonra göreceklerinin yanında solda sıfır kalırdı.</span></p>

  <p class="heading1 sgc-2"><span class="sgc1 sgc-1">Kımıldandığını fark edince McFeyffe'a, "Kalk artık," diye seslendi.</span></p>

  <p class="heading1 sgc-2"><span class="sgc1 sgc-1">"Ben değil," diye yanıtladı McFeyffe. "Sen devam et. Ben burada kalıyorum." Başını kolunun üzerine yasladı ve gözlerini yumdu.</span></p>

  <p class="heading1 sgc-2"><span class="sgc1 sgc-1">"Beklerim." Hamilton beklerken bir yandan da durumu gözden geçirdi, işte soğuk bir güz sabahı cebinde otuz sent para ile Wyoming'in orta yerindeydi. Ama Tillingford ne demişti? Titredi. Yine de denemeye değerdi. Başka bir şansı da yoktu zaten.</span></p>

  <p class="heading1 sgc-2"><span class="sgc1 sgc-1">"Ey Ulu Tanrım!" diye başladı geleneksel pozisyonu alarak; bir diz yerde, eller önde kavuşturulmuş, gözler dindarca gökyüzüne çevrilmiş. "Şu hakir kulunu Dört-A Sınıfı elektronikçilerin her zamanki maaş bordrolarına göre ödüllendir. Tillingford dört yüz dolardan bahsetmişti."</span></p>

  <p class="heading1 sgc-2"><span class="sgc1 sgc-1">Bir süre hiçbir şey olmadı. Soğuk, çıplak bir rüzgâr kızıl kil ovasının üzerinde ıslık çalarak dolaştı, kurumuş dalları hışırdatıp paslı bira tenekelerini tıngırdattı. Neden sonra başının üzerindeki havada kımıltılar hissetti.</span></p>

  <p class="heading1 sgc-2"><span class="sgc1 sgc-1">"Kafanı kolla," diye haykırdı McFeyffe'a.</span></p>

  <p class="heading1 sgc-2"><span class="sgc1 sgc-1">Onluklardan, yirmiliklerden ve yarım dolarlıklardan oluşan bir bozuk para sağanağı ışıltılı bir çağıltı halinde yağmaya başladı. Teneke bir oluktan boşalan kömür gibi bir sesle bozuk paralar onu kör ve sağır ederek tepesinden aşağı döküldüler. ilk heyecanı geçtikten sonraki tepkisi huysuz bir düş kırıklığı olmuştu. Dört yüz dolar falan yoktu burada; bir avuç bozukluk, dilenciye atılırcasına gönderilmişti.</span></p>

  <p class="heading1 sgc-2"><span class="sgc1 sgc-1">Eh, bunu da hak etmiyor değildi.</span></p>

  <p class="heading1 sgc-2"><span class="sgc1 sgc-1">Hesabını yaptığında toplam kırk dolar yetmiş beş sent çıkıyordu. işe yarardı; en azından karnını doyurmaya devam edebilecekti. Ve bunlar da tükendiğinde-</span></p>

  <p class="heading1 sgc-2"><span class="sgc1 sgc-1">"Unutmayasın," diye marazi bir sesle mırıldandı McFeyffe doğrulmaya çabalarken. "Bana on papel borcun var."</span></p>

  <p class="heading1 sgc-2"><span class="sgc1 sgc-1">McFeyffe hiç sağlıklı bir adam görünümünde değildi. Kocaman suratı lekeli ve hastalıklıydı; etleri yakasına doğru hamur gibi kıvrım kıvrım sarkıyordu. Parmakları yanağındaki bir seğirtiyi huzursuzca kaşıyordu. Değişim inanılmazdı. McFeyffe Tanrı'sının görüntüsü karşısında paramparça olmuştu. Yüz yüze gelmek onun moralini sıfıra indirmişti.</span></p>

  <p class="heading1 sgc-2"><span class="sgc1 sgc-1">Birlikte otoyola doğru ağır ağır ilerlerlerken, "Umduğunu bulamadın mı?" diye sordu Hamilton.</span></p>

  <p class="heading1 sgc-2"><span class="sgc1 sgc-1">McFeyffe homurdanarak bir ot tutamının üzerine kızıl kil tozu tükürdü. Elleri ceplerinde, bakışları bomboş, kırılmış bir adam gibi omuzları çökük sürüklemeye çalışıyordu kendini.</span></p>

  <p class="heading1 sgc-2"><span class="sgc1 sgc-1">"Tabii," diye kabullendi Hamilton, "bu benim işim değil."</span></p>

  <p class="heading1 sgc-2"><span class="sgc1 sgc-1">McFeyffe'ın bütün katkısı, "Bir içki işime yarardı," diyebilmek oldu. Otoyolun banketine tırmanırlarken cüzdanını kontrol etti. "Seninle Belmont'ta buluşuruz. On papeli ver; uçak bileti için gerekli."</span></p>

  <p class="heading1 sgc-2"><span class="sgc1 sgc-1">Hamilton on dolarlık bozukluğu isteksizce saydı, McFeyffe yorumsuz kabul etti.</span></p>

  <p class="heading1 sgc-2"><span class="sgc1 sgc-1">Hamilton uğursuz bir önseziye kapıldığında Cheyenne'nin dış mahallelerine giriyorlardı. McFeyffe'ın ensesinde bir dizi çirkin görünümlü, şişmiş, kırmızı yara oluşmaktaydı. Göz göre göre büyüyüp irileşen yangılardı bunlar.</span></p>

  <p class="heading1 sgc-2"><span class="sgc1 sgc-1">"Çıbanlar çıkıyor," diye gözlemledi Hamilton şaşkınlıkla.</span></p>

  <p class="heading1 sgc-2"><span class="sgc1 sgc-1">McFeyffe sessiz bir ıstırapla ona baktı. Ardından çenesinin sol yanını ovuşturdu. Tamamen yenilmiş bir tonda, "Bir de apse yapmış yirmi yaş dişi," diye ekledi. "Çıbanlar ve bir apse. Benim cezalarım."</span></p>

  <p class="heading1 sgc-2"><span class="sgc1 sgc-1">"Ne için?"</span></p>

  <p class="heading1 sgc-2"><span class="sgc1 sgc-1">Yine yanıt yoktu. McFeyffe kendi kasvetine gömülmüş, görünmez düşmanlarla mücadele ediyordu. Hamilton eğer Tanrı‟sıyla olan bu karşılaşmasını atlatabilirse onun şanslı sayılacağını anladı. Tabii, günah çıkartmanın ince bir mekanizması da yok değildi; McFeyffe uygun bir günah çıkartmayla iltihaplı dişinden ve çıbanlarından kurtulabilirdi. Şu doğuştan fırsatçı McFeyffe bir yolunu bulurdu mutlaka.</span></p>

  <p class="heading1 sgc-2"><span class="sgc1 sgc-1">İlk otobüs durağında durdular ve kendilerini bitkinlik içinde nemli sıranın üzerine bıraktılar. Cumartesi alışverişlerini tamamlayıp dönmekte olan insanlar onlara meraklı bakışlar atıyorlardı.</span></p>

  <p class="heading1 sgc-2"><span class="sgc1 sgc-1">Hamilton meraklı bir çift gözü, "Hacıyız," diye soğuk soğuk yanıtladı. "Batde Creek, Michigan'dan buraya emekleyerek geldik."</span></p>

  <p class="heading1 sgc-2"><span class="sgc1 sgc-1">Bu kez tepesine ceza yağmadı. Hamilton iç çekerek keşke yağsaydı diye düşündü; O'nun kişilik yapısındaki bu kaprisçi eğilime kudururcasına öfkeleniyordu. Yapılanlarla cezaları arasında çok hafif bir bağ vardı; belki de kentin öbür ucunda masum bir Cheyenne'linin tepesine yıldırımlar yağmaktaydı şu an.</span></p>

  <p class="heading1 sgc-2"><span class="sgc1 sgc-1">McFeyffe, "İşte otobüsümüz," dedi minnetle doğrulurken. "Bozuklukları çıkar bakalım."</span></p>

  <p class="heading1 sgc-2"><span class="sgc1 sgc-1">Otobüs havaalanına eriştiğinde McFeyffe yalpalayarak dışarı çıktı ve ofis binalarına doğru sefilce yürümeye başladı. Hamilton Tek Gerçek Kabir olan upuzun, ışıltılı, görkemli yapıya doğru yolculuğuna devam etti.</span></p>

  <p class="heading1 sgc-2"></p>

  <p class="heading1 sgc-2"><span class="sgc1 sgc1 sgc-11">Horace Clamp Peygamber onu binanın muhteşem girişinde karşıladı. Her yanda müthiş mermer sütunlar yükseliyordu; Kabir geleneksel antik mezarların bir kopyasıydı. Devasa ve etkileyici de olsa üzerine zevksiz bir orta-sınıf kabalığı çökmüştü. Masif ve tehditkâr tapmak, estetik bir canavardı. Sovyetler Birliği'ndeki hükümet binaları gibi sanat duygusu olmayan insanlar tarafından inşa edilmişti. Sovyet hükümet binalarının aksine üzerine rokoko tarzında parmaklıklar ve oymalar, sayısız süsleme, müsrifçe cilalanmış bronz tokmak-larla bezenmiş ve sıvanmıştı. Gizlenmiş ışıklar seramik yüzeylerde oynaşıyordu, ihtişamla uzanan harikulade kabartmalarda Ortadoğu'dan kır manzaraları, gerçeğinden daha büyük rlarak betimlenmişti. İşlenen kişilerin törensel ve inançlı bir havası vardı. Ve titizlikle giydirilmişlerdi.</span></p>

  <p class="heading1 sgc-2"><span class="sgc1 sgc-1">Tombul, soluk bir eli kutsar gibi kaldıran Peygamber, "Selamlar," diye konuştu. Horace Clamp canlı renklerle boyanmış dini bir posterden fırlamış gibiydi. Badi badi yürüyen, şişman, yüzünde dalgın ve munis bir ifade, sırtında başlıklı bir pelerin olan adamdı Clamp; Hamilton'ı aldı ve tapınağın içlerine doğru götürdü. Müslüman ruhani önderlerinin canlı örneğiydi. Zengin döşenmiş çalışma odasına birlikte girerlerken Hamilton keyifsizce neden buralarda olduğunu düşündü. Bunlar Tanrı'nın kafasından geçenler miydi?</span></p>

  <p class="heading1 sgc-2"><span class="sgc1 sgc-1">"Seni bekliyordum," dedi Clamp ciddi bir edayla. "Geleceğin bana bildirildi."</span></p>

  <p class="heading1 sgc-2"><span class="sgc1 sgc-1">"Bildirildi mi?" Hamilton'ın kafası karışmıştı. "Kim tarafından?"</span></p>

  <p class="heading1 sgc-2"><span class="sgc1 sgc-1">"(Tetragrammaton)</span>&nbsp;<span class="sgc1 sgc-1">(Dört harfli kelime)</span>&nbsp;<span class="sgc1 sgc-1">tarafından, tabii ki."</span></p>

  <p class="heading1 sgc-2"><span class="sgc1 sgc-1">Hamilton afallamıştı. "Yani sizin peygamberliğini yaptığınız Tanrı'nın adı o—"</span></p>

  <p class="heading1 sgc-2"><span class="sgc1 sgc-1">Kurnaz bir çeviklikle, "Adı zikredilemez," diye kesti Clamp. "Çok kutsaldır. (Tetragrammaton) terimiyle hitap edilmesini uygun bulur. Bunu bilmiyor olman beni oldukça şaşırttı. Halka açık bir bilgidir bu."</span></p>

  <p class="heading1 sgc-2"><span class="sgc1 sgc-1">"Epey cahil sayılırım," dedi Hamilton.</span></p>

  <p class="heading1 sgc-2"><span class="sgc1 sgc-1">"Anladığım kadarıyla, yakın zamanda bir görüntüyle karşılaşmışsın."</span></p>

  <p class="heading1 sgc-2"><span class="sgc1 sgc-1">"Eğer söylemek istediğiniz (Tetragrammaton) 'u görüp görmediğim ise, yanıtım evet." Bodur peygamber daha şimdiden ona itici gelmeye başlamıştı bile.</span></p>

  <p class="heading1 sgc-2"><span class="sgc1 sgc-1">"O nasıllar?"</span></p>

  <p class="heading1 sgc-2"><span class="sgc1 sgc-1">"Sağlığı yerinde gibiydi," dedi Hamilton, "O yaştaki biri için," diye eklemekten de kendini alıkoyamadı.</span></p>

  <p class="heading1 sgc-2"><span class="sgc1 sgc-1">Clamp çalışma odasının içinde işgüzarca dolaşıyordu. Neredeyse tamamen kelleşmiş kafası cilalı taş gibi parlamaktaydı. Teolojik gurur ve debdebenin bir özeti gibiydi. Hamilton onun neredeyse bir karikatür olduğunu gözlemledi. Ezelden beri var olan saçma öğelerin tümüne sahipti... Clamp gerçek olamayacak kadar muhteşemdi.</span></p>

  <p class="heading1 sgc-2"><span class="sgc1 sgc-1">Bir karikatür ya da birilerinin fikrine göre Tek Gerçek Inanç'ın ruhani önderinin nasıl olması gerektiği.</span></p>

  <p class="heading1 sgc-2"><span class="sgc1 sgc-1">Hamilton sözünü sakınmadan, "Bak Peygamber," dedi, "doğrudan konuya girsem iyi olacak. Ben bu dünyada kırk saattir bulunuyorum, daha fazla değil. Açıkçası, tüm olanlar beni şaşırttı. Bana sorarsanız bu evrenin çivisi çıkmış derim. Bezelye iriliğinde bir Ay maskaralık! Dünya merkezli evren Güneş Yer'in çevresinde dolanıyor... İlkellik! Ve bütün bu çağdışı Tanrı kavramı; paralar ve yılanlar yağdıran, çıbanlar çıkartan yaşlı adam..."</span></p>

  <p class="heading1 sgc-2"><span class="sgc1 sgc-1">Clamp ona keskin bir bakış fırlattı. "Ama, sevgili beyefendi, doğanın işleyişi böyle. Bunlar O'nun yarattıklarıdır."</span></p>

  <p class="heading1 sgc-2"><span class="sgc1 sgc-1">"Bunlar,</span>&nbsp;<span class="sgc1 sgc-1">belki. Ama benimkiler değil. Benim geldiğim yerde-"</span></p>

  <p class="heading1 sgc-2"><span class="sgc1 sgc-1">"Belki de," diye kesti Clamp, "bana nereden geldiğini söylesen iyi olur. (Tetragrammaton) olayın bu yönü hakkında beni aydınlatmadı. Bana tek söylediği yolunu şaşırmış bir canın gelmekte olduğuydu."</span></p>

  <p class="heading1 sgc-2"><span class="sgc1 sgc-1">Hamilton olup bitenin ana hatlarını pek heves göstermeksizin açıkladı.</span></p>

  <p class="heading1 sgc-2"><span class="sgc1 sgc-1">"Ah!" dedi Clamp o bitirdiğinde. Ellerini ardında kavuşturarak keder ve kuşkuyla çalışma odasının içinde dört döndü. "Hayır," diye ilan etti, "bunu kabul etmem çok güç. Ama öte yandan öyle olabilir de; gerçekten de olabilir. Demek, öne sürüyorsun ki, orada dikilip ilan ediyorsun ki, geçen perşembe gününe kadar O'nun varlığının değmediği bir dünyada yaşıyordun."</span></p>

  <p class="heading1 sgc-2"><span class="sgc1 sgc-1">"Öyle söylemiyorum. Kaba, abartılı bir varlığın dokunmadığı bir dünyada diyorum. Bu feodal mabut saçmalığının. Bu yaygara ve gök gürültüsünün. Ama O orada da olabilir, rahatlıkla. Daha öncelikli bir şekilde. Perde gerisinde, her yoldan çıkana koşup tekmeyi yapıştırmadan."</span></p>

  <p class="heading1 sgc-2"><span class="sgc1 sgc-1">Peygamber'in Hamilton'ın açıklamalarından etkilenmiş olduğu apaçıktı. "Bu sansasyonel bir olay... tamamiyle kâfir olan koskoca dünyaların varlığından haberdar değildim."</span></p>

  <p class="heading1 sgc-2"><span class="sgc1 sgc-1">Bu noktada Hamilton artık sinirlerine hâkim olamadı. "Ne söylemek istediğimi anlayamıyor musun? Bu&nbsp;</span>ikinci sınıf evren, bu Bab ya da her neyse-"</p>

  <p class="heading1 sgc-2"><span class="sgc1 sgc-1">"İkinci Bab," diye müdahale etti Clamp.</span></p>

  <p class="heading1 sgc-2"><span class="sgc1 sgc-1">"Bab dediğiniz nedir ki? Birinci Bab nerelerde? Bütün bu saçmalıklar nereden çıktı?"</span></p>

  <p class="heading1 sgc-2"><span class="sgc1 sgc-1">Clamp bir anlık kibirli duraksamanın ardından, "9 Temmuz 1850 tarihinde," dedi, "Birinci Bab Tebriz kentinde idam edildi. Müritlerinden yirmi bini, Babistler, hunharca katledildi. Birinci Bab Tanrı'nın gerçek peygamberiydi; ölümü olağanüstü oldu, zindancılarını bile ağlattı. Kalıntıları 1909 yılında Carmel Dağı'na taşındı." Clamp sözlerine dramatik bir ara verdi, gözleri duygu doluydu. "1915'te, ölümünden altmış beş yıl sonra,</span>&nbsp;<span class="sgc1 sgc-1">Bab dünyada yine ortaya çıktı.</span>&nbsp;<span class="sgc1 sgc-1">Chicago'da, 4 Ağustos sabah saat sekizde, lokantada yemek yiyen bir grup insan tarafından gözlemlendi. Hem de, kemiklerinin hâlâ Carmel Dağı'nda olduğunun kanıtlanmasına rağmen!" "Anlıyorum," dedi Hamilton.</span></p>

  <p class="heading1 sgc-2"><span class="sgc1 sgc-1">Clamp ellerini kaldırarak, "Daha ne kadar kanıt istiyorsun?" diye sordu. "Dünyanın tanık olduğu daha büyük bir mucize var mı? İlk Bab Tek Gerçek Tanrı'nın sadece bir peygamberiydi." Clamp sesi titreyerek tamamladı sözlerini. "Ve ikinci Bab ise</span>&nbsp;<span class="sgc1 sgc-1">O 'dur!'</span></p>

  <p class="heading1 sgc-2"><span class="sgc1 sgc-1">"Niçin Cheyenne, Wyoming?" diye sordu Hamilton. "ikinci Bab dünyadaki günlerini tam bu noktada bitirdi. 21 Mayıs 1939 günü inananların gözleri önünde beş melek tarafından taşınarak Cennete yükseldi, insanın içini titreten bir andı. Ben, kendim-" Clamp konuşamayacak kadar duygulanmıştı. "Ben, kişisel olarak, O'nun dünyadaki son saatinde, ikinci Bab'dan-" Çalışma odasının duvarındaki bir oyuğu işaret etti. "Orada bir adet diş protezi var diğerleri sahiciydiler ve O'nunla birlikte Cennet'e gittiler. Ben, İkinci Bab yaşadığı sürece, onun kayıtlarını tutuyordum. Beyan'ın çoğu bölümlerini şurada gördüğün daktilo ile bizzat yazdım." Altında Underwood Model Beş cinsi, eski ve yıpranmış bir daktilo makinesinin durduğu cam koruyucuya dokundu.</span></p>

  <p class="heading1 sgc-2"><span class="sgc1 sgc-1">"Ve şimdi de," diye devam etti Peygamber Clamp, "senin tanımladığın şu dünyayı bir düşünelim. Açıktır ki, sen buraya benim o dünyadan haberdar olmam için gönderildin. Tek Gerçek Tanrıyı görmeleri engellenmiş tüm bir dünya, milyarlarca insan." Gözleri şevkle parıldadı. Ağzı "cihad" sözcüğünü oluştururken parıltı daha da canlandı.</span></p>

  <p class="heading1 sgc-2"><span class="sgc1 sgc-1">"Buraya bak," dedi Hamilton endişeyle; ama Clamp onu sertçe kesti.</span></p>

  <p class="heading1 sgc-2"><span class="sgc1 sgc-1">"Bir cihad," dedi Clamp heyecanla. "California Maintenance'daki Albay T.E. Edwards'la iletişim kuracağız... Hemen uzun menzilli roketlerin üretimine başlanmalı. Önce, bu lanetlenmiş topraklar kutsal içerikli yazılarla bombalanacak. Kutsal ateşi bir kez yaktıktan sonra propaganda ekiplerimizle devam edeceğiz. Bunun da ardından, Gerçek inancı medyanın çeşitli yollarıyla takdim edecek yerel bir gezgin dervişler yığını. Televizyon, filmler, kitaplar, kayıtlı şehadetnameler. Sanırım (Tetragrammaton) on beş dakikalık bir kinoskopta rol almaya ikna edilebilir. Sonra inanmayanlar için uzun dönemli bazı iletiler."</span></p>

  <p class="heading1 sgc-2"><span class="sgc1 sgc-1">Ve bütün bunlar diye düşündü Hamilton, onun Cheyenne, Wyoming'e atılmış olmasının nedeni miydi? Peygamber Clamp'ın tavırlarındaki kendinden eminlik onun sarsılmasına neden olmuştu. Belki de o biadın gerçekleştirilmeye başlanması için gönderilmiş bir işaretti; belki de burası (Tetragrammaton)'un sinesinde sakladığı gerçek dünyaydı.</span></p>

  <p class="heading1 sgc-2"><span class="sgc1 sgc-1">"Kabri dolaşabilir miyim?" diye konuyu değiştirdi, "ikinci Babizmin ruhani merkezinin neye benzediğini görmek istiyorum."</span></p>

  <p class="heading1 sgc-2"><span class="sgc1 sgc-1">Clamp dalgınca başını kaldırdı. "Ne? Tabii." Daha şimdiden iletişim panelindeki düğmelere basmaya başlamıştı bile. "(Tetragrammaton)'la derhal bağlantı kuruyorum." Hamilton'a eğilip elini kaldırarak bir soru sormak için duraladı: "Acaba karanlıklarda kalmış bu dünya hakkında bizi niçin uyarmamıştı dersin?” Yüzünde, ikinci Bab‟ın peygamberinin o kendinden emin ve kibirli yüzünde, korkunun gölgesi dalgalandı. "Sanırdım ki..." Başını iki yana sallayarak mırıldandı. "Ama Tanrı'nın yöntemleri zaman zaman çok gariptir."</span></p>

  <p class="heading1 sgc-2"><span class="sgc1 sgc-1">"Hem de nasıl," dedi Hamilton. Çalışma odasından çıkarak yankılı mermer koridor boyunca yürüdü.</span></p>

  <p class="heading1 sgc-2"><span class="sgc1 sgc-1">Bu erken saatte bile sofular orada burada dolaşıyor, kutsal sergileri ağızları açık seyrediyorlardı. Onların görünümleri Hamilton'ın içini kararttı. Büyükçe bir salonda, çoğunluğu orta yaşlı ve iyi giyimli bir grup kadın ve erkek, ilahiler söylüyorlardı. Hamilton önce yanlarından geçip gidecekken vazgeçerek geri döndü.</span></p>

  <p class="heading1 sgc-2"><span class="sgc1 sgc-1">İnananlar grubunun üzerinde hafifçe ışıltılı -ve de kıskanç bir Varlık asılıydı. "Belki de," diye düşündü, "peşleri sıra gitmek daha akıllıca olacak."</span></p>

  <p class="heading1 sgc-2"><span class="sgc1 sgc-1">Durarak gruba katıldı ve onlarla birlikte okumaya başladı. Ezgiler onun için yabancıydı, ama genel ritmi kapmakta gecikmedi, ilahilerin aşırı bir yalınlıkları vardı; aynı sözler ve melodi karşısına tekrar tekrar çıkıyordu. Biteviye yinelenen aynı tekdüze düşünceler. (Tetragrammaton)'un doymak bilmez bir iştahı olduğuna karar verdi. Sürekli olarak en açık bir biçimde övülmek isteyen, tam olgunlaşmamış, çocuksu bir kişilik. Hemen öfkelenebilen (Tetragrammaton)‟un heyecana kayması da aynı derecede hızlı oluyor, en bariz yağcılığa bile hemen kapılıveriyordu.</span></p>

  <p class="heading1 sgc-2"><span class="sgc1 sgc-1">Bir denge, ilahi uyutmanın bir yöntemi. Ama ne ince bir mekanizma! Herkes her an tehlikede... Aniden heyheylenen o Varlık hep yakınınızda. Hep dinlemekte.</span></p>

  <p class="heading1 sgc-2"><span class="sgc1 sgc-1">Dinsel görevlerini yerine getirdikten sonra ciddiyetle yoluna devam etti. Hem binada, hem de insanlarda (Tetragrammaton)'un ödünsüz yakınlığının etkileri görülüyordu. O'nun varlığını her yerde hissedebiliyordu; kalın, bunaltıcı bir sis gibi. Tanrı'nın varlığı her şeyin üzerine çökmüştü. Hamilton, huzursuzca, ışıklandırılmış devasa bir duvar yazısını inceledi.</span></p>

  <p class="heading1 sgc-2"><span class="sgc2 sgc-6">İnananların İsim Listesi. Sizin Adınız da Burada mı?</span></p>

  <p class="heading1 sgc-2"><span class="sgc1 sgc-1">Liste alfabetikti; gözden geçirdiğinde adının yazılı olmadığını gördü. İstihzayla gördü ki, McFeyffe'ın da adı yoktu. Zavallı McFeyffe! Ama o başarırdı. Marsha'nın adı da yoktu. Toplam olarak liste şaşırtıcı ölçüde kısaydı; tüm insanlıktan sadece bu ufacık grup mu Cennet'e alınmaya layık bulunmuştu?</span></p>

  <p class="heading1 sgc-2"><span class="sgc1 sgc-1">İçten içe içerliyordu bu duruma. Bildiği bazı büyük isimlerin olup olmadıklarını rasgele kontrol etti: Einstein, Albert Schweitzer, Gandhi, Lincoln, John Donne. Hiçbiri yoktu. Öfkesi şiddetlendi. Bunun anlamı neydi?'Cheyenne, Wyoming'deki İkinci Bab'ın izleyicileri olmadıkları için cehennemlik mi olmuşlardı?</span></p>

  <p class="heading1 sgc-2"><span class="sgc1 sgc-1">Tabii ki. Sadece İnananlar alınıyordu. Kalan herkesin, milyarlarca insanın ortak yazgıları Cehennem'in kavurucu ateşlerine atılmaktı. Bu kendini beğenmiş adamların listesini Tek Gerçek İnanç‟ı oluşturan görgüsüz taşralılar doldurmuştu. Kıytırık kişilikler, sıradanlığın ufak tefek kırıntıları...</span></p>

  <p class="heading1 sgc-2"><span class="sgc1 sgc-1">Tanıdık bir ad buldu. Bunun ne anlama geldiğini huzursuzca irdeleyerek, uzunca bir süre durup baktı; gittikçe artan bir tasayla bu adın niçin orada olduğunu ve bunun ne demeye geldiğini merak etti.</span></p>

  <p class="heading1 sgc-2"><span class="sgc2 sgc-6">Silvester, Arthur</span></p>

  <p class="heading1 sgc-2"><span class="sgc1 sgc-1">Yaşlı savaş gazisi! Belmont'taki hastanede yatan sert asker. Tek Gerçek İnanç‟ın ayrıcalıklı bir üyesiydi o.</span></p>

  <p class="heading1 sgc-2"><span class="sgc1 sgc-1">Her şey uygundu. Her şey öylesine uygundu ki, kazılı isme bir süre hiç kımıldamadan, görmeksizin bakakaldı.</span></p>

  <p class="heading1 sgc-2"><span class="sgc1 sgc-1">Dermansızca ve yarım yamalak da olsa parçaların nasıl bir bütün oluşturduklarını kavramaya başlamıştı. İşin dinamiği su yüzüne çıkıyordu. Sonunda, en sonunda, işin örgüsünü görebilmişti.</span></p>

  <p class="heading1 sgc-2"><span class="sgc1 sgc-1">Bundan sonraki adım Belmont'a dönmek olacaktı. Ve Arthur Silvester'ı bulmak.</span></p>

  <p class="heading1 sgc-2"></p>
</body>
</html>
