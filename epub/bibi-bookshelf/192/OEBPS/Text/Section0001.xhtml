<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gökteki göz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
  
<style type="text/css">
span.sgc-15 {font-family: Constantia; font-style: normal; font-weight: normal;}
  span.sgc-14 {font-style: normal;}
  span.sgc-13 {font-family: Sylfaen; font-style: normal; font-weight: bold;}
  span.sgc-12 {font-family: Sylfaen; font-style: normal; font-weight: normal;}
  span.sgc-11 {font-family: Arial; font-style: normal; font-weight: normal}
  span.sgc-10 {font-family: Arial; font-style: normal; font-weight: bold;}
  span.sgc-9 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold;}
  span.sgc-8 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse;}
  br.sgc-7 {display: block;}
  span.sgc-6 {font-family: Arial; font-style: italic; font-weight: normal;}
  span.sgc-5 {font-family: Arial; font-style: italic; font-weight: bold;}
  span.sgc-4 {font-style: normal; font-weight: normal;}
  span.sgc-3 {font-weight: normal;}
  p.sgc-2 {display: block; margin-bottom: 1em; margin-left: 0px; margin-right: 0px; margin-top: 1em; text-indent: 1.5em;}
  span.sgc-1 {font-family: Arial; font-style: normal; font-weight: normal;}
</style>
</head>

<body class="calibre">
  <p class="heading1"><span class="sgc3"><br /></span></p>

  <h1 class="heading1" style="text-align: center;"><span class="sgc3" style="font-weight: normal;">1</span></h1>

  <p class="heading1"><span class="sgc1">Bevatronu'nun Proton Işın Saptırıcısı 1959 yılı Ekim ayının ikinci günü öğleden sonra saat dörtte yaratıcılarına ihanet etti. Bunu izleyen olaylar göz açıp kapayıncaya dek olup bitti. Artık yeterince saptırılmayan -ve dolayısıyla denetim dışı kalanaltı milyon volt gücündeki ışın demeti salonun tavanına doğru yükselirken, halka biçimindeki dev mıknatısa tepeden bakan bir gözlem taraçasını da kül ediverdi.</span></p>

  <p class="heading1"><span class="sgc1">O sırada taraçada sekiz kişi bulunmaktaydı: bir grup meraklı gezgin ve mihmandarları. Taraça ayaklarının altından yitince bu sekiz kişi Bevatron salonunun zeminine döküldüler ve manyetik alan boşaltılıp sert radyasyon kısmen nötralize edilinceye dek şoka girmiş durumda ve yaralı, öylece yattılar.</span></p>

  <p class="heading1"><span class="sgc1">Sekiz kişiden dördünün hastaneye kaldırılması gerekti. Yanıkları daha hafif olan iki kişi süresiz gözleme alındı. Kalan iki kişi ise muayene ve ilk tedavileri yapıldıktan sonra salıverildi. Olay San Francisco ve Oakland'daki yerel gazetelerde yer aldı. Kurbanların avukatları dava açma hazırlıklarına girişti. Bevatron'la ilgisi bulunan kimi görevliler Wilcox-Jones Saptırıcısı ve yaratıcıları ile birlikte ıskartaya alındı. Bir grup işçi fiziksel hasarı onarmaya başladı.</span></p>

  <p class="heading1"><span class="sgc1">Olay topu topu birkaç saniye sürmüştü. Hatalı saptırım saat 4.00'te başlamış ve olağanüstü şarj edilmiş proton ışın demeti mıknatısın dairesel iç salonunu tararken sekiz kişi saat 4.02'de altmış ayak yükseklikten içine düşmüştü, ilk düşerek zemine çarpan, mihmandarlık görevlisi genç bir zenciydi. Son düşen ise yakınlardaki güdümlü bir füze fabrikasından gelen genç bir teknisyen olmuştu. Genç teknisyen taraçaya giderlerken arkadaşlarından kopmuş, hole geri dönmüş ve sigara için ceplerini karıştırmaya başlamıştı.</span></p>

  <p class="heading1"><span class="sgc1">Eğer eşini yakalayabilmek için ileri atılmış olmasaydı belki de diğerleriyle birlikte aşağı sürüklenmeyecekti. Beyninde kalan açık seçik son anısı da bu olmuştu: sigaralarının elinden düşüşü ve Marsha'nın çırpınarak kayıp giden ceket yenini yakalayabilmek için boşa atılışı...</span></p>

  <p class="heading1"><span class="sgc1">Bütün sabah boyunca Hamilton, füze araştırma laboratuvarlarında kalem açmak ve endişeyle terlemekten başka bir şey yapmaksızın oturmuştu. Çevresinde, personeli işlerinin peşinde koşuşturuyor, kurum işlemeye devam ediyordu. Öğleye doğru Marsha, Golden Gate parkındaki evcil ördekler gibi albenili giyinmiş olarak, güleç yüzü ve tüm tatlılığıyla ortaya çıktı. Her nasıl olduysa el koymayı becerdiği ve hem hi-fi düzeneğinden hem de kaliteli viski koleksiyonundan daha çok değer verdiği bu güzel kokulu ve pek pahalı küçük yaratık, onu kara kara düşündüren uyuşukluktan bir an için çıkarıverdi.</span></p>

  <p class="heading1"><span class="sgc1">"Sorun ne?" diye sordu Marsha, kısa bir süre için gri metal masanın kenarına eldivenli parmakları birbirine bastırılmış ve düzgün bacakları kıpır kıpır, huzursuzca tüneyerek. "Yemek için acele edelim ki oraya vaktinde varabilelim. Bugün saptırıcının, görmek istediğin o kısmın çalıştırılacağı ilk gün. Unuttun mu? Hazır mısın?"</span></p>

  <p class="heading1"><span class="sgc1">"Gaz odası için hazırım," dedi Hamilton pervasızca. "O da benim için hazır."</span></p>

  <p class="heading1"><span class="sgc1">Marsha'nın kahverengi gözleri irileşti; havası daha canlı, dramatik bir ton aldı. "Ne oluyor? Yine üzerinde konuşamayacağın kadar gizli şeyler mi? Sevgilim, bugün önemli bir şey olacağım bana söylememiştin. Kahvaltı sırasında bir köpek yavrusu gibi dalgacı ve oyuncuydun."</span></p>

  <p class="heading1"><span class="sgc1">"Kahvaltı sırasında bilmiyordum." Hamilton kol saatini kasvetle inceleyerek ayağa kalktı. "Bari iyi bir yemek olsun; son yemeğimdir belki," dedi; "Bu da yapacağım son gezinti," diye ekledi.</span></p>

  <p class="heading1"><span class="sgc1">Ama yasak bölge bina ve tesislerinin ötesindeki yol üzerinde olan lokanta şöyle dursun, California Bakım Laboratuvarları'nın çıkış rampasına bile varamadılar. Üniformalı bir haberci düzgünce katlanmış beyaz bir kâğıt parçasını uzatarak onu durdurdu. "Bu sizin için, Mr. Hamilton. Albay T.E. Edwards size vermemi söyledi."</span></p>

  <p class="heading1"><span class="sgc1">Hamilton eli titreyerek kâğıdı açtı. "Eh," dedi eşine hafifçe, "işte geldi. Git salonda otur. Eğer bir saat içinde geri dönmemişsem eve git ve kendine etli kuru fasulye hazırla."</span></p>

  <p class="heading1"><span class="sgc1">"Ama" Umarsızca bir işaret yaptı Marsha. "Çok çok</span> <span class="sgc1">ciddi</span> <span class="sgc1">görünüyorsun. Ne olduğunu biliyor musun?"</span></p>

  <p class="heading1"><span class="sgc1">Ne olduğunu biliyordu. Eğilerek onun kırmızı, ıslak ve oldukça korkmuş dudaklarını öptü. Sonra, koridor boyunca habercinin peşi sıra uzun adımlarla hızlı hızlı yürüyerek kurumun Albay Edwards'in bürosunun da bulunduğu katındaki, yüksek rütbelilerin ciddi ifadelerle oturdukları konferans odalarına doğru ilerledi.</span></p>

  <p class="heading1"><span class="sgc1">Kendini bir koltuğa bırakırken çevresindeki orta yaşlı iş adamlarının donuk varlıkları bir dalga gibi yükselerek onu sarmaladı: puro dumanı, deodorant ve siyah ayakkabı boyasından oluşmuş bir karışım. Uzun, çelik konferans masası boyunca sürekli bir mırıltı gidip geliyordu. Masanın bir ucunda yaşlı T.E.'nin bizzat kendisi hatırı sayılır bir form ve rapor yığınının ardında sipere yatmıştı. Her oturanın, bir dereceye kadar, kâğıtlardan, açık bond çantalardan, kül tablalarından ve birer bardak ılık sudan oluşmuş, kendine ait koruyucu bir tepeciği vardı. Albay Edwards'in karşısında temel görevi füze fabrikasının çevresini kolaçan edip olası Rus ajanlarını enselemek olan güvenlik birimlerinin şefi Charley McFeyffe'ın güdük formu yer alıyordu.</span></p>

  <p class="heading1"><span class="sgc1">Albay T.E. Edwards gözlüklerinin üzerinden Hamilton'a sertçe göz atarak "Demek buradasın," dedi. "Bu pek uzun sürmeyecek, Jack. Toplantı gündeminin bir tek maddesi var; başka bir şey dinlemek zorunda değilsin."</span></p>

  <p class="heading1"><span class="sgc1">Hamilton yanıt vermedi. Sıkıntıyla ve gergin bir ifade ile oturup bekledi. Edwards "Bu eşin hakkında," diyerek parmağını ıslatıp bir raporun sayfalarını karıştırarak söze girdi. "Şimdi, anladığım kadarıyla Sutherland istifa ettiğinden beri araştırma laboratuvarlarının başında tam yetkiyle bulunuyorsun. Doğru mu? "</span></p>

  <p class="heading1"><span class="sgc1">Hamilton başıyla onayladı. Masanın üzerine bıraktığı elleri kansız, çarpıcı beyaz bir renk almıştı. Sanki çoktan ölmüşmüş gibi çarpık bir düşünce geçti kafasından. Sanki yaşam ve gün ışığından koparılarak boynundan asılmıştı bile. Hormel'in jambonları mezbahanın karanlık dokunulmazlığında nasıl sallanıyorlarsa o da öyle asılmıştı.</span></p>

  <p class="heading1"><span class="sgc1">Karaciğer bozuğu elleriyle sayfaları karıştırırken, "Eşin fabrika için bir güvenlik riski olarak sınıflandırılmış," diye ağır ağır gümbürdemeyi sürdürdü Edwards, "Rapor burada, elimde." Çenesiyle fabrika polisinin sessiz yüzbaşısını işaret etti. "McFeyffe getirdi onu.</span> <span class="sgc2"><span class="sgc4">Gönülsüzce</span>,</span> <span class="sgc1">eğer eklemek gerekirse."</span></p>

  <p class="heading1"><span class="sgc1">"Hem de nasıl," diye söze karıştı McFeyffe doğrudan Hamilton'a hitap ederek. Gri, katı gözleri özür diler gibiydi. Hamilton soğuk bir aldırmazlıkla yanıt verdi.</span></p>

  <p class="heading1"><span class="sgc1">"Sen, kuşkusuz," diye sayıklamasını sürdürdü Edwards, "buradaki güvenlik yöntemlerini iyi biliyorsun. Biz özel girişimcileriz, ama müşterimiz devlettir. Füzelerimizi Sam Amca'dan başka kimse satın almaz. Dolayısıyla kendimize dikkat etmemiz gerekir. Buna dikkatini çekiyorum ki olayı kendi kendine çözümleyebilesin. Özünde bu senin sorunun. Bizim açımızdan önem taşıyan yönü ise senin araştırma laboratuvarlarımızın başında bulunman. Bu durum sorunu sınırlarımız içine sokuyor." Sanki daha önce hiç görmemiş gibi Hamilton'a baktı. Halbuki on yıl önce, 1949 yılında Hamilton daha M.I.T.'den yeni fırlamış genç, parlak, hevesli bir elektronik mühendisiyken onu işe alan kendisiydi.</span></p>

  <p class="heading1"><span class="sgc1">Hamilton iki elinin havale geçirircesine sıkılıp açılmalarını seyrederken, "Bu fabrikanın Marsha'ya yasaklandığı anlamına mı geliyor?" diye boğuk bir sesle sordu.</span></p>

  <p class="heading1"><span class="sgc1">"Hayır," diye yanıtladı Edwards, "bu, durum değişene kadar,</span> <span class="sgc1">senin</span> <span class="sgc1">gizli belgelerden uzaklaştırıldığın anlamına geliyor.</span></p>

  <p class="heading1"><span class="sgc1">"Ama bu..." Hamilton kendi sesinin şaşkın bir sessizliğe doğru silindiğini duydu. "Bu ilgilendiğin bütün belgeler demektir."</span></p>

  <p class="heading1"><span class="sgc1">Kimse yanıt vermedi. Oda dolusu şirket görevlisi çantalarının ve kâğıt tepeciklerinin ardında tahkim olmuş oturuyorlardı. Bir köşede havalandırma aygıtı tenekeden sesiyle inliyordu.</span></p>

  <p class="heading1"><span class="sgc1">Hamilton aniden yüksek ve çok net bir sesle "Lanet olsun!" diye haykırdı. Birkaç gölge şaşkınlıkla zıpladı. Edwards' in kendisi de ona meraklı bir yan bakış fırlattı. Charley McFeyffe bir sigara yakarak incelen saçlarını yorgun eliyle sinirli sinirli taradı. Sade kahverengi üniformasının içinde göbekli bir karayolu polisini andırıyordu.</span></p>

  <p class="heading1"><span class="sgc1">"Ona suçlamaları oku," dedi McFeyffe. "Ona kendini savunması için bir şans ver, T.E. Onun da</span> <span class="sgc2">hakları</span> <span class="sgc1">var."</span></p>

  <p class="heading1"><span class="sgc1">Bir an için Albay Edwards önündeki güvenlik raporunun yoğun içeriğiyle mücadele etti. Sonra, yüzü duyduğu şiddetli öfkeyle karararak, bütün dosyayı McFeyffe'a doğru itti. Sorumluluğu üzerinden atarak, "Senin bölümün topladı bunları," diye homurdandı. "Ona sen anlat."</span></p>

  <p class="heading1"><span class="sgc1">Hamilton, "Yani onu burada mı okuyacaksınız?" diye protesto etti. "Otuz kişinin önünde mi? Şirketteki bütün görevlilerin varlığında mı?"</span></p>

  <p class="heading1"><span class="sgc1">"Hepsi de raporu gördüler," dedi Edwards nazikçe. "Aşağı yukarı bir ay önce oluşturulmuştu ve o günden beri elden ele dolaşıyor. Ne de olsa, aslanım, sen buralarda önemli birisin. Böyle bir konuyu hafife alamazdık."</span></p>

  <p class="heading1"><span class="sgc1">Utandığı açıkça görülebilen McFeyffe, "Birincisi," dedi, "şu FBI'dan gelen iş var. Bize gönderilmişti."</span></p>

  <p class="heading1"><span class="sgc1">"Siz mi istediniz?" Hamilton iğneleyiciydi. "Yoksa ülkenin orasında burasında dolaşırken tesadüfen elinize mi geçti?"</span></p>

  <p class="heading1"><span class="sgc1">McFeyffe'ın yüzü renklendi. "Aslına bakarsan biz istedik gibi. Sıradan bir soruşturma nedeniyle. Aman tanrım, Jack,</span> <span class="sgc1">benim</span> <span class="sgc1">için bile hazırlanmış bir dosya var — Başkan Nixon için bile."</span></p>

  <p class="heading1"><span class="sgc1">"Bütün o zırvaları okumak zorunda değilsin," dedi Hamilton sesi titreyerek. "Marsha ilerlemeci Partiye 48'de üniversite birinci sınıf öğrencisiyken katıldı. İspanyol Göçmen Komitesi'ne de para yardımında bulundu.</span> <span class="sgc2">Gerçek abone</span> <span class="sgc1">oldu. Bütün bunları daha önce de duydum."</span></p>

  <p class="heading1"><span class="sgc1">Edwards, "Eldeki belgeyi okuyun," diye direktif verdi.</span></p>

  <p class="heading1"><span class="sgc1">Raporun içini dikkatle karıştıran McFeyffe güncel olan belgeyi buldu. "Mrs. Hamilton İlerlemeci Parti'den 1950 yılında ayrıldı.</span> <span class="sgc2">Gerçek</span> <span class="sgc1">halen yayımlanmıyor. 1952 yılında komünist eğilimli bir yan örgüt olan California Sanat ve Bilim Derneğinin toplantısına katıldı. Stockholm Barış Bildirgesi'ni imzaladı. Kimilerince sol sempatizanı sayılan Sivil Özgürlükler Birliği'ne katıldı."</span></p>

  <p class="heading1"><span class="sgc1">"Sol sempatizanı sayılmak</span> <span class="sgc1">da ne demek oluyor?" diye sordu Hamilton.</span></p>

  <p class="heading1"><span class="sgc1">"Komünizme sempati duyan kişi ya da gruplara sempati duymak demek oluyor." McFeyffe ıkınıp sıkınarak devam etti. "8 Mayıs 1953 tarihinde Mrs. Hamilton San Fransisco</span> <span class="sgc1">Chronicle</span><span class="sgc1">'a bir mektup yazarak Charlie Chaplin'in -ne olduğu herkesçe malum bir yoldaşının Birleşik Devletler'e sokulmamasını protesto etti. Rosenberg'leri Kurtaralım Önergesini imzaladı: Tescilli vatan hainleri! Komünist bir ülke olan Kızıl Çin'in Birleşmiş Milletlere alınmasını destekleyen Kadın Seçmenlerin Alameda Toplantısı'nda, 1954 yılında konuşma yaptı. 1955'te ise Demir Perde ülkelerinde de şubeleri bulunan Uluslararası Birlikte Yaşamak ya da Ölüm Örgütü'nün Oakland dalına kaydoldu. Ve 1956 yılında Renkli İnsanların Kalkınması Derneği'ne para yardımında bulundu." Rakamı da ekledi. "Kırk sekiz dolar elli beş sent."</span></p>

  <p class="heading1"><span class="sgc1">Salonda sessizlik vardı.</span></p>

  <p class="heading1"><span class="sgc1">"Hepsi bu mu?" diye sordu Hamilton.</span></p>

  <p class="heading1"><span class="sgc1">"Evet, ilgili belgeler bunlar."</span></p>

  <p class="heading1"><span class="sgc1">"O belgeler aynı zamanda," dedi Hamilton sesini sabit tutmaya çalışarak, "Marsha'nın</span> <span class="sgc2">Chicago Tribunez</span> <span class="sgc1">abone olduğunu da söylüyor mu? 1952 yılında Adlai Stevenson için kampanyaya katıldığını da? 1953 yılında sokak kedi ve köpeklerinin korunmaları için para yardımında bulunduğunu da?"</span></p>

  <p class="heading1"><span class="sgc1">Edwards, "Bunların konumuzla ne ilgisi var anlayamıyorum," dedi.</span></p>

  <p class="heading1"><span class="sgc1">"Tabloyu tamamlıyorlar! Kuşkusuz, Marsha</span> <span class="sgc2">Gerçek'e</span>&nbsp;<span class="sgc1">abone olmuştu</span> <span class="sgc2">New Yorker'</span><span class="sgc1">a da abone olmuştu. Wallace bıraktığında o da ilerlemeci Parti'den ayrıldı Genç Demokratlara katıldı. Bunları da yazıyor mu? Evet; komünizm konusuna ilgisi vardı; bu onu komünist mi yapar? Bütün söyleyebildiğiniz Marsha'nın sol-kanat yayınlar okuduğu ve sol-kanat konuşmaları dinlediği bunlar onun komünizmi onayladığını veya Parti disiplini altında olduğunu veya devletin yıkılmasını savunduğunu veya-"</span></p>

  <p class="heading1"><span class="sgc1">"Eşinizin bir komünist olduğunu öne sürmüyoruz," dedi McFeyffe. "Bir güvenlik riski oluşturduğunu söylüyoruz. Marsha'nın komünist olma olasılığı</span> <span class="sgc1">vardır."</span></p>

  <p class="heading1"><span class="sgc1">"Aman tanrım!" dedi Hamilton boş yere, "şimdi ben böyle</span> <span class="sgc2">olmadığımı</span> <span class="sgc1">kanıtlamak zorunda mıyım? Bunu mu söylüyorsunuz?"</span></p>

  <p class="heading1"><span class="sgc1">"Bu olasılık karşımızda duruyor," diye yineledi Edwards. "Jack, mantıklı olmaya çalış; sinirlenerek bağırıp çağırmaya başlama. Marsha belki kızıldır, belki değildir. Konu bu değil. Bizim burada, elimizde olan belgelere göre eşin politikayla, üstelik radikal politikayla yakından ilgili. Ve bu da iyi bir şey değil."</span></p>

  <p class="heading1"><span class="sgc1">"Marsha birçok şeyle ilgilidir. Zeki, eğitimli bir kişidir. Olup bitenlerle ilgilenmek için bütün bir günü var. Evde oturup sadece -" Hamilton sözcükleri aradı, "sadece şöminenin tozunu mu almalıydı yani? Yemek pişirip dikiş mi dilemeliydi?"</span></p>

  <p class="heading1"><span class="sgc1">McFeyffe, "Elimizde olan bir şablondur," dedi. "itiraf etmeliyim ki, konu edilen şeylerin hiçbiri tek başına belirleyici değil. Ama hepsi bir araya getirildiğinde, istatistik ortalamaları alındığında... Allah kahretsin, çok yüksek çıkıyor, Jack. Eşin sol eğilimli uğraşların içine çok fazla girmiş durumda."</span></p>

  <p class="heading1"><span class="sgc1">"İlgi nedeniyle suçluluk. O meraklı, o ilgili. Orada bulunması, söylenenlere</span> <span class="sgc1">katıldığı</span> <span class="sgc1">anlamına mı gelir?"</span></p>

  <p class="heading1"><span class="sgc1">"Aklından ne geçtiğini ne biz ne sen okuyabilirsin. Yargımızı yaptıklarına bakarak vermeliyiz: katıldığı gruplar, imzaladığı dilekçeler, bağışladığı paralar. Elimizdeki yegâne deliller bunlar buna göre karar vermek</span> <span class="sgc2 sgc4">zorundayız<i>.</i></span>&nbsp;<span class="sgc1">O toplantılara gittiğini ama düşüncelere katılmadığını söylüyorsun. Pekâlâ, polisin açık saçık bir gösteriyi basarak kızları ve menajerlerini tutukladığım düşün. Ama seyirciler efendim, biz zaten gösteriyi beğenmemiştik diyerek işin içinden sıyrılıyorlar." McFeyffe ellerini iki yana açtı. "Eğer gösteriden hoşlanmasalardı orada olurlar mıydı? Tek bir gösteri olsa, belki. Sırf meraktan. Ama birbiri ardından tekrar ve tekrar."</span></p>

  <p class="heading1"><span class="sgc1">"Eşin on sekiz yaşından beri on yıldır sol-kanat gruplarla içli dışlı. Komünizm hakkında kesin yargısını verebileceği epey zamanı olmuş. Ama hâlâ bu şeylere katılıyor; kızıllar Güney'deki bir linç olayını protesto etmek için bir araya geldiklerinde aralarında oluyor ya da en son silah harcaması için yaygara kopardıklarında. Marsha'nın aynı zamanda</span> <span class="sgc2">Chicago Tribunen</span> <span class="sgc1">da okuyor olması, seks gösterisini seyreden bir adamın aynı zamanda kiliseye de gidiyor olması kadar uyumlu. Bu, adamın birçok yönünün, hatta çelişkili yönlerinin de bulunduğunu gösterir... ama o yönlerden birinin sırf pislik olduğu gerçeğini ortadan kaldırmaz. Kiliseye gittiği için değil; pisliği sevdiği ve pislik seyretmeye gittiği için kayda geçirilmiştir."</span></p>

  <p class="heading1"><span class="sgc1">"Eşin yüzde doksan oranında safkan Amerikalı olabilir iyi yemek pişirebilir, dikkatli araba kullanabilir, gelir vergisini ödeyebilir, hayır kurumlarına para verebilir, kilise piyangosuna kek pişirebilir. Ama kalan yüzde onu da Komünist Parti ile bağıntılı olabilir. Ve işte bu kadar."</span></p>

  <p class="heading1"><span class="sgc1">Bir an duralayan Hamilton sitemci bir sesle, "Davanı çok iyi savunuyorsun," dedi.</span></p>

  <p class="heading1"><span class="sgc1">"Davama inanıyorum. Burada çalıştığınız sürece Marsha ve seni tanıdım. İkinizden de hoşlanıyorum. Edwards da öyle. Herkes seviyor. Ama konumuz bu değil. Telepatiyi geliştirip insanların zihinlerine girinceye dek istatistiklere bel bağlamak durumundayız. Hayır, Marsha'nın yabancı bir gücün casusu olduğunu söyleyemeyiz. Ve sen de olmadığını kanıtlayamazsın. Hakkındaki kuşkuları bir sonuca bağlamamız gerekiyor. Başka türlü davranmamız olanaksız." McFeyffe kalın alt dudağını ovuşturarak sordu: "Onun bir komünist</span> <span class="sgc2">olabileceği</span> <span class="sgc1">hiç aklına geldi mi?"</span></p>

  <p class="heading1"><span class="sgc1">Gelmemişti. Hamilton sessizce terleyerek masanın parlak yüzeyine baktı. Marsha'nın her zaman gerçeği söylediğini, komünizm hakkında sadece biraz merakı olduğunu varsaymıştı. İlk kez sefil, mutsuz bir kuşku içine düşüyordu. İstatistiksel olarak olasılık</span> <span class="sgc2">vardı.</span></p>

  <p class="heading1"><span class="sgc1">"Ona soracağım," dedi yüksek sesle.</span></p>

  <p class="heading1"><span class="sgc1">"Soracak mısın?" dedi McFeyffe. "Ve o ne diyecek?"</span></p>

  <p class="heading1"><span class="sgc1">"Hayır diyecek, tabii ki!"</span></p>

  <p class="heading1"><span class="sgc1">Kafasını iki yana sallayarak, "Bunun bir kıymeti yok, Jack," dedi Edwards. "Ve eğer biraz düşünürsen sen de kabul edersin."</span></p>

  <p class="heading1"><span class="sgc1">Hamilton ayağa kalkmıştı. "Eşim dışarıda, salonda. Hepiniz gidip ona sorabilirsiniz buraya çağırın ve sorun ona."</span></p>

  <p class="heading1"><span class="sgc1">"Seninle tartışmayacağım," dedi Hamilton. "Eşin bir güvenlik riski olarak sınıflandırıldı. Sen de yeni bir açıklamaya kadar görevinden alındın. Ya onun komünist olmadığına dair kesin deliller getir, ya da ondan kurtul." Omzunu silkti. "Bir kariyerin var, delikanlı. Bu senin bütün yaşamın."</span></p>

  <p class="heading1"><span class="sgc1">McFeyffe ayağa kalkarak masanın çevresini ağır ağır dönüp geldi. Toplantı dağılıyordu; Hamilton'ın temize çıkarılması toplantısı bitmişti. Teknisyenin koluna giren McFeyffe onu ısrarla kapıya doğru sürükledi. "Dışarı çıkıp bir nefes alalım. Bir içkiye ne dersin? Üçümüz, sen, ben ve Marsha. Sanırım hepimizin gereksinmesi olacak."</span></p>

  <p class="heading1"></p>
</body>
</html>
