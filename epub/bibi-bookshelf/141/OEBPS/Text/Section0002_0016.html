<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM XV</h1>

  <p><b>Tel Aviv’den gelen gelene</b></p>

  <p>Garih cinayeti İsrail’de de büyük bir yankı uyandırdı. Uluslararası bir kişiliği olan Garih’in öldürülmesinden sonra İsrail’den İstanbul’a gelen yolcuların sayısı da hızlı bir artış gösterdi. İsrail’den gelen yolcular arasında gizli servis görevlileri de vardı. İsrailliler, Türk istihbaratı ve emniyet makamlarının bilgisi dahilinde Türkiye’ye geliyorlardı. Basında yer alan bilgilere göre Üç İsrailli yetkilinin ilk durağı Emniyet İstihbarat Daire Başkanı Sabri Uzun’du. İsrailli yetkililerin cinayetteki ipuçları konusunda Emniyet’ten bilgi aldığı ve Garih’in ilişkileri konusunda da Emniyet’e bilgi verdiği iddia edildi. Bu grubun cinayet soruşturmasında da Türk birimleriyle eşgüdümlü olarak çalışacağı belirtildi. Üzeyir Garih’in bağlantıları konusunda bilgi sahibi olan İsrail güvenlik birimlerinden başka görevlilerin de Türkiye’ye sıradan bir vatandaşmış gibi giriş yaptığı ve soruşturmaya katkıda bulunduğu iddia ediliyordu. İstanbul’a Cumartesi ve Pazar günleri içinde gelen İsrailli yolcu sayısı yüzde 50’ye yakın arttı.</p>

  <p>İsrail Devlet Havayol arı El-Al ile Cumartesi günü 72 İsrailli yolcu İstanbul’a inerken, Pazar akşamı bu sayı 138’e çıktı. İsrailli yolcuların çoğu seyahat acentaları aracılığıyla Türkiye’ye turistik amaçlı ziyarette bulunduğunu beyan eden yolculardı. Cumartesi günü Türk Hava Yol arı ile İsrail Dışişleri Bakanlığı Müsteşarı Arız Arazi de İstanbul’a geldi. Arazi’nin geliş nedeni resmi bir ziyaret olarak açıklandı. Öte yandan İsrailli yolcularının çoğu Tel Aviv-İstanbul seferlerinde THY’yi de tercih ettikleri ortaya çıktı. *</p>

  <p><b>MOSSAD devreye girdi mi?</b></p>

  <p>Aydmlık’a göre MOSSAD’ın Bulgaristan sorumlusu bile İstanbul’daydı. Aydınlık’tan Uğur Yıldırım, MOSSAD’ın soruşturmanın merkezinde yer aldığını İstanbul Emniyeti’nin ‘Teknik Takip’ bölümüne kadar girdiklerini iddia ediyordu.** İsrail Dışişleri Bakanlığı Müsteşarı ve beraberindeki MOSSAD görevlilerinin İstanbul Emniyet Müdür Vekili Hasan Özdemir ve katil zanlısı olarak göz altına alınan 13 yaşındaki Fuat N. İle görüştükleri ileri sürüldü. MOSSAD’la ilgili iddialar İstanbul Emniyet Müdür Vekili Özdemir tarafından yapılan bir açıklamayla reddedildi. MOSSAD’ın devreye girmesini doğal karşıladığını belirten terör hareketleri uzmanı Doç. Emin Gürses ise bir yorumda bulunuyordu. “İsrail’le Türkiye arasında bu tür olaylarda işbirliği yapılabileceğine dair karşılıklı anlaşma var.</p>

  <p>Fakat MOSSAD elemanları kendi istedikleri gibi Türkiye’ye gelmez. Bunu anlaşmaya uygun olarak, Türkiye’nin daveti üzerine yaparlar” diyen Gürses, “Yani Türk polisi işbirliği için davet eder onlar da gelir. Öte yandan dünyadaki bütün Yahudi işadamları İsrail devletine yıllık vergi öder. Bu, yasal olmayan bir vergidir. İsrail devletinin kuruluş temelinde de bu vardır. MOSSAD bu insanları bu yüzden korur” şeklinde konuşuyordu. ***</p>

  <p>Öte yandan Hürriyet ve Orta-Doğu gazetelerinde Rus kaynaklı ilgi nç bir iddia yer alıyordu. İddiaya Ulusal Kanal’ın 29 Ağustos Çarşamba tarihli ana haber bülteninde yer verildi. Rusya’da yayınlanan Trud Gazetesi’nde Garih’in MOSSAD tarafından öldürüldüğü iddia ediliyordu. 27 Ağustos tarihli Trud’da Oleg Triguşin imzasıyla yayınlanan haberde MOSSAD tarafından doldurulan bir kasetten sözediliyordu. Kasette, “Garih’in başına bir gün bir şey gelirse bizimle olan ilişkisinde uzaklaşma olduğundan gelir” denildiği belirtiliyor. Haber, bütün ayrıntılarıyla birlikte,”Garih’i MOSSAD Öldürdü” başlığıyla 2 Eylül 2001 tarihli Aydınlık’taydı. Gazetede kasedin kaynağı da belirtiliyordu.</p>

  <p>İsvestiya ve Trud’a göre kaset MOSSAD tarafından doldurulmuştu ve MOSSAD’ın elindeydi.</p>

  <p>*(27.08.2001 Yeni Şafak, Ferhat Ünlü)</p>

  <p>**(2 Eylül 2001, Aydınlık)</p>
</body>
</html>
