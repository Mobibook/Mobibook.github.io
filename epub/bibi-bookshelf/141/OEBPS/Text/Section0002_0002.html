<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM I</h1>

  <p><b>Ölümü bekleyen mezar</b></p>

  <p>Bir sıcak Ağustostu. Eyüp Sultan her zamankinden biraz daha kalabalıktı. Öğle sıralarında siyah mercedesli bir adam Eyüp Sultan Camii’nin yanındaki otoparkta durdu. Üzerinde bir gömlek ve pantalonu vardı. Türbenin etrafında biriken kalabalığa göz attıktan sonra yavaş adımlarla mezarlığa açılan daracık yola girdi. Eyüp Mezarlığının Piyer Loti’ye doğru açılan patikasında yürüyordu.</p>

  <p>Mezarlık yolu avuçlarını açarak dilenen küçük çocuklarla doluydu.</p>

  <p>Adam bir kız çocuğuna cebindeki bozuklukları çıkarıp verdi, diğer çocuklar da adama doğru koştular, “Çocuklar cebimde bozukluk kalmadı” dedikten sonra yoluna devam etti. Sakin adam yol boyunca mezar taşlarını okuyarak devam ediyordu. Mezar taşlarını dikkatle okuyor, hatta bazılarını cebinde taşıdığı küçük not defterine de yazıyordu. Mezarlık yolu bir taraftan Piyer Loti çay bahçesine gitmek isteyenler diğer taraftan da vefat etmiş yakınlarını ziyaret etmek isteyen, kadın, erkek ve çocuklarla doluydu. Her cumartesi bu yol böyle kalabalıktı. Piyer Loti’ye 50 metre mesafedeki büyükçe bir mezarın yanında durdu; ellerini açarak yarı aralanmış dudaklarından bir şeyler mırıldandı. Mezar, Atatürk’ün yakın silah arkadaşlarından Mareşal Fevzi Çakmak’ındı. Çakmak’ın eşi ve kızı da aynı mezarlıktaydı. Duasını bitiren adam bir iç çektikten sonra Çakmak’in mezarının yanındaki dar patikada gözden kayboldu. Daha aşağıda kadın-erkek, genç-yaşlı müminler Hz. <span style="text-indent: 1em;">Muhammed’in yakın arkadaşlarından Eyüp El Ensari’nin türbesinde Allah’a yakarıp, dua ediyorlardı.</span></p>

  <p>Eyüp El Ensari’nin çok yaşlı olmasına rağmen, Arap İslam ordularıyla birlikte İstanbul kuşatmasına katıldığı ve burada öldüğüne inanılıyor. Müminler Eyüp Sultan Türbesi’nde Allah’a avuç açıyorlardı.</p>

  <p>Takvimler 25 Ağustos’u gösteriyordu.</p>

  <p><b>Müslüman mezarlığında Musevi cesedi</b></p>

  <p>Saat öğleden sonra üçü gösteriyordu. Gazetelerin ve televizyonların haber merkezlerine bomba gibi bir haber düştü. “Polisi arayan bir kişi, -arayan kişinin erkek ya da kadın olduğu konusunda net bir açıklama yapılmadı-Eyüp Mezarlığı’nda bir erkek cesedi olduğunu söyledi.</p>

  <p>Cesedin Musevi iş adamı Alarko Holding’in EŞ Başkanı Üzeyir Garih olduğundan kuşkulanılıyor.”.</p>

  <p>15 dakika sonra kameramanlar, muhabirler Eyüp Mezarlığı’ndaydılar. Bu arada gazeteler de Üzeyir Garih’in evine ve Alarko Holding’e ulaşmaya çalışıyorlardı.</p>

  <p>Garih’in eşi ve çocukları Bodrum’daydılar. Alarko Holding yetkilileri ise Üzeyir Garih’in öğle sıralarında Holding binasında olduğunu, öğle sıralarında ofisten çıktığını da eklediler. Bulgar Heyeti’yle görüşme yaptığını söylediler. Ancak Üzeyir Garih’e ulaşamamışlardı, cep telefonu cevap vermiyordu. İhbar üzerine Eyüp Mezarlığı’na giden polis, ikinci aramada Fevzi Çakmak’ın mezarının yanında bıçaklanarak öldürülmüş bir erkek cesedi buldular. Cesed Üzeyir Garih’indi.</p>

  <p>Garih’in elbiselerini kontrol eden polisleri en çok şaşırtan, üzerinden halk arasında cevşen tabir edilen küçük bir Müslüman dua kitabı çıkmasıydı. Yanı sıra İbranice yazılmış başka dualar da vardı.</p>

  <p>Eyüp Mezarlığı’nı kuşatan polis, hiçbir kimseyi mezarlığa yaklaştırmadılar. Olay Yeri İlk İnceleme ekipleri ve Cinayet Masası ekipleri cesedin bulunduğu yerde araştırmalarını sürdürüyorlardı.</p>

  <p><b>“Senin için öldü diyorlar, beni ara”</b></p>

  <p>Bodrum’un Ortakent Beldesi’ndeki Yeşilyurtlular Sitesi’ndeki yazlığında tatil yapan Garih’in eşi Lili Hanım da kendisine ulaşan cinayet haberi üzerine hemen cep telefonundan eşini aradı, karşıdaki telefon cevap vermiyordu. Cumartesi günleri eşinin belli saatlerde telefonunu kapalı tuttuğunu bilen Lili Garih, eşinin öldürülmüş olabileceğine ihtimal vermek istemiyordu. Üzeyir Garih’in öldürüldüğüne ilişkin bir açıklama da henüz yapılmamıştı.</p>

  <p>Pek çok telefon geldi Lili Garih’e. Kuşkuları giderek artıyordu. Son bir kez daha eşinin numarasını çevirdi, yine ses yoktu. Son çare olarak cep telefonuna sesli mesaj bıraktı. Mesajda, “Seni öldüreceklermiş, hatta öldü diyenler var. Kendine dikkat et. Meraktayım. Beni hemen ara” diyordu Lili Garih. Oysa Üzeyir Garih çoktan yaşama veda etmişti. Fazla geçmeden ölüm haberi doğrulandı.</p>

  <p>Lili Garih, aile dostları işadamı Şarık Tara’nın gönderdiği bir özel uçakla Cumartesi saat 18.30’da İstanbul’a hareket etti. 45 yıllık eşi artık yoktu. İlk incelemeleri bitiren polis, Üzeyir Garih’in Fevzi Çakmak’ın kabrinin yakınında öldürülmüş olarak bulunduğunu açıkladı. Açıklamalara göre Garih yedi yerinden bıçaklanarak öldürülmüştü. Polis, “Üzeyir Garih’in neden buraya geldiğini araştırıyoruz” diyordu. Musevi bir işadamının bir müslüman mezarlığında ne işi olabilirdi?</p>

  <p><b>Eyüp’te ne arıyordu?</b></p>

  <p>Ertesi gün herkes bu sorunun cevabını arıyordu. Musevi bir iş adamı Eyüp Mezarhğı’nda ne arıyordu? Alışılmadık, beklenmedik bir ölümdü; belki dünyada bir başka benzeri de yoktu. Üzeyir Garih’in seveni çoktu, doğal olarak düşmanı da. Ölüm tehditleri aldığı bilinen Garih, korumasız olarak neden Eyüp Mezarlığı’na gitmişti? Polis, Garih’in ,şoförünün izinli olduğunu ve mezarlığa muhtemelen yalnız gelmiş olabileceğini açıkladı. Öte yandan gazetelerde yer alan iddialara göre, Garih kaçırıldıktan sonra öldürülerek Fevzi Çakmak’ın mezarının yanına bırakılmıştı. Ya da kaçırılıp mezarlığa getirilerek orada infaz edilmişti. Çakmak hem Türkiye Cumhuriyeti’nin kurucuları arasında olmakla Türk bağımsızlığını simgeliyor hem de dindar kişiliğiyle halkın saygı duyduğu tarihi bir kişilikti. 1950 Nisan’ındaki vefatında hükümetin milli yas ilan etmemesi üzerine dindarların başı çektiği kalabalıklar, cenazeyi omuzlarına alarak Eyüp Mezarlığı’na kadar taşımışlardı. Bu olay, kemalist çevreler tarafından irticanın gövde gösterisi olarak yorumlanmıştı. Çakmak’in ölümünden bir ay sonra yapılan gelen seçimlerde Demokrat Parti, CHP’ye fark atarak iktidara gelmişti. Kimi yorumlara göre Çakmak’ın vefatına gösterilen vefasızlık Cumhuriyet Halk Partisi’nin sonunu getirmişti.</p>

  <p><b>Yorumlar çok farklı</b></p>

  <p>Üzeyir Garih’in delik deşik edilmiş cesedinin Mareşal Çakmak’ın mezarının yanı başında bulunmasından ilginç yorumlar çıkarıldı. Bu nedenle akla gelen ilk ihtimal, Musevi işadamı Üzeyir Garih’in aşırı dinci örgütler tarafından öldürülmüş olabileceği idi. İkinci ihtimal de, -polisin de ilk günden itibaren üzerinde durduğukişisel nedenlerden ötürü öldürülmüş olabileceği şeklindeydi. Bir üçüncü ihtimal Garih’in iş bağlantıları nedeniyle, dördüncü ihtimal Garih’in uluslararası bağlantıları ve ticari yatırımlarından rahatsızlık duyan aşırı milliyetçi paramiliter güçler tarafından öldürülmüş olabileceği idi. Çakmak’ın yanı başında öldürülmesi, bir mesajdı.</p>

  <p>Garih öldürülmeden önceki akşam(24 Ağustos 2001) TV8 Ana Haber Bülteni’nde Haftanın Ekonomik ve Siyaset Yorumu’unun konuğu olarak yaptığı açıklamalar yüzünden öldürüldüğü de ortaya atıldı. Garih konuşmasında Türkiye’nin enerji politikaları üzerinde duruyor, öte yandan da güncel bir konu olan AK-Parti ve Recep Tayyip Erdoğan hakkında bazı yorumlarda bulunuyordu. O günlerde Erdoğan’ın 7-8 yıl önce yaptığı bir konuşmanın video kasetleri yayımlanıyordu. Bazı gazeteler ve televizyonlarda kaset, Erdoğan’ın değişmediğini gösteren bir kanıt olarak sunuluyordu. Garih konuşmasından Genelkurmay Bşk. Org. Hüseyin Kıvrıkoğlu’nun Baku ziyareti, Türkiye’nin Orta Asya atağı ve son İran gerginliği ile ilgili bir soru üzerine, Hazar denizinin dünyada büyük enerji rezervleri bulunan ve üzerinde hukuki tartışmalar olan bir yer olduğunu kaydederek şunları söylemişti:</p>

  <p>“Tabii Türkiye’nin de burada büyük çıkarları var. Türkiye’nin alacağı Türkmen gazı projesi bir yere bırakılsa bile Türkiye burada büyük bir aktör ve Azerbaycan’a destek veriyor. İran da Türk men gazını kendi ülkesi üzerinden geçmesini istiyor. İran’ın da bu büyük bir projesi. Tabii ki’gazın milliyeti yoktur. Boru hatları hemen hemen hazır. Hazar denizinde aslında zenginliklerin paylaşımı kavgası var.</p>

  <p>İran için Türkiye Batıya açılan bir kapıdır. Gösteri yapan uçakların Türkiye tarafından bir gözdağı, düşmanlık olarak algılanmaması gerekir. Eğer algılanıyorsa da onların bir kötü niyeti var demek ki.</p>

  <p>İran’ın kendi içinde problemleri var. Bunu mu unutturmak mı istiyor bilmiyorum. Aslında burada bir saman alevi var. Bu alev de Kıvrıkoğlu’nun Türkiye’ye dönüşü ile sönecektir. Neticede Baku-Ceyhan Boru Hattı 2005’de devreye girecek ve Türkiye’ye zenginlik getirecek.</p>

  <p>AK Parti ile ilgili TV’lerde görüntüler ortaya çıktı. İnsanlar zamanla değişebilir. Eski düşünceyle yeni düşünce arasında Türkiye’de de bazı değişiklikler oldu. İnsanların düşünceleri günün şartlarına göre değişebilir. Ben gençliğinde çok koyu komünist olanların sonra çok koyu kapitalist olduklarını gördüm. Bir zamanlar dine, şeriate uygun devlet kurmak isteyenler bunun mümkün olmadığını görüp fikir değiştirmiş olabilirler. Değişmemişse de iyi olmaz diye düşünüyorum. Ben 1978’de İKV’de görev yapıyordum. O zamanki iktidarda bulunan Ecevit ile Erbakan’a Yunanistan ile beraber bizim müracaatta bulunmamız gerektiğini söylemiştim. Onlar kabul etmemişlerdi. Ama bugün durum ortada. Biz bugün, demokrasi, globalleşme diyoruz. Zihniyet değişmiştir diye ümit etmekteyim”</p>

  <p>TV 8’de yaptığı konuşma, Garih’in kamuoyu önünde yaptığı son konuşma oldu.</p>

  <p><b>Yine şeyhine gidiyordu</b></p>

  <p>Türkiye kamuoyu Üzeyir Garih cinayetinin şokunu yaşarken, basında Garih’in sık sık Eyüp Mezarlığı’na tek başına gelerek Mareşal Fevzi Çakmak’ın kabrini ziyaret ettiğine dair bilgiler yer almaya başladı. Pazar günkü Hürriyet’in manşeti ise “Yine şeyhine gidiyordu” şeklindeydi. Mezarlık çevresindeki esnaflar da Garih’in haftada, onbeş günde ya da ayda bir cumartesi günleri Eyüp Mezarlığı’na geldiğini doğruluyordu.</p>

  <p>Hatta Garih’i Çakmak’ın kabri başında dua ederken görenler olmuştu. İddialara göre Çakmak, Garih’in babasının yakın dostuydu. Diş hekimi olan Baba Garih, Birinci Dünya Savaşı yıl arında Çakmak’ın yanında askeri doktor olarak görev yapmıştı. Öte yandan Mareşal Çakmak’ın İkinci Dünya Savaşı yıl arında Musevileri koruduğu iddia ediyordu. Üzeyir Garih hem baba dostu olduğu hem de Musevileri koruduğu için Mareşal Çakmak’ın mezarını ziyaret ederek vefa borcu ödüyordu. Bu öyle bir vefa borcu olmalıydı ki Garih öğle saatlerinde, aralarında Bulgaristan Başbakan Yardımcısı’nın da bulunduğu bir Bulgar heyetini ofisinde kabul ettikten sonra üzerini bile değiştirmeden ve kimseye haber vermeden arabasına atladığı gibi soluğu Eyüp Mezarliğı’nda almıştı. Garih’i mezarlığa koşturan “neden” çok önemli olmalıydı.</p>

  <p><b>Şeyhi Küçük Hüseyin, Nakşibendi!</b></p>

  <p>Bu arada ilginç bir gelişme daha oldu. Garih’in fabrikasında çalıştıktan sonra emekliye ayrılmış, mutemet adamı açıkladı: “Garih Çakmak’ın değil Küçük Hüseyin Efendi’nin mezarını ziyaret ediyordu. Küçük Hüseyin Efendi, Çakmak’ın da şeyhiydi.” Kafalar iyice karışmıştı. Musevi işadamı Garih’in 1930’da vefat etmiş olan bir Nakşi şeyhiyle ne ilişkisi olabilirdi? Garih, dindar çevrelerin husumetini kazanmış bir isim değildi, aksine bu çevrelerle yakın ilişkisi olan bir işadamıydı. Ama bu özelliği bile Garih’in Küçük Hüseyin Efendi’nin kabrini ziyaret etmesini açıklamaya yetmiyordu.</p>

  <p>Daha başka bir neden olmalıydı. Sorunun cevabı gecikmeden geldi: Küçük Hüseyin Efendi, baba Garih’in yakın dostuydu. Garih’in öldürüldüğü mezarlık bölgesi Nakşi tarlası olarak biliniyordu. Bu bölgede İstanbul’un tanınmış Nakşi şeyhleri yatıyordu. Avusturalya’da trafik kazasında vefat eden İskenderpaşa Cemaati’nin şeyhi Prof. Esat Coşan’da aynı bölgede toprağa verildi. Coşan’ın kabri Garih’in yürüdüğü yolun kenarındaydı. Üzeyir Garih’in vahşice öldürülmesi, en yakınlarından bile sakladığı ilginç bir sırrı açığa çıkarıyordu.</p>

  <p><b>Ustabaşı Cemal sırrı açıklıyor</b></p>

  <p>Alarko Şirketler Topluluğu’nda 30 yıl ustabaşı olarak çalıştıktan sonra emekli olan ve Kırklareli’nin Babaeski İlçesi’ne bağlı Torbalı’da yaşayan 82 yaşındaki Cemal Cumalı, patronu Üzeyir Garih’i ölüme götüren sırrı açıklıyordu. Cemal Cumalı’ya eski patronu Üzeyir Garih’ten 1992’de bir telefon geliyor. Garih, “Cumali usta atla gel. Seninle özel bir işimiz var” diyor. Randevu yeri, Eyüp Sultan Mezarlığı’nın giriş kapısıdır. Garih’in konuşmasına anlam veremeyen ve kafası karışan Cumali usta sözleşüen gün randevu yerinde hazır oluyor. Mezarlık girişinde buluşan Garih ve Cumali ayaküstü hoş beşten sonra Piyer Loti’ye uzanan daracık yoldan ilerlemeye başlıyorlar. On dakika sonra Fevzi Çakmak’ın mezarına gelirler. Cumali Usta, bugüne kadar Mareşal Çakmak’ın mezarının burada olduğundan dahi haberi bulunmamaktadır. Cumali Usta’nın şaşkınlığına bir yenisi daha eklenir.</p>

  <p>Çakmak’ın mezarının hemen yanındaki bir başka kabirin başına giden Garih, Cumali ustaya dönerek herkesten sakladığı sırrını açıklar: “Bak Cemal! Burada sana anlatacaklarım sadece ikimizin arasında kalacak.’ Burada yatan zat benim için çok değerlidir. Onu babamın bana anlattığı şekliyle gıyaben tanıyorum. Babam bana doğumumdan itibaren Mevlana Küçük Hüseyin’in sık sık evimize geldiğini anlatırdı. Bu zat benim başımı okşar ve babama (Bu çocuk ülkesine büyük hizmetlerde bulunacak) dermiş. Onu dünya gözüyle hiç görmedim, en azından görecek yaşa eremedim. Ancak ben onu dün gece rüyamda gördüm.” diyerek söze başlar. Küçük Hüseyin Efendi rüyasında Garih’ten mezarını yaptırmasını istiyor. Esrarengiz telefonun anlamı ortaya çıkıyor. Garih, Cumali Usta’dan Hüseyin Efendi’nin mezarıyla yakından ilgilenmesini istiyor. Bütün masrafları kendisi karşılayacaktır. Böylece Cumali Usta, patronu Garih’in sırrına ortak oluyor. Garih’in ölümüne kadar da bu olaydan kimselere söz etmiyor.</p>

  <p><b>Şeyhini ziyaretten hiç vazgeçmedi</b></p>

  <p>Garih ve Cumali zaman zaman Küçük Hüseyin Efendi’nin mezarında buluşuyorlar. Garih, sırrını emanet edecek kadar güvendiği Cumali Usta’ya daha pek çok şeyler anlatıyor. Garih, babasının Hüseyin Elendi ile çok yakın dost olduklarını, sık sık bir araya geldiklerini anlatıyor. Hatta uzun süre çocuğu olmayan Azra Garih Nakşi Şeyhi Hüseyin Efendi’den kendisi için dua etmesini de rica ediyor.</p>

  <p>Rivayetlere göre Hüseyin Efendi, Azra Garih’e, “Bir erkek çocuğunuz olacak. Adını da Üzeyir koyun.”.</p>

  <p>Azra Garih, Üzeyir doğduğunda Hüseyin Efendi’nin isteğini yerine getiriyor. Museviler arasında Üzeyir ismi pek kul anılmamasına rağmen isim konulur.</p>

  <p>Üzeyir Garih üç yaşlarında iken Küçük Hüseyin Efendi vefat ediyor. I950’li yıl arda Azra Garih de yaşama veda ediyor. Bir gün Üzeyir Garih, Küçük Hüseyin Efendi’yi rüyasında görüyor. Babasından Küçük Huseyin Efendi ile ilgili pek çok sitayişkar sözler duyan Garih kendisini ölüme götüren bir yola yıl ar önce ayak basıyor.</p>

  <p><b>Mezarını yeşile boyattı</b></p>

  <p>Cemal Cumalı, eski patronu Üzeyir Garih ile kırk yıllık dost olduğunu belirterek, “Kendisi ile o başka bir şirkette çalışırken tanıştık. O daha sonra Alarko’yu kurunca beni de davet etti. Ben de büyük bir hayranlık uyandıran bu genç mühendisin teklifini hiç düşünmeden kabul ettim. 1979’un sonunda emekli oluncaya kadar da kendisinin yanında çalıştım” diyordu. Garih’in inançlı insanlara büyük saygı duyduğunu, fabrikada mescit açtırdığını kaydeden Cumalı, “En son geçen yıl o zatın kabrini boyamamı istemişti. Hatta ilk sefer boyayı beğenmedi. Daha açık yeşile boyamamı istedi.</p>

  <p>Yeniden boyadık. Bu sefer çok beğendi.. Mezarın etrafında gezinirdi. Sağını solunu kontrol ederdi.</p>

  <p>Benden kendisi adına merhum zatın ruhu için duada bulunmamı isterdi. Buranın bakımını iyi yapmamı tembih ederdi.” *</p>

  <p>Üzeyir Garih, Hüseyin Efendi’nin mezarını yaptırdıktan sonra da haftada, on beşgünde ya da ayda bir ziyaretini eksik etmiyor. Mezar ziyareti Garih için adeta özel yaşamının bir parçası haline geliyor.</p>

  <p>Elbette Garih gibi hem iş bağlantıları hem de etnik-dini kökeni ve hem de uluslararası ilişkileriyle tanınan musevi bir işadamının özel yaşamı mercek altında olduğunu kabul etmek gerekiyor. Ne kadar saklamaya çalışsa da herkesin gözlerinin üzerinde olduğu bilinen bir ismin, periyodik aralıklarla, hem de korumasız olarak Eyüp Mezarlığı’na gittiğinin bilinmemesi mümkün değil. Garih’in Eyüp Mezarlığı civarında gören mahalle sakinleri Garih’in sık sık mezarlığa gelip gittiğini doğruluyorlar. Mezarlık çevresindeki esnaflar Garih’in zaman zaman aperatif yiyeceker aldıktan sonra mezarlığa gittiğini ve bir iki saat kadar ortalıkta görünmediğini belirterek, “Musevi bir işadamının bir müslüman mezarlığını ziyaret etmesine çok şaşırdık” diyorlardı.</p>

  <p>*(Şamil Kucur I 27 Ağustos 2001-Zaman Gazetesi)</p>

  <p><b>“Cumartesileri ortadan kaybolurdu”</b></p>

  <p>Garih’in 40 yıllık dostu Can Kıraç’ta Hürriyet’e yaptığı bir açıklama da “Kendisini biri 3 yıl, diğeri 2 yıl önce olmak üzere iki kez orada gördüm. Görünce de şaşırdım. ‘Üzeyir Bey ne arıyorsunuz burada?’ diye sordum. Bana, Hüseyin Efendi’yi ziyaret için geldiğini anlattı. Şaşırdım. ‘Benim dini inançlarım çok kuvvetlidir ve Huseyin Efendi’ye olan bağlılığımı bu ziyaretlerimle kanıtlarım.’ dedi.</p>

  <p>Her ikisinde de yalnızdı, yanında koruma şoför yoktu. Yine böyle birer tatil ya da bayram günüydü” diyordu. Can Kıraç, Koç Holding’in bir zamanlar bir numaralı yöneticilerindendi. Kardeşi İnan Kıraç da Vehhi Koç’un kızı Koç Holding Başkan Vekili Suna Kıraç’ın eşi.</p>

  <p>Ortağı İshak Alaton da Üzeyir Garih ayda bir kez mutlaka Eyüp Mezarlığı’na gittiğini belirterek, “Babasının yakını olan Mareşal Fevzi Çakmak’ın mezarı başında dua ederdi. Garih’in öz babası cerrahtı. Onların ruhunu şad eder, onlarla konuşurdu. Dünya hayatından sonra hayatın devamına inanan bir mü’mindi” diyecekti gazetecilere.</p>

  <p>“Bu büyük insan dinler üstü bir müttefik, bir fikir insanı olduğunu ispat etti. Allah’a inanan her üç dinin aynı felsefede buluştuklarının idrakindeydi. Çünkü her üç dine de aynı yakınlığı duydu.</p>

  <p>Eyüp’te babasının çok güvendiği, çok inandığı, çok saygı duyduğu insanın mezarını arada sırada ziyaret ederek hem o yüce insanın ruhunu şâd ederdi ve babası ile de buluşurdu.</p>

  <p>Ne yazık ki orada hayatını noktaladılar” diyen İshak Alaton, “Mezarlığa ziyarete gittiğini ne bana ne de oğluna da hiç söylemedi. Gazetelerde yazılan isim doğru, çünkü Can Kıraç’a sordum, o da teyit etti. Kıraç, iki belki de üç defa o mezarın başında Garih’i gördüğünü söyledi. Çünkü mezarda yatan aynı zamanda Can Kıraç’ın hanımı İnci Hanım’ın da büyük dedesi olurmuş” şeklinde konuşuyordu.</p>

  <p>Garih’in cumartesi günleri belli saatlerde ortadan kaybolması, cep telefonunu kapalı tutmasını eşi Lili Garih de bir tv programında itiraf ediyordu. Geçen yıl Kanal-D’de eşi Üzeyir Garih ile birlikte Erol Evgin’in “Bir sevda masalı” isimli programına konuk olan Lili Garih şunları söylüyordu: “Cumartesileri sabah 10.00’da evden çıkar. O gün cep telefonu kapalıdır. Akşama kadar kendisinden haber alamayız.”</p>

  <p><b>Yazgısını rüyası çizdi</b></p>

  <p>Rüyanın Üzeyir Garih’in manevi dünyasında çok önemli bir yeri vardı. Basma yansıyan bilgilere göre Garih, hem babasının yakın dostu Şeyh Küçük Hüseyin Efendi’yi hem de Kanuni Sultan Süleyman döneminde yaşamış Şeyh Yahya Efendi’yi rüyasında gördü. Garih’e rüyasında görünen Şeyh Yahya, kendisinden Beşiktaş’taki dergahını onarıp ihya etmesini istiyor. Bu isteği yerine getiren Garih, evini de Şeyh Yahya Dergah’ına kısa bir mesafede yapıyor, yıl arca bu evde oturuyor. Saadet Partisi Genel Başkanı Recai Kutan’ın başdanışmanı, Refah Partisi Adana eski Milletvekili Ertan Yülek Garih için çok ilginç bir iddiada bulunuyordu: “Garih çok eski bir dostumdu. Beşiktaş’ta bulunan Yahya Efendi Dergahı’na tabi olduğunu düşünüyorum. Rüyasında Yahya Efendi’yi gördüğünü ve kendisinden orada satılık bir yer olduğunu ve orayı satın almasını istediğini biliyorum. Orayı, yani şimdi evinin olduğu yeri satın aldığını biliyorum. “ dedi. *</p>

  <p><b>Şeyh Yahya herkesi seviyordu</b></p>

  <p>Yahya Efendi, hangi dinden olursa olsun, herkese iyilik yapan bir müslüman büyüğü olarak biliniyor. Yahya Efendi, Trabzon Kadısı Ömer Efendi’nin oğludur. Annesi Afife Hanım, Kanuni Sultan Süleyman’ın süt annesi. Şeyh Yahya Türbesi İstanbul u denizcilerin uğrak yeri.Yahya Efendi ismi etrafında adeta bir efsane örülüyor.</p>

  <p>Denizciler, Boğaz’ı koruyan dört manevi bekçiden birinin Şeyh Yahya olduğuna inanıyorlar. Öte yandan İstanbul’un gayr-ı müslim denizcileri de saygılarını eksik etmezler. Yahya Efendi ile ilgili hikayelerin kahramanları masında pek çok hıristiyan de var. Hatta Şeyh, bazı Rum denizcilerin müslümanlığı kabul etmesine de vesile oluyor. Bir Rum denizci Karadeniz’de tutulduğu fırtınadan kurtulması karşılığında Yahya Efendi Dergahı’na bir fıçı şarap bağışlayacağı vaadinde bulunuyor.</p>

  <p>Gerçekten de kurtulur ve bir fıçı şarapla dergaha gelir. Rum denizci bir an için müslümanların şarap içmeyeceğini unutmuştur. Durumu anlayan Şeyh Yahya hiç sesini çıkarmaz, teşekkür etmeyi de ihmal etmez. Fıçıdaki şarap nar şerbetine dönmüştür. Rum denizci bu keramet karşısında, “Ey yol güneşi” der,” Val ahi senin dinin haktır!” Yahya Efendi denizde fırtınaya tutulan iki rum papazını kurtardığı ve dergahla bakımlarını yaptığı da rivayetler arasında yer alıyor. Bir hikaye de şöyledir: Papazın biri Yahya Efendi’nin atının yularına yapışır. “Bu da adalet midir? Doğru dürüst defter tutulmuyor, ölülerimizden bile haraç istiyorlar!” der. Yahya Efendi derhal Kanuni Sultan Süleyman’ın huzuruna çıkarak, “Yazıklar olsun. Böyle ele geçen mal helâl değildir. Yediğin, içtiğin, sarayın, saltanatın, haram sana!. Allahü Teâlâ’nın huzuruna çıktığında ne cevap vereceksin? Korkarım yakanı kafirlerin eline verecekler. Sürüm sürüm sürünecek, cehenneme itileceksin. Unutma tacın, tahtın, burada kalır, seni şöhretin değil, adaletin kurtarır!” diyerek derhal bu yanlışın düzeltilmesini ister.</p>

  <p>Daha bunun gibi pek çok hikaye anlatılıyor. Beşiktaş Rum Metropoliti’nin de Yahya Efendi’nin hiristiyanlara gösterdiği ilgiden ötürü zaman zaman dergahı ziyaret ettiği rivayet ediliyor. Bu tür hikayelerin ortaya çıkmasına, Şeyhin müslüman olmayan kişilere hoşgörü ve sevgi ile yaklaşmasının büyük bir payı olsa gerek. Yahya Efendi Dergahı fakirlerin sığınağı, yolda kalmışların barınağıdır. Müderris mahlasıyla şiir yazan Yahya Efendi’nin hekimliğinin yanı sıra hendese, matematik ve geometri gibi zamanın fen bilimlerine vakıf bir şeyh.</p>

  <p><b>Dergahta kimler yokki!</b></p>

  <p>Şeyh Yahya Üveysilik olarak bilinen tasavvuf ekolüne mensup. Kendisinden sonra tekkenin Kadiriliğe ve Nakşibendiliğe hizmet ettiği, yanı sıra Üveysiliğin de en azından bir meşrep olarak devam ettirildiği İstanbul Ansiklopedisi’nde belirtiliyor. Tekkenin son postnişini, vefat ettiği 1961 yılına kadar burada ikamet eden Şeyh Abdulhay Öztoprak’tır. Şeyh Abdulhay, Üveysiliğin yanı sıra hem Kadiri hem de Nakşi’dir. Sohbetlerinden oluşan “Hikmetler ve Aşıklar Bahçesi” isimli kitabı 1980’de müridi M. Yekta Dümer tarafından neşredildi. Tekke Çırağan’da, Yıldız Mahallesi’nde, Çırağan Caddesi’ne bağlanan Yahya Efendi Çıkmazı’nda yer alıyor.</p>

  <p>Şeyh Yahya Tekkesi’nin çevresi, şeyhin türbesine komşu olmak isteyen binlerce tarikat ehli, devlet adamı, hanedan ve saray mensubuna ait mezarlarla doludur.</p>

  <p>Kanuni Sultan Süleyman’ın kızı Raziye Sultan, II. Abdülhamit’in kızı Hatice Sultan da Şeyh Yahya Türbesi’nde yatıyorlar. Pek çok şeyh ve ünlü bestekarların yanı sıra Kadiri tarikatı şeyhlerinden ilk seri ateşli topun mucidi Ahmet Süreyya Emin’in mezarları da burada bulunuyor. Bu bakımdan Dergah ve çevresi adeta Eyüp Sultan Mezarlığı ‘nda Şeyh Küçük Hüseyin ve Mareşal Çakmak’ın da kabirlerinin bulunduğu Nakşi Tarlası bölgesi gibi bir nitelik taşıyor. Ahmet Hamdi Tanpınar da Şeyh Yahya Tekkesi’ni, “İlahi mağfiret Yahya Efendi dergahında adeta güzel bir insan yüzü takınır. Ölüm burada, hemen iki-üç basamak merdiven ve bir-iki sedle çıkılıveren bu bahçede hayatla o kadar kardeştir ki bir nevi erme yolu, yahut aşk bahçesi sanılabilir” satırlarıyla niteliyordu. Yakın tarihlere kadar Yahya Efendi Camii’nin hazireleri de tartışma konusu oldu. Basında Caminin tarikat mezarlığına dönüştürüldüğü şeklinde yakınmalarda bulunuldu. Avusturalya’da vefat eden Nakşibendi Şeyhi Prof. Esat Coşan’ın Süleymaniye Camiine defnedilmesine izin vermeyen Cumhurbaşkanı Sezer’in, hayatta olan Atiye Selma Ercihan’ın öldükten sonra Yahya Efendi Camii mezarlığına gömülmesine onay verdiği basına yansıyan bilgiler arasında yer aldı.</p>

  <p><b>Rüya her toplumda etkili</b></p>

  <p>Rüyanın Garih’in özel yaşamında etkili olduğunu belirtmiştik. Rüya, müslüman toplumlarda olduğu gibi her toplumda etkisini hissettiren bir güce sahip. Müslüman toplumların geleneğinde rüya tabiri denilen ayrı bir dal bulunuyor. Batı’da da modern psikolojinin rüya ve insan kişiliği arasındaki bağıntıyı araştıran dal arı olduğu biliniyor. Müslüman toplumlarda özellikle tasavvuf geleneğinde rüyanın önemi daha da artıyor. Rüya yoluyla tasavvuf dünyasına ayak basıldığına dair anlatıların haddi hesabı yok. Tasavvuf büyüklerini anlatan kitaplarda rüya ile kendisine yön veren ya da aradığı şeyhi bulan kişilere ilişkin pek çok örnek var. Rüyanın da bir bilgi kaynağı olduğuna inanan müminlerin sayısı hiç de az değil. Bu nedenle rüya tabiri toplumlarda kültürel bir olgudur. Hatta kültürel bir olgu olmanın ötesinde İslam geleneğinde “rüya nübüvvetin kırkaltıda biri” olarak kabul edilir.</p>

  <p>Kur’an-ı Kerim’de Yusuf Peygamber aynı zamanda bir rüya tabircisi olarak nitelenir. Batılı ya da Doğulu olsunlar, kral ar, sultanlar ve imparatorların saraylarında rüya tabircisi olarak nitelendirilen kişiler hep oldu. Ancak İslam toplumlarında rüya tabirciliği, rüyanın ya şeytandan ya Allah’tan geldiği düşüncesi çerçevesinde dünya nimetlerinden yüz çevirmiş dervişlerin ya da sufilerin işi olarak görülür. Bunun nedenini, İslam ve Hristiyan kültüründe rüyanın yeri konusunda mükemmel bir giriş yazan Profesör Cemal Kafadar şöyle açıklıyor: “Çünkü insanın düşü çok değerlidir; olur olmaz kişiye aktarmamak gerekir. Rüya yorumlanmadığı sürece bir şey söylemiş sayılmaz, dolayısıyla insan davranışına yön vermez, kaderini çizmez. ‘Rüya uçucu bir kuşun ayağı üzerindedir, tabir olunmadıkça onun için istikrar ve karar yoktur’. Ancak yorumlandığı anda, yorumlayan ister bilgili ister cahil olsun, ister hayra ister şerre yorsun, ‘ta’birinün hükmü ra’iye sabit olur’. Artık rüyanın mantığı yorumlandığı haliyle işlerlik kazanır ve düşü görenin kaderi olur. Yani düşlerin anlamı kişinin dışındaki nesnel bir dünyada yatsa bile bu, öznenin rolünü yadsımaz; bilakis, bütün idealist düşünce sistemlerinde olduğu gibi, ancak bir özne tarafından algılandığında ve anlamlandırıldığında gerçeklik kazanır. Dolayısıyla aynı rüya değişik kişiler tarafından görüldüğünde değişik anlamlar taşıyabilir.”</p>

  <p>Prof. Kafadar’ın İslam kültüründe rüya hakkından yazılanları aktararak yaptığı analiz, bir kitabın önsözünde yer alıyor. Kitap, Osmanlı döneminde yaşamış Asiye Hatun isminde bir kadının rüya yoluyla, kendini ya da şeyhini bulmasını anlatan bir güncedir.</p>

  <p><b>Rüyasında gördü, müridi oldu</b></p>

  <p>Asiye Hatun, rüyasında gördüğü kişinin uzak bir kentte yaşayan Halveti Şeyhi Muslihüddin Efendi olduğunu öğreniyor. Ona rüyalarını yazarak tabir etmesini rica ediyor. Oysa Muslihüddin Efendi’yi gerçek hayatta hiç görmemiştir. Sonuçta Asiye Hatun, Şeyhin müritleri arasına giriyor. Prof. Kafadar, rüya tarihçiliğinin niçin önemli olduğunu şu sözlerle anlatıyor: “Bir tarihçi, hele hele ruhbilimsel çözümleme yapmaya niyeti ve eğitimi olmayan bir tarihçi rüyalarla niye ilgilensin? Bir kere görülenlerin ya da görülmüş gibi anlatılanların içerikleri bir yana, rüyaların nasıl değerlendirildiği ve yorumlandığı, bir kültürel geleneği anlamak isteyenlere bir çok konuda önemli ipuçları verebilir.</p>

  <p>Modern toplumlar dahil her toplumda rüyaların yorumlanması/çözümlenmesi belirli metafizik ve epistemelojik inanışlara göre biçimlenir. Ayrıca tarih boyunca değişik toplumlarda rüyanın yanı sıra, kendi tıp geleneklerinin beden/ruh/zihin ilişkileri üzerine varsayımlarına göre hareket etmişlerdir.” *</p>

  <p>Üzeyir Garih de rüyasında gördüğü Küçük Hüseyin Efendi’ninmezarını ziyaret etmeyi adet edinerek, mezar başında iç dünyasında kendiyle hesaplaşarak huzur buluyordu. Nihayet Küçük Hüseyin Efendi ‘nin yanı başında da son nefesini veriyordu. Musevi asıllı işadamı Garih, kaderin garip bir cilvesiyle, müslüman mezarlığında, katilinin ya da katillerinin bıçak darbeleriyle veda ediyordu yaşama.</p>

  <p>**(Rüya Mektupları-Asiye Hatun, Oğlak Yayınları)</p>
</body>
</html>
