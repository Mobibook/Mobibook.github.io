<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM VII</h1>

  <p><b>GARİH HEP SAĞ’A YAKIN OLDU</b></p>

  <p><b>Garih ve Alaton rol mü yapıyordu?</b></p>

  <p>İshak Alaton’un sosyal demokrat eğilimli biri olmasına karşın Üzeyir Garih sağın çeşitli kanatlarıyla yakın ilişkileriyle önplana çıktı. Garih ve Alaton’un birbirine zıt gibi görünen kişilikleri ve politik eğilimleri farkı yorumlara neden oluyordu. Buna göre Alaton ve Garih, sahip oldukları konumu korumak için siyasetin sağ ve sol kanadıyla iyi geçinmek isteyen iki pragmatik işadamıydı. Taha Kıvanç da bir dönem Alaton ve Garih hakkında böyle düşünen bir gazeteciydi. Kıvanç, önyargısının zamanla değiştiğini, “Alarko’nun iki ortağı, ne yalan söyleyeyim, bir piyesin iki farklı rolünü oynuyor görünmüştü gözüme... Hiç değilse ilk başlarda...</p>

  <p>İshak Alaton, sosyal demokrat bilinir ve o çizgide teklifler seslendirirdi... Üzeyir Garih ise, Türkiye’de sağcı ne kadar grup varsa onlara yakın dururdu; önceleri Türkiye gazetesi grubuna yakınlığı dikkat çekiciydi, hatta TGRT çizgi değiştirdiğinde, “Alarko satın aldı” dedikoduları bile çıkmıştı” sözleriyle anlatıyordu. Garih’in Fethul ah Gülen’i sık sık ziyaret ettiği ve cemaatin faaliyetlerine katıldığını da dikkat çeken Kıvanç, “Benim de aralarında bulunduğum gruplara Türkiye sınırlan dışındaki okul faaliyetlerinin ne kadar muhteşem olduğunu anlatırken çok dinlemişimdir kendisini...</p>

  <p>O ünlü ‘kaset’ olayı sonrasında bile tavrı değişmedi; cemaati ve hizmetlerini savunmaya devam etti” diyordu. Kıvanç Alaton ve Garih hakkındaki kanaatlerini şöyle tamamlıyordu: “Bir holding ve iki ortak, ikisi de musevi; ama biri ‘sosyal demokrat’ ve o çizginin faaliyetleri içerisinde yer alıyor, çıkıp konuşmalar yapıyor, diğeri de ‘sağ’ çevrelerle yakın ve mesajlarını en fazla onlara yöneltiyor... Başlangıçta, bunu, bir ‘rol dağılımı’ ile ilgili görüp kuşkulanmam doğal... Ancak, sonradan, Üzeyir Garih’in, Necmettin Erbakan’la, İTÜ’de motorlar kürsüsünde asistanlık yaptıkları dönemden dostlukları olduğunu öğrendim; İshak Alaton’un da İsveç’te öğrencilik yaptığı yıl arda sendikal faaliyetlere katıldığını... İkisiyle de, kapalıaçık bir çok seminerde, en samimi fikirlerini dinlerken buldum kendimi ve birlikteliklerinin sırrını da çözdüm: Farklılığın mutlu ahengini yaşıyorlardı...</p>

  <p>Nitekim, ortağının ölümü üzerine konuşan İshak Alaton, “Biz farklılığı başarılı bir ortaklığa çevirdik” anlamına gelen bir tespitte bulundu.” *</p>

  <p><b>Yalçın Küçük’e iş teklif etti</b></p>

  <p>Garih sağa yakın biri olmakla birlikte her kesimle de iyi ilişkiler içinde olmaya çalışan bir kişilik sergiliyordu. Hatta Marksist solun önemli isimlerinden Yalçın Küçük’e Alarko’da çalışmayı teklif ediyor.</p>

  <p>Yalçın Küçük, Garih’in ilişkiler ağına dikkat çekerek, “Üzeyir Garih üç saat beni ikna etmeye çalıştı.</p>

  <p>En sonunda o kadar baskı yaptı ki Üzeyir Bey’e, ‘Ben sol tanınan bir adamım, Alarko’da çalışmam’ dediğim zaman. ‘Ne demek o? Benim en yakın arkadaşım Kemal Türkler’dir’ dedi. Türkler o zaman DİSK Genel Başkanı, ‘Biz her hafta buluşur, her şeyi konuşuruz’ dedi.” ** Kemal Türkler de 1980’de siyasal bir cinayete kurban gidiyordu. Üstelik 12 Eylül döneminde MHP hakkında hazırlanan iddianamede MHP Lideri Türkeş’in şimdi DYP İstanbul Milletvekili olan Celal Adan’a el işaretiyle Kemal Türkler’in öldürülmesini ima ettiği ileri sürülüyordu. Türkeş de Adan da Türkler davasından beraat ediyordu.</p>

  <p>*(28 Ağustos 2001, Yeni Şafak)</p>

  <p>**(Öküz Dergisi, Ekim 2001)</p>

  <p><b>Türkeş Alarko’yu niçin ziyaret etti?</b></p>

  <p>Garih, TKP’ye yakınlığıyla bilinen DİSK Genel Başkanı Kemal Türkler’in yanı sıra MHP Lideri Türkeş’in de yakın dostuydu. İlk bakışta bir radikal sağ parti lideri ile Musevi bir işadamının yakın ilişkiler içinde olması yadırganabilir. Ama Türkeş’i yakından tanıyanlar onun Türk Musevileri ile ciddi bir sorun yaşamadığına tanıklık ediyorlar. Kartal’daki Alarko Alamsaş Fabrikası’nda DİSK’in gücü 1970’lerin sonlarına doğru kırılıyor. Alamsaş’ta ülkücü işçilerin sayısı artmaya başlıyor. Alamsaş’ta MHP’nin parelel sendika örgütü olan MİSK yetki alıyor. Bu arada siyasal şiddet olaylarında Alamsaş’ta çalışan ülkücü işçilerden hayatlarını kaybedenler de oluyor. MİSK ile Alarko arasındaki ücret anlaşmazlığı greve kadar gidiyor. Grevi sona erdirmek isteyen Garih çareyi Alpaslan Türkeş ile görüşmekte buluyor. Garih Ankara’ya gidip Milliyetçi Cephe Hükümeti’nde Koalisyon ortağı olan Türkeş ile bir araya geliyor. Türkeş, Garih’e belirlenen bir günde Alamsaş’a geleceğini ve kendisini ziyaret edeceğini söylüyor. Türkeş, aradan çok fazla bir süre geçmeden Alamsaş’ı ziyaret ediyor. Olayın devamını Garih şöyle anlatıyor: “Sözleştiğimiz gün ve saatte geldi Türkeş Bey. Fabrikadan içeriye onun girdiğini gören işçiler şaşırdılar. Alparslan Türkeş içeride bizlerle sohbete koyuldu; ama bilirsiniz, bu tip sohbetler kısa sürede malzeme tüketir, bizde de beş dakikada öyle oldu. Rahmetli, ‘Şimdi hemen çıkarsam konunun ciddiyeti tam anlaşılmaz; siz iyisi mi bana bugünün gazetelerini getirin’ dedi ve iki saatini fabrikada geçirdi. Dışarı çıktığında, işçiler, MHP liderini alkışladılar. Grev de ertesi gün sona erdi.” * Ülkücü işçiler mesajı almıştı. Musevi işadamı Üzeyir Garih MHP’nin dostuydu. Türkeş ile dostluğu devam etti Taha Kıvanç, Alarko’nun patronlarıyla Alparslan Türkeş arasındaki dostluğun Ermenistan’la ilgili gelişmeler sırasında da ortaya çıktığını belirterek, “O günlerde kurulan dostluğun etkisi olmuş mudur bilemiyorum, Alarko Holding, 1990 sonrasında, Orta Asya Türk Cumhuriyetleri’nde çok faal hale geldi; Aşkabad (Türkmenistan) Havaalanı inşaatını Alarko üstlendi; açılış töreninde Üzeyir Garih’e olağanüstü itibar edildiğini fark etmiştim” diyordu. Garih’in soldan ayrılanlarla yakın dost olduğunu belirten Yalçın Küçük ise, Alarko ile MHP arasındaki ilişkileri şöyle yorumluyordu: “12 Eylül darbesi sonrasında belgeler açıklandı, iddianameler hazırlandı ve burada gördük ki, Garih’in patronlarından birisi olduğu Alarko, MHP’nin finansörleri arasındaydı, bu ülkede en kanlı iç savaşın olduğu bir zamanda maktul Garih’in bu iç savaşın taraflarından birisini parayla desteklediği anlamındadır” * Alpaslan Türkeş’in Musevilere karşı düşmanca bir tutum yerine dostane ilişkiler içinde olmasını, Türk Musevileri için emniyet sübabı olarak da yorumlanıyor. Başı çeşitli ülkelerde radikal sağ ile başı derde giren Musevilerin İslami unsurları da bünyesinde barındıran MHP camiası ile iyi ilişkiler içinde olmaya çalışması anlaşılabilir bir tutum. 1930’h kırklı ve ellili yıl arda Cevat Rıfat Atilhan örneği yaşayan Museviler, sonraki yıl arda radikal sağ ile iyi ilişkiler içerisine girerek aşırı eğilimleri dengelemek yolunu seçiyorlardı. Türkeş de Musevilerin bu yaklaşımına her zaman olumlu yanıt verdi.</p>

  <p>1970’li yıl arda siyasal şiddet olaylarının her gün can aldığı bir dönemde MHP’ye yakın gruplardan doğrudan Musevilere yönelik herhangi bir saldırı olmaması belki de bu yaklaşımın sonucuydu.</p>

  <p>Nitekim Türkiye’de Musevilere karşı ilk silahlı eylem 1971’de radikal sağdan değil tam tersine radikal soldan, Mahir Cayan grubundan gelecekti. Radikal sol, Filistin sol gruplarıyla, kendi deyimleriyle antiemperyalist dayanışma içindeydi. İsrail’in İstanbul BaşkonsolusuEfraim Elrom, THKP-C tarafından kaçırıldıktan sonra kurşuna dizilerek öldürülecekti.*</p>

  <p>Üzeyir Garih de doğrusu radikal sağı huzursuz edecek davranışlardan uzak durmaya özen gösterdi. Garih tavır ve tutumlarıyla ‘bu ülkeye ait olmak’ duygusunu ön plana çıkarıyordu. Bir röportajında,“Oğlumun adı İzzet, yani Türk adı. Biz kendimizi Türk olarak görüyoruz. Bu ülkede doğduk, askerliğimizi burada yaptık.</p>

  <p>‘ Elrom’un Araplarla diyalog yanlısı olduğu için Türkiye’ye sürgüne gönderildiği iddiaları, radikal sol içi tartışmalarda gündeme geldi. Ancak Elrom’un öldürülmeşindeki giz perdesi aralanamadı. iş kurduk. Eğer yazgımızda başka yerde ölmek yoksa bu ülkede öleceğiz” demişti.</p>

  <p><b>Turancı Musevi kim?</b></p>

  <p>Üzeyir Garih, önce İttihat ve Terakki’yi, daha sonra da Kuvayı Milliyecileri destekleyen, Ziya Gökalp’in yakın arkadaşı Moiz Kohen’in çizgisinin genel eğilimlerini yansıtan bir isim. Moiz Kohen, azınlıkların Osmanlılaştırılması fikrinin de savunucuları arasında yer aldı. Kohen de Garih gibi gençliğinde hahamlık eğitimi almış, ancak o da hahamlık yapmamıştı. Siyonizme karşı çıkan Kohen de Garih gibi masondu. Filistin’de bir Yahudi devleti kurmak yerine Musevilerin Osmanlı topraklarının çeşitli yerlerine göç ettirilerek Osmanlı Devleti’nin güçlendirilmesini savundu. Cumhuriyet döneminde de benzer tutumunu sürdüren Moiz Kohen, kitaplarında Kemalist proje çerçevesinde Türk Musevilerinin Türkleştirilmesi gerektiğini vurguladı. Hatta ‘Türkleştirme’ isimli bir de kitap yazdı. Kohen de Garih gibi Türk dünyası ile yakından ilgilendi. 1914 yılında ‘Turan’ kitabını yazdı. Adı geçen kitapta, “Turan yaşıyor, fakat Çinli pençesi ve Rus çizmesi altında yaşıyor, Turan esir ve mahkum, Turan hakir ve mazlum. Onu bu halde bırakmak, Turanlık için büyük zillettir. Gözünü açmış, milletini tanımış her Türkün en birinci, en mübrem, en mukaddes vazifesi, vazife-i milliyesi onun imdadına koşmak ve onu Çin ejderi ile Rus kartalının kanlı tırnaklarından kurtarmaktır” ibarelerine yer verecek kadar Turancı bir Museviydi. Bir Musevi’nin Türklük davasını böylesine ateşli biçimde nasıl savunduğu şeklindeki sorulara ise, “Akide itibarı ile Türküm diyen her ferdi Türk tanımalıdır.. Bazen keyfiyet bir akis olabilir. Kalb-ı incizab, mevhum veya hakiki bir menfaat saikasıyla ve Hükmü bilnefs auto suggestion tesiriyle insan kendini Türk telakki eder. Ben Türküm diyerek Türk muhitine kavuşur, Türk camiasının emel ve metalibine, bütün duygularına, maddi manevi mukadderatına iştirak eder. Çocuklarını dahi aynı yola sevk eder ve bilnetice yalnız akide ile başlayan Türklük, hars ve terbiyesi ile tekamül etmiş olur” diyordu. Kohen, Cumhuriyet döneminde de Kemalizmin ateşli savunucusuydu. Ona göre Türkiye’de Yahudilerin Türkleştirilmeleri için, Tevrat’taki on emir gibi uymaları gereken on prensip gerekiyordu: “Museviler, isimlerini, dillerini, dualarını, mekteplerini Türkleştirmeliler, cemaat ruhunu kökünden sökmeliler, memleket işlerine karışmalılar, Türklerle düşüp kalkmalılar.” Moiz Kohen sıraladığı umdelere en başta kendisi uyarak Munis Tekinalp ismini alıyordu. 1928’de Milli Hars Birliği, 1934’de de Türk Kültür Cemiyeti kurucuları arasında yer alan ve Kemalizm isimli kitabı da bulunan Tekinalp, CHP’nin savunucusu oldu hep.* Garih’in de Musevi Cemaati ile arasına mesafe koyduğunu, Taha Kıvanç’ın 28 Ağustos tarihli Yeni Şafak’ta yer alan Kulis başlıklı köşesinde dile getirdiği, “Bildiğim bir şey var: Her zaman bir üyesi olarak davrandığı Musevi Cemaati ile arası o kadar da iyi değildi Üzeyir Garih’in; cemaatin öndegelenleri aralarına mesafe koyma ihtiyacı hissederdi... Bunu cemaat içi siyasetin bir sonucu olarak değerlendirmek mümkün” sözlerinden öğreniyoruz.</p>

  <p><b>Museviler Türkeş’i seviyordu</b></p>

  <p>Türk Milliyetçiliği fikrini bir siyasi hareket olarak örgütleyen Türkeş ile bir Türk Musevisi olan Üzeyir Garih arasındaki ilişkiyi bu şekilde temellendirmek de pekala mümkün görünüyor. Bu nedenle Türkeş’in Türk Musevileriyle ilişkisi genelde dostane olmuştur. 1992 yılında 500 Yıl Vakfı’nın etkinliklerinin açılışının yapıldığı bir toplantıda MHP Lideri Türkeş, Vakfın Başkanı Jak Kamhi tarafından büyük bir saygı gösterisiyle karşılanıyordu. Türkeş açılışın onur konukları arasındaydı. Sözkonusu toplantıya İsrail Cumhurbaşkanı Herzog’un yanı sıra Prof. Bernard Lewis de katılmıştı. Türkeş, İstanbul’un Balat semtindeki tarihi Ahrida Sinagogu’nun restore edildikten sonra gerçekleşen açılış töreninde de şeref davetlisi olarak yer alıyordu.</p>

  <p>12 Eylül öncesinde Ülkü Ocakları Genel Başkanlığı yapan ve Alpaslan Türkeş ile görüş ayrılığına düşerek MHP’den kopan BBP lideri Muhsin Yazıcıoğlu da Garih’in öldürülmesi üzerine yaptığı bir açıklamada, “Türkiye vatansever bir işadamını kaybetti” dedi. Kuşkusuz Muhsin Yazıcıoğlu’nun verdiği mesajın altı boş değildi.</p>

  <p>*(Devlet Yaşamında Yahudiler, Çetin Yetkin. Afa Yayınları) Bütün bunlara rağmen Üzeyir Garih ve İshak Alaton’a ateş püsküren, her iki işadamının da Türkiye aleyhine çalıştıklarını iddia eden bazı radikal milliyetçilerin var olduğunu da söylemek gerekiyor.</p>

  <p>Bazı radikal milliyetçilere ait olduğu anlaşılan internet sitelerinde Garih ve Alaton’a ağır ithamlarda bulunulduğunu pek çok kimse biliyor.</p>

  <p><b>Sazak’ı İsrailli Bakanla kim tanıştırdı?</b></p>

  <p>Türkeş ve Garih’in kaderini çakıştıran daha başka tesadüfler de vardı. Nakşibendi Şeyhi Mevlana Küçük Hüseyin Efendi kanalı, Türkeş ve Garih’in yol arını bir noktada buluşturuyordu. Türkeş, Garih’in büyük saygı duyduğu ve mezarının yanı başında bıçaklanarak can verdiği Küçük Hüseyin Efendi’nin halifesi Ömer Fevzi Mardin’in kurduğu Arusi Tarikatı’na yakın bir isimdi.</p>

  <p>Sadece Türkeş değil, MHP’nin önemli isimlerinden olan ve 1980 Mayısında silahlı bir saldırı sonucu öldürülen Gümrük ve Tekel eski bakanı Gün Sazak’ın eşi Nilgün Sazak’ın da Arusilere yakınlığı vardı. Sazak ailesinden Fenerbahçe Kulübü eski başkanı Güven Sazak ise Musevi Cemaati ile yakın ilişkileri olan bir işadamı olarak biliniyor. Türkiyeli Musevilerin yayın organı olan Şalom gazetesinin yazarı Viktor Kuzu Sazak’ın Musevi Cemaati ile olan ilişkisini bir yazısında anlatıyordu. Garih’in öldürülmesinden on gün önce yazdığı yazıda Viktor Kuzu, “Önce beni mutlu eden gelişmelerden başlamak istiyorum. Geçen hafta İsrail Sanayi ve Ticaret Bakanı Dalia İtzik onuruna cemaat bir öğle yemeği düzenledi. Cemaatin ve geniş toplumun önemli işadamları bu yemekte İsrailli bakanla buluşma fırsatı buldu. Eminim tüm cemaat çalışanları bu organizasyonun gerçekleşmesi için büyük emek harcamıştır ama benim gözüm en çok Cemaat Başkanı Bensiyon Pinto’ya takıldı. O gün oldukça mutlu olduğu her halinden belliydi. Yemek öncesi konuklar arasında dolaşıp farklı sektörlerden işadamlarının tanışmasını sağladı.Yemeğe katılan işadamları arasında inşaat, maden, tarım, tekstil, deri, lastik gibi sektörlerin önemli temsilcileri vardı. Bu insanları bir araya toplamak ciddi bir başarı. Daha önceki cemaat başkanlarımızın böyle bir vizyonu varmıydı bilmiyorum ama Bensiyon Pinto’nun iki ülke arasındaki işbirliğiningelişmesi için ortaya koyduğu kişisel çabalar beni oldukça etkiledi. Şüphesiz Pinto’nun o günkü en önemli konuğu Yüksel înşaat’ın sahibi ve eski Fenerbahçe başkanlarından Güven Sazak’tı. Deneyimli işadamıyla yemek öncesi bir süre sohbet etme imkanı bulduk. Yüksel İnşaat, geçmiş yıl arda Ceylan İnşaatın kazandığı ancak şirket içi problemlerden dolayı ellerinden alınan Ben-Gurion havaalanı ihalesine girmiş. Şu anda da İsrail’de ilgilendikleri birkaç ihale var. Zaten Perşembe gününün neredeyse tamamını İsrail Sanayi ve Ticaret Bakanı Dalia İtzik’le geçirince anlıyoruz ki Türk şirketlerin İsrail’de iş yapabilecekleri en uygun alan inşaat. İtzik diğer sektörler için açık bir şey söylemedi ama inşaat ve altyapı konularında İsrail’in ciddi yatırımlar içinde olduğunu ve Türk şirketlerin de bu bağlamda İsrail’de önemli işler başarabileceklerine inandığını belirtti. Bu yüzden Güven Sazak’ın yemeğe katılmasının ve Bensiyon Pinto’nun bizzat konuşmasının orta yerinde Dalia İtzik ile Güven Sazak’ı tanıştırmasının tesadüf olmadığını düşünüyorum. Umarım başkanımızın bu kişisel çabaları en kısa zamanda sonuç verir ve Türk-İsrail yakınlaşmasının, farklı sektörlerde yaşanan işbirliğiyle, hızlanmasını sağlar” diyordu.</p>

  <p>* Şalom yazarı Viktor Kuzu yazısında önemli şeyler anlatıyordu. *</p>

  <p>*(15 Ağustos 2001-Şalom)</p>
</body>
</html>
