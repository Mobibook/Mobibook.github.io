<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM IX</h1>

  <p><b>GARİH İÇİN KİM NELER SÖYLEDİ?</b></p>

  <p><b>Musevi cemaati şok oldu</b></p>

  <p>Üzeyir Garih’in bir müslüman mezarlığında, yakınlık duyduğu bir şeyhin mezarının başucunda öldürülmesi müslüman dindar çevrelerde de şaşkınlıkla karşılanıyordu. Üstüne üstlük cebinde de cevşen tabir edilen dua kitabı çıkmıştı. Böyle bir olay ilk kez gerçekleşiyordu. Öte yandan şaşıranlar sadece laikler ya da dindar müslümanlar da değildi, Musevi Cemaati de şoktaydı. Habertürk’ten Uğur İpekçi, Musevi arkadaşlarıyla yaptığı görüşmelerde Musevi cemaatinin olay karşısındaki ilk tepkilerini, “Musevi cemaati cinayetle birlikte, Garih’in cebinden çıkan Kur’an-ı Kerim’e de şok olmuş. Tamam herkes biliyor, Garih ortağı İshak Alaton gibi inancına sıkı sıkıya bağlı bir musevi değil. Garih kendini bir dine mensup biri olarak görmüyor. Ancak ateist degil.Tüm dinlere aynı yakınlık içinde. Garih’in bu özelliğinin cemaatçe bilinmesine rağmen cebinden Kuran-ı Kerim çıkması ve bir Nakşibendi Şeyhinin mezarını ziyarete gitmesi özellikle bazı musevi ailelerini son derece rahatsız etti. Hatta bazıları cenaze törenine bile gitmek istemedi”cümleleriyle sıralıyordu. *</p>

  <p>Garih’in sözkonusu iddialar ve yaşamı boyunca İslamiyet hakkında sanki içerden bir mü’min’miş gibi çıklamalar yapmış olması nedeniyle müslürnan mezarlığına gömülmesi gerektiğini savunanlar da, Garih’in Neve Şalom Sinagogu’nda yapılan cenaze töreninde İbranice duaların yanı sıra Fatiha okunmasını isteyenler de oldu. Kafası karışanlar arasında sadece Museviler yoktu. Akit gazetesinden Hasan Karakaya’nın kafası da bir hayli karışmıştı. Karakaya, Akit’teki köşesinde, “Bir yanda Şeyh Hüseyin Efendi’nin kabri, bir yanda ‘beni şeyhimin yanına defnedin’ diyebilecek kadar ona bağlı Mareşal Fevzi Çakmak’ın kabri!.. Tam ortasında ise Uzeyir Garih!..Öyle bir ‘tarikat’ şeyhi ki; bir ‘Müslüman Mareşal’ de, bir ‘Musevi işadamı’ da onun müridi!.. Gel de, çık işin içinden!.. Öyle bir ‘mareşal’ ki; Bütün ‘şeyh’lerin, ‘derviş’lerin ve de onların ‘mürid’lerinin inim inim inletildiği, adeta ‘köklerinin kazındığı’ bir dönemde, o, ‘Ankaravî Şeyh Küçük Hüseyin Efendi’ye ınürid olabiliyor!..</p>

  <p>‘Şeyh ve derviş avı’nın amansızca sürdürüldüğü o dönemde, şeyh de hayatta, müridi de ayakta kalabiliyor!.. Gel de çık işin içinden!..Acaba hangisi gerçek?.. Ya da; ‘Yalan’ olan hangisi?.. Şahsen ben, çıkamadım işin içinden!.. Öyle ya; Bir yanda ‘tarikat şeyhi’, öte yanda; biri ‘Müslüman’, öteki ‘Musevi’ iki mürid!.. Gelin de karışmasın kafanız... Gelin de sormayın: Acaba Şeyh HüseyinEfendi ve müridi Fevzi Çakmak da birer ‘mason’ muydu?” demektenkendini alamıyordu. *</p>

  <p><b>“Her Musevi’de Şaron aramayalım”</b></p>

  <p>27 Ağustos 2001 tarihli Yeni Şafak’taki yazısında Ahmet Taşgetıren de Üzeyir Garih’in kişiliği hakkında ilginç yorumlarda bulunuyordu. Ahmet Taşgetiren son dönemlerde farklı din mensubları arasına duygusal mesafeler girdiğini, bunda Osmanlı’nın son döneminden bu güne uzanan süreçte Balkanlar ve Ortadoğu’da yaşanan gerilimlerin derin etkisi olduğunu belirterek, “bu yüzden her Musevide Şaron, her Rum’da Makarios görmenin normal kabul edilmiştir. Ama işte hazin bir ölümle ahirete göçen Üzeyir Garih sanki din grupları arasındaki eski yumuşak dokuyu yeniden gündemimize taşımıştır” diyordu. Taşgetiren Garih ile Küçük Hüseyin Efendi hakkındaki rivayetleri ele alarak şu sözleri söylemekten kendini alamıyordu: “Bir Musevi ile bir Müslüman tarikat şeyhi arasındaki zahirde izahı zor kalbî ilişki... Bunları Türkiye’de, anlamak pek kolay değildir. Bir kere Musevi-şeyh ilişkisini laik iklimde nereye oturtacaksınız? Belki Musevi cemaati için de zor bir konudur Garih olayı. Belki konuyu İslam içinde tasavvufa eleştirel bakan çevrelerin bile bir yerlere oturtması zordur. Ama işte ister inanalım ister inanmayalım ortada elle tutulur bir gerçek vardır.” Fethullah Gülen’in taziye mesajında Garih’in Hz. Muhammed’ten “Peygamberimiz” olarak bahsettiğini hatırlatan Taşgetiren, “Bütün bunlardan Garih’in inancını izhar etmemiş bir Müslüman olduğunu söylemek istemiyorum. Kuşkusuz böyle değildi demek de mümkün değil. Ama Garih’in farklı bir kişilik sergilediği de bir vakıadır. Belirtmek isterim ki bu Türkiye için en azından olumlu bir kişilik örneğidir. En azından inanç farklılığını barışçı bir ilişkiye dönüştürme becerisinin simgesidir. Garih bunu birlikte yaşadığı insanların gönül dünyalarına yakınlığı denemekle ortaya koymuştur” diyordu. Taşgetiren yazısını “Keşke Musevi dünyasında hep Garih gibi gönlü geniş insanlar olsa. Ben Yahudiler’in dünyada Şaron tipiyle simgeleşmek zorunda olmadıkları için memnunum” sözleriyle bitiriyordu. Müslüman bir aydın için önemli bir mesajtı bu.</p>

  <p><b>Ilımlı kişiliği ön-plandaydı</b></p>

  <p>Cumhuriyet gazetesinden Yalçın Doğan * da Taşgetiren ile parelel düşen satırlar kaleme alıyordu.</p>

  <p>Doğan, Garih’in çok yönlü, sosyal yanı çok renkli bir kişi olduğunu,, hemen her toplantıya katıldığını, ama varlığını vurgulamadığını, buna karşın olaylar karşısında tavır alan bir kişiliğe sahip olduğunu vurguluyordu. Yalçın Doğan, Garih hakkındaki tespitlerini, “ Örneğin laik. Ama dinsel inançları güçlü. İkisini de belli etmiyor: Laisizmi savunurken dine sıkı sıkıya bağlı çevreleri ürkütmüyor. Ya da Filistin sorununda Sharon’un şahin politikasını eleştiriyor. Filistinle diyalog kurulmasını öneriyor.Ama bundan İsrail rahatsız olmuyor. Ticari yaşamda bin türlü işin içinde yer alıyor, ama kendine duyulan güveni sarsacak bir işlemin içinde bulunmuyor. Ilımlı kişiliği her zaman ön planda” sözleriyle sürdürüyordu. Milliyet’ten Güneri Civaoğlu da Üzeyir Garih’in katıldığı toplantılarda yemek masasında kağıt peçetelerin üzerine resimler çizdiğini, bir kaç dakika içinde gecenin gündemine göre şiirler yazdığını belirtiyordu. Garih’in bulunduğu grubun ilgi odağı olduğunu vurguluyan Civaoğlu, “Derinliği olan insandı.. Filozoftu. ‘Nasılsınız?’ sorusuna, ‘Ben daima iyiyim’ cevabını verirdi. Sesi hayat doluydu. Şirketlerinin yönetimini profesyonellere bırakmıştı. Kendini yazıya ve eğitime vermişti. Garih tam bir laikti. Ama inançlıydı. Herkesin dinine saygılıydı.</p>

  <p>Türkiye’nin sorunları üzerinde düşüncelerini cesaretle ve açıkça söylerdi. Basınla, iş hayatıyla, siyasetçilerle sürekli diyalog halindeydi. Çünkü tam bir yurtseverdi ve kendini sorumlu hissederdi. Bu toprakların insanıydı” diyordu Milliyet’teki yazısında. *</p>

  <p><b>“Üzeyir bey içki içmezdi”</b></p>

  <p>Garih ve Alaton aileleriyle yirmi sene komşuluk yapan Vehbi Koç’un kızı Sevgi Gönül, Üzeyir Garih’in kişiliği hakkında ilginç ipuçları veriyordu. Garih’in ekonomi dünyasının duayenlerinden olduğunu belirten Sevgi Gönül, şu satırları kaleme alıyordu “Üzeyir Bey, benim tam tersime içki içmez, cigara içmez buna rağmen her davete katılırdı. Her toplantıyı da hiç kaçırmadan takip ederdi.</p>

  <p>Gayet mesafeliama aynı zamanda samimi olan Üzeyir Bey yerinde duramayan biriydi. Bütün gün çalışır, geceleri davet sahiplerini memnun ederdi. Bir keresinde haftalık menüyühazırladığını ve cumartesi günleri Beşiktaş pazarından evinin zerzevat ve meyve alışverişini yaptığını söyledi. O hafta biz komşular, kocalarımıza çok sinirlendik zira hiçbir işe yaramıyorlardı” **</p>

  <p>Zaman gazetesinin Washington muhabiri Ali H. Aslan da Garih’in Amerika’da Türkiye’yi ilgilendiren önemli bir faaliyet olduğunda orada hazır bulunduğunu belirterek, “Kimi zaman bilge bir konuşmacı, kimi zaman müdakkik bir dinleyici, kimi zaman her çiçekten bal alırcasına dolaşan bir resepsiyon kelebeği olarak çıkardı karşınıza. İnsnaın içine işleyen sarrafvari bakışlarıyla tam bir sosyal zeka timsali idi ve onu hayatta başarının zirvelerine taşıyan en önemli özelliği de buydu” şeklinde yazıyordu. Yahudi araştırmaçı Rıfat N Bali ise Üzeyir Garih’in Musevi cemaati içindeki yerini, “Garih cemaatin akil insanlarındandı. Maddi ve pragmatik nedenlerden ötürü değil, başta devlet olmak üzere her tarafla iyi ilişkileri olduğu için ‘akil’ bir insandı. Lobi faaliyetlerinde yer almıştı ve Türkiye’nin çıkarlarını savunmak için elinden geleni yapmıştı” diyordu. *</p>

  <p>*(26 Ağustos 2001 Milliyet)</p>

  <p>**(Sevgi’ nın Diviti, 2 Eylül 2001, Hürriyet)</p>

  <p><b>Denklemi bıçak darbeleri çözdü</b></p>

  <p>Cumhuriyet gazetesinin bir diğer yazarı, Orhan Birgit * ise Garih’in ölümüyle pek çok sırrın ortaya döküldüğünü yazarken epeyce şaşırmış olduğu belliydi. Birgit şöyle başlıyordu yazısına: “Kamuoyumuzun ezici çoğunluğu, bugün bir maşatlıkta toprağa vereceğimiz 72 yaşındaki değerli işadamının adını elbette ölümünden sonra duydu ve öğrendi. Eşi, çocukları ve yarım yüzyıllık iş ortağı ise Üzeyir Garih’e adını bir müslüman tarikat şeyhinin, doğumundan önce vermiş olduğunu da Bayan Lili Garih, geçen yıl Erol Evginin hazırladığı bir televizyon programında her hafta cumartesi günleri belirli saat dilimleri arasında, bir giz perdesinin arkasında kaybolduğunu söylerken elbette onun bir Müslüman mezarlığında, baba dostu o şeyhle baş başa kalmak için bu Eyüp Sultan yolculuğunu yaşamının vazgeçilmez bir alışkanlığı haline getirdiğini bilmiyordu. Üzeyir Bey, yanında uzun süre çalışmış CemalCumalı ve Garihle bu cumartesi ziyaretlerinde iki üç kez karşılaşmış olan Can Kıraç ile Eyüp Mezarlığı’nın zaman zamandeğişen bir kaç görevlisinden başka herkes için ‘bilinmeyen’ bir denklem, geçen hafta sonunda profesyonelce vurulan yedi bıçak darbesinin sonunda çözüldü.”</p>

  <p>Orhan Birgit yazısına, “Eminim şimdi hemen her evde, bu sevimli cana yakın işadamının , niçin ve kimler tarafından öldürüldüğünden daha çok, onu birdenbire bu yeni yüzü ile en yakınlarından, kendisini hiç tanımayanlara kadar aşina kılan sırlarının ortaya çıkışı konuşulmakta” diyerek devam ediyordu.</p>

  <p>*( Sefa KaplanIYakın Plan, 11 Eylül 2001, Hürriyet) **(28 Ağustos 2001 Cumhuriyet) <b>Koru: Garih dinince dinlensin</b></p>

  <p>Yeni Şafak’tan Taha Kıvanç başta pek çok insan gibi Üzeyir Garih’in adi bir cinayete kurban gittiği düşüncesiyle kaleme aldığı yazıda (27 Ağustos 2001), Garih’in ölümüyle ortaya çıkan sırrın yakın tarihin bir başka bilinmeyeniyle yüzleşmeyi sağlayacağım vurguluyordu. “Üzeyir Bey Musevi asıllıydı; bir Musevi’nin kendi dinince ‘kutsal’ Şabat olan bir cumartesi günü, müslüman kabristanında ne işi olabilir?”. Soru Taha Kıvanç’indi. Kulis köşesinde Garih’in Fevzi Çakmak ve Küçük Hüseyin Efendi arasındaki ilişkilere değinen Kıvanç, Musevilerin Çakmak’a duyduğu muhabbetin nedenlerini de irdeliyordu. Kıvanç’ın geliştirdiği yoruma göre Museviler Alman taraftarlığının ayyuka çıktığı yıl arda olası bir kıyımdan kurtulmak için Mareşal Çakmak nezdinde girişimlerde bulunuyorlar. Bunun için de Mareşal’in yakınlık duyduğu Şeyh Küçük Hüseyin Efendi’yi harekete geçiriyorlar. Peki bunu kim yapıyor?</p>

  <p>Şeyhin yakın dostu ya da müridi olduğu iddia edilen Azra Garih. Taha Kıvanç, Garih’in Küçük Hüseyin Efendi’ye duyduğu saygıyı şu şekilde tahmin ettiğini yazıyordu: ‘Kitlesel imha planı’ çok güçlü bir genelkurmay başkanı olan Mareşal Fevzi Çakmak’in bilgisi dışında yapılmış olamaz; onu karar üzerinde yeniden düşünmeye ve Musevi vatandaşları himayesi altma almaya sürükleyen bir önemli tesir söz konusu olmalı... Garih’in babasının başvurduğu Küçük Hüseyin Efendi bunu sağlamış olmasın? Belki de, “Menemen Vak’ası” denilen olayın Nakşibendiler’le irtibatlandırılması bile, tarikatın Mareşal üzerindeki gücü anlaşıldıktan sonra ortaya çıkmış olabilir” Kıvanç yazısını, “Üzeyir Garih benim de dostumdu; dinince dinlensin” ibaresiyle bitiriyordu.</p>

  <p>Cumhuriyet yazarı Necati Doğru da Garih’i yakından tanıyanlarla yaptığı konuşmalardan elde ettiği bazı anekdotlara yer veriyordu: “Bana, üç temel Özelliğini şöyle anlattılar: Çok cesur bir insandı; vahşi bir hayvanı bile bakışlarıyla, sözleriyle, tavırlarıyla etkisi altına alabilecek doğuştan getirdiği yetenekleri vardı, boğaz boğaza gelebilecek kadar sinirlendiği biriyle, en karşı olduğu insanla ya da fikirle ‘uzlaşmasını’ becerebilen biriydi. Uzlaşma üstadıydı. Karşısındakini hem durdurur.. Hem de teskin eder.. Hem de etkisi altına alırdı. 72 yaşındaydı, bugüne kadar her tür psikolojik yapıda, eğitimli, cahil, sağduyulu, çılgın çok sayıda insanı yönetmişti.” *</p>

  <p><b>“Mü’min olmanın önemini hatırlattı”</b></p>

  <p>Zaman gazetesinden Hüseyin Gülerce de Garih’in uzlaşmacı kişiliğini vurguluyordu. Gülerce, Garih’in ölümünün derin bir krizden geçen Türkiye’de uzlaşma ihtiyacını bir kez daha hatırlattığını belirterek, “Dost insan Garih, Türkiye’de uzlaşma kültürü adına başlıbaşına önder bir şahsiyetti.</p>

  <p>Mütevelli Heyet Başkanı bulunduğum Gazeteciler ve Yazarlar Vakfı’nın istişare toplantılarına zaman zaman katılan, diyalog ve hoşgörü çabalarına gönülden destek veren bir insandı. Ancak bu desteğin, bir Nakşibendi şeyhinin dualarına, rahmetlinin babasıyla olan dostluklara kadar indiğini Zaman’in haberinden öğrendik. Meğer, çok değil bundan 70-80 yıl öncesine kadar farklı dinlere mensup insanların birlikte yaşamalarından doğan ne güzellikler varmış. Çocuğu olmayan bir Musevi diş doktoru, bir Nakşibendi şeyhinden dua isteyebiliyor, doğan erkek çocuğuna onun arzusu üzerine Üzeyir adını koyabiliyormuş” diyordu. 28 Şubat sürecinde 1995’lerde başlayan ve epey mesafe alan diyalog ve barış ortamının hançerlendiğini ifade eden Gülerce, “Bölücülük ve irtica ile mücadele adı altında, bilerek ya da bilmeyerek, atılan toplumsal barış adımları çelmelendi. Kutuplaşma ve gerilim, diyalog ve hoşgörünün önünü kesti.</p>

  <p>Ne gariptir ki, aynı dönemde, banka hortumlamalarının, soygunların, ahlakî kirlenmenin ve üst katmanlardaki çürümenin her nedense farkına varılmadı” diyor ve ekliyordu: “Belki de, cinayeti planlayanların hiç arzu etmediği bir şekilde, Müslüman mezarlığında can veren Garih, bu gidişiyle bir toplumsal uzlaşma, diyalog ve hoşgörü vasiyetinde bulunuyor.Türkiye’yi içinden geçtiği krizlerden de kurtaracak, demokratikleşmenin önünü de açacak, dünya ile entegre olmamızı da sağlayacak kıymetli bir vasiyettir bu. Ülkemizin hoşgörü ve uzlaşma iklimine olan ihtiyacını, sahabenin adını taşıyan bir mezarlıkta, kendisine adını koyan bir İslâm aliminin mezarı başında hunharca bıçaklanan ve cebinden Müslüman dindarların taşıdığı cevşen çıkan bir Musevi bilge kişinin ahiret âlemine gidişinden daha güzel anlatabilecek bir olay olabilir iniydi? Garih, insanların dine yabancılaştığı bir fetret döneminde, mü’min olmanın önemini hatırlattı.</p>

  <p>Bulunduğu dünyevi konuma rağmen, bir oyun ve eğlenceden ibaret olan dünya hayatına, hak ettiğinden daha fazla kıymet biçmemek gerektiğini hatırlattı. Az bir görev değil bu.” *</p>

  <p><b>“Kaynaşmış bir toplumun temelleri atılıyor”</b></p>

  <p>Ertuğrul Özkök de Hürriyet’teki köşesinde derinlerden gelen bir toplumsal uzlaşma ve hoşgörü mayalanmasınına dikkat çekerek, “Biz görmesek de, bazılarımız kabul etmese de artık bir şeyler oluşmaya başlıyor. Kaynaşmış bir toplumun temelleri atılıyor. Siyasi planda bölünmüşlük, bazıları için hâlâ ‘iyi bir rant’ malzemesi olarak görülse de Türkiye’nin derin katmanlarında başka bir şeyler gelişiyor” diyordu.*</p>

  <p>Yeni Şafak’tan Nazlı Ilıcak da Garih Cinayeti’nin saklanmaya çalışılan veyahut yanlış anlatılan bazı gerçeklerin su yüzüne çıkmasına vesile teşkil ettiğini yineliyordu. “Maraşal Fevzi Çakmak, Nakşi Tarikatı’na bağlıydı. “Beni, Şeyhimin yanına gömünüz” diyecek kadar kendisini Şeyh Küçük Hüseyin Efendi’ye yakın hissediyordu. Onun bu tavrı, ne Türk Ordusu ‘nun gücünü azaltmış ne de Türkiye’de laikliği tehlikeye sokmuştu!” diyen Ilıcak, “Sinagog’ta düzenlenen törende, kadınlar ve erkekler ayrı oturdu. Ve hiç bir sosyetik-laik kadın, öne, erkeklerin safına geçmek için en ufak çaba dahi sarfetmedi. Müslüman cenaze törenlerinde rastlanan “çağdaş” direnişler nedense hiç sergilenmedi. Tayyip Erdoğan veyahut Erbakan’ın namaz kılarken kul andığı takkeye takılanlar, Musevilerin kippasını doğal karşıladılar” şeklinde yazıyordu. (1 Eylül 2001 Cumartesi) <b>Ölümü gerçekleri ortaya döktü</b></p>

  <p>Üzeyir Garih’in, yeri kolay doldurulamayacak bir Türk aydını olduğunu vurgulayan Toktamış Ateş, pek çok panel ve söyleşiye birlikte katıldıklarını belirterek, “Kendi özgün yapısı ve değerlerinin üzerinde, bu toplumun tüm değerlerine, sonuna kadar sahipti. Birlikte katıldığımız toplantıların bir bölümü gençlere yönelik idi. Gençlerimizin iyi yetişmesi ve çağdaş aydınlar olarak dünyanın diğer yörelerinin gençleriyle yarışabilmesi, sanıyorum en önde gelen ideallerinden biriydi” diyordu Cumhuriyet’teki köşesinde. ** Yeni Şafak’ın liberal yazarlarından Kürşat Bumin de Garih’in ölümüyle pek çok bilinmeyen gerçeklerin gümşığma çıktığını kaydediyordu.</p>

  <p>*(27 Ağustos 2001, Hürriyet Gazetesi)</p>

  <p>**(28 Ağustos 2001 Cumhuriyet)</p>

  <p>Bumin, şaşkınlığını yazısına yansıtıyordu.* Üzeyir Garih’in, arkasından rahmet okunmasını isteyen bir insan olduğunu belirten Bumin, “O halde, Eyüp Sultan mezarlığında sevdiklerine rahmet okurken öldürülen Garih’e de Allah rahmet eyleye..” diyordu yazısında. Garih’in yakın çevresinden Nakşibendi Şeyhi Hüseyin Efendi ve Mareşal Çakmak’la ilgili bilgilere yer veren Bumin, “Hadi çıkın işin içinden, çıkabilirseniz... Bu ülkenin insanları olarak ne kadar da az şey biliyoruz!.. Mareşal ve Şeyh yanyana yatıyor ve Üzeyir Garih kabirlerini muntazam olarak ziyaret ediyor? Bilmemekten, anlamamaktan şikayet ettiğimiz husus, tabii ki, Garih’in özel dünyası değil. Bu ziyaretlerde sanki bizi de ilgilendiren, bizim debilmemiz gereken bir husus var” diyordu. Bumin, Garih’in öldürüldüğü cumartesi günü, CNN Türk haber kanalında, Prof. Emre Kongar ve Vitali Hakko’nun Çakmak ve Museviler arasındaki ilişkiler anlatan sözlerini de yorumluyordu. Hakko ve Kongar mealen şöyle demişlerdi; “Garih, Mareşali severdi, çünkü Türkiye Cumhuriyeti’nin ilk yıl arında hükümet gayri müslimleri ortadan kaldırmayı düşünürken, Mareşal Fevzi Çakmak onları himayesine alarak korudu”. Bumin, CNN Türk’ün defalarca ekrana getirdiği bu yorumun aynı gruba bağlı gazetelerde yer almadığına dikkat çekerek, “CNN Türk’ün yorumunu dinleyince birkaç kez kulağıma çalınan şu söylentiyi de ben hatırladım: Türkiye’deki gayri müslimler “Mareşal’ı sever, İsmet İnönü’yü sevmezler.</p>

  <p>Çünkü “Mareşal” kendilerini sözü edilen ikinci şahsa karşı korumuştur” diyordu.</p>

  <p>Bumin’in son sözleri ise şöyleydi: Biz nasıl bir toplumuz böyle? Bir toplum daha yakın (çok yakın) tarihinden bile bu derece habersiz olabilir mi? Bir toplum “tarihi”nden bu derece bihaber olarak “talihini” değiştirebilir mi?” Birbirine zıt fikirlere sahip olan ve farklı yerlerde duran iki kesimin Üzeyir Garih hakkındaki düşündükleri böyleydi. Garih, iki uç arasında duran ve uçlarla çatışmadan varolmaya çalışan, bunu yaşam felsefesi haline getiren bir kişilik olarak kendisini kabul ettirmeyi başarmıştı.</p>

  <p>*(27 Ağustos 2001 Yem Şafak)</p>

  <p><b>“Yahudileri sevmiyorlar”</b></p>

  <p>Basında Garih hakkında söylenen bazı cümlelerden rahatsız olan Museviler de vardı. Garih’in bir Nakşibendi şeyhinin mezarını ziyaret etmesi, üzerinden cevşen-i kebir çıkması, babasının gizli bir müslüman olduğu iddiları Musevi Cemaati’ini rahatsız etti. Öte yandan İlber Ortaylı, Metin Toker ve işadamı Sakıp Sabancı’nın açıklamaları da Şalom gazetesinden İvo Molinas tarafından eleştirildi. 5 Eylül günkü Şalom’da Molinas, Prof. Ortaylı’nın bir televizyon kanalında, Üzeyir Garih’in Neve Şalom Sinagogu’nda yapılan cenaze törenini yorumlarken sarfettiği, “Türk Yahudi Toplumu ile Türkiye bütünleşmiştir” cümlesine takmıştı. Ortayh’nın yorumunu kuşkulu bulduğunu ifade eden Molinas, “Bu bütünleşmenin gerçekleştiği savı acaba ne kadar doğruydu? Türkiye’nin ilginç yörelerinde arada bir yapılan kamuoyu araştırmalarına göre Türk Yahudilerinin, geniş toplumda en az sevilen, diğer bir deyişle genelde sevilmeyen etnik, dinsel toplumların başında geldiğini duymuştuk. Ve, doğruluğu her zaman soru işareti kalacak bu bulguyu pekiştirecek söylemi de bildiğimiz gibi geçenlerde ünlü işadamımız Sakıp Sabancı, Garih için, ‘Yahudi olmasına rağmen Türkiye’yi çok seviyordu’ diyerek ortaya koymuştu. Kendisi hala bunu yalanlamadığına göre düz mantıktan hareketle, Yahudiler Türkiye’yi az seviyordu veya sevmiyordu. Antisemitizmin en güçlü olduğu Almanya’da ya Fransa’da böyle konuşan birine tepkiler nasıl olurdu acaba?” şeklinde yazıyordu köşesinde.</p>

  <p><b>Şalom yazarı Toker’e neden kızdı?</b></p>

  <p>Şalom yazarı İvo Molinas, Sabancı’dan sonra Metin Toker’in bir yazısını da ikinci şok olarak yorumluyordu. Toker’in, “Ben Garih’i hep bir Musevi Türk kimliğiyle gördüm, tanıdım ve izledim.</p>

  <p>Hiç şüphe etmiyorum ki öyleydi de. Makbul bulmadıklarım kendilerine ‘Türkiyeli Yahudi’ gözüyle bakanlardır” şeklindeki sözlerini eleştiren Molinas, “İşte size yeni bir ayrımcılık türü! ‘Musevi Türk’ ve ‘Türkiyeli Yahudi’. Birincisi ‘Makbul’, diğeri değil. Türk Yahudi Toplumu’nda olmayan bir düşünce ayırımını varmış gibi göstermek ve üstelik yarısının makbul olmadığına inanmak bu satırların yazarına elem veriyor, bir Türk Yahudisi olarak. ‘Makbul’ bulunmayan bu tip ‘Türkiyeli Yahudi’ tanımı neyi içeriyor acaba?” diyordu. Molinas “Keşke Sabancı ve Toker Burgazada Spor Kulübü’nde 30 Ağustos Zafer Bayrarnı’nda yüzlerce kişinin Onuncu Yıl Marşı’nı nasıl coşkuyla söylediğini görselerdi; yine örneğin Avrupa Basketbol Şampiyonasında beraberce seyredilen ve Türkiye’nin son saniyede kotardığı maçlardaki zafer ve coşku selini görselerdi.. Emin olun onların arasında da anlamını hiç düşünmeden kimliğini ‘Türkiyeli Yahudi’ olarak tanımlayacaklar vardı belki de! Ama onlar makbul insanlardı çünkü Türkiye’yi çok seviyorlardı” ibarelerine de yer veriyordu. Molinas’ın son cümleleri ise çok daha ilginçti: “Ama her ‘keşke’ ile başlayan cümlelerde hep bir hüzün, bir ıskalanmıştık, bir geri dönülemezliğin dayanılmaz ağırlığı vardır. Gerçek ‘Keşkeler’de değildi. Gerçek söylenenlerdeydi.”</p>
</body>
</html>
