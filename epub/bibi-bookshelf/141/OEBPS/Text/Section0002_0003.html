<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>BÖLÜM II</h1>

  <p><b>Üzeyir Garih ailesi nereden geldi?</b></p>

  <p>Üzeyir Garih kimdi? Nasıl bir aileden geliyordu ve nasıl bir kişiliği vardı? Cumhuriyet ilan edildiğinde 6 yaşında olan Üzeyir Garih, Atatürk, İnönü, Menderes-Bayar dönemlerini yaşamış, 1960, 1971 ve 1980 yıl arında gerçekleşen üç askeri darbeye tanık olmuş ve bu arada 28 Şubat sürecini de çok yakından izlemişti.</p>

  <p>1929’da dünyayı sarsan ekonomik krizin içinde doğan ve neredeyse Cumhuriyetle yaşıl olan Üzeyir Garih, kökü 12.yüzyıl Fransası’na kadar uzanan Musevi bir aileye mensuptu. Aile Avrupa’daki Yahudi karşıtlığının kurbanı olarak İspanya, Kuzey Afrika, İstanbul, Suriye, Irak ve Lübnan’a kadar pek çok ülke topraklarına dağıldı. Garih’in mensup olduğu kol, İspanya’daki zulüm ve baskılardan kaçarak Osmanlı İmparatorluğu sınırları içindeki Bağdat’a göç etmiş bulunuyordu. Garih ailesi Museviler arasında önemli bir mevkii tutan Haim Farhi ailesiyle de yakın akrabalık bağlarına sahipti. Haim Farhi, Osmanlı Sultanı’nın bir fermanı ile Akka’ya idareci tayin edilen ve Mecidiye Nişanı ile taltif edilen bir Musevi’ydi. Haim Farhi, Osmanlı Devleti’nin Akka Valisi Cezzar Ahmet Paşa’nın yanında çalıştı. Aynı aileden Samuel Farhi de Osmanlı devlet yönetiminde aldığı görevler nedeniyle rütbesi, Rütbe-i Salise’ye yükseltiliyordu. Avram Farhi de II. Abdulhamit Döneminde Matbuat Müdürlüğü yaptı. Hayim Farhi ailesi ile yakın bağları olan Sulman Gareh, Moshe Gareh, Habiba Gareh, Simha Gareh, Heskel Gareh, Rachel Gareh ve Soloman Gareh 1800 ile 1900 başlarında Bağdat’ta yaşayan Musevi bir ailenin fertleri. Garehler ile Carıhlar( Üzeyir Garih’in ailesinin Bağdat’taki lakapları) aynı aileden.</p>

  <p><b>Bağdat’ın Carıh’lıları İstanbul’da Garih’ler oldu</b></p>

  <p>Azra Garih’in babası Bağdat’tan İstanbul’a göç eden bir inci tüccarıdır. Garih ailesi bu bakımdan Selanik yahudilerinden ayrılır. İspanya kökeni nedeniyle Sefardim olan Üzeyir Garih’in bir amcası Osmanlı Sultanı II.Abdulhamit’in doktorlarından Harun Garih’tir. Diğer bir amcası ise Ezcacı Yakup(Jacques) Garih’tir. Üzeyir Garih’in babası Azra Ezakiel ise Osmanlı Tıp Mekteplerinden yetişmiş bir diş hekimi. Aile Bağdat’ta da cerrahlıkla iştigal eden üyeleri nedeniyle Carıh’lar olarak biliniyor. Cumhuriyet döneminde aile Garih soyadını alıyor. Üzeyir Garih’in iki amcası iki halası var. Garih ailesi, 1900’lerin ortalarına doğru, Bağdat’ta Osmanlı karşıtı hareketlerin yoğunlaşması üzerine İstanbul’a göç etmeyi yeğliyor.</p>

  <p>Pan-Arabist akımların gelişmesi nedeniyle Araplar, Osmanlı Devleti’nin himayesinde yaşayan Musevilere pek de sempatik bakmıyorlardı. Carıh, Arapça Cerh kökünden, yaralanmış anlamına geliyor.</p>

  <p>Cerh, aynı zamanda hadis ilminde kul anılan bir terim olarak da biliniyor. Cerh ve Tadil, Hz. Peygamberden rivayet edildiği ileri sürülen hadislerin doğruluk derecesini belirlemek için kul anılan bir yöntem. Cerh, hadisin yaralı yani şüpheli olduğunu belirten dini bir terim. Garih ailesinin neden bu isimle anıldıkları bilinmiyor. Rivayetlere göre Carıh ailesinden çok sayıda cerrah bulunmasından ötürü bu lakap ile anılıyorlar. Osmanlı İmparatorluğu döneminde Bağdat’ta ve Basra’da Carıhlar’dan çok sayıda aile bulunuyordu. Carıh’ın nasıl Garih olduğunu kendi ağzından, “Yeni harfler çıktığı zaman yani Latin alfabesine geçildiği zaman babam nüfus memurluğuna müracaat etmişti. Babama soyadını sordukları zaman babam Carıh demesine rağmen oradaki memur yeni harflere çok iyi alışmamış olmasından dolayı Garih şeklinde yazmış.</p>

  <p>Babam da bu ismin daha ince ve nazik olduğunu düşünerek bunu kabul etti” sözleriyle anlatıyordu. *</p>

  <p><b>Amcası Abdülhamid’in doktoruydu</b></p>

  <p>Üzeyir Garih’in anlattığına göre amcası Harun Garih, İkinci Abdülhamid’in doktorudur. Diğer amcası Yakub(Jacques)Garih ise, Darülfünun’un eczacılık bölümünün mezunları arasında yer alıyor.</p>

  <p>İstanbul’un ünlü eczacılarından olan Jacques Ezekiel Garih 1879’da Bağdat’ta doğdu. 1956 yılında İstanbul’da öldü. Jacques Garih, İkinci Meşrutiyetin ilanından hemen sonra İstanbul’da kurulan Osmanlı Eczacı İttihat Cemiyeti’nin de aktif kurucuları arasında yer aldı. Cemiyetin kuruluşuna, 250 kadar eczacının katıldığı 20 Ağustos 1908 tarihli bir toplantıda karar verildi. Cemiyetin başkanlığına Ecz. Hamdi Bey seçildi.</p>

  <p>J. Garih, Cemiyetin Eczacılar ve Eczaneler Kanunu Komisyonu ile Tarife Komisyonu’nda da yer aldı. Cemiyet ruhsatını 1909 yılında alabildi. Türk eczacılar tarafından kurulan ilk cemiyet olmasına rağmen fazla yaşayamadı. Cemiyet üyelerinin büyük bir kısmı, teşkilatın kendisinden beklenen hizmetleri yerine getiremediği gerekçesiyle istifa ettiler. 1909’da bir başka cemiyet, Devlet-i Osmani-ye Eczacıları Cemiyeti (Societe des Pharmaciens de I’Empire Ottoman) kuruldu. Daha çok Türk olmayan eczacılar tarafından kurulan cemiyetin başına P. Apery getirildi. Ancak 1911 yılında cemiyetin yönetimi Türk eczacıların eline geçti.</p>

  <p>Başkanlığına da Ecz. Ahmet Vefik Uluçay seçildi. J. Garih 1921 ‘de Beyoğlu Postacılar Sokakta Garih Eczanesi’ni kurdu. Eczane 1934’de ana cadde üzerindeki kürkçü dükkanına taşındı. 1939’da başkasına devredilen eczanenin ismi İstiklal Eczanesi olarak değiştirildi.* Üzeyir Garih’in Leonara Benbanaste isimli halası da bir doktor ile evlenecek ve bu evlilikten doğan iki erkek çocuğu da aile geleneklerine uyarak doktor olacaklardır. Hayatta olan Marco Benbanaste ise Roma Üniversitesi’nde profesördür.</p>

  <p><b>Azra Garih “Karakol” örgütündendi</b></p>

  <p>Baba Azra Garih Mekteb-i Sultani’den, bugünkü adıyla Galatasaray Lisesi’ni bitirdikten sonra Darülfünun’a giriyor. Daha sonra da eğitimini Paris’te, Sorbonne Üniversitesi’nde tamamlıyor. Diş Hekimi Azra Garih, Beyoğlu Tünel’de bir muayenehane açıyor. Birinci Dünya Savaşı’nda Erzurum ve Hicaz Cepheleri’nde tabip olarak bulunuyor. Azra Garih’in Kuvayı Milliye döneminde İs tanbul’dan Anadolu’ya adam ve cephane sevkiyat-ının yanı sıra istihbarat faaliyetlerinde de bulunan gizli Karakol Örgütü ile işbirliği içinde olduğu iddia ediliyor. Üzeyir Garih de kendisiyle yapılan bazı söyleşilerde babasının bu yönüne işaret ediyordu.*</p>

  <p>Karakol örgütü, mütareke döneminde Enver Paşa’nın işaretiyle ünlü İttihatçılardan Kara Kemal ile Miralay Kara Vasıf tarafından İstanbul’da kurulan bir direniş örgütüdür.</p>

  <p>Azra Garih, Karakol örgütünden Cumhuriyet döneminde Bayındırlık Bakanlığı yapan emekli albay Behiç Erkin’in yanı sıra İttihatçıların İaşe Nazırlığı’nı yapmış olan Kara Kemal ile ilişkilidir. Savaş bittikten sonra diş hekimliğine devam eden Azra Garih’in hastaları arasında İsmet İnönü’nün annesi Çevriye Hanım da var. Azra Garih, ünlü cildiyeci Prof. Hasan Reşat Sığındım ile bir süre aynı muayenehaneyi de paylaşıyor. Bir ara zor günler yaşayan Azra Garih’in imdadına yakın dostu Behiç Erkin yetişiyor. Bayındırlık Bakanı Erkin’in yardımıyla Azra Garih, Haydarpaşa’da Devlet Demiryol arı’nın diş tabibi oluyor. 1933’de Nazilerin iktidara gelmesinden sonra Almanya’dan Türkiye’ye kaçan musevi bilim adamlarından İstanbul Dişçilik Bölümünü kuran Dr. Kantaroviç, Garih Merin sık sık konuğu oluyor...</p>

  <p><b>“Babası gizli müslümandı!”</b></p>

  <p>Üzeyir Garih’in babası Azra Garih’in Şeyh Küçük Hüseyin Efendi’ye intisaplı gizli bir müslüman olduğu da iddia edildi. İddianın sahibi Azra Garih’in yakın dostlarından olduğu ifade edilen ve 1984 yılında 93 yaşında vefat eden Hulisi Güzelyazıcı’nın oğlu Abdurrahim Güzelyazıcı’ydı. Hulusi Efendi, Şeyh Küçük Hüseyin Efendi’nin de bağlı olduğu Nakşibendiliğin Halidiye kolunun Gümüşhanevi dalına mensuptu.</p>

  <p>İskender Paşa Cemaati olarak devam eden Gümüşhanevi Dergahı’nın şeyhlerinden biri de Mehmet Zahit Kotku Efendi idi. Garih’in okul arkadaşları olan Turgut Özal, Korkut Özal ve Necmettin Erbakan ve Recai Kutan’in da İTÜ’lü yıl arında Mehmet Zahit Kotku’nun sohbetlerine katıldıkları biliniyor. Hatta bir rivayete göre Erbakan’ın Milli Nizam Partisi’ni kurmasında Kotku’nun da rolü var.</p>

  <p>“(Çetin Yetkin, Devlet Yaşamında Yahudiler. Afa Yayınları, istanbul) Geçen yıl Avusturalya’da gönül ü sürgünlük yaşarken vefat ederek Eyüp Sultan Mezarlığı’nda toprağa verilen Prof. Esat Coşan da 1980’de vefat eden Kotku’nun hem damadı hem de İskender Paşa Cemaatinin şeyhiydi. İskender Paşa cemaati kaynaklan Garih’in rüyasında gördüğü Şeyh Yahya Efendi Dergahı’nın son şeyhlerinden Abdulbakıy Öztoprak ile Küçük Hüseyin Efendi’nin müritlerinin büyük bir kısmının Mehmet Zahit Kotku’ya intisap ettiğini söylüyorlar. İskender Paşa kaynaklarında olay, şöyle anlatılıyor: “Bazı şeyh efendiler müridlerine vefatlarından sonra Mehmed Efendi hazretlerine bağlanmalarını tavsiye etmişlerdir.</p>

  <p>Mesela Yahya Efendi Dergâhı Şeyhi Abdülhay Efendi’nin dervişleri O’na intikal etmiştir. Küçük Hüseyin Efendi’nin vefatıyla dervişleri O’na gelmişlerdir. Bu durumu Es’ad Coşan Hoca şöyle izah ediyor: ‘Hocamız hakikaten manevî makamı çok yüksek bir zat-ı muhterem olduğu için, zamanındaki bir çok hoca efendinin yerine halef çıkmıyor, işaret olmuyor. İşaret olmayınca, ne demek?...</p>

  <p>‘dağılmayın, orda toplanın’ manasına gelir. Vefat etmiş bir kimseye bağlılık olmaz! Onu bahane ederek müstakil yaşamak olmaz! Kendisi bağlanacak!”</p>

  <p><b>“Müslüman olduğunu gizliyordu”</b></p>

  <p>Fevzi Çakmak’m da Küçük Hüseyin Efendi’ye yakınlık duyduğu iddiaları Azra Garih’in aynı şeyhe intisaplı olduğu iddialarıyla biraraya geldiğinde Türkiye’nin yakın tarihindeki ilginç ilişkiler yumağı da birbiri ardınca çözülmeye başlıyordu. Azra Garih’in gizli müslüman olduğuna dair bilgileri babası Hacı Abdul ah Hulusi’den edindiğini belirten Abdurrahim Güzelyazıcı, Üzeyir Garih’in ölümünden sonra sırrı açıklamak ihtiyacı hissettiğini söylüyordu. Abdurrahim Güzelyazıcı lise yıl arında Şişhane yokuşundan Karaköy’e inerken Kuledibi’ne doğru dönen sokağın başında büyük bir apartmanda ‘Dişçi Garih’ şeklinde bir levha bulunduğunu belirtiyor, bu levhayı her gördüğünde babasının, Ezra Garih’in Müslüman olduğunu söylediğini vurguluyordu. Hulusi Efendi, Azra Garih’in müslüman olduğunu sakladığını, bu nedenle oğlundan da bu sırrı aşikar etmemesini istiyor.</p>

  <p>Azra Garih’in müslüman olduğunu iddia eden Abdurrahim Güzelyazıcı, “Babam, ticaretle meşgul olurken Kuledibi’ndeki Dişçi (Ezra) Garih’e dişlerini yap tırmaya gider. Dişlerinin tedavisi uzun sürdüğünden bu süre zarfında onunla babam arasında bir dostluk oluşur. Babam bu dostlukla birlikte Garih’in aynı zamanda sırdaşı olur. Bu gidiş gelişlerinden birinde Ezra Garih babama, Müslüman olduğunu söyler. Hatta Mevlevilikteki sema gösterileri gibi pek çok hususun İslamiyet’e sonradan ilave edildiğini anlatır ve bu gibi şeylere şiddetle karşı çıktığını söyler. Babam onun için ‘Çok mutaassıp bir Müslüman’ derdi. Bunun sebebini de sonradan hakikate ulaşmanın verdiği aşk ve heyecanla izah ederdi. Bu bilgi bende bugüne kadar saklı kaldı. Babama Azra Garih, Müslüman olduğunu çevresinden sakladığını da hatırlatarak, ondan aynı hassasiyeti göstermesini rica etmiş. Babam bana anlattığında aynı şekilde bu sırrı gerekmedikçe kimse ile paylaşmamamı tembih etmişti” diyordu Zaman gazetesinde. Güzelyazıcı, insanların din değiştirmesinin sanıldığı kadar kolay olmadığını belirterek, Azra Garih’in çevresi ile ilişkilerinin zedelenmemesi ve etrafındaki insanların inancına zarar vermekten kaçınmak amacıyla bunu gizlemiş olabileceğini ifade ediyordu. Güzelyazıcı, Nakşiliğin Halidiye kolunun o dönemdeki şeyhi olan Küçük Hüseyin Efendi’nin, Üzeyir Garih’e isim verecek kadar Ezra Garih’in yakın dostu olduğunu kaydederek, “Babam, onun Hüseyin Efendi vesilesi ile İslamiyet’i kabul etmiş olabileceğini anlatırdı. Bu konu herkes tarafından sır gibi saklanırdı. Hatta Hüseyin Efendi’ye çok yakın olan Camcı Hulusi Gökmenli ve Cahit Gözkan vardı. Onlara sorardım bu konuyu. Hiç duymamış gibi yaparlardı” diyordu. Üzeyir Garih’in babası Azra Garih’ten etkilenmiş olabileceğini ifade eden Güzelyazıcı, Üzeyir Garih’in hayattayken sarf ettiği, “Madde benim için o kadar önemli değil. Maddiyatçı bir adam değilim. Daha ziyade maneviyatçıyım. İmanlı bir adamım. Benim de imanım var. Din aslında imanın düzene sokulmuş bir şeklidir. Batıl itikadım yok. Ama müminim.” sözlerinin ondaki manevi derinliğin ipuçlarını verdiğini iddia ediyordu.*</p>

  <p><b>Dişçi koltuğunda başlayan ‘muhabbet’</b></p>

  <p>Peki Azra Garih Nakşi Şeyhi Küçük Hüseyin Efendi ile nasıl tanışmıştı? Bu konuda da çok çeşitli kaynaklardan rivayetler bulunuyor. Abdurrahim Güzelyazıcı’nın açıklamalarından da anlaşılacağı gibi Azra Garih, pek çok dindar müslümanın rağbet ettiği nadir diş hekimlerinden biri. Azra Garih ile Küçük Hüseyin Efendi arasındaki dostluğun da dişçi koltuğunda, bir tür ‘doktor-hasta ilişkisi’ şeklinde başladığı iddia ediliyor.</p>

  <p>Buna göre dişlerinden rahatsız olan Hüseyin Efendi, kendisine bir Musevi diş hekimi bulunmasını istiyor. Hüseyin Efendi’nin müridleri, İstanbul’un meşhur dişçilerinden Azra Garih’ten randevu alıyorlar. Ezra Garih, Şeyh’in dişlerini çekebilmek için narkoz kul anmaya hazırlanıyor; ancak Hüseyin Efendi, kendisine narkoz verilmesini kabul etmiyor. Garih, “Nasıl olur efendim” diyor, “Narkoz verilmezse, ağrıya dayanamazsınız.”</p>

  <p>Bunun üzerine, Küçük Hüseyin Efendi “Bir şey olmaz” diyor. “Sen, dişimi kerpetenle tut, ben ‘Allah’ deyince çekersin.” Azra Garih, ister istemez Hüseyin Efendi’nin dediğini yapıyor. Gerçekten de, Şeyh Efendi’nin 7-8 tane dişini, ağrısız sızışız çekiyor. Diş çekme işlemi bittiğinde, Ezra Garih büyük bir hayret ve merak içinde “İnanamıyorum, bu kadar şiddetli bir acı nasıl bertaraf edilebilir” diye soruyor. Hüseyin Efendi, Ezra Garih’i çağırıyor ve göğsünü açarak bakmasını söylüyor. Garih, yine hayretler içinde, Hüseyin Efendi’nin göğsündeki ‘Allah’ lafzını görüyor. Bu olaydan çok etkilenen Doktor Garih, Mevlana Küçük Hüseyin Efendi’ye karşı büyük bir yakınlık hissediyor. O günden sonra, sık sık Hüseyin Efendi’yi ziyaret ediyor. Azra Garih’in uzun süre çocuğu olmaması üzerine Hüseyin Efendi’den dua etmesini istediği de belirtiliyor. Hüseyin Efendi, dua etmekle kalmıyor; bir de talepte bulunuyor: “Erkek çocuğun olursa, adını Üzeyir koy.” Zaman geliyor ve Azra Garih’in bir erkek çocuğu doğuyor. Musevi geleneğinde ‘Üzeyir’ isminin çocuklara verilmesi adet olmamasına rağmen, Baba Garih, “Üzeyir Yahudilerin Peygamberidir. Bizim de Peygamberimizdir. Sen aldırma, Üzeyir koy” diyen Hüseyin Efendi’nin sözünü tutuyor. Üzeyir Garih’in doğumunu babasına haber verdiği belirtilen Küçük Hüseyin Hüsnü Efendi’nin engin insan sevgisi üzerine temellendirilen tasavvufi görüşlerinin pek çok insanı etkilediği de kaydediliyor.</p>

  <p>Küçük Hüseyin Efendi’ye intisap eden müseviler, Azra Garih’ten ibaret değil. Şeyhin müritler arasında pek çok ünlü isim var. Küçük Hüseyin Efendi’nin biyografisiyle ilgili bölümde bunlara değineceğiz.</p>

  <p><b>Saint Joseph’de okuyamadı</b></p>

  <p>Diş hekimi Azra Garih makara ipliği üreten Nedim ve Sümbül Balıkpazarlı’nın kızları Adile Hanım’la evleniyor. Bu evlilikten Lüsyen ve Üzeyir Garih dünyaya geliyor. Üzeyir Garih 1929 yılının sıcak bir Haziran gününde doğuyor. Adile Hanım Alman Mektebi’nden mezun bir kadın. Üzeyir Garih, orta sınıf bir Musevi ailesine mensup. Garih, Rum hizmetçilerden Rumca öğreniyor. O günleri Aksiyon’dan Cemal Kalyoncu’ya şöyle anlatıyordu: “Zengin değildik ama orta halin üstünde, çok saygın bir aile idik. O günün şartlarına göre annem Alman Mektebi’nden mezun, babam Paris’ten diploma almış. Türkiye’de o zaman çok zenginler de yoktu, kabul etmek lazım. Biz iyi yaşayan bir aile idik. Ne bileyim, daima kolalı bir beyaz örtü üzerinde yemek yerdik, daima hizmet eden bir kadın bulunurdu evde. O zaman Sakız Adası’ndan gelirdi hizmetçiler.</p>

  <p>Çünkü Anadolu’da ev işi yapacak dirayette ve kabiliyette, yetenekte ve bilgide kadın yoktu. Tabii o zaman Rumlar evlerde bir nevi ev yardımcısı olarak çalışırlardı. Ben onlardan da Rumca (Garih, İngilizce, Fransızca ve İspanyolca da bilmektedir) öğrendim. Beyoğlu’nda berberimiz Rum’du, Rum nüfusu çok fazla idi.” Beyoğlu’nda oturan Garih 1936’da başladığı Beyoğlu Birinci Karma İlkokulu’nu 1941 yılında bitiriyor. Kısa bir süre Saint Joseph’te okuyor, aile bütçesi yeterli olmayınca Beyoğlu Lisesi’ne nakil aldırıyor. 1946’da mezun olduktan sonra İTÜ’ye kayıt yaptırıyor.</p>

  <p><b>Gençliğinde haham eğitimi aldı</b></p>

  <p>Garih gençlik yıl arında bir ara haham olmak istiyor, hahamlık eğitimi de alıyor. Ancak her nedense bu fikrinden vazgeçiyor. * Garih daha o yıl ardan itibaren din, musevilik, hıristiyanlık ve islamiyetle ilgili konularda kafa yoruyor, kendi çapında araştırmalarda bulunuyordu. Oysa Diş hekimi baba Garih, oğlunun da dişçilik okumasını istiyor. Üzeyir Garih ise kendi yolunu seçiyor. Dişçilik yerine dönemin seçkin üniversitelerinden İTÜ’ye giden Garih şöyle anlatıyor: “Babam diş tabibiydi, amcam doktordu, öbür amcam eczacıydı. Halamın kocası askeri doktordu. Onun oğul arı da doktordu. Ancak 1940’larda mühendis olmak yani Teknik Üniversite’ye girmek bir ayrıcalıktı. O günün şartlarına göre ben dişçilik fakültesi ile İTÜ’ye girme teşebbüsünde bulundum. İTÜ’yü kazanınca dişçi okulundan vazgeçtim, mühendis oldum.”* Üzeyir Garih üniversite yıl arında ailesinin maddi sıkıntı yaşaması üzerine yaz aylarında boş kalmıyor, traş sabunu üreten bir fabrikada çalışıyor. Öte yandan mizahsever bir genç olarak Bab-ı Ali’de bir süre oyalanıyor. 1946-1948 yıl arı arasında Nehar Tüblek ve karikatürist Ramiz’le birlikte çalışıyor. Akbaba, Afacan, Çocuk Sesi, Yavru Türk gibi dergilerde çizerlik yapıyor. Esprili bir kişiliğe sahip olan Garih, çizer olarak çalıştığı günleri şöyle anlatıyor: “Nehar Tüblek ve Ramiz’le birlikte onların ikinci eli olarak taşeron olarak bir şeyler yapıyordum. Akbaba gibi zamanın ünlü mizah dergilerinde çalıştık. Onların ikinci kalemiydim. Yani temize çeken adamıydım, çinileyen kişi. Sonra manzum hikayeler yazdım. Uzun yıl ar oldu. Şimdi bıraktım.</p>

  <p>Ama düzyazılar yazmaya devam ediyorum. Şimdiler de manzum hikayeler de yazıyorum. Gözlemlerimi kafiyeli, heceli ve birbirleriyle uyumlu şekle sokuyorum. Düğünlerde, davetlerde peçetelerin üzerine yazıyorum, o da hediyem oluyor.”</p>

  <p><b>Okul arkadaşları ‘tanıdık’ isimler</b></p>

  <p>1951’de İTÜ’yü ikinci olarak bitiriyor. Kısa bir asistanlık devresinden sonra akademik hayatını sona erdiriyor. Askerliğini yedek subay olarak tamamlıyor. Eski Sanayi Bakanı Mehmet Turgut, MHP’ye yakınlığı ile bilinen eski parlamenterlerden Abdülkerim Doğru, CHP’li Cahit Dalokay, ANAP’lı eski Turizm Bakanı Mükerrem Taşçıoğlu ve Korkut Özal gibi ünlü siyaset adamlarıyla aynı sınıfta okuyor, arkadaşlık yapıyor. Milli Nizam, Milli Selamet ve Refah Partisi Genel Başkanlığı yapan siyasi yasaklı liderlerden Prof. Necmettin Erbakan da İTÜ’deki hocaları arasındadır. İTÜ onun hayatının dönüm noktasıdır. Üniversitede asistan olan Necmettin Erbakan’ın da telkini ile hocası onu asistan olarak üniversi tede tutmak ister. Bir süre asistanlık da yapar. Babası vefat ettiği için aldığı para yetmeyeceğinden daha paralı işler peşinde koşmaya başlar.. Üniversiteden ayrılınca mümessilliğini GNA Baker isimli bir İngiliz şirketinin yaptığı Carrier Corparition’da tesisat mühendisi çalışmaya başlar. Askerden sonra Buldanlıoğul arı’nın Beşiktaş’ta Pastörize Süt Fabrikası’m kurmak için oraya transfer olur. Tekrar eski iş yerine çağrılır. Todori Karakaş ‘ta çalışırken İshak Alaton’la tanışırak Alarko’yu kurarlar. Alarko’nun açılımı Alım-satım (AL) araştırma-geliştirme (AR) komple tesisler (KO).</p>

  <p>Garih kaderin garip bir cilvesiyle 49 yıl önce mühendis olarak çalıştığı ve dünyanın en büyük şirketleri arasında yer alan Carrier ile 1999’da ortaklık yapıyor. Carrier, United Technologies’e bağlı, yılda 6 milyar dolar cirosu olan bir şirket. Skorsky helikopterlerini aynı grup üretiyor. Carrier, Hollanda, İspanya ve Fransa’daki ısıtma sistemleri üreten fabrikalarını kapatarak, üretimi Türkiye’de yapmaya karar veriyor. Carrier-Alarko ortaklığı ile Avrupa’ya ısıtma sistemleri ihraç ediliyor.</p>

  <p>Üzeyir Garih iş hayatına müteşebbis olarak atıldıktan 2 yıl sonra Lev(lili) Şaşo ile 25 Mart 1956’da İstanbul’da evleniyor. Babası Antepli, annesi Halepli olan Lev Garih Mersin’de doğuyor. Aile 1948’de Lübnan’a gidiyor. Lise’yi Lübnan’da okuyan Lev Şaşo 1950’lerin başında ailesiyle İstanbul’a göç ediyor. Üzeyir-Lev Garih evliliğinden Dalya ve İzzet isimli iki çocukları oluyor. Garih’in Dalya isimli kızından 3, İzzet isimli erkek çocuğundan ise 3 torunu var.</p>
</body>
</html>
