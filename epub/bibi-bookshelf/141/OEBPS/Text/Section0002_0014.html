<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM XIII</h1>

  <p><b>GARİH CİNAYETİ’NİN PANORAMASI</b></p>

  <p><b>Tinar’la bir gün önce görüştü</b></p>

  <p>Üzeyir Garih, 25 Ağustos Cumartesi günü erken saatlerde uyandı. Yüklü bir program bekliyordu kendisini. Öğle saatlerinde Bulgaristan Başbakan Yardımcısı ve Ekonomi Bakanı Nikolay Vassilev’in de aralarında olduğu bir heyeti kabul edecekti. 4 gün önce İsviçre’ye giderek vasiyetini yenilemişti.</p>

  <p>Kazakistan ziyaretini de programlan nedeniyle iptal etmişti. Eşi Lili Garih’in Bodrum’da yaptırdığı yazlık evi bile henüz görememişti. Lili Garih’in “Sen de gel” teklifini savsakladı. Garih, öğleden sonrasını Küçük Hüseyin Efendi’yi ziyarete ayırmıştı. Öğleden önce araya bir de gazeteci Leyla Umar’ı sıkıştırmıştı. Garih bir gün önce de Ertaç Tinar ile görüşmüştü. Tinar Susurluk Davası’nda ismi geçen bir işadamıydı. 1990’lı yıl arın başlarında İsrail’den Türk Emniyeti için alınan silahlar için aracı olmuştu. İsrail’e yapılan ödemeler de Tinar’ın İsviçre’deki banka hesaplarından yapılmıştı.</p>

  <p>24 Ağustos Cuma günü bir saat kadar süren görüşmede Tinar’ın yanında İsrail’den gelen 3 Musevi vardı. Tinar’ın açıklamasına göre üç işadamıydı. Türkiye’ye yatırım imkanlarını araştırmak üzere gelmişlerdi. Tinar, önceden planlanan bir iş görüşmesi olduğunu söylüyordu Zaman’dan Faruk Mercan’a. Tinar, “Uluslararası danışmanlık yapıyorum. Uluslararası tavsiyeler için bana geliyorlar.</p>

  <p>Türkiye’ye ne yatırım yapalım, ne lazım, kredi lazım mı? Onun için yurtdışındaki arkadaşlarımız bana geliyorlar. İsrail’de çok yakın bir politikacı arkadaşımın tavsiyesiyle bu üç kişi bana geldiler. Ben de bu ziyareti organize ettim. Başka birçok kişiyle de görüştürdüm. Bu tip danışmanlıkları İsrailliler bana yaptırıyorlar” diyordu. Tinar’ın 5 Eylül 2001 günü Zaman Gazetesi’nde Faıuk Mercan’a anlattıklarına göre görüşme olumlu sonuçlanıyor, İsrailli yatırımcılar aynı gün Alarko’nun Gebze’deki tesislerini de ziyaret ediyorlardı. Tinar 3 İsrail’li işadamının isimlerini ise açıklamıyordu.</p>

  <p><b>Mezarlığa yalnız gidiyordu</b></p>

  <p>Üzeyir Garih, Bulgar Heyeti’ni Ortaköy’deki ofisinde saat 11.00’de kabul etti. Oldukça sıcak bir havada geçti görüşme. Başbakan Yardımcısı Nikolay Vassilev ile bir saat kadar görüşen Garih, saat 12.45 sıralarında ofisinden ayrıldı. Üzerini değiştirmeden spor kıyafetiyle siyah renkli mercedesine binen Garih, tahminen saat 13.30 civarında Eyüp Sultan Mezarlığı’na geldi. Yanında şoförü yoktu.</p>

  <p>Garih koruma da bulundurmuyordu. Mezarlığa yalnız gidiyordu. Ayrıca özel şoförü izindeydi.</p>

  <p>Yakınlarının korumasız çıkmaması için yaptıkları uyarıları, “Öldürmek isteyen mutlaka öldürür.</p>

  <p>Yanımdaki korumalara birşey olursa ben ne yaparım” diyerek karşılık veriyordu çoğu kez. Arabasını otoparka bıraktıktan sonra yayan olarak Eyüp Mezarh’ğına doğru yürüdü. Mezarlıkta bir küçük kıza ve Fuat N’ye bozuk para verdikten sonra Küçük Hüseyin Efendi’nin kabrine doğru yöneldi. Garih, ölümün onu avlamak için sinsice beklediğinin farkında değildi. Ölüme yürüyordu. Bir kaç dakika sonra baba dostu Mareşal Fevzi Çakmak’ın kabrinin başındaydı. Çakmak da ilginç bir rastlantı(!) sonucu Hüseyin Efendi’nin yakınında yatıyordu. Biraz sonra yaşanacak olanlar, Türkiye’nin gündemine bomba gibi düşecekti. Üzeyir Garih’in bu on onbeş dakika içinde gerçekte neyle karşılaştığını henüz kimse bilmiyor. Ama pek çok senaryo var.</p>

  <p><b>Alo, Mezarlıkta bir ceset var!</b></p>

  <p>155-Polis İmdat telefonu saat 13.48’de çaldı. İsmini açıklamayan bir kişi Eyüp Mezarlığı’nda bir ceset olduğu ihbarında bıılundu. İhbarı değerlendiren polis, ikinci aramada cesede ulaşıyor. Cesedin Garih’e ait olduğu bir iki dakika içinde kesinlik kazanıyor. Garih’in Eyüp Mezarlığı’na en geç 13.30 civarında geldiği tahmin ediliyor. 155’i arayan şahsın, Garih’in cesedini ise en geç saat 13.35 civarında gördüğü tahmin ediliyor. Garih’in cesedinin bulunduğu yer ile 155-Polis İmdat’ın arandığı Eyüp Karakolu’nun yanındaki ankesörlü telefon arasında epey mesafe var. Cesedin bulunduğu yerden ankesörlü telefona ulaşmak en az beş dakika alıyor. Buna göre Üzeyir Garih 13.25 ve 13.35 saatleri arasında cinayete kurban gidiyor. Saat 15.00 sıralarında Üzeyir Garih’in Eyüp Mezarlığı’nda öldürülmüş olarak bulunduğu kesinlik kazandı. Resmi bir açıklama yapılmadı. Ancak Üzeyir Garih’in öldürüldüğü haberi hemen duyuldu. Holding yöneticileri, arkadaşları, eşi Lili Garih söylentiler üzerine Üzeyir Garih’in telefonuna mesaj bıraktılar. Eşi Lili’nin “Seni öldürecekler miymiş ne, hatta senin için öldü diyorlar. Beni ara.” şeklindeki mesajının yanı sıra Alarko yöneticilerinden Oktay Bey de saat 1.5.17’de patronunun telefonuna, “Alo Üzeyir Bey... Ben Oktay. Bir haber duydum, doğru mu diye arıyorum sizi, ama ulaşamıyorum” mesajı bırakıyordu. Oysa aynı saatlerde polis güçleri, Eyüp Sultan Mezarlığındaki cesedin çevresindeki araştırmalarını sürdürüyorlardı.</p>
</body>
</html>
