<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM XIV</h1>

  <p><b>Katil “Tinerci Fuat”</b></p>

  <p>Adli Tıp’ta yapılan inceleme sonucunda Üzeyir Garih’in vücudunda 10 bıçak yarası tespit edildiği açıklandı. Yaralardan 7’sinin öldürücü bölgelerde olduğu, göğsünde ve karın bölgesinde 4 yara bulunduğu kaydedildi. Cinayet mahallinde ayrıca bir kadına ait kan izi tespit edildi. Garih’in 10 yerinden bıçaklanarak öldürülmesi, cinayetin birden fazla kişi tarafından işlendiği iddialarını da gündeme getirdi. Bacı bıçak yaralarının birbirinden farklı olduğu gerekçesiyle yapılan yorumlar böyleydi. Adalet Bakanı Hikmet Sami Türk de, cinayetin birden fazla kişi tarafından işlendiğini belirterek, “Ancak, bu örgütlü ve siyasi cinayet olduğu anlamına gelmez” şeklinde konuşuyordu. İçişleri Bakanı Rüştü Kazım Yücelen, 25 Ağustos günü yaptığı açıklamada işadamı Üzeyir Garih’i öldüren zanlının kimliğinin kendilerince bilindiğini belirterek, “Şüpheler bir şahıs üzerinde yoğunlaşmaktadır. Bu şahıs aranıyor” dedi. Yücelen’in arandığını söylediği zanlı, 13 yaşındaki Fuat N’ydi. Birkaç saat içinde yakalandı.. İçişleri Bakanı Yücelen de katil zanlısının yakalandığını açıkladı. Her şey 5-6 saatte aydınlığa kavuşmuş görünüyordu. Oysa öyle olmadığı, 24 saat içerisinde anlaşılacaktı. Yücelen’in olay tam olarak aydınlatılmadan yaptığı açıklamalar bir Bakan için skandaldı. Basında yer alan bilgilere göre, Garih, cinayetten bir süre önce mezarlık bölgesinde rastladığı Fuat N’ye para vermişti.</p>

  <p>Parayı yeterli bulmayan Fuat N, Garih’ten cep telefonunu vermesini de istemiş, reddedilince de Garih’i bıçaklayarak öldürmüştü. Aynı gün Fuat N, Eyüp’te elinde bir bıçakla görünmüştü. Ertesi gün polis kaynaklarına dayanılarak verilen haberlerde cinayet adi nitelikliydi, katil de “Deli Fuat” ya da “Tinerci Fuat” olarak bilinen 13 yaşındaki Fuat N’niydi Bu arada Garih’in birden fazla bıçakla öldürüldüğü şeklindeki açıklamalar da Fuat N senaryosu eşliğinde unutulup gitti.</p>

  <p><b>Deli Fuat arkadan saldırmış’</b></p>

  <p>Üzeyir Garih’in elli yıllık ortağı İshak Alaton, Alarko Holding’in Ortaköy’deki Holding Merkez binası çıkışında gazetecilere yaptığı açıklamada Olayı adi bir cinayet olarak niteliyordu. “Deli Fuat denilen tinerci şahıs, cep telefonunun alıp kaçmak istemiş. Ortağım hiç bir karşılık vermemiş. Telefon yerine para teklif etmiş. Parayı verdikten sonra arkasını dönüp giderken iki saldırgandan biri olan Deli Fuat, arkasından bıçakla saldırmış” diyen Alaton, “Cumartesi günü Garih ile görüşmedim. Ben tenis oynadım, o da Bulgaristan Başbakan Yardımcısı ile buluştu” şeklinde konuşuyordu.</p>

  <p>Polisin verdiği bilgilere güvenen Alaton, “”Türkiye’de en fazla üzerinde durduğu olay eğitimdi. Bu olay kara cehaletin olayıdır. Bu kadar kıymetli bir insanın, bu kadar ucuz bir şekilde gidişi hepimiz için bir utanç vesilesidir. Bu cinayet, sevgili ortağımın eğitime önem vermekte ne kadar haklı olduğunu göstermiştir” diyordu.</p>

  <p><b>“Üzeyir Bey keyifliydi”</b></p>

  <p>Üzeyir Garih’in en son görüştüğü isimler arasında yer alan ve İzmir’e gitmek üzere Atatürk Havaalanı’nda bulunan Bulgaristan’ın Ekonomi Bakanı Nikolay Vassilev de gazetecilerin karşısındaydı. Vassilev de şoktaydı. Öğleden önce 11.00 ile 12.00 saatleri arasinda Garih ile Bulgaristan’daki yatırım imkanlarını görüştüklerini belirterek, “Garih ile ilk kez görüştüm. Ölüm haberini duyunca şok oldum. Bu, bizim için beklenmedik bir olaydı. Görüşmemiz çok dostane geçmişti. Üzeyir Bey’in morali çok iyiydi. Keyfi yerindeydi. Dünya liderleriyle çektirdiği fotoğrafları gösterdi. Kendi firmasının mükemmel bir tanıtımını yaptı. Beraber fotoğraflar çektirdik” diyordu.</p>

  <p><b>Fuat N, “Ben suçsuzum”</b></p>

  <p>İkna olan sadece Alaton değildi. Olayı izleyen ilk iki gün basın da “Deli Fuat” ve “Tinerci Fuat” senaryosunu manşetlerine taşıdı. Örneğin Zaman gazetesinin 26 Ağustos tarihli başlığı, “Katil balici” idi. Haber, “Üzeyir Garih, ziyarete gittiği Eyüp Sultan Mezarlığı’nda “Deli Fuat” olarak tanınan bali bağımlısı bir psikopatın bıçaklı saldırısı sonucunda hayata veda ettiği” şeklinde veriliyordu. Polis açıklamalarına kuşkuyla yaklaşan pek çok yazar olmasına karşın, gazetelerin manşetleri aşağı yukarı aynıydı. Garih cinayetini neredeyse gölgede bırakacak şekilde tinerci çocuklar gerçeği tartışılmaya başlandı. İstanbul Organize Suçlar Şube Müdürlüğü tarafından gözaltına alınan 13 yaşındaki Fuat N ise, Garih ile mezarlıkta karşılaştığını, Garih’in kendisine ve bir kız çocuğuna 200’er bin lira verdiğini belirterek, “Suçsuzum. Kokoreççi bileyletmek için bir bıçak vermişti. Elimde gördükleri o bıçaktı” diyordu. Kokoreçcinin bıçağı da, Fuat N’nin evlerindeki bütün bıçaklar da incemeleye gönderildi.</p>

  <p>Bıçaklar üzerinde Garih’e ait kân lekesi tespit edilmedi. Olay yerinde ve Garih’in üzerinde yapılan incelemelerde Fuat N’ye ait parmak izi de yoktu. Fuat N, senaryosu 24 saatte çözülüyordu.</p>

  <p><b>Cinayet masası harekete geçiyor</b></p>

  <p>Tinerci ve sabıkalı olduğu söylenen 13 yaşındaki Fuat N’nin tinerci ve sabıkalı olduğu iddiası fiyaskoydu. Fuat N, yoksul bir ailenin zeki bir çocuğuydu. Geçim zorluğu nedeniyle okuldan ayrılmış, ayakkabı boyacılığı yapıyordu. Tinerci Fuat senaryonun ömrü 24 saat bile sürmüyordu. Fuat N’, polis tarafından sorgusu yapıldıktan sonra adliyeye getirildi. Savcı elde somut bir kanıt bulunmadığı gerekçesiyle Fuat N’yi serbest bıraktı. Sanık olarak adliyeye getirilen Fuat N’nin yaşı küçük olduğundan ifadesine başvurulması için Adli Tıp’tan alınması gereken rapor da eksikti. Polis, Garih cinayetinin şokuyla hata üstüne hata yapıyordu. İşadamı Üzeyir Garih’in “katil zanlısı” olarak gözlem altına alındıktan sonra serbest bırakılan 13 yaşındaki Fuat N’nin avukatı, polisler hakkında savcılığa suç duyurusunda bulunuyordu. Bu arada yeni bir senaryo daha gündeme girdi: Sağır ve dilsiz bir tanığın verdiği ifadenin cinayet çözülme aşamasına getirdiği iddia edildi. Asayiş Şube Müdürlüğü’ne gelerek cinayetle ilgili bilgi veren özürlü bir genç, Garih’i üç kişinin öldürdüğünü söyleyerek, bunlardan birini de teşhis ediyordu. Bu ifadeden yola çıkan polis, Eyüp’te biri kadın 6 kişi gözaltına alarak Gayrettepe’ye götürdü. Gözaltına alınanların tiner kul andıkları biliniyordu. Gözaltına alınanların cinayetle ilgileri belirlenemediğinden serbest bırakıldılar. Öte yandan Garih cinayetinin araştırılmasındaki polisiye hataları olduğu da tartışmaya açıldı. Adli Tıp Enstitüsü Müdürü Prof. Dr.</p>

  <p>Sevil Atasoy’a göre olay yerindeki önemli deliller acemice yok edildi, katilin ayak izi bile korunamadı.</p>

  <p>Bir diğer eleştiri de olay yerinin yeterince araştırılmadığı, bölgedeki kanın hemen yıkanmasıyla olası delillerin yok edildiği şeklindeydi. Soruşturmayı Cinayet Masası yerine Organize Suçlar Şubesi’nin yürütmesi de eleştirildi. Fuat N senaryosu çözüldükten sonra soruşturmayı Cinayet Masası ele aldı.</p>

  <p><b>Bakan Yücelen herkesi şaşırttı</b></p>

  <p>İçişleri Bakanı’nın alelacele “Zanlıyı yakaladık”, şeklinde açıklamalar yapması, polisin de gazetecilere olayın büyük ölçüde çözüldüğü şeklinde bilgiler vermesi tepkiyle karşılandı. Cumhuriyetten Yalçın Doğan, “Hem yoğun ticari ilişkileri, hem bunlarla birlikte gelen siyasal bağlantıları, hem sosyal kimliği ortada iken polisin cinayetten bir kaç saat sonra yaptığı açıklamalar tam bir skandal. Bir katil zanlısı bulup, cinayeti onun üzerine yıkmak.ardından da cinayeti çözmüş pozları takınmak son derece yanıltıcı. Güven sarsıcı. Polisin zanlı diyerek yakaladığı kişiler, savcılıkça serbest bırakılıyor.</p>

  <p>Çünkü, elde hiçbir kanıt yok. Kaldı ki, cinayeti çözmek için, hemen ilk olasılığa bel bağlamak, polisiye filmlerde acemi dedektiflerin bile yapmadığı bir iş. Öyle tuhaf ki, sanki açıklamalar ve başındanberi anlatılanlar, soruşturulan bir cinayette, işin özünügözlerden kaçırmaya yönelik gibi.</p>

  <p>Üzeyir Garih, her cumartesi tek başına bir yere gidiyorsa, bunu bilenlerin olması gerekiyor. Yani, planlı bir cinayet olasılığı var. Burada kimse dedektiflik taslamıyor. Ne var ki, polisin yanılması ve yanıltması, daha başında diğer olasılıkları dışlaması, profesyonelce işlenmiş bir cinayetin üstüne şal örtüyor. Polis, şimdi bu hatasını aşmaya çalışıyor” diyordu köşesinde.* Yeni Şafak’tan Fehmi Koru da Doğan’ın hislerine katılıyordu. Üzeyir Garih cinayetinin polis ve medyayla ilgili kanaatleri zedelediğini ifade eden Koru yazısında, “Polisin insanları ‘katil’ ilân etmedeki acul uğu, delilleri toplamada sergilediği kabiliyetsizlik ve zanlıyı takipte verdiği hantal görüntü güven sarsıcı boyutlarda. Güvenlik ve istihbarat görevlilerinin her dediğini sorgusuz kabul eden, gözaltına alınanları derhal ‘suçlu’ diye yansıtan, olaya adı karışanları canlı yayına çıkarmak için meydan savaşı vermeye kalkışan bir medya manzarası da hiç iç açıcı değil “ ibaresine yer veriyordu. Cinayetle ilgili kanaatlerin önemli bir bölümünün polis tarafından medyaya verilen bilgiler üzerine oturduğunu vurgulayan Koru yazısına şu şekilde devam ediyordu: “İlk gün ‘küçük F.N.’ senaryosu polis tarafından kurgulanmıştı; hemen ardından sözü edilmeye başlayan mezarlığı mekân tutmuş küçük kadınlarla aşnafişna ‘firari er’ ile ilgili bilgileri de medyanın gündemine yine polis soktu. Güvenlik güçlerinin bağlı oldukları içişleri bakanını yanılttıklarını da biliyoruz. Bugünkü bilgi kirliliğinin çoğu emniyet kaynaklı. Bilgi kirliliği, başta işe yarar görünse de, sonraları kirleten aleyhine döner. İstanbul emniyeti, bilgi sızdırarak yönlendirdiği polis-adliye muhabirlerini, bir kaç gün sonra kendisi itip kakmaya başladı. Önceleri cinayet mahalline ve cinayet soruşturmasını yürütenlerin burnunun dibine kadar sokulmasına izin verilen kameralara yasak getirildi, canlı yayın araçları kamuya açık binaların yakınına alınmamaya başlandı” **</p>

  <p>*(28 Ağustos 2001 Cumhuriyet)</p>

  <p>**(8 Eylül 2001. Yeni Şafak)</p>
</body>
</html>
