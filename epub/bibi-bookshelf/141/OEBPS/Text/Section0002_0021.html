<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM XX</h1>

  <p><b>Kaynak’tan şok yorumlar</b></p>

  <p>Garih Cinayeti’nde MOSSAD parmağı arayan sadece Aydınlık değildi. MİT eski daire aşkanlarından Mahir Kaynak da böyle düşünüyordu. Gerçek katilin Yener Yermez olduğuna ihtimal vermediğini belirten Kaynak’a göre, esas katil çoktan yurtdışına çıkmıştı. Garih’in öldürülmesinin basit bir cinayet olduğunu düşünmediğini belirten Kaynak, “Museviler içindeki İsrail yanlısı grup ile barış yanlısı grup arasındaki çatışmada Garih önemli bir figürdü. Barış yanlısı grubun içinden sadece iş dünyasında değil, siyasi ağırlığı da olan Garih’i bu yüzden hedef seçtiler. Bu sayede İsrail’in politikalarına destek vermeyen Garih’in ölümüyle, hem İsrail antipatisi önemli ölçüde kırıldı hem de İsrail yanlısı grup önemli bir tasfiye gerçekleştirdi” şeklinde konuşuyordu gazetelere. Yeni Şafak’ta polisiye roman yazarı Osman Aysu ile birlikte Mustafa Karaalioğlu’nun sorularını cevaplayan Mahir Kaynak, “Ben başından beri olayın bir siyasi cinayet olduğunu ve bunun da bir adi cinayet süsü ile örtüleceğini düşündüm. Örtmek için nasıl senaryo yazılacak diye de bekliyordum. Örtbas senaryosunun çok iyi hazırlanmadığı da görünüyor” şeklinde konuşuyordu. Yerrnez’in firarisi bir senaryo mu?! Yener Yermez’in sadece örtme operasyonunda kul anıldığını, cinayette rolünün olmadığını düşündüğünü ifade eden Mahir Kaynak, “Bunu belirli bir menfaat karşılığında üstlenmiş olabilir.</p>

  <p>Kaldı ki şu anda kontrol altında ve özgür konuşabileceği bir ortama kavuşma ihtimali senelerce gözükmüyor” diyordu. Kaynak, Yermez’in birliğinden firar etmediğini, alıkonulduğunu iddia ediyor, “Yermez’i alıkoyanlar, olayı öğrenmek isteyen ‘yerli’ bir gruptur. Konuşturup gerçeği anladılar ve karşı tarafa bir mesaj verircesine ‘paketi gönderiyoruz, alın’ diyerek Kayseri’ye gönderdiler” ibarelerine yer veriyordu. “Yener Yermez tespit edilir edilmez normal olanın polisin onu kışlada teslim almasıdır. Ama olmadı ve 10 gün bir yerlere gitti. Bunu 10 gün alıkoyan aslında bu olayı öğrenmek isteyen içeriden bir gruptur. Orada, Yermez’i kul ananlar tuzağa düştüler. Birşey dikkatimi çekti.</p>

  <p>Bir komutan, ‘Olay henüz belli değil. 13 yaşında bir çocuğu da söylediniz boş çıktı. Yermez’i de sorgulayın bakalım ne çıkacak’ dedi” diyen Kaynak, “Akşam saat 7,5’ta almaya gidiyorlar cevap geceyansı geliyor, ‘kaçtı’ diyorlar.. Bir insana birşey bildiğinizi söylediğiniz zaman çözülür. Bir grup, muhtemelen Türkiye ile ilgili bir grup Yener Yermez’i sorguladı ve olayı öğrendi. Ama yapacak bir şey yok. Yapanlar yapmıştır ve zaten cinayeti işleyenler gitmiştir. Hatta, cinayetin kim tarafından işletildiğini bile tamamen öğrenememiş olabilirler. Çünkü, Yermez de kim tarafından kul anıldığını bilmiyor olabilir” şeklinde konuşuyordu. Karaalioğlu’nun, “ Yener’i bu sürede ellerinde tutanlar cinayeti işletenler olamaz mı?” sorusuna ise Kaynak, şöyle cevap veriyordu: “Hayır bu çok tehlikeli olurdu. Hemen teslim olması gerekirdi. Yakalanacağı da bazı yerlere söylenmiş. Bu, onu sorgulayanların karşı tarafa mesajı: Bırakıyoruz, paketi alın!” Üzeyir Garih’in mezarlıkta iki kişinin sevişmesine müdahale etmeyeceğini belirten Kaynak, “Bu onun için çok aykırı birşey değil. Ayrıca, 12 gün sonra bulunduğu söylenen bıçak oraya cinayetten sonra konmuş gibi görünüyor” diyordu.</p>

  <p><b>Garih, İsrail’in önünde engeldi!</b></p>

  <p>Cinayetin bir siyasi örgüt tarafından işlendiğini yineleyen Kaynak, Türk-İsrail ilişkilerine atıfta bulunarak şunları söylüyordu: “İsrail’in Ortadoğu’daki varlığı herkes tarafından Amerika’nın desteğine bağlı görülüyor. Türkiye ile ilişkiler İsrail açısından varlık- yokluk nedenidir. Bu ilişki iki biçimde olabilir. Birincisi İsrail ile Türkiye devletlerinin yakınlık içinde olması. İkincisi ise, devletlerden bağımsız olarak Yahudilerle Türklerin yakınlığı ve dostluğu. Garih, Türk-Yahudi halklarının dostluğunu ve yakınlaşmasını istiyordu. Anladığım kadarıyla İsrail’in geleceğinden de pek umutlu değildi. Somut bir delilim var. Diyor ki, İsraillilere: ‘Manavgat suyunu ne yapacaksınız! Siz GAP’a gelin’. Garih’in modeline göre Yahudiler Türk devletinin içerisinde tıpkı Osmanlı’da olduğu gibi yaşamalıdır ve bu Yahudilerin geleceği için daha emniyetlidir. Amerikalı Yahudiler de ‘Biz o çöllere gidip ne yapacağız! Amerika gibi çok büyük bir gücün manivelası elimizde, bunu niye bırakalım’ diyorlar. İşte bu, İsrail devleti ile ciddi bir ayrışmaya tekabül ediyor. Bu fikrin galip gelmesi İsrail devleti için iyi bir şey değil” diyordu. 28 Şubat sürecünde bazı generallerin İslamı bastrmak ve Yahudi işbirliğini geliştirmek istediklerine dikkat çeken Kaynak,” Güçlü bir İsrail, güçlü bir Türkiye.</p>

  <p>Amaç, İslami akımları bastırmak. Buna karşı model de diyor ki: ‘Bunu bastıramazsımz. Yapmanız gereken, İslamla Yahudiliği barıştırmaktır’. Garih’in de yaptığı buydu. İslamla Yahudiliği barıştırmak, yakınlaştırmak. Tabii bu siyasi bir yakınlıktır. İçteki dostlukları, ilişkileri buna yönelikti.”. Üzeyir Garih’in Türkiye Yahudiliği açısından önemli, dünya Yahudiliği açısından da anlamlı bir adam olduğuna dikkat çeken Mahir Kaynak, “Bu pozisyonu itibariyle güçlü bir İsrail devletinin önündeki engel gibi duruyordu. Onun için bertaraf edilmesi çok anlamlıdır. Ondan sonra da güçlü İsrail tezini destekleyen politika üretirseniz, bu ciddi bir değişikliktir” şeklinde konuşuyordu. *</p>

  <p><b>Ölümü daha çok konuşulacak</b></p>

  <p>25 Ağustos Cumartesi günü müslüman bir din büyüğünün mezarı başında öldürülen Üzeyir Garih sıradışı bir musevi işadamıydı. 72 yıllık hayatına çok şeyler sığdırdı. Mason’du, Lolaryandı. Dünya Yahudi Lobisi’nin önemli isimlerinden biriydi. Kendi ifadesiyle muhafazakar ve Allah’a inanan bir mü’mindi. Dindar bir Musevi olmadığını, sinagoga gitmediğini ifade eden Garih, Yahudiler için kutsal bir gün sayılan Şabat’ta(Kutsal Cumartesi) iş görüşmesi yapıyor, arabaya biniyor, üstelik bir Nakşi Şeyhi’ni ziyaret ediyordu. Oysa İsrail’de dindar Yahudilerin oturduğu semtlerde cumartesi günleri hareket halindeki araçlar taşlı saldırılara uğruyordu. Kitaplarının çoğunu dindar müslümanlara ait yayınevinde bastıran Üzeyir Garih, bu çevreyle yakın ilişkisi olan bir Musevi’ydi.</p>

  <p>Babasının yakın dostu, hatta şeyhi olduğu iddia edilen Küçük Hüseyin Efendi’yi rüyasında gören Garih, 25 Ağustos’ta ölümüne neden olacak bir ziyarete doğru adım adım gittiğinin elbette farkında değildi. Mezarını yaptırdığı Küçük Hüseyin Efendi’nin mezarının başında kendi dilince dua edip iç hesaplaşmasını yaşarken öldürüleceğini düşünmüş olsa bile, korumasız olarak ziyaretlerini sürdürdü.</p>

  <p>Ölümüyle kendi sırrı kadar pek çok sırrı da günısığına çıkardı. Üzeyir Garih’in ilginç ölümünü Fatih Çekirge’nin son derece anlamlı ve son derece hazin cümleleriyle bitirmek en doğrusu olacak: “Bir Musevi olarak Üzeyir Garih, bir Müslüman mezarlığında son nefesini verirken acaba ne düşünmüştür? Son duasını edebilmiş midir? Kan boşaldıkça direncini yitirdiği, çevresindeki bütün nesnelerin buğulandığı bir anda hemen yanında yükselen o mezar taşına bakabilmiş midir? Baktıysa ne görmüştür? Gördüyse, giderek uzaklaştığı bu dünyanın böyle bir ölüm bahçesinde son bulduğuna tanık olabilmiş midir? Onu öldürenin gözlerinin içine bakabilmiş midir? Ucuz, zavallı serseri bir bıçağın, vücudunu delik deşik ettikten sonra panik içinde oradan uzaklaşmasını izleyebilmiş midir?</p>

  <p>Üzeyir Garih, kendi kaderiyle yüz yüze gelip, bir Musevi olarak yaşadığı dünyayı neden bir Müslü<span style="text-indent: 1em;">man mezarlığından terk ettiğini sorabilmiş midir? Ve kim bilir hangi duaların, tövbelerin, huzur dolu saatlerin ya da acı yakarmaların eşiğinden Eyüp Sultan bahçesine geçmiştir. Basit bir rastlantı mıdır bu ölüm? Yoksa bütün yol arın bittiği bir son eşik mi?”</span></p>

  <p>*(10 Eylül 2001. Yeni Şafak)</p>
</body>
</html>
