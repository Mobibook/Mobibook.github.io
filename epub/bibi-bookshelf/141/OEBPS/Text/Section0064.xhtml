<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rüzgârın Adı</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="bolum">
    <h1 class="baslik_1">Elli Beşinci Bölüm</h1>

    <h2 class="baslik_2 sigil_not_in_toc">Yangın ve Gök Gürültüsü</h2>

    <p>Savien ve Aloine için duyduğum kederi kısa bir süreliğine korudum. Sonra izlendiğimin bilinciyle kendimi toparladım ve sandalyemde dik oturup dinleyicilerime baktım. Çıt çıkarmayan dinleyicilerime.</p>

    <p>Müzik onu çalanın kulağına hep farklı gelir. Zaten müzisyenlerin laneti de budur. Daha sandalyeden bile kalkmadan şarkıya bulduğum doğaçlama sonun anısı aklımdan silinmeye başlamıştı. İçime bir şüphe sızdı. Ya şarkım benim kulağıma geldiği kadar bütün olmamışsa? Ya sonu o korkunç trajediyi benden başka kimseye taşıyamamışsa? Ya gözlerimden akan yaşlar bir çocuğun kendi başarısızlığı karşısında duyduğu utançtan başka bir şey gibi gözükmediyse?</p>

    <p>Sonra öylece beklerken sessizliğin kalabalığın içinden oluk oluk aktığını duydum. Dinleyiciler, şarkı içlerini ateşten bile fena yakmışçasına suskun ve gergin bekliyorlardı. Her insan yaralı yüreğine sıkı sıkıya sarılıyor, acısını dünyanın en kıymetli şeyiymiş gibi bağrına basıyordu.</p>

    <p>Ardından birkaç kişinin ağzından hafif hıçkırıklar çıktı. Birisi gözyaşlarıyla iç geçirdi. Artık hareketsiz duramayan bedenlerden fısıltılar yükseldi.</p>

    <p>Ve alkışlar başladı. Koca bir orman yangınını, şimşek sonrası gök gürültüsünü andıran alkışlar.</p>
  </div>
</body>
</html>
