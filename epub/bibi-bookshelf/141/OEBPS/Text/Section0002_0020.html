<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM XIX</h1>

  <p><b>Yener’in donundan 450 dolar çıktı</b></p>

  <p>Bu arada başka bir gelişme daha oldu. Bursalı bir iş adamı daha önce uğradığı silahlı bir saldırının failinin Yener Yermez olduğunu, basında çıkan fotoğraflarından teşhis ettiğini ileri sürdü. Yermez iddiayı reddediyordu. Bursalı işadamının iddiası da polis tarafından ciddiye alınmıyordu. Ancak Yermez’in sözkonusu silahlı saldırı sırasında birliğinden izinli olduğu iddia edilince olayın şekli değişiyor, Yermez’in mafya tetikçiliğinden yargılanacağı gündeme geliyordu. Yermez ile ilgili bir diğer gelişme de Milliyet’ten Tuncay Özkan tarafından gündeme getirildi. Başından beri Garih Cinayeti’nin bireysel ve adli nitelikli olmadığı kuşkusunu dile getiren Özkan, Yermez’in askeri hapishanedeki hücresine konulması sırasında üzerinden 450 dolar çıktığını yazıyordu 18 Ekim tarihli yazısında. Özkan, “Bu katil Yener Yermez. Üzeyir Garih’in katili. Para için işlediği cinayet ve sonrasındaki fukaralık nutukları. Yermez polis tarafından yakalanıp, sorgulanıp, askere teslim edilince birdenbire zengin olduğu ortaya çıkıyor. Asker hücresine koymadan önce Yermez’i arıyor.</p>

  <p>Aramada Yermez’in donunu da çıkartması söyleniyor. Ama o buna karşı direniyor. Direnç artınca arada tartışma çıkıyor. Tabii Yermez donunu vermek zorunda kalıyor. Ve Yermez’in donunun lastiklerine sarılmış bir şekilde 450 dolar buluyorlar. Bu 450 dolar 2 milyon lira için Garih’i öldüren Yermez açısından bir servet olsa gerek..İyi de bu para Garih cinayetinin zanlısının donuna gökten inmedi ya. Birileri bu parayı Yermez’e verdi. Neden dersiniz? Yermez’in donundaki paranın esrarı ne?</p>

  <p>Daha doğrusu Yermez’in esrarı ne? Ortaya çıkan deliller gösteriyor ki Yermez mafya tarafından da kul anılmış olabilir. Ama nedense bu cinayette bu bağlantıya hiç bakılmıyor” diyordu.</p>

  <p><b>Dolar dona nasıl girdi?</b></p>

  <p>Özkan, Yermez’in bu parayı dayısının verdiğini söylediğini, oysa yaptığı araştırmada Yermez’in Kayseri’de dayısı ile hiç göriiştülmediğini belirtiyordu. Yermez’in İstanbul’a getirildiğinde eski donunun yenisiyle değiştirildiğini de kaydeden Özkan, “İyi de bu para nasıl ve nereden gelmiş Yermez’in donuna. Şimdi bu sorunun yanıtını bulmak önemli. Ama ondan da önemlisi savcıların artık Yermez ve Garih cinayetine, mafya ilişkileri açısından da bakmak gerektiğini görmeleri. Bu olmazsa araştırmada çıkan her şey bir süpriz olarak dosyada kalacak ve cinayetin üzerindeki sis perdesi kalkmayacak. Yermez’den çıkan 450 doların onun donuna nasıl girdiğini çözemezsek, cinayeti çözdük deme durumumuz var mıdır” demekten kendisini alamıyordu. Yermez’in parayı dayısının verdiğini söylemesi üzerine Kayseri’deki dayısının ifadesine başvurulduğunu, dayının bu iddiayı, “değil 450 dolar 450 bin lira verecek durumum yok” diyerek reddettiğini de yine Özkan’ın köşesinde öğreniyorduk. Tuncay Özkan’ın haber müdürü olduğu Kanal D Televizyonu’nda bir başka iddia daha gündeme getirildi. Üzeyir Garih Cinayeti ile ilgili bir haber programında Yermez’in polisteki videolu sorgusu gösterildi. Ayrıca Garih Cinayeti’nin tek görgü tanığı olduğunu söyleyen biri tarafından yazıldığı iddia edilen bir mektup açıklanıyordu. İshak Alaton’a gönderildiği ifade edilen mektubu Kanal-D ele geçirmişti. 9 Ekim 2001 günü Kanal-D Özel Haber Programı’nda açıklanan mektuptaki iddialara göre Garih’in öldüren Yener Yermez değildi. Buna göre cinayet günü Yermez’in yanında biri kadın iki kişi daha vardı. Yermez haplanmış durumdaydı. Cinayeti diğerleri işliyor. Kadın, Garih’in parasını ve telefonunu alıp Yermez’in eline tutuşturuyor. Görgü tanığı, uzak mesafeden tabancasıyla faillere ateş ettiğini, kadının yaralandığını sandığını, faillerin daha sonra yabancı plakalı bir arabaya binip hızla uzaklaştıklarını iddia ediyordu.</p>

  <p><b>Garih’i MOSSAD mı öldürdü?</b></p>

  <p>Ulusal Kanal ve Aydınlık gazetesinin gündeme getirdiği iddialara göre Garih, İsrail devleti içindeki “Şahinler” ve “Güvercinler” arasındaki çatışma nedeniyle öldürüldü. Garih, İsrail Başbakanı Ariel Şaron’ın sertlik yanlısı bölge politikalarına karşı etkili bir muhalefet başlattığı için hedef seçildi.</p>

  <p>Ulusal Kanal ve Aydınlık, Milli Güvenlik Kurulu’na yakın kaynaklardan kendilerine ulaştığını iddia ettikleri bilgiler ise şöyleydi: “Üzeyir Garih, Türkiye’nin mason generali. Sadece Türkiye’deki değil, bölgedeki 1 numaralı adam. Şaron’dan ve diğerlerinden üstte. Garih, bölgedeki en kritik teorisyen. Üzeyir Garih, devletler düzeyindedir. MGK’ya yakın kaynaklar, Üzeyir Garih’in Nesim Malki’yle yapılan operasyonlar konusunda MOSSAD’a karşı çıktığını da ekliyorlar. Bu kaynaklara göre, Garih’in bu operasyonlara karşı çıkma nedeni de Türkiyeİsrail ilişkilerinin uzun vadede zarar göreceğini düşünmesi. Ulusal Kanal’a bilgi veren uzmanlar, bu türden operasyonlara karşı çıktığı için de Üzeyir Garih’in çizgisinden MOSSAD’ın içinde şikayetçi olanlar bulunduğunu belirtiyorlar.”</p>

  <p>2 Eylül 2000 tarihli Aydınhk’ta “Garih’i MOSSAD öldürdü” başlıklı yazıda Garih’in Çernomirdim döneminden beri Gazprom’la ve Rusya’yla çok yakın ilişkileri olduğu, İsrail’in bu ilişkiden çok rahatsızlık duyduğu iddia ediliyordu. Aydınlık tarafından gündeme getirilen başka bir iddia da İsrail’in dünyamn çeşitli yerlerindeki zengin yahudi iş adamlarından vergi topladığı, Şaron iktidarageldikten sonra savaş hazırlığı bahanesiyle vergi miktarının yükseltildiğini, Garih’in ise buna karşı çıktığı şeklindeydi.</p>

  <p><b>Üç kişilik MOSSAD timi</b></p>

  <p>Aydınlık, Sakarya Üniversitesi Öğretim Üyesi Yrd. Doç. Emin Gürses’in açıklamalarına da yer veriyordu. Gürses, MOSSAD’ın yahudi işadamlarına koruma yaptığını ifade ederek, “Bütün yahudi işadamları İsrail’e vergi verirler. Bu çok bilinen bir ilişki. Koruma, yanına iki adam vermek olarak anlaşılmamalı. MOSSAD, ilgili ülkedeki başta istihbarat örgütü ve medyadaki kaynaklarıyla koruma çemberine alır. MOSSAD tarafından korunduğunun bilinmesi bile yeterince caydırıcıdır” diyordu. Aydınlık, Rus istihbaratçı Dimitar Rugudin tarafından gündeme getirilen “Garih’i MOSSAD öldürdü’ şeklinde yorum yapmasına dayanak olduğu söylenen MOSSAD’a ait bir kasette, “Üzeyir Bey’in başına bir iş gelirse bu bizden uzaklaştığı için gelir” ibarelerine de yer veriyordu. Aydınlık, ididalara yer vermekle kalmıyor, bir de özel araştırma yapıyordu. Aydınlık’ın araştırması şöyleydi:</p>

  <p>“Cinayet MOSSAD’ın yönetiminde üç kişilik bir tim tarafından gerçekleştirildi. Timin dışında gözcüler de Eyüp’te ve mezarlık çevresinde yerlerini aldılar. Garih’in 25 Ağustos Cumartesi günü cep telefonundan bir MOSSAD yetkilisiyle sabah saatlerinde görüşme yaptığı öne sürülüyor. Garihin telefonunu bu görüşmeden sonra kapadığı belirtiliyor. Öğlen Bulgaristan Başbakan Yardımcısı Nikolay Vassilevle saat 11-12 arasında Alarko merkezinde görüştü. Daha sonra eve gitti, üzerini değiştirdi ve Eyüp Mezarlığına doğru yola çıktı. Arabasını Eyüp Otoparkı’na bıraktı. Mezarlığa girdikten sonra Küçük Hüseyin Efendi’nin mezarının yanında öldürüldü. Garih ilk bıçak darbesini karın boşluğuna, göğsüne ve sağ kulak memesinin altından şahdamarına aldı. Garih planlı ve profesyonelce öldürüldü.</p>

  <p>Faillerin bir saç teli bile bulunamadı” Oysa Garih’in Nikolay Vassilev ile görüştüğü esnadaki kıyafeti ile öldürüldüğü sıradaki kıyafetleri aynıydı. Ama yorumlar karışıktı.</p>

  <p><b>Rugudin neler dedi?</b></p>

  <p>Ulusal Kanal’ın 5 Eylül günü verdiği haberde ilginç bir iddiaya daha yer verildi. Haberde, Yermez’in yakalandığı gün, Bulgaristan’ın Türkiye sınırına çok yakın olan Svilengrad’da Rus Gizli Servisi‘nden birinin öldürüldüğü belirtildi. Kurban, Rus gazetelerinde Garih’in MOSSAD tarafından öldürüldüğünü iddia eden kişiydi. Ulusal Kanal bu gelişmeyi, Garih cinayetiyle ilgili polisin bütün iddialarını ve senaryoyu kökten değiştirebilecek nitelikte olduğu belirtiliyordu.</p>

  <p>Öldürülen Rigudin’in son yazısı: Garih’i MOSSAD öldürttü Rigudin, Rus Trud gazetesinin 28 Ağustos Salı günkü sayısında MOSSAD’ın CIA’ya rapor gibi bir kaset hazırladığını, kasette “Garih’in başına bir şey gelirse, bizden uzaklaştığı için gelir” sözleri kayıtlıydı. Rigudin, bu sözlerden hareketle, Garih cinayetinde Mossad parmağını açıkça yazmıştı.. Rigudin, 28 Ağustos’ta bunları yazdı. 8 gün sonra, 4 Eylül’de de, Türkiye sınırınının hemen bitiğişindeki Svilengrad kentinde öldürülmüş olarak bulundu. Rigudin’in ölümü, Rusyanın ünlü gazetelerinden İzvestiya’nın internet sitesinde, flaş haber olarak duyuruldu. Haberin başlığı “Rus komiser, İsrail kurbanı mı?”</p>

  <p><b>MOSSAD’ı suçlayan ajan öldürüldü</b></p>

  <p>Aydınlık’ın verdiği bilgilere göre Dimitar Rigudin Rus vatandaşı. MOSSAD uzmanı olarak nitelenen Rigudin de Musevi asıllı bir istihbaratçı. Rus Gizli Servisi FSR için çalışıyor. Venezuela’da, Güney Afrika’da, Yunanistan’da, ve son olarak Bulgaristan’da görevli olarak bulunuyor. Rigudin, bir süre Türkiye’de de görev yapıyor.. Rigudin son dönemde Bulgaristan’ın Karadeniz kıyısındaki Varna kentinde yaşıyordu. Rigudin’in, çok yakın mesafeden ateşlenen bir silahla öldürüldüğü belirtiliyor. Rigudin, Svilengrad’da öldürülüyor, cesedi daha sonra Varna’ya götürülüp kaldığı evin önüne atılıyor. Bu öldürme biçimi için, “meydan okuma” yorumu yapılıyor. Ve çarpıcı bir iddia daha.</p>

  <p>Garih cinayetinde Rus Trud gazetesine yazdığı yazıda, Mossad parmağına dikkat çeken ve 4 Eylül’de Bulgaristan’da öldürülmüş olarak bulunan Rus Musevisinin asıl kimliği de belli değil. İddialara göre, Dimitar Rigudin, takma bir isim. Rigudin, başka isimler de kul anıyor. Ulusal Kanal’in tesbit ettiği isimleri şöyle: Alexi Kataleç, Mihail Liguşev ve Oleg Triguşin. Zaten, Trud gazetesinde Garih cinayetini MOSSAD’ın işlediğine dair haberi Oleg Triguşin imzasıyla yazdı, daha sonra Dimitar Rigudin imzasıyla da yorum yaptı. Aynı iddia daha ayrıntılı olarak Aydınlık gazetesinde yer aldı. 9 Eylül 2001 tarihli Aydınlık’ta “Garih’i MOSSAD öldürdü diyen Rus istihbaratçı öldürüldü” başlıklı yazıda, Dimitar Rııgidin’in gerçek adının Vasili Siguryev olduğu belirtildi. 1942 doğumlu olduğu belirtilen Sigurycv’in KGB kamplarında yetiştiği kaydedildi. Aydınlık, MOSSAD uzmanı Siguryev’in Türkiye’de Ahmet Furkan ismiyle bilindiğini, Rusça, İbranice, Bulgarca, İngilizce ve İspanyolca’nın yanı sıra Türkçe, Farsça, Arapça ve Arnavutça biliyor. Aydınlık’ta yer alan bir diğer çarpıcı iddia da Siguryev, kod ismiyle Ahmet Furkan, Cumartesi Üzeyir Garih ile Bulgaristan Başbakan Yardımcısı ve Ekonomi Bakanı Nikolay Vassilev görüşmesi için aracılık eden kişiydi. Aydınlık’ta yer alan bir diğer iddia da Dimitar Rugidin (Ahmet Furkan, Vasili Siguryev, Oleg Triguşin) 25 Ağustos’ta Bulgaristan Ekonomi Bakanı’nın Başkanlığı’nda Türkiye’ye gelen heyetteydi. Aydınlık’a göre Rugudin, farklı bir isimle heyete dahil edildi. Aydınlık’ın kafaları karıştıran iddiaları bunlarla sınırlı değildi <b>Cinayette Bulgar pastası ilişkisi</b></p>

  <p>Üzeyir Garih-Bulgar Heyeti görüşmesine de yer veren Aydınlık, Bulgaristan’da büyük bir ekonomik kavgaya atıfta bulunuyordu. Haberin başlığı “Bulgaristan pastası Alarko’ya kaydırıldı” idi. Aydılık’ın yorumuna göre Mesut Yılmaz, 11 Temmuz 1998’de Bulgaristan’ı ziyaret etti. Bulgar Başbakan İvan Kostov ile görüştü. Bu ziyaretin ardından Ceylan Holding Heyeti de Sofya’ya gitti. Bulgaristan Elektrik Kurumu ile ihalesiz üç baraj inşaatı konusunda anlaşma yapıldı. Ceylan Holding’i gönderen Yılmaz’dı. Ancak Bulgaristan’da hükümet değişikliğinin ardından Ceylan Holding, Bulgaristan pastasını kaybetti, Ceylan Holding’ten kalan boşlukta Alarko harekete geçerek pastayı ele geçirmek için çaba harcamaya başladı. Bulgaristan projelerinde Yılmaz destekli Ceylan Holdinge büyük bir rakip çıktı. Ceylan Holding’in şansını kaybetmesini istemeyen Yılmaz, 23 Ağustos’ta Sofya’da yapılan Levski Sofya-Galatasaray maçına gitti. Sofya’da iki gün kaldı. Bulgaristan Başbakan Yardımcısı ve Ekonomi Bakanı Nikolay Vassilev’i Türkiye’ye davet etti. Mahmut Ceylanla birlikte Ankara’da Vasilevle resmi bir görüşme ayarladı. Daha sonra Vasilev pastanın diğer talibi olan Alarko’da Üzeyir Garih ile görüştü. Garih bu görüşmenin hemen sonrasında öldürüldü. “Garih’i MOSSAD öldürdü” yorumunu yapan Rigudin de 4 Eylül’de Bulgaristan’da öldürüldü. Yorumlar böyleydi.</p>

  <p><b>600 milyon dolarlık pasta</b></p>

  <p>Aydınlık’ın gündeme getirdiği Bulgaristan pastası neydi? Ceylan Holding bu pastayı nasıl kaybetmişti? Geçen yıl Kasım ayında Bulgaristan Başbakanı İvan Kostov, Başbakan Bülent Ecevit’e gönderdiği mektupta Ceylan İnşaat’ın ülkelerinde üstlendiği ve mali portresi 600 milyon doları projeleri başka Türk firmasının üstlenmesini istedi. El konulan Bank Kapital’in sahibi olan Ceylan Holding’in mali yapısı konusunda bilgi almak isteyen Bulgar Hükümeti, geçen Kasım ayında Tasarruf Mevduat Sigorta Fonu ile Bankacılık Üst Kurulu’na bir hafta içinde kendilerine bilgi verilmesi için başvuruda bulundu. İki ülke arasında Ekonomik ve Teknik İşbirliği Karma Komitesi 14’üncü Dönem Protokolü’nün imza töreninde Türk Heyeti’ne başkanlık eden Başbakan Yardımcısı Mesut Yılmaz gazetecilere sözkonusu mektubun Ecevit’e iletildiğini ve değerlendirildiğini söyledi. Protokolün imzalanmasından sonra Bulgar Bakan Evgeniy Tchatchev, Enerji ve Tabii Kaynaklar Bakanı Cumhur Ersümer ve Mesut Yılmaz ile görüştü. Görüşmenin konusu Ceylan Holding’ti. Bulgarlar, Ceylan İnşaat’ın değiştirilmesi konusunda ısrarlıydılar. Bulgarlar, 1998’de imzalanan, 10 yılda 1.5 milyar dolarlık elektrik alımı karşılığı öngörülen 600 milyon dolarlık hidroelektrik santralı ile iki baraj ve otoyol yapımının Ceylan Holding’e yaptırılması projelerini uzun süredir askıya almışlardı.</p>

  <p><b>Ceylan Holding İsrail’de de kaybetti</b></p>

  <p>Bulgaristan’ın, Ceylan İnşaat’ın değiştirilmesini istediği ve Ceylan Holding’e ait Bank Kapital’in Tasarruf Mevduat Sigorta Fonu’na devredilmesinden sonra bu isteğini tekrar gündeme getirdiği belirtiliyor. Ancak konunun Hükümetin ANAP kanadı tarafından sürüncemede bıraktırıldığı iddia ediliyordu. Ceylan Holding’in İsrail’de aldığı Ben Gurion Havaalanı ihalesi de iptal edilmişti.</p>

  <p>Ceylan Holding’in yerine havaalanı ihalesine ise Güven Sazak’ın patronu olduğu Yüksel İnşaat talip olmuştu. Aydınlık’ın yorumuna göre Yılmaz, Bulgar heyeti ile Ceylan Holding arasında bir görüşme ayarladı. Bulgar heyeti, Alarko Holding Eşbaşkanı Üzeyir Garih ile ölümünden iki saat kadar önce görüşlü. Görüşmede Bulgaristan’da ticari yatırımlar ele alındı. Nikolay Vassilev, Üzeyir Garih’in öldürülmesinden sonra Atatürk Havaalanı’nda bir açıklama yaptı. Vassilev, Garih ile yapılan görüşmenin çok iyi geçtiğini ifade etti. Yener Yermez’in yakalandığı gün, “Garih’i MOSSAD öldürdü” yorumunu yapan Dimitar Rugudin Bulgaristan’da öldürüldü. Kaderin garip cilvesiyle Garih’in katil zanlısı Yener Yermez’in yakalandığı gün polis, Ceylan Holding’e operasyon düzenledi. İstanbul DGM Başsavcılığının 27Ekim 2000 günü el konularak TMSF’ye devredilen Bank Kapital’in içini ‘back to back’ yöntemiyle boşalttıkları gerekçesiyle yürüttüğü soruşturmada, bankanın Yönetim Kurulu eski Başkanı Mahmut Ceylan’ın da aralarında bulunduğu 15 kişiyi gözaltına alındı. Mahmut Ceylan ve bankanın iki yöneticisi İstanbul 4. No’lu DGM’de tutuklanarak Kartal Cezaevi’ne gönderildi.</p>
</body>
</html>
