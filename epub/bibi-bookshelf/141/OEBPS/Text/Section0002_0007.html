<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM VI</h1>

  <p><b>Garih Refah-Yol için lobi yaptı</b></p>

  <p>Üzeyir Garih, Refah Partisi ve Doğru Yol Partisi arasında kurulan Koalisyon Hükümeti’ni destekledi. Bu yönüyle Refah-Yola karşı çıkan asker-sivil çevrelerin tepkisini de üzerine çekiyordu. Garih, Refah Partisi Lideri Prof. Necmettin Erbakan’ı üniversite yıl arından tanıyordu. İkisi de İTÜ’lüydü.</p>

  <p>Hatta Garih, İTÜ’den mezun olduktan sonra kısa bir süre Erbakan ile aynı kürsüde asistanlık da yapmıştı. Hatta Garih, otomobil kul anmayı motor derslerine giren Erbakan’dan öğrenmişti. 1974’de Milli Selamet Partisi ile CHP arasında kurulan tarihi koalisyon döneminde Sanayi Bakanlığı da MSP’lilerdeydi.</p>

  <p>MSP’li Sanayi Bakanlığı Alarko Grubu’na engel çıkarmayacaktı. Garih de zaman zaman yaptığı açıklamalarda siyonizm karşıtlığıyla bilinen MSP’lilerden herhangi bir engelleme ile karşılaşmadığını itiraf edecekti. MSP’li Sanayi Bakanlarından biri de okul arkadaşı Korkut Özal’dı. Alarko Grubu Turgut Özal döneminde de rahat ediyordu. Erbakan’ı yakından tanıyan Garih, Refah-Yol Hükümeti’nden korkulmasına bir gerek olmadığı düşüncesini savunuyordu. “RP’nin içinde benim de tanıdığım dostlarım, çok kaliteli adamları var. Ve bu kaliteli adamları koydu. Sivriliklerden vazgeçti.</p>

  <p>Benim kanıma göre Avrupa’daki hıristiyan demokrat partiler gibi, RP de kendini kısa bir zamanda Avrupa’da Amerika’da kabul ettirecek bir parti konumuna gelir. Burada bir parantez açmak istiyorum, bir mahallede oturduğunuz zaman karakol a iyi geçinmek zorundasınız. Dünya da iki büyük mahalle. Bu mahallenin iki tane karakolu var. Bir tanesi Amerika bir tanesi de Rusya’dır. Bunu iyi görmek lazım. Dolayısıyla biz ABD ve Rusya ile iyi geçinme mecburiyetindeyiz. Aksi halde bize çok eziyet ederler. Şu anda hiçbir ülke kendi yağıyla kavrulamaz. Kavrulursa yanar. Benim gördüğüme göre, temaslarım şunu gösteriyor ki, bu hükümet Amerika için makbul bir hükümet.”</p>

  <p><b>Refah için lobi yaptı</b></p>

  <p>Musevi işadamı Refah-Yol Hükümeti için temaslarda bulunduğunu gizlemiyor, hatta askerlerin de ağzını yokladığını, ancak askerlerin bu hükümete sıcak bakmadıklarını anladığını aktarıyordu.</p>

  <p>Yine de Refah-Yol’u desteklemeyi sürdürüyordu. 1996 Temmuz’unda Yeni Şafak’a konuşan Garih, Amerika’da çeşitli temaslarda bulunduğunu, Amerika’nın DYP ile dengelenmiş bir Erbakan Hükümetini desteklediğini açıkça ifade etti.* Garih, ABD’de Musevi Lobisi ile de görüşmeler de bulunmuş, zemin yoklamıştı. Garih’in anlattıklarından Türkiye’deki hükümet değişiklikleri ile çok yakından ilgilenen ABD’deki Musevi Lobisi de ikna olmuştu. Nitekim Refah-Yol Hükümeti hakkında açıklamalarda bulunan İsrailli yetkililer de Refah-Yol’dan endişe duymadıklarını vurguluyorlardı. Garih, Mustafa Karaalioğlu’nun, “Sizin Amerika’da politik çevrelerde hükümet konusunda temaslarınız oldu mu?” sorusuna, “Evet, oldu. Refah-Yol’un makbul bir hükümet olduğu tescil edildi” cevabı veriyordu. Garih ismi daha önce de “Tansu Çiller’i ABD’de biz pazarlayacağız” sözleriyle gündeme gelmişti. Garih, pazarlama sözünün yanlış anlaşıldığını belirterek şunları söylüyordu: “Hayır öyle bir şey demedik. Basın bizim yapmış olduğumuz bir kelime üzerinde durarak, neredeyse Başbakanı satacağız gibi bir noktaya getirdi. Bu da basının bir ayıbı bence. Şimdi ben burada bir şeyler söylüyorum. Siz buradan cımbızla üç kelime seçip, sonra benim aleyhime mükemmel bir röportaj da çıkarabilirsiniz. Fakat bunu yapmayacağınıza da inanıyorum. O zaman bizim söylediğimiz şuydu. Amerika’da bir kongre vardı. Bu kongreye gidecektik. Ve bu kongrede Türkiye’nin ve-o gün için iyi bir vitrindi-Başbakanın propagandasını yapacaktık. Tanıtım çok önemli.”</p>

  <p>* (14 Temmuz 1996, Yeni Şafak, M. Karaalioğlu)</p>
</body>
</html>
