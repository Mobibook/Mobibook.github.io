<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM XVI</h1>

  <p><b>Kayıp telefon sinyal verdi</b></p>

  <p>Rus gazeteleri MOSSAD iddiasını ortaya atarlerken Türkiye’de polis katil zanlısına doğru adım adım ilerliyordu. Üzeyir Garih’in kul andığı T-18 tipi Ericsson marka cep telefonu kayıptı. Polisin saptadığı tek somut bilgi buydu. Bu nedenle polisin elinde takip edebilecekleri başka bir ipucu şimdilik görünmüyordu. Polis ilk iş olarak Garih’in son bir haftalık görüşmelerinin dökümlerini elde etti.</p>

  <p>Bu dökümler açıklanmadı. Garih’in kayıp telefonu cevap vermiyordu. Eğer katiller cep telefonunu, Garih’in telefonundaki isim ve telefon listesini ya da o gün görüştüğü kişilerin telefonlarını saptamak için almışlarsa, yapacak bir şey yoktu. Muhtemelen katiller, istediklerine ulaştıktan sonra sim kartını imha edeceklerdi. Eğer katiller, Garih’in sim kartını çıkardıktan sonra kendi sim kartını kul anacak olursa, işte o zaman yakayı ele vereceklerdi. Sonuncu seçenek en düşük olanıydı. Bu en düşük ihtimal, polisi katil zanlısına ulaştırdı. Polis her türlü ihtimali değerlendirerek Üzeyir Garih’in cep telefonunun bağlı olduğu GSM şebekesiyle temas kurdu. Cep telefonunun yer bildirme sinyali incelendi.</p>

  <p>Cinayetten 2.5 saat kadar sonra saat 16.00 sıralarında Garih’in cep telefonu “Eminönü” sinyali verdi.</p>

  <p>Operasyon Eminönü bölgesine kaydırıldı, ancak sinyal saat 17.00 sıralarında kesildi. Polis daha sonra telefonun Eminönü sinyali verdiğini de reddedecekti.</p>

  <p><b>Sinyal Hasdal Kışlası’ndan geldi</b></p>

  <p>Pazartesi günü polisin telefon takibinde çok önemli bir bulguya ulaşıldı. Ancak bu bulgu polisleri şok etti. Bir kaç dakika suskun kalan görevliler, durumu Emniyet Müdür vekili Hasan Özdemir’e bildirdiler. Hasan Özdemir de şoktaydı. Hemen İçişleri Bakanı Yücelen’i aradı. Yücelen de durumu Mesut Yılmaz’a aktardı. Kısa sürede Hükümet durumdan haberdar oldu. Yücelen, Özdemir’e elde edilen bilginin kesinlikle basına sızdırılmamasını istedi. Konu çok hassastı. Garih’in telefonu Hasdal Kışlası’ndan sinyal vermişti. Aslında Polis telefondan iki astsubayın konuştuğunu belirlemişti.</p>

  <p>Askeri birimlerle gerekli temaslar sağlandı. Garih’in cep telefonunu kul anan astsubay Nihat Özgür Bozkurt akşam saatlerinden itibaren Merkez Komutanlığı’nda sorguya alınıyor. Polis rahatlamıştı.</p>

  <p>Garih’in cep telefonu somut bir delildi. Gazetelerde yer alan haberlerde sözkonusu astsubayın Garih’in telefonunu Pazartesi gününe kadar kul andığı belirtildi. Bozkurt’un kontürünün bitmesi nedeniyle sadece dışarıdan aranabildiği, polisin de Bozkurt’un, Tolga isimli arkadaşı tarafından aranması üzere sinyalleri takip edebildiği ileri sürüldü. Pazartesi günü Bozkurt’un sim kartı borcu nedeniyle saat 15.30 sıralarında kesiliyor.</p>

  <p><b>Kaç tane Yermez vardı?</b></p>

  <p>Aynı gün Merkez Komutanlığı’na giden polis, astsubayı bildiriyor. Astsubay Bozkurt’un sorgusunda asıl zanlının Hasdal Kışlası’nda er olarak askerliğini yapan Yener Yermez olduğu ortaya çıkıyor.</p>

  <p>Bozkurt, telefonun Yermez’e ait olduğunu söylüyor. Buna göre Yermez, Cumartesi günü çıktığı çarşı izninden 17.15’te Kışlaya dönüyor. Nizamiye’de görevli olan astsubay Bozkurt, Yermez’in telefonunu alıyor, kendi sim kartını takarak Pazartesi günü saat 15.30’a kadar kul anıyor. Aynı gün Yermez, izne çıkacağını söyleyerek telefonu geri alıyor. Astsubayın ifadesinden sonra Merkez Komutanlığı Hasdal Kışlası’nda görev yapan Alay Komutanı’na durumu bildiriyor. Bundan sonrası hakkında ise farklı iddialar gündeme getirildi. Sabah’ın haberine göre askeri yetkililerle birlikte Hasdal Kışlası’na giden polis, nöbetçi subaydan o ana kadar Nevşehirli Yener olarak tanıdıkları Yermez’in kendilerine getirilmesini istiyor. Koğuşa giden ve Kayseri doğumlu Yener Yermez’e “Senden başka Yener var mı?” diye soran nöbetçi subay, “Var” cevabıyla karşılaşınca her ikisinin de giyinerek nizamiyeye gelmesini söyledi. Polis ve askeri yetkililerin nizamiyede beklediği sırada da Yermez firar ediyor. *</p>

  <p><b>Kışladan esrarengiz firar</b></p>

  <p>Zaman gazetesinden Faruk Mercan ve Ertan Gün’ün sonraki günlerde yaptıkları bir araştırmaya göre olay şöyle gelişiyor: Pazartesi gecesi saat 00.30 civarında Alay Komutanı, istihbarat subayından Yener Yermez’i almasını ve Merkez Komutanlığı’ndan gelecek olan ekibe teslim edileceği talimatını veriyor.</p>

  <p>İstihbarat yüzbaşısı, bölük komutanına, bölük komutanı da nöbetçi subaya bu talebi iletiyor. Koğuşa gelen astsubay, bir çavuşa Yener Yermez’in giyinmesini, nöbetçi subayın kendisini beklediğini, Yermez giyinirken kendisine nezaret etmesini söylüyor. Giyinmesini istenen Yermez, üzerindeki eşofmanları çıkarmadan resmi kıyafetlerini giyiyor. Bu sırada başında bekleyen çavuş, bu görevi başka bir çavuş arkadaşına bırakıyor. Astsubayın görevlendirdiği çavuşun ayrıldığını fark eden Yermez, merdivenlere doğru yöneliyor. Başında bekleyen bu çavuşa tuvalete gidip geleceğini belirtiyor.</p>

  <p>Tuvalete giden Yermez, pencereden atlamak isteyince karşıda bir nöbetçi er tarafından fark ediliyor.</p>

  <p>Nöbetçiye, kantine gidip çay içmek istediğini belirtiyor. Nöbetçi erin yasak cevabına rağmen Yermez atladıktan sonra kantine geçiyor. Oradan da hızla kışlanın içindeki ormana dalıyor. Yermez’in firar ettiği anlayınca kışlada alarm veriliyor. Ormanın içindeki aramada resmi kıyafetleri bulunuyor.</p>

  <p>Mercan ve Gün’ün anlatımı böyleydi. Bu arada Yermez’in Garih’in telefonunu kantinde görev yapan Mehmet Kızılkaya ismindeki bir ere 20 milyona sattığı öğreniliyor. Öte yandan Yermez’in “Kasıt olmamak suretiyle adam öldürmek” suçundan cezaevinde yattığı, şartla salıverilmeyi öngören yasadan yararlanarak tahliye edildiği, sonra da askere alındığı ortaya çıktı. Kuş, son anda elden kaçmıştı. 11 gün boyunca da yakalanamayacaktı. Yermez ise polisteki ifadesinde o gece kışladan çıkmadığını, birlik içindeki ağaçların altında sabahladığını, sabah erkenden de kışlanın tel örgüsünden yola çıkarak, Hasdal’dan uzaklaştığını ileri sürecekti.</p>

  <p><b>Bir gün önce de çarşıdaymış</b></p>

  <p>11 gün boyunca binlerce polisin peşinde olduğu Yermez, köprü altında yattığını söyleyecek, polisler de bu ifadeyi doğrulayacaklardı. Polis, Yermez’in “saklandım” dediği yerlerde yaptığı incelemelerde gazete kağıtları, ekmek kırıntıları, sigara izmaritleri elde etmişti, bunlarda da Yermez’in saç kılı tespit edilmişti. Yapacak bir şey yoktu. Faruk Mercan ve Ertan Gün, Garih cinayetinden bir gün önce, Cuma günü çarşı iznine çıktığını tespit ediyorlar. Buna göre Yermez’in, Komutanından, “Annem para göndermiş. Bankamatik kartımı kaybettim, bankadan çekeceğim” diyerek izin istediği kaydediliyor.</p>

  <p>Yermez’in askerlik yaptığı sırada psikolojik rahatsızlık gerekçesiyle askeri hastaneye başvurduğu da ortaya çıkıyor. Yermez’e doktorların direnç artıran etkisi olan melerin adlı bir ilaç verdikleri belirleniyor. Yermez, Cumartesi çarşı iznine çıkmadan önce bu haplardan kahvaltıdan önce iki, sonra da üç tane aldığı ifade ediliyor. Yermez’in Pazartesi gecesi firar etmesinden sonra dolabında yapılan aramada bulunan pantalonu da incelemeye alınıyor. Polis Kriminal Laboratuvan’nda yapılan inceleme sonunda pantalonun iç cebinde Garih’e ait kan lekesi saptanıyor. Kan izlerinin Üzeyir Garih’e ait olduğunu tespit ediliyor. Yermez artık tek önemli zanlıydı.</p>
</body>
</html>
