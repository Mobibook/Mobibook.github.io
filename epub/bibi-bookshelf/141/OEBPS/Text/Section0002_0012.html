<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM XI</h1>

  <p><b>FEVZİ ÇAKMAK YAHUDİLERİN SHİNDLER’İMİYDİ?</b></p>

  <p><b>Fevzi Çakmak, mürit değil!</b></p>

  <p>Mareşal Fevzi Çakmak’in Nakşi Şeyhi Küçük Hüseyin Efendi’nin müridi olduğu iddiası, torunu A. Fevzi Çakmak tarafından reddedildi. Murat Bardakçı, Çakmak’ın Hüseyin Efendi’nin müridi olduğunu, vefat ettiğinde Eyüp Sultan Mezarlığı’nda yatan şeyhinin yanına gömülmesini vasiyet ettiğini iddia etti. Bardakçı,’ya göre, 12 Eylül döneminde Çakmak’ın naaşının devlet büyükleri mezarlığına nakledilmesi şeklindeki teklif, vasiyet nedeniyle ailesi tarafından kabul edilmiyerek geri çevriliyor. * 31 Ağustos’ta Hürriyet’e açıklama gönderen Çakmak’ın torunu A. Fevzi Çakmak, dedesinin Nakşibendi tarikati müridi olduğunu reddetti. Torun Çakmak, dedesinin Atatürkün vefatına kadar ilişkilerinde en ufak bir sorunu olmayan sayılı kişiler arasında olduğunu vurguluyordu. Mareşal Çakmak’ın 22 yıl Genelkurmay Başkanlığı yaptığını belirten torun Çakmak, “Çok iyi bir asker, büyük bir vatansever olduğu kadar dini bütün bir Müslümandı. İlk din eğitimini eski Tophane müftilerinden olan dedesi Hacı Bekir Efendi’den almıştı” diyordu. Torun Çakmak, dedesinin Eyüp Sultan Mezarlığı’nda gömülmeyi vasiyet ettiğini doğruluyor, ancak bunun nedeninin iddia edildiği gibi Küçük Hüseyin Efendi ile ilgili olmayıp, kızı Ayşe Muazzez ve dedesi Hacı Bekir Efendi’nin yattığı aile kabristanına defnedilmek isteğinden kaynaklandığını savundu. Dedesinin devlet mezarlığına nakledilmesini ailesinin uygun bulmadığını ifade eden torun Çakmak, “Ancak bu yazıldığı gibi Mareşalin kemiklerinin nakline yanaşılmadığından şeyhinin yanından alınmasına izin vermediler’ ifadesi gerçek dışı olup, aile kırk yıl önce ölmüş bu büyük insanın kemiklerinin aile mezarlığından alınıp Ankara’da Devlet Mezarlığı’na naklini uygun görmediği için buna izin vermemiştir” <span style="text-indent: 1em;">ibarelerine yer veriyordu. Torun Çakmak, dedesinin 10 Nisan 1950’de vefat etmesi üzerine dünya radyolarının matem yayınına geçtiği halde Türkiye radyolarının oyun havası çalmasının halkı galeyana getirdiğini, cenaze töreninin bu nedenle kontrol edilemediğini ifade ediyor, “Bunun daha sonraları yazıldığı gibi Türk siyasi tarihinde çok önemli bir gelişme olarak nitelenmesi, Atatürk’ün vefatından sonra ve özellikle son 20-30 yıldır belirli çevrelerce yeniden yazılmak istenen Türk tarihinin bir yorumudur” diyordu.</span></p>

  <p id="sigil_toc_id_12"><b>Nazileri destekleyen subaylar</b></p>

  <p>Üzeyir Garih’in Mareşal Çakmak’ın kabrinin yanında öldürülmüş olarak bulunmasıyla birlikte, Türkiye’nin yakın tarihinde dindar çevrelerle Musevilerin ilişkisi de gündeme geliyordu. Gazetelere akan bilgiler, iddialar yakın tarihte cereyan etmiş pek çok önemli olayın resmi tarihin dışına itilmiş olduğunu gösteriyordu. Sözkonusu bilgiler, Museviler ile tasavvuf çevreleri arasında bir dayanışma olduğunu, mutasavvıflarla ilişkisi olan ve önemli mevkiler işgal eden pek çok kişinin, Musevileri kol ayıp koruduklarını ortaya çıkarıyordu. Özellikle 1933 yılında Nazilerin Almanya’da iktidara gelmelerinin ardından Birinci Cihan Harbi’nda Almanlarla birlikte çalışmış bazı emekli askerler de Alman yanlısı bir siyaset izlenmesini savundular. Atatürk’ün ölümünden sonra çıkan İkinci Dünya Savaşı’nda Alman yanlısı siyaset iktidar çevresinde belirginleşmeye başladı. Almanların bütün Avrupa’yı işgal etmeleri, Bulgar hududuna kadar gelmeleri ve Rusya’ya saldırmaları Türkiye Alman yanlısı bir siyaseti savunanları güçlendirdi. Aynı şekilde basında ve siviller arasında da bu akım yayılmaya başladı. Cumhuriyet gazetesi de Almancı yayın yaptı.</p>

  <p><b>Trakya Olayları’nı kim yaptırdı?</b></p>

  <p>Almanya’da naziler iktidara geldikten sonra, 1934 yılında Trakya’da yaşayan musevilere yönelik pek çok olay gerçekleşti. Bu olaylar sonucunda binlerce Musevi Trakya’dan İstanbul’a göçtü. 1934 Trakya Olayları’ndan CHP Hükümeti ve CHP’nin yerel örgütleri sorumlu bulunuyor. Konu 1990’larda Tarih ve Toplum ile Toplumsal Tarih Dergisi’nde tartışıldı.Haluk Karabatak Tarih ve Toplum’un 146. Sayısında 1934 Olayı ve Yahudiler, Ayner Levi ise aynı derginin 151.sayısında “1934 Trakya Yahudi Olayları:Alınamayan Ders” başlıklı yazılarda olayların Hükümet ve CHP tarafından organize edildiğini ve Trakya’nın Yahudilerden arındırılmasını amaçladığı belirtiliyordu. Zafer Toprak ise Toplumsal Tarih’in 34.sayısmda Trakya Olaylan’nda CHP’nin yerel örgütlerinin payı olduğunu kabul etmekle birlikte CHP’nin ve dolayısıyla Hükümetin bu olaylardan haberdar olmadığını savundu. Toprak, “Trakya Olayları şüphesiz Tek Parti yönetiminin menfi hanesine yazılacak bir elişme. Ancak Hükümetin doğrudan dahli olduğunu söylemek elimizde değil” diyordu. 21 Haziran 1934’de Çanakkale’de Musevilere yönelik ilk saldırıların ardından, gönderilen tehdit mektupları, derken Temmuz başlarında Trakya’nın pek çok bölgesinde aynı günlerde olaylar meydana geliyor.</p>

  <p>İstanbul’a kaçan Yahudiler, Bakıl ve Hasköy civarına yerleştiriliyorlar. Aktar bir yazısında da Trakya Olayları’nın Hükümetin bilgisi dahilinde gerçekleştirildiğini iddia ediyor, İngiliz arşivindeki gizli belgelerde bunu doğrulayan veriler olduğunu kaydediyordu.* Konunun TBMM’de gündeme gelmesinin ardından Hükümet tarafından yapılan açıklamada soruşturma açılacağı ve sorumluların cezalandırılacağı belirtildi. Bazı yayın organları da kapatıldı.</p>

  <p>*(Ayhun Aktar, Varlık Vergisi ve Türkleştirme Politikaları, sh.7l-99. iletişim Yayınları) <b>Çakmak, Musevileri nasıl kolladı?</b></p>

  <p>Türkiye Musevileri İkinci Dünya Savaşı yıl arında çok tedirgin oldular. Varlık Vergisi ve Aşkale sürgünler bu tedirginliği daha da artırdı. Bu arada Almanların Bulgar hududuna kadar dayanmaları, Musevileri de kitlesel olarak imha edilebilecekleri kuşkusunu doğurdu.</p>

  <p>42 yaşına kadar, askerliğini yapmış ya da yapmamış olsun, Musevi asıllı binlerce kişinin Nafia Vekaleti’ne bağlı olarak askere alınmaları kuşkulan daha artırdı. İşte bu dönemde Çakmak’ın yaptığı söylenen ve Musevilerin Çakmak’a karşı muhabbet duymalarına neden olan müdahale gerçekleşti.</p>

  <p>İddiaya göre Üzeyir Garih’in Çakmak’a olan sevgisinin temelinde de bu müdahaleden Musevilerin duyduğu şükran borcu vardı. Musevi araştırmacı Rıfat N. Bali, “Cumhuriyet Yıl arında Türkiye Yahudileri: Bir Türkleştirme Serüveni” isimli kitabında bu iddiaları şöyle yorumluyordu: “”Azınlıklar arasında çok yaygın bir söylenti de neredeyse sarsılmaz bir kanaat olarak hepsinin ortak belleklerinde yer etti. Bu, ihtiyat olarak silâh altına alınmalarının nedeninin kitlesel olarak imha edilmelerinin önlenmesi olduğu söylentisiydi. İnanç haline gelen bu söylentiye göre azınlıkları kitlesel olarak imha etme tasarısı hükümetin bir planı idi. Genelkurmay başkanı Mareşal Fevzi Çakmak, bu tasarıdan haberi olunca Nafia Vekaletine bağlı olarak askere alınan azınlıkları Milli Müdafaa Vekâleti emrine aldırmak kendi emir kumandası altına soktu ve böylece onları imha edilmekten kurtardı.”</p>

  <p><b>Garih’in ölümü tartışmaları canlandırdı.</b></p>

  <p>2 Eylül 2001 tarihli Zaman gazetesine konuşan Rıfat N. Bali, Çakmak’ın müdahalesinin somut bir delile dayanmadığını belirterek şu görüşlere yer veriyordu: “Bu iddia, sadece Yahudilerin değil bütün azınlıkların ortak belleklerinde yer etmiş bir kanaatten ibaret. Belki de o donemde azınlıkların İsmet İnönü’den hoşlanmamasından kaynaklanabilir. Ancak bir tarihçi olarak, Trakya sınırına dayanmış Almanların Türkiye’yi istila edecekleri söylentilerinden ötürü siyasi otoritenin bir Alman istilası karşısında azınlıkların Almanlar hesabına beşinci kol olarak faaliyet gösterecekleri endişesiyle onları bir süre enterne etme ihtiyacı gördükleri kanaatine vardığımı söyleyebilirim.</p>

  <p>Bu vesileyle ABD’nin de 2. Dünya Savaşı yıl arında Japon kökenli Amerikan vatandaşlarını beşinci kol kaygılarıyla enterne ettiğini hatırlatmak isterim. Bu olayın ikinci bir muhtemel izah tarzı da azınlıkları uzun bir süre İstanbul’daki işlerinden alıkoyup iktisadi açıdan güçlerini azaltmak ve dolayısıyla bir Türk Müslüman burjuvazisinin gelişmesini hızlandırma amacıyla yapıldığıdır. Bu da bir ihtimaldir; ama ben şahsen beşinci kol teorisine daha fazla inanıyorum.” Rıfat Bali Musevilerde toplu askere alma olayının bir travmaya yol açtığını, Mareşal Çakmak’ın dindar bir kişi olmasından ötürü onun böyle bir kıyım yapamayacağına inandıklarını ve onu hafızalarında bir kurtarıcı olarak resmettiklerini de belirtiyordu aynı gazetede. Jak Kamhi de daha önce Varlık Vergisi Olayı’nı anlatırken Fevzi Çakmak’ın Yahudilerin en büyük müdafii olduğunu vurguladı.</p>

  <p><b>Toktamış Ateş neden rahatsız oldu?</b></p>

  <p>Aslında Rıfat N. Bali de 19 Aralık 1999 tarihli Cumhuriyet Dergi’de “20. Sınıf ihtiyat Olayı” başlıklı yazısında aynı iddialara yer verdi. Bali’nin “Cumhuriyet yıl arında Türkiye Yahudileri: Bir Türkleştirme serüveni (1923-1945)” kitabında, Musevi araştırmacı Elli Kohen’in bazı gözlemlerine de yer veriyordu. Kohen o dönemde etkili olan iki kişiyi, Başbakan Şükrü Saraçoğlu ile Genelkurmay Başkanı Fevzi Çakmak’ı karşılaştırıyordu: “Saraçoğlu ekalliyetler için yumuşak bir kalbe sahip bir kişi olarak tanınmıyordu; Mareşal Çakmak ise İslâm dininin en yüksek ahlâkî ilkelerine göre yaşamaktaydı.” Kohen’in sözleri Çakmak’ın dindar kişiliğini, Musevilere şefkat duymasının bir nedeni olarak göstermeye çalıştığı söylenebilir. Çakmak’ın Musevileri kıyımdan kurtaran bir kahraman olarak karşılanmasından rahatsız olan Prof. Toktamış Ateş, 28 Ağustos tarihli yazısında, Jak Kamhi’nin de daha önce benzer şekilde yaptığı bir konuşmaya atıfta bulunarak, “Sayın Kamhi’nin, hiç istemeyeceği yerlere çekilebilecek böyle şeyler yazabilmesine, hem üzüldüm hem de şaşırdım.</p>

  <p>Fevzi Çakmak gayrimüslim azınlıkları böyle bir kıyımdan kurtardığına göre , acaba bu kıyımı kim yapacaktı?” diyordu. Ateş, “Böyle saçma şey olmaz. Üzüntümüz kendimize yeter, başka üzüntüler çıkartmayalım” demekten kendini alamıyordu. Rıfat N. Bali, Ateş’in yazısı üzerine zehir zemberek bir cevap gönderiyor. 1 Eylül 2001 tarihli Cumhuriyet’teki köşesinde Bali’ye cevap verdi. Yazısında Kamhi’yi suçlamadığını belirten Ateş, Bali’nin üslubunun saygısız olduğunu ve kendisini bilgisizlikle suçladığını kaydediyordu. Bali, Hürriyet’e yaptığı bir açıklamada da azınlıkların Çakmak’in kendilerini büyük bir kıyımdan kurtardığına inandıklarını belirtiyor, “Bu bütün azınlıklar için sözkonusudur.</p>

  <p>İnönü kötü, Çakmak iyi türünden bir kutuplaşmanın ürünü bence bu. Çakmak’a şükranlarını sunmak gibi bir şey olsa, bütün azınlıklar için Çakmak’ın mezarı bir türbe olurdu” diyordu.*</p>

  <p><b>Yenilikçi fikirlere açık bir tarikat</b></p>

  <p>Fevzi Çakmak’ın yanı sıra Rauf Orbay’ın da Küçük Hüseyin Efendi’ye bağlılık duyduklarını iddia eden sadece Murat Bardakçı değildi. Dini çevrelerle ilgili araştırmalar yapan Avni Özgürel de çeşitli yazılarında aynı iddiaları dile getirdi. Kendisi de bir Bektaşi Şeyhi’nin torunu olan Özgürel, 2 Eylül 2001 tarihli Radikal İKİ’de “Okuryazarların şeyhi” başlıklı yazısında Çakmak’ın Küçük Hüseyin Efendi’ye manen bağlı olduğunu iddia ediyordu. Özgürel, Osmanlı İmparatorluğu döneminde kentlerde özellikle aydın muhitinde Nakşibendiliğin ve Mevleviliğin; kırsal bölgelerde ve İstanbul’un kenar mahallelerinde de Kadiri- Rufailiğin yaygın olduğu bilindiğini belirtiyor, “Abdülhamid döneminde asker sivil bürokrasi ve okur yazar çevresinde bunlara iki dergâh daha eklendi: İlki padişahın da intisab ettiği Şazeliye, diğeri Arusiye. Yıldız Sarayı ‘nın Barbaros Bulvarı üzerindeki girişine yakın, şimdi Conrad Oteli’nin karşısında kalan cami, medrese ve türbe mevkii Şazeliye’ye tahsis edilmişti.</p>

  <p>Arusiye ise özellikle yenilikçi fikirlere açık askerler arasında yayıldı” diyordu. Arusiliğin Küçük.</p>

  <p>Hüseyin Efendi’nin halifesi Ömer Fevzi Mardin’le yıldızının parladığını belirten Özgürel, Arusiliğin Orta Asya’da Horasan’da doğduğunu, ancak 16. yüzyılın ortalarında Libya’nın Zileytin bölgesinde Seyyid Ahmed El Esmer’in ortaya çıkışına kadar fazla varlık gösterememiş bir tarikat olduğuna dikkat çekerek şunları söylüyordu: ,; (11 Eylül 2001 Hürriyet, Sefa Kaplan)</p>

  <p>“Ekol olarak Nakşibendilikle Kadiriliğin iç içe girmiş hali sayılabilir. Yani Nakşiliğin ‘gizli zikir’ ilkesinin yanında, ‘açık zikir’i kabullenmiş, törenlerinde müzik aletlerinin kul anılmasına izin veren bir dergâh. Ancak ‘yol’u İstanbul’a taşıyn ilk müntesipler döneminde varla yok arasında.. Arusiliğin parlayışı Nakşibendi dergâhı şeyhlerinden Küçük Hüseyin Efendi’nin ‘halifesi’ Ö. Fevzi Mardin’le oldu. Küçük Hüseyin Efendi 1930’da, 102 yaşında vefat edene kadar pek çok ‘halife’ yetiştirdi. Bunlar arasında en çok dikkat çekeni ise şeyhlik tacını eliyle giydirdiği ve Arusiyiye de dahil uhdesindeki tarikatları temsil icazetini verdiği Ö. Fevzi Mardin oldu”</p>

  <p><b>“Beni şeyhimin ayakucuna gömün”</b></p>

  <p>Bir deniz subayı olan Ömer Fevzi Mardin’in Küçük Hüseyin Efendi’nin izniyle onun dergâhında Nakşibendilerin de benimsediği Halidiye kolunun usulüne uygun olarak ders verdiğini ifade eden Avni Özgürel ilginç bir iddia daha ortaya atıyordu sözkonusu yazısında: “Mardin’in müridleri arasında donanmanın önde gelen isimleri, bu arada Rauf Orbay da vardı ve Hamidiye zırhlısında Orbay, Mardin’in komutanıydı. İran’da askeri ateşelik de yapan Mardin’in dönüşünde Orbay vasıtasıyla Atatürk’le de tanışıp konuştuğu, Samsun’a hareketinden önce de onu ziyaret ettiği biliniyor. Mustafa Kemal, Arusiliğe ve Şazeliye’ye, Trablusgarp cephesindeki görevi dolayısıyla aşinaydı.</p>

  <p>Ve orada Şeyh Sunusi’nin kendisine hediye ettiği el yazması küçük musafı Sofya ateşemiliterliği görevine gidene kadar sürekli üzerinde taşımış, İstanbul’dan ayrılırken annesine emanet etmişti. Bu Kuran, Kurtuluş Savaşı boyunca Zübeyde Hanım’ın sürekli hatim indirdiğini söylediği Kuran’dır; Zübeyde Hanım vefatından önce kızı Makbule Hanım’a verdi ve oradan da Halil Nuri Yurdakul’un ailesine intikal etti...Mareşal Çakmak da bu halkanın üyesiydi. Dolayısıyla Ö, Fevzi Mardin’in şeyhi Küçük Hüseyin Efendi’ye manen bağlıydı. Mareşal 1950’de öldüğünde Mardin hayattaydı. Bu yüzden vasiyeti üzerine Nakşibendiye mensuplarının sıklıkla defnedildiği Eyüp Mezarlığı ‘nda toprağa verildi. Çakmak’ın, ‘Beni şeyhimin ayakucuna gömün’ dediğini başka vesilelerle de yazmıştım.. Mardin 15 sene daha Kadıköy Kızıltoprak’ta İlahiyat ve Kültür Telifleri Derneği çatısı altında Arusiye esasına uygun faaliyet gösterdi. Karacaahmet Mezarlığında parmaklıkla çevrili müstakil bir ada görünümünde olan ve daha sonra dergâh mensuplarının dahil defnedildiği özel alanda toprağa verildi. Gerek Küçük Hüseyin Efendi’nin ve gerekse Mardin’in, Yahudi cemaatine mensup ve dini eğitim de görmüş bir kişi olan Üzeyir Garih’in ilgisini çekmesi de hiç sebepsiz değil.” Avni Özgürel, yahudiliğe tedirgin yaklaşan diğer Müslüman cemaatlerle kıyaslandığında (Üstelik 2. Dünya Savaşı ortamında Hitlerciliğin Türkiye’de prim yaptığı ortamda) tedrisinden geçtiği Şeyh Küçük Hüseyin Efendi ile Ömer Fevzi Mardin’in Musevilik’le ilgili görüşlerinin hayli dikkat çekici olduğunu belirtiyordu. Özgürel, Mardin’in ‘Kur’an Şerhi’ adlı eserinde Musevilerle ilgili şu satırları iktibas ediyordu yazısında: “Allah’tan başka kimse kendiliğinden değil bir milleti, hatta bir ferdi bile tahkir, tezlil etmek hakkını haiz değildir. Allah filan kavme ağır tenkitte bulunmuştur diye onlara karşı aynı lisanı kul anmak kimsenin hakkı ve haddi değildir. (...) Museviler ta bidayetten itibaren ıstırap çekerler, fakat dertlerinin ilacı da ıstıraptır. Allah’a sarıldıkça ıstıraptan kultulmuşlar, gaflete düştükçe ıstıraba uğramışlar, yine Allah’a sarılmaya mecbur olmuşlardır.”</p>

  <p><b>Mareşal Çakmak kim?</b></p>

  <p>Mareşal Çakmak’ın dindar kişiliği sonraki yıl arda kendisine yöneltilen suçlamalar arasında yer alıyordu. Ailesinin bir tarafı köklü bir Nakşibendi ailesi olan Babanakkaşzadelere dayanan Çakmak’ın annesi Hasene Hanım’ın babası ise Varnalı Müftü Hacı Bekir Efendi’ydi. Çakmak’ın babası da Çakmakoğul arından Tophane Katibi Miralay Ali Sırrı Bey’di. 1876’da İstanbul’da doğan Çakmak, Dedesi Hacı Bekir Efendi’den Arapça, Farsça ve Fıkıh öğrendi. Tasavvufla ilgilenmesini sağlayan dedesi tarafından kendisine Fevzi mahlası verildi. Kuleli Askeri Lisesi ve Harbiye Mektebi’ni bitiren Çakmak, 24 Temmuz 1908’de İkinci Meşrutiyetin ilanından sonra İttihat ve Terakki Cemiyeti’ne girdi. Ancak partiden hep uzak durdu. Balkan savaşlarına katılan Çakmak, 1913’te Beşinci Kolordu Komutanlığı’na getirildi. Çanakkale savaşlarında Anafartalar Grup Kumadan Vekilliği yaptı. Doğu cephesinde Kafkas Kolordusu Kumandanlığı’na, arkasından da Diyarbekir’deki İkinci Ordu Kumandanlığına, Halep’te 7.nci Ordu Kumandanlığı’na getirildi. Mondros Ateşkes Sözleşmesi’nden sonra Genelkurmay Başkanı olan Çakmak, bu dönemde gizli Karakol örgütü ile eşgüdüm halinde çalıştı. İngilizlerin baskısı sonucunda 14 Mayıs 1919’da bu görevinden azledildi. Ancak Mustafa Kemal Paşa’nın Anadolu’ya geçmesini öngören vazifelendirilmesi de gerçekleştirilmişti. Daha sonra Harbiye Nazırlığı’na getirilen Çakmak, Kuva-yı Milliye hareketini desteklemeyi sürdürdü. 16 Mart 1920’de İstanbul’u işgal eden İngilizler, Çakmak’ı zor kul anarak görevinden azlettiler. Ankara’ya kaçan Çakmak, Kozan Milletvekili olarak Meclis’e girdi. İcra Vekilleri Heyeti’ne Milli Savunma Vekilliği’ne getirildi. Aynı zamanda İcra Vekilleri Heyeti’nin başına seçildi, böylece Meclis Hükümeti’nin ilk başkanı sıfatını kazandı. 1921’de Genelkurmay Başkanlığı’na getirilen Çakmak, vekillikten istifa etti. 30 Ağustos Zaferi’nde gösterdiği yararlık nedeniyle, Atatürk’ün teklifiyle Büyük Millet Meclisi kendisine mareşal unvanını verdi. Kuvayı Milliye döneminde Atatürk ile birlikte önemli görevler üstlenen Çakmak, 22 yıl Genelkurmay başkanlığı yaptı.</p>

  <p>Atatürk’ün ölümünden sonra İnönü’nün Cumhurbaşkanı seçilmesinde önemli bir rol oynadı.</p>

  <p><b>Çakmak’ın partisi MHP’ye dönüştü</b></p>

  <p>İsmet İnönü ile birlikte Türkiye’nin İkinci Dünya Savaşı’na girmesine karşı çıkan Çakmak, 1944’de İngilizlerin baskısıyla emekliye sevkedildi. İnönü ile arası açılan Çakmak, CHP’den milletvekili seçilmesini isteyen İnönü’nün teklifini geri çevirdi. İlk İnsan Hakları Derneği’nin kuruluşunda bazı solcu isimlerle birlikte yer aldı. Demokrat Parti’yi destekledi. 1946’da DP listesinden bağımsız olarak İstanbul Milletvekili seçildi. 1947’de DP’den ayrılan Çakmak, sağ eğilimli Millet Partisi’nin kurucuları arasında yer aldı, partinin onursal başkanı oldu. 14 Nisan 1950’de teşvikiye sağlık yurdunda vefat etti. Hükümet yas ilan etmediği gibi radyolarda oyun havaları çalmaya devam etti. Kurtuluş Savaşı komutanı Çakmak’a gösterilen vefasızlık halkı galeyana getirdi. Çakmak’ın Beyazıt Camii’de kılınan cenaze namazına neredeyse bütün İstanbul halkı ve üniversite gençliği katıldı. Hükümeti ve İnönü’yü protestoeden halk, Çakmak’ın cenazesini eller üstünde tekbirlerle Eyüp Mezarlığı’na götürdü. Çakmak burada Küçük Hüseyin Efendi’nin kabrinin yakınında toprağa verildi. Çakmak’ın cenaze töreni Cumhuriyet Halk Partisi’ne ve Parti Rejimine yönelik en önemli protesto harekeketi olarak nitelendirildi. Olaylardan 1 ay sonra yapılan seçimlerde Demokrat Parti çoğunluk sağlayarak iktidara geldi.</p>

  <p>Kurucusu olduğu Millet Partisi ise daha sonraları yapılan birleşmelerle 1960’larda Cumhuriyetçi Köylü Millet Partisi oldu. 1965’de 27 Mayıs darbesinin önemli isimlerinden olan Alpaslan Türkeş CKMP başkanı seçildi. Partinin ismi ve amblemi değiştirilerek Milliyetçi Hareket Partisi oldu. 12 Ocak 1944’de yaş haddinden emekliye sevkedilen Çakmak’ın genelkurmay başkanlığı döneminde Türkeş genç bir topçu asteğmeniydi. Çakmak’ın ayrılmasından 3.5 ay kadar sonra Türkeş ve pek çok asker ve sivil arkadaşı tutuklanarak askeri mahkemede yargılandı. Askeri Yargıtay, Türkeş ve arkadaşları için beraat kararı verdi. Bu olay, MHP camiasında 3 Mayıs Türkçüler Günü olarak anılıyor. CHP Hükümeti’nin, İkinci Dünya Harbi sırasında izlediği Alman yanlısı siyaseti terkettiğini, savaştan pay çıkarmak isteyen Türkçülük ve Turancılık akımını tasfiye etmek istediğini sözkonusu tutuklamalar ve yargılamalar ile kanıtlamaya çalıştığı kabul ediliyor.</p>

  <p><b>“Mareşalin dedesi Kadiri’ydi”</b></p>

  <p>Mareşal Çakmak’ın dindar kişiliğinin sonraki yıl arda müfrit İnönücüler ve Kemalistler tarafından aleyhinde kul anıldığını belirtmiştik. İlber Ortaylı, 9 Eylül 2001 tarihli Milliyet Pazar’da, “Birtakım çevreler oldukça saldırgan bir ifadeyle mürteci yakıştırması yaptı. Alakası yok. Çünkü onun döneminde tarikatlerle epey mücadele edildi. Ordu terfilerinde son derece objetif davrandı. Diğer bir özelliği ise dindar olarak bilinmesi. Namaz kılan, oruç tutan, Kur’an okuyan bir zat olarak bilinir.</p>

  <p>Geceleri geçtiği yerlerde fenerlerle karşılanırdı. Erken öldü, seçimden önce. Ölümünde matem yapılmadı diye uzunca bir süre cenazesi gömülmedi. Cenazesi Beyazıt’ttan Eyüp’e kadar elden ele getirildi.Mahşeri bir kalabalık vardı. Yahudi, Ermeni, Rum diye ayırmazdı.Başına geçtiği orduda her tipten adam var. Herkesle çalışmıştır” derken bir başka araştırmacı da Çakmak’ın Nakşilikle ilişkili olduğu iddialarını ele alıyordu. Çakmak üzerine bir araştırma yapan Dr. Nilüfer Hatemi, “Nakşibendi tarikatiyle hiçbir ilgisi yok. Hiçbir tarikate üye olmamış. Yani Nakşibendiliği doğru değil” diyordu.</p>

  <p>Dr. Hatemi Çakmak’ın Küçük Hüseyin Efendi’yi tanıyor olabileceğini, ama kayıtlarda böyle bir bilgiye rastlamadığını belirterek, “Dedesi ve babasının gayrimüslimleri de üye kabul eden liberal bir tarikat olan Kadiri tarikatına üye olduğunu biliyoruz” dedi. Çakmak’ın İkinci dünya savaşında Musevileri kol adığı, zarar görmelerine engel olduğu, bunun o zamanlar musevi cemati arasında takdirle karşılandığını bazı musevi tarihçilerin kitaplarından öğrendiğini ifade eden Hatemi, “Belgelerle ispatlanmış böyle bir tespitim yok. Ancak azınlıklara karşı hoşgörülü olduğunu, hiçbir zaman önyargılı davranmadığını biliyoruz. Bir grubu diğer bir gruptan da üstün görmüyor” ibarelerine yer veriyordu. Hatemi, Çakmak’ın gayrimüslimlerle ilişkisine dair bir kaç belgeye rastladığını, “Bir tanesi 1912’de Balkanları ziyaretinde İttihat ve Terakki’nin merkezine gidiyor. Burada Rum Mektebi’ni ziyaret ediyor. Ayrıca bir Musevi yemeğine katılıyor. 1911’de Filistinde Yahudilerle Araplar arasında huzurzuzluğu dile getiriyor. 1950’de bir Yahudi sefirine Çankaya’daki evini kiraya veriyor” diyecekti.</p>

  <p>Taha Kıvanç da bir yazısında Çakmak’ın ‘Nakşi’ olmasının gerçek bir sürpriz olduğunu, onun en önemli askerî koltukta oturduğu dönemde bağlı olduğu tarikatla epey uğraşıldığını belirterek, “Şeyhi Küçük Hüseyin Efendi’nin vefatından sadece sekiz ay sonra meydana gelen ‘Menemen Vak’ası’ yüzünden, aynı tarikatın büyüklerinden Şeyh Esat Efendi ve müritleri muhakeme edildi. Şeyh Esat Efendi mahkeme sırasında vefat etmeseydi, oğlu ve 37 bağlısıyla birlikte onun hayatı da muhtemelen darağacında sona erecekti. Ne diyelim; Musevilere kol kanat germeyi başarmış Fevzi Çakmak’ın Nakşilere fazla bir yararı olamamış” cümlelerine yer veriyordu. * Hem Museviler hem de çeşitli renkleriyle sağ eğilimli vatandaşlar tarafından çok sevilen Mareşal Fevzi Çakmak hakkındaki bilgiler, iddialar böyleydi.</p>

  <p><b>Gizli Müslüman zahiren Yahudiler</b></p>

  <p>Türkiye’de bazı tarikatlerin gayr-i müslimleri de müricl olarak kabul ettikleri biliniyor. Kimbilir, Dr. Azra Garih, Dr. Salih Alazraki ile Üzeyir Garih’in durumu da böyledir. Yanı sıra Yahudilikten dönmedikleri halde Müslüman görünenler olduğu gibi (Dönmeler gibi), Müslüman oldukları halde Yahudi görünen Musevilerin de olduğu ve bunların bazı tarikatlerde toplandıkları iddia ediliyor.</p>

  <p>Kimi iddialara göre de Türkiye’de bazı dönmeler de Sabataist oldukları halde hatta Bektaşi ve Mevlevi tekkelerine sızdılar. Prof. Mete Tuncay da bazı tarikatlerin gayrimüslim üyeleri kabul ettiklerini belirterek, “Nakşilerde de olabilir; ama Kadirilikte bu var. Rum, Ermeni, Yahudi insanlar olduğunu biliyorum; zaten bu sufilik bir hayli dışarıya açık. Yahudi tasavvufunda da bunu görüyoruz, bir çok ortak noktalar var” diyordu. * Ancak Abdurrahim Güzelyazıcı’nın, babası Hulusi Güzelyazıcı’dan duyduğuna göre Azra Garih, Müslümanlığını gizleyen bir Musevi.</p>

  <p>*(29 Ağustos 2001, Yeni Şafak)</p>
</body>
</html>
