<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM XVIII</h1>

  <p><b>Pınar bilinen kadın Suna’ydı</b></p>

  <p>Cinayet günü Yener Yermez ile birlikte olduğu gerekçesiyle gözaltına alınan Pınar Konuşkan ve 3 kadın arkadaşı için alınan ek dört günlük gözaltı süresi de bitmişti. Ek süre için gösterilen gerekçe, Pınar Konuşkan’ın hap alamadığı için sürekli krize girmesiydi. Bu nedenle sağlıklı bir ifade alınamıyordu. Konuşkan çelişkili ifadeler veriyordu. Bazen Yermez’i tanıdığını söylüyor, bazen tanımıyorum diyor. Cinayet günü Yermez ile birlikte olduğunu, mezarlıkta sevişirken Garih’in üstlerine geldiğini, çıkan tartışmada Yermez’in bıçakla saldırıp Garih’i öldürdüğünü iddia ediyordu. Pınar, olay sırasında Yener’in Garih’e saldırdığını kendisinin korkup kaçtığını belirtiyordu. Polisin en fazla rağbet ettiği senaryo da bu oldu. Buna göre Garih, Küçük Hüseyin Efendi’nin mezarının yanında sevişen iki kişiye müdahale etti ve çıkan tartışmada Yermez tarafından öldürüldü. Bu senaryo aklaryafkın görünüyordu. Pınar Konuşkan ile gözaltındaki öteki kadınlardan alınan kan örneklerinin, Adli Tıp Kurumu’ nca yapılan incelemesinde olay yerindeki kan örneği ile uyuşmadığı belirlendi.</p>

  <p>Ortada ifade vardı, ancak bunu destekleyen herhangi bir delil yoktu. Pınar Konuşkan ve 4 kadın arkadaşı 3 Eylül’de Eyüp Cumhuriyet Başsavcılığı”na sevk edildi. Adliye’ye getirilen 4 kadın serbest bırakıldı. Eyüp Adliye si’nden ilk çıkan, Suna Taşdelen oldu. Gazeteciler Taşdelen’i Pınar Konuşkan olarak biliyordu. Basında yayınlanan ve Pınar Konuşkan’a ait olduğu belirtilen fotoğraftaki kadın aslında Taşdelen’di. Polis nezaretinde dışarı çıkan Suna Taşdelen, basın mensuplarının yoğun ilgisiyle karşılaşınca, “Ben Suna’yım Suna. Benim olayla ilgim yok. Ne olur beni bırakın” diyerek ağlamaya başladı. Kameramanlar arasında Suna’yı canlı yayına çıkarmak için adeta birbirlerini ezdiler. Pınar Konuşkan’in ise Adliye’ye getirilen kadınlar arasında olmadığı, aksine hakkında 3 günlük yeni bir ek gözetim süresi alındığı da ortaya çıkıyordu. Bütün bu gelişmeler Yener Yermez’in çok kısa süre içinde yakalanacağı şeklinde yorumlandı. Yermez’in yakalanması halinde çapraz sorguya tutmak amacıyla, Pınar Konuşkan’ın gözetim süresi uzatılmıştı. Gerçekten de bir gün sonra Yener Yermez yakalandı.</p>

  <p><b>Yermez Kayseri’de yakalandı</b></p>

  <p>4 Eylül günü İçişleri Bakanı Rüştü Kazım Yücelen, işadamı Üzeyir Garih”in öldürülmesi olayına ilişkin aranan firari er Yener Yermez”in Kayseri” de yakalandığını açıkladı.Yücelen, Sivas’ta yaptığı açıklamada, “Bir haftadır aranan zanlı Yener Yermez” in Kayserimde yakalandığını güvenlik güçlerimiz haber verdiler. Gerekli kontrolleri yapacağız, gerekli ifadeleri aldıktan sonra geniş bir açıklama yapacağız ancak, bugün değil” diyordu. Yermez, Kayseri girişinde Boğazköprü Köyü yakınlarındaki polis kontrol noktasında yakalandı. Bir otobüs içinde yakalanan Yermez”in üzerinden kendi adına düzenlenmiş kimlik çıktığı bildirildi. Yermez adeta teslim olmuştu. Yener Yermez” in Kayseri Emniyet Müdürlüğü” nde verdiği ilk ifadesinde, Garih”i para için öldürdüğünü itiraf ediyor, ancak bu sırada yanında herhangi bir hayat kadınının bulunmadığını söylüyordu. “Gözaltına alınan kadınlarla önceden ilişkiye girmiştim. Ama olay günü yanımda bir kadın yoktu” dediği de basına yansıyordu.</p>

  <p>Yermez, Garih’i öldürdüğü bıçağı, olay yerine yakın bir mezara attığını da itiraf ediyordu. Olay yeri ve çevresinin dedektörlerle aranmasına rağmen bulunamayan bıçak, Yermez’in yer göstermesi üzerine ortaya çıkıyordu. Bıçağın bulunduğu mezar da Küçük Hüseyin Efendi’nin müritlerinden olduğu mezar taşındaki şiirden anlaşılan bir kişiye aitti. Cinayet yerine çok yakındı mezar. Bıçak mezarda toprağa gömülmüş olarak bulunuyordu. Bıçak, hemen kriminal laboratuvarına gönderildi. İlk incelemede bıçak üzerinde kan ve parmak izine rastlanmadı. Bıçakta Garih’a ait kan izi ikinci kez yapılan incelemede bulundu.</p>

  <p><b>“Dua ederken bıçakladım”</b></p>

  <p>İşadamı Üzeyir Garih cinayetiyle ilgili olarak yakalanan zanlı Yener Yermez, İstanbul Emniyet Müdürlüğü”nde verdiği ifadede Üzeyir Garih”i tanımadığını ve kim olduğunu bilmediğini belirterek, “”Olay günü üzerimde 2 milyonum vardı. Telefon kartı için 150 bin lira eksikti. Evi arayacaktım.</p>

  <p>Aşağıdan cafetaryaya doğru yürümeye başladım. Garih’in çocuklara para verdiğini gördüm. Takip ettim. Para istedim. Bana “Utanmıyor musun, koskoca adamsın. Git çalış” deyince sinirlenerek Eyüp Meydanı” na indim. İşlemlerimi yaptığım bankanın yanındaki bıçakçıyı tanıyordum. Bıçak fiyatını sordum. 1 milyon lira olduğunu öğrenince bir tane satın aldım ve mezarlığa döndüm. Mezarlıkta Küçük Hüseyin Efendi”nin mezarının yanında tekrar karşılaştığım adama bıçağı göstererek tekrar para istedim. Aramızda biraz mesafe vardı. “Beni bununla mı korkutacağını sanıyorsun?” dedi.</p>

  <p>Arkasını döndü, herhalde dua ediyordu. Arkadan bir tane sal adım. Parmaklıklara tutundu. Telefonu düştü. Aldım. Cüzdanını çıkardı. İçinden para aldım. 50, 100, 200 milyon, daha fazlaydı. Sonra bir kaç adım attıktan sonra imdat diye bağırdı. Döndüm. Gelişigüzel sal adım. Yere düştü. Bir kaç metre gittikten sonra bıçağı bir mezara sapladım” diyordu. Yermez cinayetten sonra Karaköye gidip Garih’in cep telefonunun kapağını değiştiriyor, sim kartını da çıkarıp atıyor. Akşam üstü birliğine teslim oluyor. Kışlaya girerken görevli astsubay telefona el koyuyor. Polisi Yermez’e götüren yol böyle açılıyor. Pazartesi günü “izne çıkacağım” diyerek telefonu geri alıp, bir arkasına 20 milyon liraya satıyor. Aynı gece yakalanacağını anlayınca firar diyor. Yermez, cinayetten sonra yaklaşık 6 gün Zincirlikuyu daki bir köprü altında saklanıyor. Eskişehire, oradan Ankara’ya geçiyor, yakalandığı gün Kayseri otobüsüne binerek memleketine doğru yola çıkıyor. Kayseriye yakın bir yerde polis tarafından yakalanıyor. Daha önce Garih’in vücudundaki bıçak yaralarının çoğunun çift taraflı bıçak darbeleriyle oluştuğu iddia edilmişti. Yermez ismi ortaya çıkınca cinayetin kasatura ile işlenmiş olabileceği de tartışıldı. Oysa Yermez’in ifadesinde cinayet aleti plastik saplı bir meyve bıçağı olarak yer aldı.</p>

  <p><b>Pınar, mezarlıkta sevişmem dedi</b></p>

  <p>İstanbul DGM’ye çıkarılan ve 13 yaşından beri hayat kadını olarak yaşamını sürdürdüğünü belirten Pınar Konuşkan, polisteki ifadesini reddederek, Garih’i ve zanlı Yermez’i daha önce hiç görmediğini söyledi. DGM’de iki saatlikifadesinin ardından serbest bırakılan Konuşkan, poliste daha önce verdiği “Yener Yermez ile mezarlıkta sevişiyorduk, işadamı karşı çıkınca Yener öldürdü” şeklindeki ifadelerinin baskı altında alındığını iddia ederek, “Otoparkçı Ayhan’ı Eyüp’ten tanırım. Televizyonda ifade vermiş. Onun üzerine bizi akşam kız arkadaşlarımla kafeden aldılar. Bana bir resim gösterdiler. Sen de cinayet sırasında oradaydın, gördün dediler. Ben orada değilim deyince üstüme geldiler. İki tokat attılar, zorla ifade imzalattılar. Benim olayla hiç ilgim yok.Garih’i televizyonda gördüm. Tanımam.</p>

  <p>O adamın nerede öldüğünü bilen polisler, beni götürüp demir parmaklıklı yerde oturttular. Ben mezarlıkta sevişmem, böyle bir şey kimsenin başına gelmesin” şeklinde konuştuğu basına yansıdı.</p>

  <p>Üzeyir Garih cinayeti soruşturmasını tamamlayan polis, 7 gündür sorgulanan katil zanlısı Yener Yermez’i İstanbul Devlet Güvenlik Mahkemesi’ne çıkarmaya hazırlanırken, Garih’in ortağı İshak Alaton’un bilgisine de başvuruldu. Alaton’un Milliyet’e verdiği röportajda; Garih’in dul bir kadının oğluna yardım için ondan 10 bin dolar para aldığını söylemesi üzerine, Garih’in hangi dul kadının oğluna ne kadar ve ne için yardım ettiğini ve bu olayın cinayetle bağlantısını soruşturmaya başlandı.</p>

  <p>Bilgisine başvurulan Alaton’un dul kadının ismini polise verdiği, ancak, dul kadına yardım olayının cinayetin seyrini değiştirecek bir nokta olmadığı belirtiliyordu.</p>

  <p><b>Cinayette örgüt yok</b></p>

  <p>İşadamı Üzeyir Garih’in katil zanlısı olarak gözlem altına alınan Yener Yermez, polisteki işlemleri tamamlanarak İstanbul DGM Cumhuriyet Başsavcılığı’na sevk edildi. Yermez’in DGM’ye sevkedilmesi Garih Cinayeti’nin organize bir şekilde gerçekleştirildiği şeklindeki kuşkularını güçlendiriyordu.</p>

  <p>Ancak, DGM’de yapılan sorgusunda Yermez’in örgüt bağlantısı saptanamıyordu. Yermez’i sorgulayan İstanbul DGM Cumhuriyet Savcısı Bekir Raif Aldemir, dosya için “görevsizlik kararı” verdi. Savcı Aldemir, Yermez’i, ‘”Gasp amacıyla adam öldürmek” suçundan tutuklanması için Eyüp Adliyesi’ne gönderdi. Yermez Eyüp 2. Sulh Ceza tarafından tutuklanan Yermez, er olduğu için askeri hapishaneye gönderildi. Yermez’in tutuklandığı gün Amerika’da dünyayı sarsan olaylar gerçekleşiyor, New York ve Washington’da Dünya Ticaret Merkezi ve Pentagon’a yapılan uçaklı saldırılarda 6 bin kadar insan ölüyordu. Garih Cinayeti de 11 Eylül Olayları’nın ardından unutuluyordu. 25 Eylül tarihli gazetelerde Yener Yermez hakkında, Pınar Konuşkan’ın ifadesine dayanılarak hazırlanan iddianameye göre gasp suçundan 20 yıl ağır hapis, adam öldürmekten ise idam cezası istendiği belirtiliyordu. Oysa Konuşkan, mahkemede Yener Yermez’i tanımadığını ve onunla cinayet günü birlikte olmadığını iddia etmişti.</p>
</body>
</html>
