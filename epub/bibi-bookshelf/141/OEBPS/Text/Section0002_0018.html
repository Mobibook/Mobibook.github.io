<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM XVII</h1>

  <p><b>Beşiktaş köşe bucak aranıyor</b></p>

  <p>Polisin yaptığı araştırma sonucunda Yermez’in çarşı iznine çıktığı günlerde Eyüp çevresinde fuhuş yaptığı iddia edilen bir kadınla birlikte olduğunu öğreniyor. Söz konusu kadının cinayet günü de Yermez ile birlikte olduğu iddia ediliyor. Garih’in öldürüldüğü yere çok yakın olan Piyer Loti Çay Bahçesi ‘nin girişindeki otoparkta çalışan Ayhan Yıldız, Yermez’i 19 yaşındaki hayat kadını Pınar Konuşkan’la bir kaç kez birlikte gördüğünü söylüyor. Polis Pınar’ı yakalayarak gözaltına alıyor. Bu arada İstanbul Polisi fellik fellik Yermez’in peşindeydi. Kayseri’deki ailesinin telefonları dinlemeye alındı. İstanbul’da saklanabileceği yerlere operasyon yapıldı. Yermez’in telefonunun bir ara Ümraniye sinyali verdiği iddia edildi. Yener Yermez’in İş Bankası Beşiktaş şubesi ATM’sinden para çekmeye çalışırken görüldüğü iddiaları da buna eklendi. Beşiktaş polis tarafından didik didik edildi. Beşiktaş, Kayseri’nin ilçelerinden ve köylerinden çok sayıda işçiyi barındıran bir muhit olmak biliniyor.</p>

  <p>Yermez’in ATM’de bıraktığı bankamatik kartında parmak izi yoktu.</p>

  <p><b>Garih’i Yener öldürdü</b></p>

  <p>Yener Yermez ile cinayet günü birlikte okluğu iddia edilen Pınar Konuşkan’ın polisteki sorgusunda herşeyi itiraf ettiği, “Üzeyir Garih’i Yener öldürdü “ dediği ortaya çıktı. Konuşkan, sorgusunda, Yermez ile üç gün önce tanıştıklarını, olay günü ilişki kurmak için Eyüp mezarlığına gittiklerini söylüyordu. Konuşkan’in itiraflarına göre mezarlıkta sevişirken Garih, kendilerini görerek uyardı, kızıp bağırmaya başladı, çıkan tartışmada Yener, Garih’i bıçakladı. Hürriyet’in haberine göre ise Pınar Konuşkan, cinayet gününü şöyle anlattıyordu. “Hap alıp, kendimizi jiletledikten sonra sevişirken mezarlığın kapısında biri göründü. Bize bağırıp çağırmaya başladı. Susmasını söyledik. Susmadı.</p>

  <p>Sinirlenip, çantamdaki bıçağı kaptım. Adamın üzerine gidip, bir kez sapladım. Sonra bıçağı Yener aldı. O da saplamaya başladı.”. Konuşkan’ın bu sırada katıla katıla gülmeye başlayarak “Şaka yaptım.</p>

  <p>Hepinizi kandırdım” dedi. Bu kez sorgu yeniden başladı. Konuşkan’ın hap bağımlısı olduğu için şuursuz davranışlar içiresine girdiği, bu nedenle doktor kontrolünden geçirildiği belirtildi. Yapılan incelemelerde cinayet sonrasında mezarlıkta bulunan bir kadına ait kan lekesi ve parmak izinin de Konuşkan’ın kanı ve parmak iziyle uyuşmadı da ortaya çıktı. Konuşkan’ın ilk ifadelerinde cinayetle bir bağı olduğu iddialarını reddettiği, Cuma günü mezarlık civarında Yermez ile seviştiğini, ama cinayeti görmediğini söylüyor. Daha sonra ise, “Biz cuma günü seviştik. Cumartesi de esrar içtik, olay sırasında o kişi üzerimize geldi, Yener de öldürdü” diyor. Konuşkan, Cuma günü Yener Yermez ile birlikte olduğunu söylemesi de ilginç bir gelişme. Çünkü Cuma günü Yermez, “bankadan para çekeceğim” bahanesiyle çarşı iznine çıkıyor.</p>

  <p><b>Daha önce de cinayet işlemiş!</b></p>

  <p>Yener Yermez, Garih Cinayeti’nin tek zanlısı olarak saptandı. Resmi açıklamalara göre cinayet bireysel ve adli nitelikte idi. Ancak kuşkular da vardı. Yermez, daha önce de bir cinayetten yargılanarak mahkum edilmişti. Cezaevinin ne olduğunu çok iyi biliyordu. Bu nedenle cinayeti sıradan bir sebeple değil, kuvvetli bir nedenle işlemiş olması akla daha yatkın geliyordu. Yener Yermez acaba bu cinayete yönlendirilmiş olabilir miydi? Pınar Konuşkan önceden kurgulanmış bir mizansenin parçası mıydı? Cinayete adi bir cinayet görünümü vermek amacıyla mı seçilmişti? İlk akla gelen Yermez’in cezaevi ilişkileriydi. Kimlerle koğuş arkadaşlığı yapmıştı? Hasdal Kışlası’nda er olarak görev yaparken, dışarda kimlerle görüşüyordu? İrdelenmedi. Bu ve benzeri soruları soranların başında Milliyet’ten Tuncay Özkan geliyordu. Özkan, başından beri cinayetin adi nitelikte olmadığına ilişkin kuşkularını dile getiriyor, bir takım önemli sorular soruyordu. Haberalma kaynaklarının çeşitliliği ile tanınan Tuncay Özkan, Yener Yermez yakalandıktan sonra da sözkonusu tavrını devam ettirdi.</p>

  <p><b>Eymür kafaları karıştırdı</b></p>

  <p>Özkan’ın kuşkularını haklı çıkaran bazı gelişmeler de olmadı değil. Önce özürlü bir gencin, cinayeti gördüğü, Garih’in biri kadın üç kişi tarafından öldürüldüğünü, hatta bunlardan birini de teşhis ettiği şeklinde bilgiler gazetelerde yer aldı. Ancak doğruluğu belirlenemedi. MİT Kontr-Terör Daire eski Başkanı Mehmet Eymür de kendisine ait atin.org isimli internet sayfasında ilginç bir iddiaya yer veriyordu. Cinayet sabahı, Eskişehir veya Bursa’da okuyan İBDAC’li bir genç bir takım resmi görevliler tarafından uçakla İstanbul’a götürüldü. Akşam saatlerinde de aynı şekilde geri getirilen genç, yanındaki görevliye, “Bu işlerden midem bulanmaya başladı. Bir daha bu işlere girmeyeceğim” şeklinde sözler sarfetti. Eymür ihtiyatlı davranıyor, sözkonusu kişinin Garih Cinayeti ile bir ilgisinin olmayabileceğini, belki başka bir operasyon için kul anılmış olabileceğini belirtiyordu. MİT eski Daire Başkanlarından Prof. Mahir Kaynak ise ‘Eymür’ün iddiasına kesinlikle inanmıyorum.</p>

  <p>Türkiye’nin yaptığına bile inanmıyorum. Bu, Yahudilerin kendi aralarında yapmış olduğu iç çatışmanın bir sonucu olarak gerçekleştirilmiş bir cinayettir. Bunun dışında varılan her türlü kanaat spekülasyondur’ yorumu yapıyordu.</p>

  <p><b>Süpriz tanıklar ortaya çıkıyor</b></p>

  <p>Garih Cinayeti ile ilgili iddialara her gün bir yenisi ekleniyor, olaya tanık olduğunu söyleyenlerin yanı sıra, Türkiye’nin pek çok yerinde hatta Kıbrıs’ta bile Yener Yermez’i gördüğünü söyleyenler çıkıyordu. Örneğin Salı günü Pendik/Kurtköy’de jandarmaya başvuran Koksal Y., cinayet günü iş aramak için Avrupa yakasına geçtiğini, Eyüp’te mezarlık çevresinde dolaştığını ifade ederek, “Mezarlığın girişinde iki kişinin koşarak uzaklaştığını gördüm. Yabancı plakalı, plakası sarı renkli Opel Vectra marka otomobille kaçtılar” dedi. Korktuğu için ortaya çıkmadığını belirten Koksal, polisi değil jandarmaya tercih etmişti. Koksal Y’nin söyledikleri gazetelere de farklı yansıdı. Sabah gazetesinde yer alan haberde, Koksal Y, “Mezarlıkta dolaşırken iyi giyimli iki kişiyi gördüm. Ellerinde çantalar ve poşetler bulunan bu kişiler sanki kavga etmiş, biriyle boğuşmuş gibi görünüyorlardı. Ben de merakla onları takip ettim. Biraz ilerde kırmızı renk Ford marka bir otomobile bindiler. Plakasını alamadım ama İran plakalı gibiydi.” Koksal Y’nin verdiği eşkal doğrultusunda jandarma tarafından bu iki kişinin robot resmi çizildi. Koksal Y, daha sonra polise teslim edildi. Gayrettepe’deki Asayiş Şube Müdürlüğü’ne götürülen tanık sorguya alındı. Polis, Koksal Y’nin anlatımlarına itibar etmemişti.</p>

  <p><b>Yücelen’den skandal sözler</b></p>

  <p>Garih’in Eyüp Sultan Mezarhğı’na yalnız olarak gitmesi pek çok yorumu da beraberinde getiriyordu.</p>

  <p>Garih’in Küçük Hüseyin Efendi’in mezarını ziyaret ettiğine inanmayan ve Garih’in o gün çok önemli bir buluşma için orada bulunduğu yorumunu yapan eski istihbaratçıların yanı sıra cinsel yorumlar yapanlar da oldu. Hatta İçişleri Bakanı Rüştü Kazım Yücelen de skandal sayılabilecek sözler sarfetti.</p>

  <p>I Eylül’de Star’a konuşan Yücelen, Garih cinayetine ilişkin olarak, “Şimdi bazıları, ‘O kişi bilmem ne miydi?’ diye soruyor. Otopsi raporunda hepsi çıkar. Cinsel tercihinden ötürü cinayete kurban gitmişse, o zaman açıklarız. Yoksa, cinsel yaşantısı beni ilgilendirmez” diyordu. Yücelen’e tepki Garih’in elli yıllık ortağı İshak Alaton’dan geldi. Alaton, bu iddiaların mantık ve ahlak dışı olduğunu söylüyordu. Yücelen’in sözleri sadece kafaları karıştırdı. İçişleri Bakanı Yücelen’in Garih ile ilgili sözlerini eleştiren ve kayda değer olmadığını belirten Taha Kıvanç, ilk günden itibaren Garih’in başına gelenin sıradan bir cinayet olduğuna inandığını belirterek, “Başka türlü açıklamalar aklıma yatmıyor çünkü. Ancak, cinayetin, kötü amaçlı birileri tarafından, çok başka bir sonuç almak üzere kul anıldığı kanaatim büyüdükçe, ‘tesadüfi cinayet’ teorime olan inancım da zayıflıyor. Gerilimi biraz daha devam ettirirlerse, bunu yapanların cinayetten de sorumlu olmaları gerektiğini düşünmeye başlayacağım” demekten kendini alamıyordu. Komplo teorilerine değinen Kıvanç, sözlerini,”Bildiğim şu: Hepimizi kuşkucu, vesveseli, komplolara inanan birer ‘hasta’ haline getirmeye çalışanlar var. Dün, hemen her gazetede, daha başlığında ‘komplo’ sözcüğünü kul anan bir veya birden fazla makale vardı. “Komplo yok” demek için yazılmış olsalar bile, yazanların zihninde, “Acaba komplo mu?” sorusunun yattığı o yazılardan o kadar belli ki... Ne yaparsak yapalım, akıl sağlığımızı korumamız şart ‘diyerek bitiriyordu. *</p>

  <p>*(2.Eylül 2001. Yeni Şafak)</p>
</body>
</html>
