<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2012-05-01T20:44:10+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <h1>BÖLÜM III</h1>

  <p><b>VARLIK VERGİSİ VE ALARKO</b></p>

  <p><b>İshak Alaton anlatıyor</b></p>

  <p>İshak Alaton ile Üzeyir Garih’in yol arı ise 1954 yılında çakışıyor. Demokrat Parti işbaşındadır.</p>

  <p>Milli Şef İsmet İnönü döneminde zor günler yaşayan Museviler Demokrat Parti’yi bir can simidi olarak görüyorlar. Varlık Vergisi Olayı ‘nda mağdur olan Musevi bir ailenin çocuğu olan İshak Alaton, Türkiye’ye duyduğu kırgınlık nedeniyle bir süre İsveç’te ısıtma sistemleri üreten bir fabrikada çalıştıktan sonra babasını kıramayarak Türkiye’ye geri dönüyor. Baba Hayim Alaton 1943 yılında çıkarılan 80 bin liralık Varlık Vergisi’ni ödeyemediği için Aşkale’ye gönderilen sürgün-angarya kafilesindeki yerini alıyor. “Babamın bütün varlığı onbeş bin lira. Mağazası satılıyor, oradn da dört beş bin lira çıkıyor. Tam 16 bin lirayı ödüyor. 64 bin lirayı ödemek mümkün değil. Çünkü yok.</p>

  <p>Eve geldiklerinde seni tevkif ediyoruz, Aşkale’ye gideceksin ama önce Sirkeci’ye görütürüyoruz demişlerdi. Her gün evde pişen yemekten sefertasıyla ben tramvayla, Sirkeci’nin yanında Demirkapı diye bir yere gelirdim. Demirkapı’dan geçerek bahçemsi ağaçlıklı bir yere girerdik. Ağaçların arasına çadırlar kurulmuştu. Babamlar polis değil asker nezaretindeydi. Çadırlarda bir kaç yüz kişi vardı. Bir manevi tazyik de vardı. Bak Aşkale’ye gidiyorsun, ne sakladıysan onu da çıkar ver demek istiyorlardı.</p>

  <p>Haftada bir de yoklamalar yapılıyordu. Baktılar ki verecekleri bir şey kalmamış, vermeyenleri doldurdular vagonlara gönderdiler. Aşkale’de taş kırılacak dediler. Aşkale Erzurum’un bir kazası.</p>

  <p>Dağda. Üç gün sürüyor gidiş. Oraya varınca da askere teslim etmişler. 1200 kişi olmuşlar. Aralarında bir tek müslüman yok, hepsi gayri müslim. Oradan da çıkarıyorsun sistemin çarpıklığını. Gayrimüslimleri bitirmek istedikleri belli. 40 yaşında gitti. Anlattığına göre hayvan vagonlarında. Dönüşte de vagon bulamamışlar, hayvan vagonlarına tıkmışlar. Aynen Naziler gibi. Şişli’ye Afitap sokaktaki eve döndü. Ben o anı hatırlıyorum.</p>

  <p>Akşamüstü. Evden içeriye beyaz saçlı, pejmürde bir adam giriyor. Felaket bir şey. Tanımıyorum.</p>

  <p>15 yaşındayım. Henüz bir sene geçmiş aradan ve çok canlı bir intibam var. Evin içine giriyor.</p>

  <p>Konuşmaya başladığı zaman tanıyorum. Çünkü sesi hiç değişmemiş. Görünüşü değişmiş. Bir sene geçmiş aradan. Onun için her şey çok canlı. Çökmüş. Siyah saçlı gitti, beyaz saçlı döndü. Döndüğü gün hiç kafamdan silinmez...Hazmedemedi, anlayamadı affedemedi. İhanet kelimesini ben ondan duydum. Devlet bana ihanet etti, ben ne yapabilirim dedi.”. *</p>

  <p><b>Varlık Vergisi evlerini aldı</b></p>

  <p>Alaton ailesi gibi Üzeyir Garih’in ailesi de Varlık Vergisi’den olumsuz etkilenir. Üzeyir Garih 13 yaşında tanık olduğu olayı şöyle anlatıyor: “Babamın amcalarımla beraber yaptığı bir apartmanımız vardı. Onu satmaya mecbur kaldık.” Garih ailesi Varlık Vergisi’nden etkilenen Museviler arasında yer alıyor. Hayim Alaton’dan şanslı olan Azra Garih son anda Aşkale’ye gönderilmekten kurtuluyor. Peki o günlerde çocuk olan Üzeyir Garih Varlık Vergisi’ni nasıl anımsıyor ve yorumluyor? Yeni Şafak gazetesinden Mustafa Karaalioğhı’na konuşan Üzeyir Garih, Varlık Vergisi’nin ağır bir yanlışlık olduğunu, ailece çok etkilendiklerini belirterek şunları söyleyecekti: “Bütün varlığımız gitti. O zaman onüç yaşındaydım.</p>

  <p>Babam diş tabibi idi. Varlıklı bir adam değildi. Bir ev yapmıştı işte. O da gitti o zaman. Annemim mücevherleri vardı bir iki tane, onları sattık. Ve ancak ödeyebildik. Tam babam Aşkale’ye gidiyordu. Kanun durduruldu. Birileri biraz borç verdi. Kılı kılına kurtulduk. Böyle şeyler dünyanın her tarafında şu veya bu şekilde oluyor. Türkiye’de de oldu. Bir ayıptır bu aslında. Yani insan haklarına tecavüzdür. Fakat ben şuna inanıyorum, bu Türkiye’deki başka azınlıklara yönelmiş bir hadiseydi. Fakat işte kurunun yanında yaş da yanıyor. Çünkü şunu görün ki tarih boyunca museviler Osmanlılara büyük hizmet etmişlerdir. Benim neslimin, benim de bunda biraz tuzum var. Biz, Ermeni lobisine karşı Amerika’da Türkiye’nin bütün soykırım moykırım müzesini yok etmeye çalıştık”</p>

  <p>*</p>

  <p><b>“Ben muhafazakarım, mü’minim”</b></p>

  <p>Aynı söyleşide Garih, Musevi olduğu için Türkiye’de ciddi bir engelle karşılaşmadığını da eklemeden geçemiyordu: “Türkiye’de doğmuş olmaktan çok mutluyum. Belki bana bir istisna mı oldu bilmiyorum. Bugüne kadar hiç kimse bana bir gayrı müslim gibi davranmadı. Kimse bana bunda herhangi bir ayrıcalık yapmadı. Ne MSP devrinde...Bizim kotalarımız gayet muntazaman verildi. Benim gayrimüslim olmam bir şey ifade etmiyor. Şirketimde direkt veya dolaylı on bin kişi çalışıyor. Geçen gün saydık, ben dahil 7 tane gayrimüslim var. Bu şirket 11 bin Türk aileyi-bunun içinde Alevisi de var Sünnisi de-barındırıyor.</p>

  <p>Allah’a bin şükür bir kişi bile ayrımcılığa uğramamıştır. Kimse gelip ‘Sen Yahudisin, Musevisin, dinin şöyledir böyledir dememiştir. Kaldı ki ben muhafazakarım, müminim. İman çok önemli bir şey. Ve ben diyorum ki iman ümitsizliğin tek ilacıdır. Ve benim kanıma göre, din imanın düzene sokulmuş şeklidir. Nitekim siz Kur’an okur musunuz? Bana göre Kur’an çok önemli bir kitaptır. Burda ben bir yeri işaretledim.</p>

  <p>Meraklıyım biraz. Bunu bir kaç kişiye de söyledim. Bir çok kişi de farkında bile değildi. Bakara Suresinin 62. Ayeti. ‘Şüphesiz iman edenler, yani Yahudilerden Hıristiyanlardan ve Sabiilerden, Allah’a ve ahiret gününe samimiyetle inanıp salih amel işleyenler için Rableri katında mükafatlar vardır.</p>

  <p>Onlar için herhangi bir korku yoktur. Onlar üzüntü çekmeyecekler.’ Bu benim verdiğim bir şey değil. Bu ayettir. Şimdi aziz Peygamber bunu dediğine göre, bunu tahrip etmek için hiçbir sebep yoktur. İşin aslı kanımca mümin olmaktır. Zaten Allah’a inanma yan insanların bir yere gelmeleri mümkün değildir. Ateist dediğiniz insanlar ölüm döşeğinde Allah’ım diyorlar.” Üzeyir Garih böyle bir museviydi. Kendisi Sinagog’a pek gitmeyen, Allah’a iman ettiğini söyleyen, alkol ü olduğu için kolonya bile kul anmadığını itiraf eden ve bunca servetine rağmen sade yaşamayı seven, şatafattan kaçınan mütevazi bir insandı. Hz Muhammed’e “Peygamberimiz” diyor, kütüphanesinde Kur’an-ı Kerim bulunduruyor, Kuran’ı Türkçe, Arapça ve Fransızca olarak okuyordu. Bu yönleriyle Üzeyir Garih eşine rastlanmayan bir Musevi’ydi.</p>

  <p><b>Osmanlı hayranı bir Musevi</b></p>

  <p>Garih Osmanlı hayranı bir Musevi. Ailesinin Osmanlı döneminde çok rahat bir yaşam sürdüklerini vurgulayan Garih, amcasının Osmanlı sarayında görev yapan bir doktor olduğunu da sık sık hatırlatıyordu.</p>

  <p>Varlık Vergisi dışında Türkiye’de Musevilerin rahatsız edilmediğini belirten Garih, Birol Uzunay’a da şunları söylüyordu: “Ülkemiz bir mozaik. Azeri’den, Boşnak’a kadar bir çok millet bir arada yaşıyoruz. Ortak gayemiz kalkınma olmalı. Ben Necmettin Erbakan ile aynı dönemde okudum.</p>

  <p>Recai Kutan ve Süleyman Demirel ile 40 yıldan bu yana tanışıyoruz. Devlet Bahçeli siyasette yeni, ancak bazı yönlerini beğeniyorum. Bu saydığım sağcı liderlerden hiçbir olumsuz hareket görmedim.</p>

  <p>İstanbul Belediyesi’yle de RP’li dönemde daha rahat çalışıyoruz. Demek ki, bu ülkede güzel şeyler de var” Aynı söyleşide Garih millet kavramını da ülkü birliği olarak tanımlıyor, “Ülkü birliği milleti meydana getirir. Dil birliği milleti meydana getirmeye tek başına yetmez. İşte bakın bu ülkede iki-üç lisan kul ananlar var. Amerikan milletinde her dinden, her ırktan, her dilden insan var. Ama bir millet olabilmiş. Demek oluyor ki birleştirici faktör din de değil. Osmanlı asimile etmeye uğraşmamıştır.</p>

  <p>Zaten Osmanlı İmparatorluğu’nun ayakta kalmasının en önemli sebebi herkesi kendi içersinde otonom bırakmasıdır” diyordu.*</p>

  <p>*( 1 Eylül 2001 I Sayı: 352 Aksiyon)</p>

  <p><b>“Kimseden ayrımcılık görmedim”</b></p>

  <p>Üzeyir Garih üzerinde büyük etkisi olan Varlık Vergisi olayını daha sonra Zaman Gazetesi’nden Aydın Haskebapçı’ya da anlatıyor. 31 Ocak 2000 tarihli Zaman gazetesi’nde yer alan söyleşide Garih, “Musevi asıllı bir işadamı olarak ülkemizde zaman zaınan bazı zorluklarla karşılaştınız mı? sorusuna, “Hayır, Türkiye’de geniş bir mozaik var. Onun için Atatürk çok enteresan bir söylem ortaya atmış ve “Ne mutlu Türk’üm diyene” demiş, “Ne mutlu Türk olana” dememiştir. Türkiye’de Türk vatandaşları yaşar. Bunların içinde Azeri’si vardır, Gürcü’sü vardır, Laz’ı vardır, Çerkeş’i vardır, Boşnak’ı vardır, Kürt’ü vardır, Rumelilisi vardır. Dolayısıyla çok geniş bir yelpaze ülkemizde bir arada yaşamaktadır.</p>

  <p>O bakımdan Türkiye’de ayrımcılık yaptığınız zaman Türkiyeliyi tarif etmemiş oluyorsunuz. Fatih Sultan Mehmet’e bakarsanız annesi Despina’nın Rum asıllı olduğunu ve onun için İstanbul’da Aya İrini Kilisesi’ni restore ettiğini görürsünüz” şeklinde cevap veriyordu. Türkiye’de musevi vatandaşlara karşı ciddi bir ayrımcılık olmadığını savunan Garih, “Bu açıdan bakarsanız Türk vatandaşı olan herkes Türk’tür, diye düşünüyorum. Tarih boyunca hep o şekilde hareket edildi. Bana karşı da o şekilde davranıldı. Ben İTÜ’de okurken ve sonrasında hiçbir ayrım görmedim. Hatta 1978 senelerinde Selamet Partisi iktidarda iken Sanayi Bakanlığı’nda tahsisler konusunda bize herhangi bir haksızlık yapıldığına hiç rastlamadım” diyordu. Garih’in istisna tuttuğu tek bir olay vardı, o da Vırlık Vergisi’ydi. “Türkiye’de bir ayıp olmuştur, o da bana göre 1942 senesindeki Varlık Vergisi olayıdır.</p>

  <p>Yine aynı senelerde gayrimüslimlerin sözüm ona askere alınması ve kamplarda çalıştırılması söz konusuydu. Onun dışında Türkiye’de bugüne kadar herhangi bir ayrımcılık olmamıştır” diyen Garih 12 Eylül öncesindeki şiddet olaylarını da şöyle yorumluyordu: “Fakat geçmiş dönemlerde bazı güçler Türkiye içinde veya dışında sağcı-solcu, ilerici-gerici, laik-antilaik, Türk-Kürt gibi bölücülüğe doğru bir akım başlatmıştı. Tabii ki Türkiye bulunduğu yer itibarıyla önemli bir ülke. Enerji koridorunda bir ülke. Belki çok güçlü olması bazılarının işine gelmemiş olabilir. Onun için daima bazı karışıklıklara imkan verilmiştir. Fakat artık Türkiye’de bir Avrupa devleti durumuna gelme aşamasında olduğu için bunun da önemi yavaş yavaş kayboluyor. Öyle zannediyorum ki uluslararası ortamların Türkiye’de karışıklık çıkarma arzulan yavaş yavaş yok olmaktadır. Türkiye’nin yapmış olduğu uluslararası ittifaklar, Avrupa Birliği’ne girme aşamasında bulunması, Türk insanının sağduyusu tüm bunlar Türkiye’nin istikbalde büyük bir Avrupa devleti olma istidadında olduğunu gösteriyor.”</p>

  <p><b>Varlık Vergisi CHP’nin eseri</b></p>

  <p>Varlık Vergisi Almanlara yakınlığıyla bilinen Başbakan Şükrü Saraçoğlu Hükümeti tarafından uygulamaya konuluyor. Varlık vergisi 12 Kasım 1942 yılında çıkarıldı. Kanunu teklif eden Hükümet üyeleri arasında Başbakan Şükrü Saraçoğlu ile birlikte, Hasan Ali Yücel, Recep Peker, Numan Menemencioğlu, Ali Rıza Artunkal, Fuat Ağralı, Ali Fuat Cebesoy, Hulusi Alataş, Raif Karadeniz, Şevket Reşit Hatipoğlu, Fahri Engin ve Behçet Uz yer alıyordu. Vergi cetvelleri Müslümanlar için M, Gayrimüslimler için G, Dönmeler için D, Ecnebiler için E başlıklıydı. Varlık Vergisi büyük ölçüde azınlık mensubu Türk vatandaşlarını mağdur etti. Dönemin Vasıtalı Vergiler Genel Müdürü ise 12 Mart döneminde Başbakanlık ve Maliye Bakanlığı yapan CHP’li Ferit Melen’di. Varlık Vergisi uygulamasını savunan Melen, bu sayede Koçların Sabancıların kendilerine yer edindiklerini savunarak, “Bu hadisenin böyle de sosyal bir hizmeti olmuştur” diye;ekti. Yıl ar sonra Şükrü Saraçoğlu da Varlık Vergisi’ni savunacak, “Bugün aynı şartlar olsa yine yapardım” diyecekti. Saraçoğlu’un 1943-1945 yıl arı arasında Özel Kalem Müdürlüğünü yapan kişi ise Koç ailesiyle akraba olan emekli Büyükelçi Fuat Bayramoğlu’ydu. Vehbi Koç’un ablası Zehra Hanım’ın Halim Kütükçüoğlu ile olan evliliğinden doğan Nesteren Kütükçüoğlu, Fuat Bayramoğlu ile evlendi. Bayramoğlu, Fahri Korutürk döneminde Cumhurbaşkanlığı Genel Sekreterliği yaptı. Fuat bayramoğlu Hacı Bayramı Veli soyundan gelen Şeyh Ahmed Baba’nın oğlu Şeyh Mehmet Tayip Baba’nın oğlu. Şeyh Tayyip Baba 1856’da doğdu 1920’de vefat etti. Fuat Bayramoğlu’nun ağabeyi Şeyh Şemsettin Efendi 1925 yılında türbelerin kapatılmasına ilişkin kanunun çıkmasına kadar Hacı Bayramı Veli Dergahının postnişini ve şeyhi olarak kaldı. Damat Ferit Hükümeti döneminde Bekirağa Bölüğü’ne sevkedilen isimler arasında yer aldı. Şemsettin Efendi, Ankara Müdafa-i Hukuk Derneği yöneticilerinden ve Teşkilatı Mahsusa’nın güvendiği kişilerin başında yer alıyor. Birinci Meclise Ankara milletvekili olarak girdi, istiklal madalyası aldı. Atatürk’ün Birinci Meclisin açılışında, Şeyh Sunusi’nin Kurtuluş Savaşı yıl arında kendisine hediye ettiği elbise ve elinde Hacı Bayram şeyhinin tespihiyle çektirdiği resimde, hemen sağ yanında, ikinci, elleri önünde olan siyah sakallı kişi Şemsettin Efendi’dir. 1883’de doğdu, 1945’de öldü. En yakın arkadaşları arasında Rauf Orbay, Adnan Adıvar, Halide Edip, Ali Fuat Cebesoy, Rıza Nur ve Eskişehir Mebusu Emin Sazak da bulunuyor. Hacı Bayram velinin tali kol arından Ahmet Baba’nın kızı Necibe Hanım, Koçzade Mehmet Efendi ile evlendi. Bu evlilikten doğan Koçzade Mustafa Efendi, Vehbi Koç’un babası oluyor. Vehbi Koç’un eşi Sadberk(Aktar), Attarbaşızadelerden (Tali kol ardan) Sadul ah Aktar’ın kızıdır. Sadberk Hanım, teyze oğlu Vehbi Koç ile evleniyor. Fuat Bayramoğlu ise 1912’de Ankara’da doğdu. Bektaşilik üzerine araştırmalarıyla da bilinen Bayramoğlu’nun “Hacı Bayramı Veli, Yaşamı, Soyu ve Vakfı” isimli Türk Tarih Kurumu’ndan yayınlanan 2 ciltlik bir eseri de bulunuyor.</p>

  <p>Varlık Vergisi Olayı’nın yakın tanığı olan Fuat Bayramoğlu, 1992 yılında kendisiyle yapılan bir röportajda Şükrü Saraçoğlu’nun “Varlık vergisinin günahı ve sevabı benimdir. Bugün de aynı vergiyi koymak gerekse hiç tereddüt etmem” dediğini zikrediyordu. *</p>

  <p><b>Ödemeyenleri Aşkale’ye gönderin</b></p>

  <p>Varlık Vergisi’nin ağır olması nedeniyle binlerce gayri müslim angarya ve sürgünden kurtulmak için gayr-i menkullerini yok pahasına elden çıkardı. Bu nedenle Varlık Vergisi olayı aynı zamanda büyük bir el değiştirme işlemini de ifade ediyor. Sözkonusu işlemler arasından mezat yoluyla satılan gayr-i merkuller de önemli yekun teşkil ediyor. Doç. Dr. Ayhan Aktar, 1943 yılındaki Varlık Vergisi nedeniyle en kıymetli menkullerin azınlıklar içinde Yahudi grubu tarafından satıldığını tespit ediyor. **</p>

  <p>*(Ayhan Aktar. Varlık Veresi ve Türkleştirme Politikaları. İletişim Yayınları S. 146)</p>

  <p>**(Varlık Vergisi ve Türkleştirme Politikaları, Ayhan Aklar, İletişim Yayınları) Milli Şef İsmet İnönü ise 20 Ocak 1943 yılında, “Bu memleket tarafından gösterilen misafirperverlikten faydalanarak, zengin oldukları halde, ona karşı bu nazik anda vazifelerini yapmaktan kaçacak kimseler hakkında bu Kanun bütün şiddetiyle tatbik edilecektir”. Bu sözlerin anlamı açıktı: Ödemeyenlerin mal arı müsadere ile kendileri de Aşkale’ye sürgün edileceklerdi.</p>

  <p>Gerçekten de bir ay içinde vergilerini vermeyen mükellefler zorunlu angaryaya tabi tutuldukları gibi, 4305 sayılı Varlık Vergisi Kanunu’nun Çalışma Mecburiyetine Dair Hükümleri İhtiva Eden 12 <span style="text-indent: 1em;">ve 13.Maddelerinin Tatbik Sureti Hakkında Çıkarılan Kararnamede borçlarını ödeyinceye kadar çalışmaya mecbur oldukları belirtildi.</span></p>

  <p>Aynı kararnamede mükelleflere verilecek ücretin Maliye ve Nafia bakanlıkları tarafından müştereken kararlaştırılacakları, bu ücretin yarısının borç sandığına yatırılacağı da kaydedildi. Öte yandan mükelleflerden kamplarda çalışırken hastalananların tedavi ve iaşe ücretleri kendilerine ait olmak üzere yakın çevredeki hükümet ve belediye hastanelerinde tedavi edilecekleri de ifade ediliyordu.</p>

  <p><b>Munis Tekinalp affediliyor</b></p>

  <p>Varlık Vergisi uygulamasında İstanbul Deftardarı olarak mühim bir mevki işgal eden Faik Ökte yıl ar sonra yazdığı Varlık Vergisi Faciası isimli kitabında adeta günah çıkarıyordu. Ökte’nin kitabında CHP’nin ürünü olan Varlık Vergisi uygulamasına parti içinde nüfuzlu kişilerin müdahale ettiklerini, pek çok kimsenin vergilerinin bu müdahaleler nedeniyle azaltıldığı da anlatılıyordu.</p>

  <p>Böyle bir müdahale sonunda gazetecilerin vergileri en asgariye indiriliyor, Cumhuriyet gazetesinin sahibi Yunus Nadi’ye çıkarılan milyonluk vergi de suya düşüyordu. Öte yandan vergilerini ödemedikleri halde haklarında haciz ve icra yapılmayan, zorunlu çalışma kamplarına gönderilmeyen nadir isimler arasında Prof. Jacop Landau’nun ‘Kendisini Türk Ulusçuluğuna adamış bir insan’ diye nitelediği Kemalizmin ateşli savunucularından Munis Tekinalp (Moiz Kohen)de vardı. Kimin ne kadar vergi vereceği ise mükelleflerin resmi beyannamelerine göre değil, Parti kaynakları, partili tüccarlar ile Milli Emniyetin verdiği bilgilere göre keyfiyeten belirlendiğini de Ökte’nin kitabından öğreniyoruz. Ökte, müslüman olduğu halde soyadının ‘villi’ ile bitmesi nedeniyle bir tanıdığına gayr-i müslim sanılarak 150 bin lira vergi yükletildiğini, kendisinin merkezi arayıp ikna ederek sözkonusu kişiyi hacizden ve Aşkale’ye şevkten kurtarıyordu.</p>

  <p><b>“Çakmak, Yahudilerin müdafiiydi”</b></p>

  <p>Faik Ökte, kitabın önsözünde, “Bu satırları yazarken tez gütmedim. Politika girdabına da girmedim. Herhangi bir davayı ispata çalışmadım. Yalnız ve yalnız hakikatlere sadık kalmaya uğraştım” diyor ve ekliyordu: “Yaşadıkları dünyanın cereyanlarından gelişmelerinden, siyasi tarihin ibret dolu sahifelerinden bihaber, ömürlerini kahve dedikodularıydı israf eden kısa görüşlü bir kısım sözde politikacıların, daha ellerine almadan, içindekiler hakkında bir fikir edinmeden kitabımı mahkum edecekleri muhakkaktır. Kendilerininkine uymayan düşünüşleri küfrü ilhad addeden bu bedbahtlar, demogoji yoluna saparak belki de beni devlet sırlarını ifşa ile de itham edeceklerdir. Bu gibilerin en yüksek politikası kendi menfaatlerinin devamıdır. Aksi istikametten esen her rüzgar onlar için bir tehlikedir ve bu memleketin aleyhine esiyor göstermek onların eskiden beri okudukları hayide bir masaldır. Fakat, hakikat şudur ki, bu traji-komedinin daha o zaman bile sır olan tarafı kalmamıştı.</p>

  <p>Yanyana iki dükkanda çalışan, aynı kirayı veren, aynı istidatta olan müslim ve gayr-ı müslim iki vatandaşa tarh ettiğimiz vergilerin arasındaki ölçüsüz fark, verginin ilanı günü foyamızı meydana vurmuştu. Binaenaleyh vergi tarhında mahremiyet, sır, bahis mevzuu olamaz. Bunlar bütün vatandaşların gözü önünde yapılan şeylerdir. Benim bu kitapta aydınlattığım noktalar, bu işlerin nasıl ve kimler tarafından idare edildiğini, saplandığımız batağa hangi yol ardan gittiğimizi göstermekten ibarettir. Bence vakıanın ibretle seyredilecek tarafı da budur.”</p>

  <p>Ökte önsözde Varlık vergisi uygulamasında işlerin kendisinde toplanmasını gerektirdiğini belirterek, “Bu bakımdan tatbikatın, haklı veya haksız, bir kısım günahlarını peşinen kabul ediyorum” diyordu.</p>

  <p>Varlık Vergisi’ni unutamayan Musevi işadamı 500 Yıl Vakfı kurucusu, Profilo Holding’in patronu Jak Kamhi ise bir söyleşide, “Bu hadisenin sebebini o zaman da az çok biliyorduk. Biliyorsunuz o zamanlar devlet içinde de büyük bir kavga vardı. Diyebiliriz ki Mareşal Çakmak yahudilerin en büyük müdafiiydi. Bu bakımdan Varlık vergisi bütün Türk toplumunun hissiyatının ve isteklerinin de bir ifadesi değildir. Bazı kişilerin öyle bir tatbikatla Türkiye’nin bazı sorunlarının üstesinden gelebilecekleri düşüncesiyle yapılan bir hareketti. Yani, bu, o zamanki 20 milyon Türkün bir arzusu değildi.</p>

  <p>Çoğu Türk bunu ayıplamıştır. Gayet iyi hatırlıyorum” diyordu.*</p>

  <p><b>Alaton ile Garih nasıl tanıştı?</b></p>

  <p>İshak Alaton sosyal demokrat fikirlerle İsveç’te tanışıyor, sola hep yakın oluyor bu nedenle. Baba Hayim Alaton naylon çorap ithaliyle iştigal eden orta sınıf bir musevidir. Naylon çorap işi sarmaz Alaton’u. Daha büyük işler yapmak ister.Türkiye’de taahhüt işleri almak isteyen Alaton’un bir sorunu var. Bir diploma arıyor. Diplomalı bir Musevi ortak arayışı içinde olan Alaton, arkadaşı Elio Ventura’nın tavsiyesi üzerine Todori Karakaş’ta çalışan Garih ile tanıştırılıyor. “Bankalar caddesinde bir gün bir arkadaşımla yürüyoruz, Garih de yokuştan aşağıya iniyor. Arkadaşım. İşte diplomalı adam dedi. Ben mevzuyu açtım kendisine ayaküstü. Dünden razı. Ben de böyle bir iş kurmak istiyorum dedi. El sıkıştık, ortak olduk. Karaköy’deki Merkez Bankasının karşısındaki Vefai Han. Giriş birinci kat, avluya bakan tek oda. İki masalık, üçüncüye yer yok. Alarko orada başladı. Üçüncü iskemle bir müşteri gelirse diye”. İki ortak işe klima üreterek başlıyorlar. Eş dost derken iş büyüyor.</p>

  <p>İlk işleri yakın arkadaşlarının babası Bedri Pensoy’a ait bir inşaata merkezi ısıtma sistemi kurmak oluyor. Bir yıl sonra 6/7 Eylül Olayları oluyor. Diğer azınlıkların yanı sıra Museviler de bu olaylardan etkileniyorlar. İsrail’e göç eden Musevilerin sayısı giderek artıyor.</p>

  <p>İki ortak ise Türkiye’de kalmaya ve yatırımlarını büyütmeye karar veriyorlar. Alaton’un kardeşi de 6/7 Eylül olaylarının şokuyla İsveç’e yerleşiyor. Daha önce de Varlık Vergisi şokunu atlatamayan Musevilerden Otuz bin kadarı 1948’de İsrail Devleti’nin kurulması üzerine İsrail’e göç etti. “Hayatıma bakıyorum da iyi ki varlık vergisi olmuş diyorum bazan. Bir musibetten müthiş bir iyilik çıktı. Eğer ben Varlık Vergisini yaşamamış olsaydım bu sıkıntılı başlangıç ve arayış olmayacaktı. İsveç bana bir dünya açtı. Sosyal demokrat bir İsveç benim bilincimde yer etti” * Alaton-Garih ikilisi Sümerbank’a ait fabrikaların soğutma işini de alırlar. Merkez Bankası Banknot Matbaası klima santralini de 2.5 ayda teslim ederler. Alarko 1950’lerin sonunda yerli üretimin teşvik edilmesine yönelik politikalardan yararlanıyorlar. 961 ‘de ilk fabrika, 1977’de ikincisi de kuruluyor. 1974’te Alarko A.Ş holding olur.</p>

  <p>Alarko bugün ısıtma sistemlerinden turizme, enerjiden inşaata kadar pek çok alanda iş yapan dev bir holding haline geldi.-*(Çetin Yetkin. Türkiye’nin Devlet Yaşamında Yahudiler. Afa Yayınları)</p>

  <p><b>“Kadın milletine güvenilmez”</b></p>

  <p>Peki Üzeyir Garih ne diyordu bu ortaklık için. 22 Kasım 2000 günü Show TV’deki Alem Programı’na konuk olan Garih şöyle anlatıyor: “46 yıl önce otaklığa başladık ve devam ettiriyoruz. Birbirimizi tamamlayan insanlarız. Birbirimize hiç benzemeyiz. Dolayısıyla birimiz bir konuda yüzse diğerimiz astardır. Hiçbir zaman ne o ne de ben öne geçmeye çalışmayız. O öndeyse o beni öne çeker.</p>

  <p>Hiçbir zaman birbirimizle bir yarışa girmedik. Bir denge üzerine kurulmuş ortaklığımız var. Özel yaşamımızda pek görüşmeyiz. Aynı binada oturmamıza rağmen pek görüşmeyiz. Özel hayatımızı iş hayatımızdan tamamen ayırdık. İşin gerektirdiği ölçüde görüşüyoruz. Herhalde İshak bey’le eşimden daha çok görüşüyorum. Beraber çalıştığımız arkadaşlara da özel yaşamla iş arkadaşlıklarını ayırmalarını söylüyorum. Mesala eşlerimiz kıskanmasalar bile gıpta edebilirler. Birinin bir şeyi ötekinin gözüne batar. Dolayısıyla mırmır dırdır olur. Bu mırmırlardan dırdırlardan kurtulmanın tek çaresi aile içinde pek görüşmemektir.”</p>

  <p>*(Cumhuriyet Dergi. İH Ocak 1994, Hayim’in oğlu İshak) Garih ölümünden dört gün önce de vasiyetini değiştirdi. Her yıl vasiyetini değiştirdiği belirtilen Garih, 21 Ağustos’ta İsviçre’deki avukatının yanına gitti. Garih vasiyeti, ortaklarından biri ölünce hayatta kalan diğerinin şirketleri 5 yıl boyunca herhangi bir müdahale olmadan yönelebilmesini içeriyordu. Garih ve Alaton’un şirketlerdeki hisseleri yüzde 48’er olmak üzere eşitti. Kalan yüzde 2 hisse ise birlikte kurdukları vakfın üzerine geçirilmişti. Neden böyle bir vasiyete gerek duyulduğu konusunu Üzeyir Garih’in yakın çevresine, “Benim eşim çok fazla iyi niyetlidir. Ben öldükten sonra genç birisi onu kandırabilir. Kadın milletinin ne yapacağı belli olmaz. Onun için bu işlerde en iyisi ortaktır” sözleriyle açıkladığı ifade ediliyor. *</p>

  <p>Üzeyir Garih ile eşi Lili Garih çok farklı kişiliklerdi. Bodrum’da yeni bir vil a yaptıran eşi birkaç gün önce Bodrum’a gitmişti. Lili Garih, eşine Bodrum’a gelmesi için çok ısrar ettiği işlerini bahane ettiğini söyleyecekti gazetecilere. Garih’in, eşi Lili Hanım’ın tatil anlayışına sahip değildi. Garih, yorulduğu zaman başka bir işle meşgul olarak dinlenmeyi tercih eden bir kişiliğe sahipti. Yaşam biçimi buydu.</p>

  <p><b>Filipinlerin fahri konsolosuydu</b></p>

  <p>TÜSİAD, 500 Yıl Vakfı, İKV, DEİK, İSO Meclisi, İTÜ Vakfı, Propeller Club, Isı Tekniği Derneği, World Business Council üyesi ve TOKİAD’ın başkanı olan Üzeyir Garih, Rotaryen ve Lions’luğunun yanı sıra Atlas Locası’na kayıtlı kıdemli bir masondu. Garih’in yürüttüğü bir diğer görev de Filipinler’in Fahri Konsolosluğu idi. 1989’da Filipinler’in İran Büyükelçisi tarafından önerilen fahri konsolosluk teklifini kabul ediyor.</p>

  <p>O dönemde Filipinler’in Türkiye Büyükelçiliği bulunmuyordu. Garih, Fahri Konsolos olarak vize, evlilik izni veriyor, Türkiye’deki Filipinlilerin sorunlarıyla ilgileniyordu. Garih iş yönetimi konusunda da kitapları olan ve bu konularda programlar yapan, seminer ve konferanslar veren çok aktif bir kişiliğe sahipti. Konferanslarında, kitaplarında üniversite mezunu gençlerin yüksek teknoloji alanlarında çalışmalarını tavsiye ediyordu. General Motors’un binlerce işçisi ve çok Carih (Sıradışı Bir Musevi’nin Portresi) / 47 sayıda fabrikası olmasına rağmen borsadaki değerinin 200-300 milyar dolar, Microsoft’un ise 500 milyar dolar olduğunu söylüyordu. Yüksek teknoloji ve beyin gücünün çok daha fazla para ve prestij getirdiğini belirten Garih, gençlerin de bu alanlarda kendilerini yetiştirmelerini istiyordu.</p>

  <p>Sosyal yönü kuvvetli olan Garih pek çok sivil toplum kuruluşundaki görevlerinin yanı sıra Yeditepe Üniversitesi’nde de ders veriyordu.</p>

  <p><b>Demokrat Parti’den destek gördüler</b></p>

  <p>Türkiye’nin sayılı holdinglerinden biri olan Alarko hiç kuşkusuz büyümesini Demokrat Parti iktidarına borçlu. Sadece Alarko değil pek çok Musevi iş adamı da DP döneminde iş hacimlerini büyüttüler. Musevi vatandaşlar daha önce de Fethi Okyar tarafından kurulan Serbest Cumhuriyet Fırkası’nı desteklediler. Serbest Fırka, tahmin edilenin üstünde bir ilgi ve destek ile karşılandı.</p>

  <p>Bu Serbest Fırka’nın da sonu oldu. Meclis’te muhalefet olması tasarlanan Serbest Fırka’nın CHP’ye büyük fark atarak iktidara geleceği anlaşılınca fesh edildi. 1954 yılında küçük bir sermaye ile kurulan Alarko, 1958’de Başbakan Adnan Menderes’in talimatıyla Ankara’da kurulacak olan para matbaasının havalandırma tesisatı işini, daha sonra da Sümerbank Malatya Bez fabrikası ilave dokuma tesisi işini de alıyorlardı. CHP döneminde Varlık Vergisi Olayı yaşayan Museviler, CHP’ye karşı DP’yi desteklemişlerdi. Museviler DP döneminde rahata eriyorlardı. Aynı dönemde Atatürk tarafından 1935 yılında kapatılmasıyla zor günler yaşayan Masonlar da DP döneminde faaliyetlerine hız veriyorlardı. DP döneminde pek çok Mason Locası açılıyordu. Garih ve Alaton’un da bu dönemde Mason oldukları tahmin ediliyor. DP’nın etkili yöneticileri arasında pek çok mason bulunuyordu. Elde bavul hazır psikolojisiyle yaşayan Museviler, 1980’li yıl arda tutum değiştirerek daha kalıcı işlere, gayr-ı menkullere yatırım yapmaya başladılar. Bu işin öncülüğünü yapan işadamlarının arasında da en başta Üzeyir Garih yer alıyordu. 500. Yıl Vakfı kurucularından Profilo Holding’in patronu Jak Kamhi de İktisadi Kalkınma Vakfı’nı kurarak bu girişimlere zemin sağlıyordu. İKV Türkiye’de AT taraftarı lobinin de etkili kurumlarından biri oldu. Bu dönemde Jak Kamhi, İshak Alaton ve Üzeyir Garih vitrine çıkan musevi işadamlarıydı. Garih, Musevilerin kamuoyuna açılan ender simalarından biri. Esprili yaklaşımları, sıcakkanlılığı, açık sözlülüğü ile tanınan Garih, basın ile kurduğu diyaloglarla şeffaf bir işadamı görüntüsü veriyordu.</p>

  <p><b>Alarko kırk yılda çok büyüdü</b></p>

  <p>40 yılda Türkiye’nin sayılı bir kaç holdingi arasında yer alan Alarko Shell ile çerçeve anlaşması yaparak, Orta Asya ve Türkiye’deki tüm projelerdeki gaz ve enerji naklinde müşterek hareket etme kararı aldı. Shell ile Pipe Solution Group’u kuran Alarko, Türkmen doğalgazının Türkiye’ye ve oradan da Avrupa’ya nakli konusunda çalışmalar yaptılar. Garih, Baku-Ceyhan hattı konusunda ise iyimser değildi. Garih, Zaman’dan Aydın Haskebapçı’nın “Bakü-Ceyhan projesinde de bir çalışmanız var mı?</p>

  <p>“ sorusuna, “Bu proje şu anda çok uygun görünmemektedir. Zira Bakü-Ceyhan hattını dolduracak petrol burayı finanse edecek şirketlerde yok. Çıkacak petrol miktarı açısından bakınca belki Kazak petrolü de buraya aktarılırsa o zaman konu çözülmüş olur. Fakat, Almanların da iştiraki ile zannediyorum ki birtakım çözümler bulunma yolundadır.</p>

  <p>Biz Bakü-Ceyhan hattı için Yüksel İnşaat ve Atil a Doğan ile bir konsorsiyum kurduk. Bu konsorsiyum Bakü-Ceyhan konsorsiyumudur. Burada yapılacak olan boru hatlarını müştereken yapmak üzere bir çalışma başlattık. Bu işi almak için de elimizden geleni yapacağız” şeklinde cevap veriyordu.</p>

  <p>Garih, Orta Asya ve Rusya’da çok büyük inşaat projelerine de imza attı. Kıbrıs Barış Suyu projesinde de bazı çalışmaları olan Garih, projenin Orta Doğu’ya da uzanıp uzanmayacağı konusunda da şunları söylüyordu: “Hayır, Orta Doğu’ya gidecek olan suyun boru hattı ile taşınması bugün için makul değil. Çünkü Kıbrıs’a 75 km. denizden uzanacak boru hattından yıllık 75 milyon metreküplük bir su gönderilecek. Orta Doğu’nun ihtiyacı olan su bu rakamın çok üzerindedir. Ayrıca da mesafesi çok uzaktır. Kıbrıs’a uzanacak Dragon Çayı Orta Doğu’ya yeterli suyu verecek durumda değildir.</p>

  <p>Dolayısıyla Manavgat’ta yapılmış olan tesisten suyu almak lazım. Manavgat ile Lübnan ya da İsrail arasındaki mesafe ise 500 km. civarındadır. Bu uzunlukta bir boru döşemek hem çok pahalı hem de pompa ihtiyacını gerektirir. Dolayısıyla çok pahalıya mal olur. Bu bakımdan Orta Doğu’ya suyun tankerlerle taşınması metreküpü 55 cent gibi bir rakama mümkün olabilir, bu da çok pahalı sayılmaz.</p>

  <p>Çünkü deniz suyunu tatlılaştıran sistemde 80 cente suyu mal etmektedir.”</p>

  <p><b>Atölye’den holdinge</b></p>

  <p>20.000. TL. Sermayeli bir Kollektif Şirket olarak kurulan ALARKO, apartman kaloriferleri tesisi ve ısı sanayi müteahhitliği ile başladığı faaliyetini 1956 yılında, Tophane Caddesi’nde kurduğu atölyesi ve daha sonra Rami’deki ilk küçük fabrikası ile sürdürdü. Sümerbank Malatya Bez fabrikası ilave dokuma tesisi ve Merkez Bankası Banknot Matbaası’nın klima santrallerinin tamamını yerli malzeme kul anarak gerçekleştirdi. Bunları zaman içinde birçok klima santrallerinin tesisi izledi. ALARKO, sermayesini önce 80.000. liraya, 1962’de de 300.000. - liraya çıkardı. Daha sonra 2.500.000. liraya yükseltildi. 1963 yılı içinde 3.500.000. lira sermayeli bir Anonim Şirket haline dönüşerek “ALARKO Sanayi ve Ticaret A.Ş.” adına aldı. Aynı yıl Türkiye Sınai Kalkınma Bankası kredisi ile Rami’ deki 14.000 m2’lik arsa üzerine kurulan fabrikada, ısıtma klima-pompa ve brülör tesisatı için gerekli araç ve gereçlerin imalatına başladı. Türkiye’ de sınai tesis yapımını gerçekleştiren ilk şirketlerden biri olan ALARKO, şirket sermayesinin yanı sıra halkın tasarruflarını da biraraya getirerek yatırıma yöneltmek amacıyla, 1973 yılında 65.000.000. lira sermayeli halka açık bir holding haline geldi. 1954 yılında 2 kişilik kadrosu ve apartman kaloriferleri tesisatçılığı ile Türk Sanayi alemine ilk adımını atan ALARKO, 6000’i aşkın mühendis, teknisyen, beyaz yakalı personel ve işçisi ile anahtar teslimi komple tesis taahhüdünden turizme, ağır makina sanayimden konut yapımına su ürünlerinden enerji üretimine kadar uzanan çok geniş bir alanda faaliyetlerini sürdürüyor. Alarko Holding, bugün yılda 1 milyar dolar ciroya sahip. İnşaattan turizme, enerjiden gıdaya kadar çeşitli alanlarda yatırımları bulunuyor.</p>

  <p>Alarko Holding en son olarak Ankara-İstanbul arasında yapımı planlanan hızlı tren projesinin Ankara’dan Eskişehir’e kadar olan 206 kilometrelik kısmının taahhüt işini de üstlendi. Almanya, Rusya, Orta Asya ve Afrika’da inşaat işleri ile taahhüt alanında uzmanlaşan Alarko Holding bünyesinde faaliyet gösteren şirketler şunlar: Alsim Alarko San. ve Tic. AŞ, Alarko Gayrimenkul Yatırım Ort., Konut AŞ, Aldem AŞ, Yıltaş AŞ, Al-Riva Projesi AŞ, Lilo-Hermann-Perk, Mosalarko J.V., Alarko Carrier San. ve Tic. AŞ, Alfenaş AŞ, Almüt AŞ, Alamsaş AŞ, Attaş AŞ, Al tek AŞ Temzez AŞ, Alfarm AŞ.</p>

  <p>Alarko Grubu daha önce banka işine de girdi. OYAK ile birlikte Bank of Boston’un ortakları arasında yer aldı. Alarko hisselerini OYAK’a devrederek bankacılıktan çekilmeyi tercih etti. Aynı banka bugün Oyakbank olarak faaliyetlerini sürdürüyor. İshak Alaton ve Üzeyir Garih 50 yıllık ortaklar olarak grubun dönüşümlü başkanlığını yaptılar. Garih’in ölümüyle birlikte grubun yönetimi Alaton’a geçti.</p>

  <p><b>İSKİ Skandalı’nda yara aldı</b></p>

  <p>Alarko ismi SHP’li Nurettin Sözen’in İstanbul Büyükşehir Belediyesi Başkanlığı döneminde patlayan İSKİ skandalı’nda da zikredildi.</p>

  <p>İSKİ olayının boyutları Büyükşehir Belediyesi Genel Sekreteri Tuğrul Erkin’in bir zamanlar yönetim kurulu başkanlığını yaptığı Alarko’nun Büyükçekmece göl havzasında yaptırdığı Alkent vil alarına uzanıyordu. Üzeyir Garih ile İSKİ skandalında ismi geçen Aron Habib’le “bacanak” idi. Garih ile İSKİ Skandalinin baş aktörü İSKİ eski Genel Müdürü Ergun Göknel ile Taksim Toplantıları’ndan tanışıyorlar. Taksim Toplantıları CHP’li isimlerin 1978’de başlattıkları sınırlı sayıda ismin katıldığı toplantılara verilen isim. Taksim Toplantılarına katılan isimler arasında İstanbul Üniversitesi Rektörü Kemal Alemdaroğlu ile Cumhuriyet yazarı Prof. Selçuk Erez, Tarhan Erdem, Hürriyet Başyazarı Oktay Ekşi, Prof. Tuncer Çelik ve Tuğrul Erkin de bulunuyordu. Toplantılara 12 Eylül döneminde ara verildi, 1980’lerin ortalarından itibaren yeniden başladı. Toplantılar her ay düzenli olarak yapılıyordu. *</p>

  <p>Alkent 2000 evleri nedeniyle Alarko ismi İSKİ’li iddialarda yer aldı. Taksim Toplantıları’nın müdavimlerinden Alarko’nun üç numaralı adamı Tuğrul Erkin, Sözen’in belediye başkanlığı döneminde Genel Sekreterliğe getirildi. Tuncer Çelik de İGDAŞ Genel Müdürü, Erez ve Alemdaroğlu da Sözen’in danışmanları oldular. Göknel’in eski eşi Nurdan Erbuğ, anılarında Ergun Göknel’in Musevi cemaati ile çok yakın ilişkisi olduğunu, Göknel’in kendisine ‘Musevi cemaati benim arkamda” dediğini anlatıyordu. Musevi Cemaati’nin Başkanı Bensiyon Pinto ve işadamı Aron Habib de skandalda adı geçen isimlerdendi. Aron Habip, Göknel’in eski patronuydu. Alarko’nun, Sözen döneminde doğalgaz altyapı inşaat taahhüt işlerini üstlenmesi dedikodulara neden olmuş, bazı rüşvet iddiaları da basına yansımıştı.</p>

  <p>O günlerde Meydan gazetesinden Behiç Kılıç, “Jak, Yitzhak, Üzeyir” başlıklı zehir zemberek bir yazı kaleme almıştı. Kılıç, Alkent Evleri’ne dikkat çekiyor, Alaton ve Garih’in gazetelere verdikleri büyük reklamlar karşılığında aleyhlerinde yayın yaptırmadıklarını iddia ediyor, ‘Bizim üstadlar; Uzeyir’le Yitzhak Türk matbuatını toplayıp aba altından sopa gösterdiler! Yahudi cemaati çok güçlüdür ülkemizde. Ergun işine karışan bir ton Yahudiye ne yapıldı? Hiçbir şey yapılmadı! Yahudi akıllı! Memleketi ele geçirmek için Apo gibi ateşle oynamıyor!...Bastırıyor parayı, memleketi yönetenleri satın alıyor!...Memleketin patronu oluyor. Vatana hayırlı olsun! “ diyordu.</p>

  <p>İshak Alaton ve Üzeyir Garih’in Behiç Kılıç’a yanıtları ise oldukça sertti. İki ortak Meydan’ı ırkçılıkla suçluyor, “Türkiye’de böyle manşet atanların Almanya’da Neo-nazilere karşıMüslümanları korumaya hakları yoktur. Esas cinayeti bu paçavra gazeteler işliyor!” diyorlardı.</p>
</body>
</html>
