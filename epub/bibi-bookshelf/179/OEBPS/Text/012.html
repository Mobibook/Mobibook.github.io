<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"><span class="t0">&nbsp;</span></p>

  <p class="p5"><a id="ncx986"></a><span class="t8"><b>VIII</b></span></p>

  <p>&nbsp;</p>

  <p>ANLAYAMIYORUM önce, sonra bir küfür savuruyorum. Hanik bir dehşet çığlığı atıyor. Öfkeyle konuşuyorum :</p>

  <p>&mdash; Dışarı çıkmak için benim kendime gelmemi bekleyemediniz mi!</p>

  <p><span class="t9">&mdash;</span> Tehlike olduğunu sanmıyordu Riyella.</p>

  <p><span class="t9">&mdash;</span> Benim kaçırılışımdan sonra bütün bu bölgenin sıkı bir taramadan geçirileceğini düşünmek pek güç bir şey değildi herhalde.</p>

  <p><span class="t9">&mdash;</span> Riyella bu bölgede yakalanmadı ki. Hanik boğuk bir sesle açıklıyor:</p>

  <p><span class="t9">&mdash;</span> Solyo'ya dönmek istemişti.</p>

  <p><span class="t9">&mdash;</span> Niçin?</p>

  <p><span class="t9">&mdash;</span> Savaşçıların çoğu aramızda değil. Onları bulup getirmek istiyordu.</p>

  <p>Ne diyebilirim ki, haklı. Gelma'ya dönüyorum. Anlatıyor:</p>

  <p>&mdash; İticilerimizle, yarım saate kalmadan köye varmış bulunuyorduk.</p>

  <p><span class="t9">&mdash;</span> Silüsler nasıl bıraktı sizi?</p>

  <p><span class="t9">&mdash;</span> Bir tanesine bile rastlamadık yolda. Düşman askeri de yoktu. Sanki bütün Toralılar seni bulmak için gölün çevresine yığılmışlardı.</p>

  <p><span class="t9">&mdash;</span> Peki ya bulucu robotlar? Onları unuttun mu? Bilmiyor musun gündüz görünmediklerini.</p>

  <p>Başını sallıyor:</p>

  <p>&mdash; İlgisi yok. Köye ulaştığımızda, yanmış kül olmak üzereydi. Terkedilmiş olduğunu sandık. Toralılar'ın halâ köyde bulunduğunu bir an bile geçirmedim aklımdan.</p>

  <p>Ben ihtiyatlı davranıp geride kaldım; Riyella ise, babasının evi önünde saygı duruşunda bulunmak için ilerledi.</p>

  <p><span class="t9">&mdash;</span> Ve tuzağa düştü?</p>

  <p><span class="t9">&mdash;</span> Evet. Çevreyi rahatça gözetlemek için yükselmiş olduğumdan, her şeyi gördüm. Alanda devrilmiş büyük ağacın dalları arasına ufak bir Silüs gizlemişlerdi. Üç Toralı fırlayıp çıktı Silüs'ten. Ellerinde paralizatörler vardı.</p>

  <p><span class="t9">&mdash;</span> Hiçbir şey yapamadın mı?</p>

  <p><span class="t9">&mdash;</span> Kımıldamama kalmadan gemiye götürmüşlerdi.</p>

  <p><span class="t9">&mdash;</span> Mahvoldu! diye bağırıyor Hanik. Tora'ya yollarlar onu ve orada işini bitirirler. Tora zindanlarından, sadece dinî bir tören sırasında kurban edilmek veya sonsuz işkencelerle öldürülmek için çıkılır.</p>

  <p>Ekliyor:</p>

  <p><span class="t9">&mdash;</span> Tora dini, insan kurban etmeye ve işkenceye dayanır. Gelma soran bakışlarını dikiyor gözlerime.</p>

  <p><span class="t9">&mdash;</span> Hemen öldürülmeyeceğine göre, bir umudumuz kalıyor diyorum.</p>

  <p>Hanik sıkıntılı bir sesle soruyor:</p>

  <p><span class="t9">&mdash;</span> Hangi umut?</p>

  <p><span class="t9">&mdash;</span> Bütün kabilelerin ayaklanması. Bu gerçekleştiği taktirde Toralı yöneticiler keyiflerince davranamayacaklardır. Şeytandan korkar gibi korkuyorlar kabilelerden.</p>

  <p>Hanik başını sallıyor:</p>

  <p>&mdash; Kabileler ayaklandıkları taktirde, acımasızca ezileceklerdir. Biz nasıl ezileceksek.</p>

  <p><span class="t9">&mdash;</span> Hata diyorum. Sağlam bir kaynağa dayanarak söylüyorum bunu. Hapsedildiğim kampın komutanı Dünyalı'ydı. Bir hain yani.</p>

  <p><span class="t9">&mdash;</span> Ne! diye haykırıyor Gelma.</p>

  <p><span class="t9">&mdash;</span> Dış Güvenlik servisinin eski mensuplarından üstelik. Bir konuşma sırasında, kabilelerin ayaklanma ihtimalinden de söz açıldı. Tora'nın üstünlüğünün bir görüntüden ibaret olduğunu ve kabilelerin böyle bir mücadeleden galip çıkacağını söyledi komutan.</p>

  <p>İkna olmamış bir havası var Hanik'in. Ekliyorum:</p>

  <p><span class="t9">&mdash;</span> Ellerinde iyi eğitimden geçmiş adam yok. Genel bir isyanı kolayca göğüsleyemezler.</p>

  <p>Mağarada kararsız adımlarla geziniyor. Devam ediyorum:</p>

  <p>&mdash; Solyo savaşçılarına şimdi siz komuta ediyorsunuz Hanik... Bütün kabilelere elçiler yollayın. Ayaklandıkları taktirde bizzat başlarına geçmeye ve Dünya hükümetinden onlar lehinde bir çağında bulunmaya hazır olduğumu bildirin kendilerine.</p>

  <p>Birden ciddileşiyor, uzun uzun bakıyor yüzüme ve soruyor:</p>

  <p><span class="t9">&mdash;</span> Gerçekten böyle bir çağında bulunur muydunuz?</p>

  <p><span class="t9">&mdash;</span> Bütün kabilelerin ayaklanması ve küçük de olsa birkaç başarı kazanması şartıyla, evet.</p>

  <p><span class="t9">&mdash;</span> O zaman deneyebilirim.</p>

  <p>Gözleri parlıyor şimdi, umudunu ve güvenini yeniden kazandı. O, savaşçıları uyandırmaya giderken, ben de Gelma'yı öteki mağaraya sürüklüyorum. Buradan girmişti biraz önce Gelma, ama hangi geçitten bulamıyorum bir türlü.</p>

  <p>Başıyla iri bir kayayı işaret ediyor bana:</p>

  <p><span class="t9">&mdash;</span> Milimi milimine dengelenmiştir, diyor. Doğru yönde hafifçe dokunulunca hemen kayıp açılır. Uzun bir koridor ve gölün kıyısında bulursun kendini.</p>

  <p>Daha dikkatli bakmaya koyuluyor birden, soruyor:</p>

  <p><span class="t9">&mdash;</span> Hanik'in kabileleri ayaklandırmasını gerçekten istiyor musun?</p>

  <p><span class="t9">&mdash;</span> Sen de istemiyor musun bunu? Konuşmuştuk daha önce ve kabul etmiştin.</p>

  <p><span class="t9">&mdash;</span> Halâ da aynı düşüncedeyim. Yalnız, bir kabileler ayaklanmasının başına geçtiğimiz taktirde, asıl görevimizden çok uzaklaşmış olmaz mıyız?</p>

  <p><span class="t9">&mdash;</span> Toralılar göl kesimini işgal altında tuttukları sürece, görevimizi yerine getiremez durumda kalıyoruz zaten. Onları oradan atmanın tek yolu da, kuvvete başvurmak.</p>

  <p><span class="t9">&mdash;</span> Doğru ama, Dünya konfederasyonu resmî ilişkilerini Tora ile yürürlükte tutuyor.</p>

  <p><span class="t9">&mdash;</span> Bize karşı çıkmalarından mı çekiniyorsun?</p>

  <p><span class="t9">&mdash;</span> Sen çekinmiyor musun?</p>

  <p><span class="t9">&mdash;</span> Ben de düşündüm, evet. Ama pek fazla durmadım bunun üzerinde, ileriye bıraktım. Hızlı bir hareketle bir sigara çekiyorum cebimden ve yakmadan önce de Gelma'yı yoklamak için:</p>

  <p><span class="t9">&mdash;</span> Ayaklanma zaferle sonuçlanacak olursa, diyorum. Bize karşı çıkmaları biraz güçleşir.</p>

  <p>&mdash; Çünkü o taktirde gezegenin hâkimleri durumuna geliyoruz. Şeflerimizle tam bir eşitlik içinde pazarlığa otururken hayal edebiliyor musun bizi?</p>

  <p><span class="t9">&mdash;</span> Korkuyor musun yoksa bundan?</p>

  <p><span class="t9">&mdash;</span> Hayır !</p>

  <p>Yüzü sertleşti birden. Sigaramı yakıp derin bir nefes çekiyorum. Rahatım artık. Bir an susuyoruz; çünkü anlamış bulunuyoruz biribirimizi. Ve Gelma, değişmiş bir sesle mırıldanıyor:</p>

  <p><span class="t9">&mdash;</span> Bu düşünce, Riyella, kabilelerin ayaklanmaya hazır olduğunu bize bildirdiği andan beri kafamda. Sana sözünü</p>

  <p>etmedim hiç, çünkü ters bir tepki göstermenden ürküyordum.</p>

  <p><span class="t9">&mdash;</span> Ben de aynı şekilde senden korkuyordum. Doğru söyleten uyuşturucular açtı benim gözümü. Servis'te senden daha eskiyim; ve kendi niyetlerimi son saniyeye kadar kendi kendimden bile gizleyebiliyorum.</p>

  <p>Gülümseyerek gidip, bana yataklık eden ot demetinin üzerine oturuyorum:</p>

  <p><span class="t9">&mdash;</span> Bir güvenlik servisi ajanının hayatı, değerlendirilmesi gereken bir dizi fırsattan ibarettir. Hep başkaları uğruna değerlendirilip faydalanılması gereken fırsatlar.</p>

  <p><span class="t9">&mdash;</span> Kendi adına değerlendirmen gereken büyük fırsatla karşılaşıncaya kadar, değil mi?</p>

  <p><span class="t9">&mdash;</span> Öyle tabii, ve o büyük fırsatla karşılaşınca da tereddüt etmek zordur artık. O büyük fırsatı kendi adına kullanmak, ihanet etmek sayılmaz.</p>

  <p><span class="t9">&mdash;</span> Rafı, servise geri vermek şartıyla.</p>

  <p><span class="t9">&mdash;</span> Evet. Çünkü vermeyebiliriz de, öyle değil mi? Konuyu ta o noktaya kadar hesaba kattın demek?</p>

  <p><span class="t9">&mdash;</span> Gerçekçi olalım. Pazarlığa oturduğumuz sırada Raf elimizde bulunduğu taktirde, kuvvetli durumdayız demektir. Rafı iade etmekle ancak kendi pozisyonumuzu zayıflatmış oluruz.</p>

  <p><span class="t9">&mdash;</span> Çok doğru.</p>

  <p>Başımı kaldırıyorum, çünkü Hanik geliyor öteki mağaradan. Ardında savaşçılar var. Geçerken selamlıyorlar bizi. Sonra Hanik girişteki kaya parçasını kaydırıyor ve adamlarını yolluyor birer birer. Soruyorum:</p>

  <p><span class="t9">&mdash;</span> Kabilelere mi gidecekler?</p>

  <p><span class="t9">&mdash;</span> Riyella adına, bütün kabile başkanlarını toplantıya çağırıyorum.</p>

  <p><span class="t9">&mdash;</span> Ne zamana?</p>

  <p><span class="t9">&mdash;</span> Mümkün olduğu kadar çabuk. Örneğin yarın öğleden sonra.</p>

  <p><span class="t9">&mdash;</span> Nerede yapılacak toplantı?</p>

  <p><span class="t9">&mdash;</span> Eski Araman tapınağının kalıntıları içinde. Ormanın en sık yerindedir bu tapınak kalıntıları. Ve sadece tapanlar bilir yolunu. Çünkü yol bataklıklar, insanı çeken kumlar, büyük labirentler ve gezici sislerle korunmaktadır.</p>

  <p><span class="t9">&mdash;</span> Gezici sisler mi dedin?</p>

  <p><span class="t9">&mdash;</span> Evet. Yolcularla birlikte gezer bu sisler. İnsan, yerdeki işaret noktalarından habersizse, kendi ekseni üzerinde döner de döner artık.</p>

  <p><span class="t9">&mdash;</span> Büyük labirent?</p>

  <p><span class="t9">&mdash;</span> Yolun sırrından habersiz kişileri hep aynı hareket noktalarına sevkeden geçitlerdir?</p>

  <p><span class="t9">&mdash;</span> Sen biliyorsun tabii yolun sırrını?</p>

  <p><span class="t9">&mdash;</span> Tabii biliyorum. İnsanlar tarafından yapılmıştır bu labirent. Yüzyıllar önce Araman'da yaşamış olan insanlar tarafından. Gezici sisler de öyle. Onlar da insanlar tarafından icat edilmiştir.</p>

  <p>Şaşkınlığım karşısında gülümseyerek ekliyor:</p>

  <p><span class="t9">&mdash;</span> Akşam karanlığı basar basmaz yola çıkarız. O zamana kadar iyice dinlenmenizi tavsiye ederim.</p>

  <p>Ve yandaki mağaraya geçiyor. Saygısından kuşkusuz. Ne tasarlıyor acaba bizim hakkımızda? Bizden faydalanmayı mı düşünüyor sadece? Yoksa sözüne sadık kalır mı?</p>

  <p>Ancak daha sonra...</p>

  <p>Artık hiçbir seçme hakkımız kalmadığı zaman verebileceğiz bu sorunun cevabını.</p>

  <p class="p2"><b>* * *</b></p>

  <p>Ot yatağın üzerine, yanıma uzandı Gelma. Biribirimize karşı maskeleri atmış bulunduğumuz şu andan itibaren, Massart'la aramızda geçenleri olduğu gibi anlatabilirim kendisine.</p>

  <p>Hiçbir yorumda bulunmaksızın dikkatle dinliyor beni. Sonra da kendi başından geçenleri anlatıyor: Ben yakalandığımı haber verir vermez. Riyella ile beraber küçük koruyu terkedip bir ilk mağaraya sığınmışlar. Ve günün büyük bir kısmını, Toralılar'ın araştırmalarını gözetleyerek bu mağarada geçirmişler. Riyella, savaşçılarını karşılamak amacıyla çıkmış sadece mağaradan.</p>

  <p>Savaşçılar gelir gelmez de, bütün tepelere gözcüler yerleştirmiş. Massart'la ilk keşfe çıkışımız sırasında, defalarca bu gözcülerden birinin yanına düşmüşüm; ama savaşçılar, Riyella olmadan hareket etme sorumluluğunu yüklenmek istememişler.</p>

  <p>İkindi üzeri Toralılar'ın dört tepe vadisini özenle işaretlediklerini ve devriye noktaları koyduklarını gördükten sonra, bugün o vadiye getirileceğimi anlamış ve beni kurtarmayı planlamışlar.</p>

  <p>Ne yazık ki beni kurtarma fırsatı zamanından önce, yani savaşçılar oradaki bütün Toralılar'ı zararsız hale getiremeden çıkmış. Bunun için Massart'la Tarr'dan hemen sonra beni de paralizatörle dondurmak zorunda kalmışlar.</p>

  <p>Gerisini zaten biliyorum. Karşılıklı olarak biribirimize anlattıklarımızın yoruma gelen yanı yok. Gelma susunca, bir sigara yakıyor ve kafamda dört dönen bütün düşünceleri belli bir düzene sokmaya girişiyorum.</p>

  <p>Konunun bir yanı var ki, göz önüne almaya ikimiz de cesaret edemedik. Servisle bağları kopardığımız andan itibaren, Dünya'ya gidiş, tıpkı Massart'a olduğu gibi bize de yasaklanacaktır.</p>

  <p>&mdash; Ailen var mıydı orada?</p>

  <p><span class="t9">&mdash;</span> Hayır, diyor Gelma.</p>

  <p><span class="t9">&mdash;</span> Senden ötürü acı çekecek herhangi bir kimse?</p>

  <p><span class="t9">&mdash;</span> Hayır.</p>

  <p><span class="t9">&mdash;</span> Bir sevgili bile?</p>

  <p>&mdash; O bile yok. Duyguları daha baştan boğup susturmak gerekiyor bizim meslekte. Benim de gönül maceralarım oldu tabii. Hepsi sonuçsuz kaldı. Ya sen?</p>

  <p><span class="t9">&mdash;</span> Ben de aşağı yukarı aynı durumdayım.</p>

  <p><span class="t9">&mdash;</span> Küçük bir gülüşle elimi yakalayıp okşuyor:</p>

  <p>Biribirimizi anlamak için yaratılmışız biz.</p>

  <p>Gerçekten öyle. Ve bu arada uyumak gerekiyor. Uyuyup dinlenmek...</p>

  <p>Bu akşam uzun bir yolculuk yapacağız herhalde. Kafamı boşaltmaya çalışarak gözlerimi yumuyorum.</p>

  <p class="p2"><b>* * *</b></p>

  <p>Omuzumu dürtüyor birisi Dövüşmeye hazır, fırlayıp doğruluyorum hemen. Hanik bu. Fısıldıyor:</p>

  <p>&mdash; Vakit geldi:</p>

  <p>Sadece bir reçine meşalesi aydınlatıyor mağarayı. Duman ve is yok. Ama yine de Gelma'nın tükenmez pilli elektrik feneri daha pratik bundan. Hanik kayayı kaydırıp gizli geçidi açmış bile. Gelma da uyandı. Birkaç saniye içinde silah ve başlıklarımızı kuşanıp hazır duruma geliyoruz.</p>

  <p>Gelma tüfeğini bana aktarıp geçide dalıyor. İyi biliyor zaten bu geçidi. Onun ardından ben giriyorum, ve beni de Aramalı izliyor. Mağaranın kapısını dikkatle kapıyor Hanik.</p>

  <p>Hızla iniyoruz geçidi, yuvarlanır gibi. Çok geçmeden, gölün kıyısına açılan son bir mağaraya varıyoruz.</p>

  <p>Dışarıda koyu karanlık bir gece uzanıyor. Çıkarken ufak bir kararsızlığa kapılıp soruyorum:</p>

  <p><span class="t9">&mdash;</span> Bu karanlıkta nasıl bulacaksınız doğru yönü? Gülümsüyor Hanik:</p>

  <p><span class="t9">&mdash;</span> Meşale yakacağız.</p>

  <p><span class="t9">&mdash;</span> Bizi hemen görüp yakalasınlar diye mi?</p>

  <p><span class="t9">&mdash;</span> Buna niyetlendikleri takdirde, onlar da meşale yakmak zorunda.</p>

  <p><span class="t9">&mdash;</span> Peki ya Silüsler?</p>

  <p><span class="t9">&mdash;</span> Bu karanlıkta yere konamazlar, uzaktan ateş açabilirler ancak. Ama sizi öldürmek korkusuyla buna da cesaret edemezler. Onların gözünde siz, şimdi en büyük hazineden bile değerlisiniz.</p>

  <p>Gerçi onun kadar emin değilim ama bundan, düşününce hak veriyorum. Gelma'nın elektrik fenerini alıp, yakmadan boynuna asıyor. Buna karşılık her ikimizin de eline birer reçine meşalesi tutuşturuyor:</p>

  <p>Böylece Toralılar bizi hareket halinde bir savaşçı topluluğu zanneder.</p>

  <p>Dileyelim.</p>

  <p>Gölün güney ucuna doğru, kıyı boyunca yürümeye başlıyoruz. Güç bir yürüyüş bu. Hemen burnumuzun dibinde varlığını sezdiğimiz vahşi hayvanlardan ötürü, korkulu bir yürüyüş aynı zamanda.</p>

  <p>Gelma'yı ortamıza aldık. Yani ben en arkadan yürüyorum; ve her an, bilinmedik bir canavar sessizce üzerime atılmaya hazırlanıyormuşcasına bir duygu var içimde.</p>

  <p>Hanik garanti veriyor bana: Tek tehlikeli hayvan, geldiği uzaktan derhal anlaşılan dev gövdeli canavarlarmış. Ötekiler, yaklaşamayacak kadar korkarmış meşale ateşinden. Adamın kesin tavrından güven duymam gerekir ama aslında, hayal gücümün uydurduğu tehlikelere karşı elimden bir şey gelmiyor.</p>

  <p>Gölü geride bırakıp savana dalıyoruz işte. İnsana sinsi ve tehdit edici bir şekilde sürtünen otlarla sarmaşıklardan ötürü, daha da sinir bozucu bir yürüyüş bu..</p>

  <p>En önde hiç ışıksız yürüyen Hanik nasıl buluyor peki yolunu? Ancak arada bir ve çok kısa bir an yakıyor boynundaki feneri.</p>

  <p class="p2"><b>* * *</b></p>

  <p>Geniş adımlarıyla yaylanarak ilerliyor Hanik. Ve şafak neredeyse sökecek olmalı, çünkü gece eskisi kadar koyu karanlık değil. Hiç yorulmaz gibi bir hali var adamın. Gelma ve ben, iki defa durup dinlenmek zorunda kaldık. Hattâ bir konakta, bizim yuttuğumuz kuvvet verici haplardan Hanik'e de vermek istedim; gülümseyerek:</p>

  <p><span class="t9">&mdash;</span> İhtiyacım yok dedi.</p>

  <p><span class="t9">&mdash;</span> Hiç yorulmaz mısınız peki siz?</p>

  <p><span class="t9">&mdash;</span> Yorulurum ama, hedefe ulaşınca yorulurum.</p>

  <p>Gençliğimde, And dağlarındaki İnka habercilerinin akıl almaz mesafeleri hiç yorulmadan koşup ancak hedefe ulaştıktan sonra bitkin düştüklerini anlatmışlardı bana.</p>

  <p>Bu korkunç yorucu orman yürüyüşüne ben de sonunda alıştım. Ama Gelma için durum başka. Birkaç kere çekim-dışı kemerine ve iticilerine başvurdu çünkü. Ama bunu da uzun süre sürdüremedi, çünkü ilerleyişini bizim yürüyüşümüz üzerine ayarlaması şarttı.</p>

  <p>Ve iki defa da tetraton canavarlarla karşılaştık yolda. Ama Hanik'in söylemiş olduğu gibi, daha uzaktayken anladık geldiklerini; ve tehlikeli hal almadan devirdik.</p>

  <p>Yırtıcı ve dev yapılı hayvanlar bunlar. File benziyorlar. Daha doğrusu, mamuta. Üçgen biçiminde uzun bir kafaları var, boyunları oynak. Zırhları kalın, ayakları kısa ama, son derece tez.</p>

  <p>Dumdum kurşunlarım olmasa, halimiz haraptı. Nitekim Araman savaşçıları asla öldüremiyor bu hayvanları. Anî yön değiştirmelerle hızlarını kesip yoldan çıkararak ellerinden kurtulabiliyorlar ancak. Hayvanın arka tarafına düştükleri vakit sorun kalmıyor; çünkü tetratonda geri dönme kabiliyeti yok.</p>

  <p>Şu anda bataklıklar arasında yürüyoruz ve dönen kumlara ulaşmak üzereyiz. Gezici sisler sardı çevremizi. Topraktan birdenbire ve durup dururken fışkırdılar sanki.</p>

  <p>Vücuda adetâ yapışan cinsinden, rutubetsiz sis perdeleri bunlar. Uzunlukları hakkında bir fikir edinmek imkânsız. Adam başına bir sis demeti düşüyor gibi bir şey. Sizi birden sarıp çevrenizi seçmenize engel olan bir sis demeti.</p>

  <p>Bastığınız yeri görebiliyorsunuz sadece. Hanik'in söz ettiği işaretlerden de şimdilik eser yok. Sadece bir ip verdi elimize, ardına takıldık sürükleniyoruz.</p>

  <p>Körler gibi tıpkı. Gelma birkaç kere tökezledi, bir keresinde ben de düşer gibi oldum. Hanik durmadan seslenerek cesaret veriyor bize; ve yol bir türlü bitmek bilmiyor.</p>

  <p class="p2"><b>* * *</b></p>

  <p>Birdenbire bitti. Kendiliğinden kayboldu sis. geriye baktığımızda hiçbir şey göremedik. Böyle bir sis hiç olmamıştı sanki.</p>

  <p><span class="t9">&mdash;</span> Nasıl? diye soruyor Hanik.</p>

  <p><span class="t9">&mdash;</span> Korkunç.</p>

  <p>&mdash; Sadece inananlar geçebilir buradan. Başkaları ya bataklıklarda telef olur gider, ya da dönen kumların arasında.</p>

  <p><span class="t9">&mdash;</span> Ama bir Silüs'le geçilebilir pekâlâ?</p>

  <p><span class="t9">&mdash;</span> Yönlenmek için çok yüksekten uçmak şartıyla. Ama o zaman da bambaşka savunma yolları vardır. Söyledim size. Doğal bir sis değildir bu; şehirlerini korumak için atalarımız tarafından icat edilmiş bir sistir. Önümüzde labirent var şimdi. Ancak arka arkaya yürüyebildiğimiz daracık bir koridor bu. Yer yer açık, yer yer de tünel biçiminde bir koridor… Ve aşağı yukarı her yüz metrede bir dörtyol ağzı var.</p>

  <p>Üçüncü dört yol ağzında, hepsinin de birbirinin aynı olduğunu ve her seferinde bize altı imkân sunulduğunu anladım. Hanik en ufak bir tereddüt göstermiyor. Nasıl buluyor acaba doğru yolu? İçgüdüsüyle mi? Veya bir rakam sayesinde. Tek bir cümle ya da bir rakam dizisi olmalı. Başlarımızın üzerinde güneş beliriyor birden. Aşağı yukarı bir saatten beri bu koridorda dönüp duruyorduk ve bu, biraz daha sürse, Hanik'in aldanmış olduğuna karar verecektim.</p>

  <p>Ama hayır! Kayalık bir boğaza doğruluyor işte. Ardından yürüyoruz; ve çok geçmeden de, yıkıntılarla dolu bir vadiye hâkim bir sahanlıkta buluyoruz kendimizi.</p>

  <p><span class="t9">&mdash;</span> Bu gördükleriniz sadece bir tapınağın kalıntısı değildir, diyor Hanik. Geçmiş yüzyıllarda binlerce nüfusu barındırmış koca bir şehrin kalıntıları bunlar.</p>

  <p>Müthiş bir şey gerçekten. Hiçbir canlı iz bırakmadan göçüp gitmiş eski uygarlıkların kalıntıları bana daima heyecan vermiştir, ve bir an susar kalırım bunların karşısında.</p>

  <p>Gelma mırıldanıyor:</p>

  <p><span class="t9">&mdash;</span> Çok güzel.</p>

  <p>İnanılmaz demek gerek aslında. Ama bize doğru tırmananlar var, ve Hanik inmemizi işaret ediyor:</p>

  <p><span class="t9">&mdash;</span> Bekliyorlar bizi.</p>

  <p>Beş savaşçı. İkisi Solyolu… Hanik'in önüne gelir gelmez eğiliyorlar; ve komutanları olduğu anlaşılan adam, hızlı hızlı konuşmaya başlıyor..</p>

  <p>Toralılar, ellerindeki rehinelerden bir kısmını serbest bırakmak suretiyle onlarla temas kurmuş ve bir pazarlık teklif etmişler:</p>

  <p>Gelma ile benim kendilerine geri verilmem şartıyla, Riyella'yı teslim etmeye hazırlar. Olmazsa öldürecekler Riyella'yı.</p>

  <p>&nbsp;</p>
</body>
</html>
