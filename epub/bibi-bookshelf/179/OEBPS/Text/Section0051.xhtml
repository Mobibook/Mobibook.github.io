<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">KIRKINCI BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">13. GÜN</span></b></p>

  <p class="msoplaintext"><span class="calibre18"><b class="calibre10">SAAT 17:54 -7,7°C</b></span></p>

  <p class="msoplaintext"><span class="calibre18"> </span><span class="calibre20">Krema üzerine dökülmüş fındık parçalarını andıran çilli soluk bir oğlan yüzü görüyordu. Oğlan iri ve mavi gözlerle bakıyordu kendisine. Sonra kendisini karanlıkta bırakan bir elektrik düğmesi çevrilmiş gibi gözden kayboldu.</span></p>

  <p class="msoplaintext"><span class="calibre18">   Sana bir sürprizimiz var, akıllı kız... akıllı orospu... Cismi olmayan bir ses. Bir yılan kadar kötülük dolu ve kaygan. Megan ürperdi, karanlık boşluğa yuvarlandığını hissetti. Güçsüz. Zayıf. Beklemede. Sonra sancı bir yandan başladı, ardından öteki yandan.</span></p>

  <p class="msoplaintext"><span class="calibre18">   Megan birden uyandı. Kathleen Casey'in getirdiği ameliyat önlüğü ıslak kâğıt gibi yapışmıştı vücuduna. Çevresine dikkatle bakıp sakinleşmeye, yabancılığı ve korkuyu üzerinden atmaya çalıştı. Güvenlikteydi. Garrett Wright demir parmaklıkların ardındaydı.</span></p>

  <p class="msoplaintext"><span class="calibre18">   Josh'u bulup bulmadıklarını merak etti.</span></p>

  <p class="msoplaintext"><span class="calibre18">   Karşı duvardaki takvim 24 Ocak Pazartesi'yi gösteriyordu. Duvara asılı televizyonda sunucu Tom Brokaw kendi kendine konuşmaktaydı.</span></p>

  <p class="msoplaintext"><span class="calibre18">   Megan, Mitch'in onu hastaneye getirdiğini hatırladı. Ondan sonra olan her şey bir kaleydoskopun içinde dönen görüntüler gibi içice geçmişti. Hintli aksanlı ve kocaman burunlu ufak tefek bir adam, sakin bir sesle emirler yağdırıyor ve sorular soruyordu. Hava yastıklı ayakkabıları üzerinde yatağının çevresinde dolaşan hemşireler kendisine bir şeyler mırıldanıyorlardı. İğneler. Acı. Harrison Ford'un kendisine baktığı hayalleri.</span></p>

  <p class="msoplaintext"><span class="calibre18">   Onun, kendisine bakmaya gelmiş olan Mitch olduğunu tahmin etti.</span></p>

  <p class="msoplaintext"><span class="calibre18">   Pazar gününü ve Pazartesi'nin büyük bir kısmını ilaçlardan ve yorgunluktan kendinden geçmiş bir halde uyuyarak geçirmişti. Şimdi de kafası ağırlaşmıştı. Verdikleri ilaçlara rağmen ağrıları hissediyordu. Yaralarından beynine ince hatlar çekilmiş gibiydi. Sağ dizi. Sol kolu. Böbrekleri. Binlerce polis raporu yazmasına yardımcı olmuş olan sağ eli. Nişancılıkta yarım düzüne ödül almasını sağlayacak kadar tabancayı sabit tutmuş olan eli. Şimdi geçici alçıya alınmış olan eli.</span></p>

  <p class="msoplaintext"><span class="calibre18">   Koca burunlu ve aksanlı Dr. Baskir, o çok kısa berraklık anlarından birinde odaya gelmişti. Vücudunun çeşitli yerlerini elleyip kendi kendine mırıldanarak yaralı yerleriyle konuşmuştu. Dizine fizik tedaviye gerek olacağını söylemişti. Son olarak da eliyle konuşmuştu. "Zavallı küçük kemikçikler" demişti.</span></p>

  <p class="msoplaintext"><span class="calibre18">   Adam ciddi bir sempati ifadesiyle Megan'a, elini tam olarak kullanacağına söz veremeyeceğini söylemişti. Sanki küçük sevgili kemikçiklerin kötü haberi duymalarını istemezmiş gibi neredeyse fısıltıyla konuşuyordu. Geçici olarak yapabileceğini yapmıştı, ama artık hava iyileştiğine göre kendisini Hennepin County Hastanesi'ne gönderebileceklerdi. Orada bir ortopedi cerrahı o hassas yapıya verilen ciddi hasarı onarma işine başlayabilirdi.</span></p>

  <p class="msoplaintext"><span class="calibre18">   Adamın sözlerini kafasının içinde tekrarladıkça korku bir pala gibi yarıp geçiyordu vücudunu. Bir polisin iki sağlam ele ihtiyacı vardı. O hayatta yalnızca polis olmak istemişti. Mesleği onun hayatıydı. Şimdi önünde bir daha o mesleğe devam edemeyebileceği bir hayat uzanmaktaydı.</span></p>

  <p class="msoplaintext"><span class="calibre18">   Megan, gözlerinin yaşarmasını önlemeye çalışarak hastane odasına bakındı. Dolaplar balonlar ve çiçeklerle süslenmişti. Kathleen gelen kartları kendisine okumuştu. Deer Lake polisinden, bürodan, Minneapolis emniyetindeki eski dostlarından gelmişlerdi. Hannah'dan gelen minyatür bir gül dalı dışında hepsini de polisler göndermişti. Zaten hemen hemen bütün tanıdıkları polisti. Eğer polisliği sona ererse ne olacaktı?</span></p>

  <p class="msoplaintext"><span class="calibre18">   Megan boşlukta yürüyen bir astronot gibi dünyasına incecik bir iple bağlı olduğunu hissediyordu ve o ip de kopma tehlikesi altındaydı. Ve bunu önlemek için hiçbir şey yapamazdı.</span></p>

  <p class="msoplaintext"><span class="calibre18">   Korkuyu kendisinden uzaklaştırmak için televizyonun uzaktan kumandasının ses düğmesine bastı. Sağ eli alındığı askıyla hareketsiz hale getirilmişti. Sol kolunda on sekiz saattir bir serum varsa da şimdi çıkarmışlardı artık. Kanal düğmesine basıp saat altı haberlerini bulmaya çalışırken, belki de bundan sonra sol elini kullanmayı öğrenebileceğini düşündü.</span></p>

  <p class="msoplaintext"><span class="calibre18">   Haber-İçin-Her-Şeyi-Yapan Paige'in kanalı TV7'yi atlayıp Onbirinci Kanal'da durdu. Hafta sonu fırtınasından sonra sokağa çıkan Minnesota'lıların görüntüsü yerini birden Josh'un Yavru Kurt üniformalı resmine bıraktı.</span></p>

  <p class="msoplaintext"><span class="calibre18">   "... bu akşam birinci haberimiz için sekiz yaşındaki Josh Kirkwood'un kaçırılmasından zanlı birini tutukladıkları Deer Lake'e gidiyoruz..."</span></p>

  <p class="msoplaintext"><span class="calibre18">   Ekranda bir basın toplantısı görüntüsü belirdi. Eski itfaiye binasındaki basın odasında ayakta duracak yer kalmamıştı. Yorgun ve ciddi görünen Mitch podyumdaydı. Marty Wilhelm sağında tam bir aptal gibi duruyordu. Masa başında oturan Steiger'in burnuna bir bant yapıştırılmıştı. Mitch önceden hazırlanmış bir bildiriyi okuduktan sonra kanıtlar konusundaki soruları yanıtlamadı, Wright'ın adını bile doğrulamadı. Bu konuda verilecek herhangi bir bilginin devam etmekte olan soruşturmanın zararlı olacağını söylemekle yetindi.</span></p>

  <p class="msoplaintext"><span class="calibre18">   "Josh Kirkwood hâlâ kayıp ve emniyet güçleri onu aramaya devam ediyor" dedi.</span></p>

  <p class="msoplaintext"><span class="calibre18">   "Cumartesi ele geçirilen deliller arasında kanlı bir çarşafın da bulunduğu doğru mu?"</span></p>

  <p class="msoplaintext"><span class="calibre18">   "Yorum yok."</span></p>

  <p class="msoplaintext"><span class="calibre18">   "Gözaltına alınan sanığın Harris Koleji öğretim üyelerinden biri olduğu doğru mu?"</span></p>

  <p class="msoplaintext"><span class="calibre18">   "Yorum yok."</span></p>

  <p class="msoplaintext"><span class="calibre18">   "Soruşturmanın selametini korumak da bu kadar işte" diye söylendi Megan. Medya sansarları, manşetleri için arayacaklar, kovalayacaklar, rüşvet dağıtacaklar ve sonuçları umursamayacaklardı bile.</span></p>

  <p class="msoplaintext"><span class="calibre18">   "Sizin zanlıyı ormanda yarım mil kovaladığınız doğru mu?"</span></p>

  <p class="msoplaintext"><span class="calibre18">   Mitch ekranda görünmeyen kadına uzun uzun baktı. Fotoğraf makineleri sakırdıyor, kameraların motorları uğulduyordu. Mitch o alçak ve ölçülü sesiyle konuşmaya başladığında, sabrının artık tükenmek noktasına yaklaştığı anlaşılıyordu. "Hepiniz beni bu olayda bir tür kahraman yapmaya çalıştınız. Ben bir kahraman değilim. Ben yalnızca görevimi yapıyordum ve eğer onu da daha iyi yapsaydım kovalamaca diye bir şey olmazdı. Bu olayda bir kahraman varsa o da Ajan O’Malley'dir. Josh Kirkwood'u kaçıran kişiyi adaletin önüne çıkarmak için yaşamını tehlikeye attı ve az daha da ölüyordu. Kahramanınız odur."</span></p>

  <p class="msoplaintext"><span class="calibre18">   "Ama Mitch..."</span></p>

  <p class="msoplaintext"><span class="calibre18">   "Gerçek bu."</span></p>

  <p class="msoplaintext"><span class="calibre18">   Mitch saçları dağınık, kravatı yana kaymış, yorgun ve omuzları çökmüş bir halde kapının önünde duruyordu. Yanında kaplan gibi çizgili oyuncak kedisini kolunun akma sıkıştırmış olan Jessie vardı.</span></p>

  <p class="msoplaintext"><span class="calibre18">   Natalie ikisini de odaya iteledi. "Beni dışarda bekletmeyin yoksa geçen hemşirelerden biri koca kıçıma bir iğne sokuverir."</span></p>

  <p class="msoplaintext"><span class="calibre18">   Megan gülümsedi. "Hastaneye kedi de sokmuşlar. Selam, Jessie. Beni görmeye geldiğin için çok teşekkür ederim."</span></p>

  <p class="msoplaintext"><span class="calibre18">   "Sana Whiskers'i getirdim" diyen kız kediyi uzattı. "Artık gerçek kedilerini özlemezsin."</span></p>

  <p class="msoplaintext"><span class="calibre18">   Oyuncak, sevgiyle korunmuşa benziyordu. Pembe saten astarlı kulaklarının kenarları iyice yıpranmıştı. Uzun beyaz bıyıkları kıvrılmıştı. Jessie'nin bu kadar sevildiği belli olan bir oyuncağını armağan etmesi karşısında Megan'ın gözleri doldu. Parmaklarını yumuşacık gri tüyler üzerinde dolaştırdı.</span></p>

  <p class="msoplaintext"><span class="calibre18">   "Teşekkür ederim, Jessie" diye mırıldandı.</span></p>

  <p class="msoplaintext"><span class="calibre18">   "Babamla ben Gannon ve Cuma'ya çok iyi bakıyoruz. Beni seviyorlar."</span></p>

  <p class="msoplaintext"><span class="calibre18">   "Bundan hiç kuşkum yok."</span></p>

  <p class="msoplaintext"><span class="calibre18">   "Ve iple oynamaya bayılıyorlar." Kız uzun kirpikleri arasından Megan'a baktı. "Babam sen iyileştikten sonra da onları görmeye gidebileceğimi söyledi."</span></p>

  <p class="msoplaintext"><span class="calibre18">   "Kediler bundan çok hoşlanacaktır." Ama kendisi Ivy Sokağı'ndaki evde daha fazla kalamayacağı için Jessie'nin hayvanları ziyarete gelemeyeceği düşüncesi Megan'ı üzmüştü.</span></p>

  <p class="msoplaintext"><span class="calibre18">   "Babam senin de annem gibi cennete gitmeyeceğini söyledi. Çok sevindim."</span></p>

  <p class="msoplaintext"><span class="calibre18">   "Ben de." Megan güçlükle konuşuyordu. Kendisini inciteceğini bildiği için kimseye bağlanmamıştı o güne kadar. Sahip olamayacağı bir şeyin özlemini ve boşluğu hissetmek, bir ilişkinin sona ereceğini bilmek insanı derinden yaralayan şeylerdi. Şimdi de Jessie'yi kollarının arasına almak özlemi kendisini yaralıyordu.</span></p>

  <p class="msoplaintext"><span class="calibre18">   "Ben kurabiye getirdim" dedi Natalie. Torbasından Şapkasından tavşan çıkaran bir sihirbaz gibi kocaman bir kavanoz çıkartıp komodinin üstüne koydu. "Çikolata parçaları var içinde. Seni şişmanlatmamız gerek." Kartal bakışlarını Megan'a çevirdi. "Acele et de buradan bir an önce çık artık, Ajan O'Malley. Büronun gönderdiği o köpek yavrusu suratlı oğlan beni delirtiyor."</span></p>

  <p class="msoplaintext"><span class="calibre18">   "Sanırım ona alışmak zorunda kalacaksın" diye Megan esefle gülümsedi.</span></p>

  <p class="msoplaintext"><span class="calibre18">   Natalie homurdandı. "Bakalım." Kavanozdan birkaç kurabiye alıp Jessie'yi dürtükledi. "Haydi küçük hanım gidip bir bardak süt arayalım seninle."</span></p>

  <p class="msoplaintext"><span class="calibre18">   Jessie ardında Natalie olduğu halde odadan çıktı.</span></p>

  <p class="msoplaintext"><span class="calibre18">   Megan, Whiskers'e baktı, parmağıyla yıpranmış kulağını okşadı. "Çok özel biri Jessie."</span></p>

  <p class="msoplaintext"><span class="calibre18">   "Bence de öyle ama ben taraf tutarım elbette."</span></p>

  <p class="msoplaintext"><span class="calibre18">   Mitch, parmağını kadının çenesi altına sokup başını kaldırdı. "Nasılsın?"</span></p>

  <p class="msoplaintext"><span class="calibre18">   "Sadist bir psikopat tarafından tepeden tırnağa kadar copla dövülmüş gibi."</span></p>

  <p class="msoplaintext"><span class="calibre18">   "O orospu çocuğu. Onu ben bir güzel coplamak isterdim."</span></p>

  <p class="msoplaintext"><span class="calibre18">   "Sıranı bekle" dedi Megan. Arkasını dönüp bacaklarını yere indirdi, ayaklarına terliklerini geçirdi.</span></p>

  <p class="msoplaintext"><span class="calibre18">   "Yataktan kalkmana izin var mı?" diye telaşla sordu Mitch. Yatağın öteki yanına geçti, Megan'ın düşme olasılığına karşılık tutmaya hazırlandı.</span></p>

  <p class="msoplaintext"><span class="calibre18">   Megan, onun kaygısını görmezlikten gelmeye çalışıyordu. Sanki bu ilgiden rahatsız olmuş gibi bakarak sol kolunun altındaki koltuk değneğine yaslanıp pencereye doğru yürüdü. "Koridorlarda koşup küfürler etmedikçe dolaşmama izin var" dedi. Vücudunun bu kadar yerinin böyle aynı anda sancıyabileceği aklına gelmezdi ama bunları atlatacaktı, atlatmak zorundaydı. "Biraz ayakta durmam gerek. Yoksa her tarafım moraracak." Pencere içine dayandı.</span></p>

  <p class="msoplaintext"><span class="calibre18">   Dışarda gece başlamıştı. Bembeyaz bir örtü üzerine kapkara. Hastane bahçesinde rüzgâr öbek öbek kar yığmıştı,. Megan erkeğin yanında durduğunu, onun sıcaklığını, enerjisini hissediyor, ona yaslanmak istiyordu. Camda kendininkinin yanında onun da soluk yansımasını görüyordu.</span></p>

  <p class="msoplaintext"><span class="calibre18">   "Ama hayat o kadar da, kötü değil," dedi. "Büro bana bir takdirname veriyor. Bu görevi kaybediyorum ama takdirname alıyorum. İşe son verme kâğıdından iyidir. Henry Forster'in Steiger'in karavanına girip çıkarken çektiği fotoğraflar yüzünden Paige de davadan vazgeçiyor. Tutuklama hakkında bilgi elde etmek için donunu indirmeye hazır olması benim talihimdi."</span></p>

  <p class="msoplaintext"><span class="calibre18">   "Hırs büyük bir etkendir."</span></p>

  <p class="msoplaintext"><span class="calibre18">   "Doğru. Bu olayın yalnızca hırstan kaynaklanmış olmasını isterdim. Hiç olmazsa herkesin anlayabileceği bir şeydi. Garrett Wright'in nedeni... Bir insan onunki kadar çarpık bir oyunu nasıl anlayabilir ki?"</span></p>

  <p class="msoplaintext"><span class="calibre18">   Mitch yanıt vermedi. Megan onun da kendisinden fazla bir diyeceği olmadığını biliyordu.</span></p>

  <p class="msoplaintext"><span class="calibre18">   "Konuşmaya başladı mı?" diye sordu.</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   "Beni götürdüğü yeri bulmadın, değil mi?"</span></p>

  <p class="msoplaintext"><span class="calibre18">   "Şimdilik hayır. Bu biraz zaman alabilir."</span></p>

  <p class="msoplaintext"><span class="calibre18">   "Ve Josh..."</span></p>

  <p class="msoplaintext"><span class="calibre18">   "Onu bulacağız." Mitch sanki çözümlenmemiş yüzlerce olay yokmuş gibi konuşuyordu. "Bulana kadar aramayı sürdüreceğiz."</span></p>

  <p class="msoplaintext"><span class="calibre18">   "Onun yüzünü gördüm" dedi Megan. "Dayak arasında. Onu gördüm ama gerçek miydi, hayal mi bilemeyeceğim: Bunu bilmek isterdim ama bilemiyorum işte."</span></p>

  <p class="msoplaintext"><span class="calibre18">   Gerçeği gerçek olmayandan ayırmaya çalışmak başını ağrıtıyordu. Wright'in psikolog olması, öğrenme ve algılama uzmanı olduğunu bilmek durumu karmaşıklaştırıyordu. O görüntüyü bir yolla kafasına sokmuş olabilir miydi? Olabilirdi, ama bu Hannah ile o günkü konuşmasını açıklayamazdı.</span></p>

  <p class="msoplaintext"><span class="calibre18">   Hannah çiçeği kendisi getirmişti. Zayıf ve o solgun haliyle yatağın yanında durmaktan çok, içine yatmaya ihtiyacı var gibiydi. Çiçeği vermiş ve bütün yaptıkları için Megan'a teşekkür etmişti.</span></p>

  <p class="msoplaintext"><span class="calibre18">   "Yakalandım ve dayak yedim" dedi Megan. "Teşekkürü hak ettiğime inanmıyorum."</span></p>

  <p class="msoplaintext"><span class="calibre18">   "Senin sayende Garrett Wright şu anda demir parmaklıklar ardında."</span></p>

  <p class="msoplaintext"><span class="calibre18">   Megan kadına komşusunun, güvendiği birinin kendisini bu cehennem azabına sokması gerçeği karşısında ne düşündüğünü sormadı. O soruyu yeteri kadar insan soracak ve Hannah'nın ruhundaki açık yarayı deşecekti.</span></p>

  <p class="msoplaintext"><span class="calibre18">   Hannah sesindeki titremeyi gizlemeyi çalışarak, "Sana bir şey sormam gerek" dedi. Bakışları Megan'dan parmaklarıyla kenarlarını sürekli düzeltmeye çalıştığı örtüye kaydı. Konuşmaya çalıştı, durdu, bir soluk aldı, bir daha denedi. 'Josh... hakkında bir şey söyledi mi?"</span></p>

  <p class="msoplaintext"><span class="calibre18">   "Hayır" diye fısıldadı Megan. Başka bir şey söylemek, Josh'un yaşadığını gösterecek somut bir kanıt vermek isterdi. Ama elinde olan yalnızca ilacın yarattığı bir hayal olabilecek bir görüntü vardı. Hannah'ya kadının gözleri çevresindeki kara halkalara, saklayamadığı duygularına baktı ve kararını verdi. Ufacıcık bir umut umutsuzluktan iyiydi.</span></p>

  <p class="msoplaintext"><span class="calibre18">   Bir mayınlı alandan geçercesine sözcüklerini dikkatle seçerek, "Bir., şey... gördüm" dedi. "Bana ilaç vermiş olduğu için gördüklerimin gerçek olup olmadığını bilemiyorum. bir bakıma gerçeğe benziyordu. Ama yine de... bilemeyeceğim işte."</span></p>

  <p class="msoplaintext"><span class="calibre18">   "Ne gördün?" Megan içindeki gerilimin arttığını hissediyordu. Parmakları örtüyü bıraktı, yatağın kenarındaki demiri kavradı.</span></p>

  <p class="msoplaintext"><span class="calibre18">   "Josh'u gördüğümü sandım. Ama bu hayalimin bir ürünü de olabilirdi. Wright'in zihnime yerleştirdiği bir şey de olabilirdi. Bilemiyorum. Ama Josh'u odada durmuş, bana bakarken gördüğümü sandım. Bir şey söylemedi. Orada öylece durdu yalnızca. Gözlerini ve çillerini hatırlıyorum." Megan ayrıntıları seçmek için, gerçekliği gösterecek bir şey aradı belleğinde. "Yanağında bir bere vardı ve üzerinde..."</span></p>

  <p class="msoplaintext"><span class="calibre18">   "Çizgili pijama vardı."</span></p>

  <p class="msoplaintext"><span class="calibre18">   Hannah düşüncesini tamamlamıştı. Megan sersemlemiş gibi kadına bakarken, içinde bir ürperti dolandı. "Bunu nasıl bildin?"</span></p>

  <p class="msoplaintext"><span class="calibre18">   Hannah derin bir soluk alıp yataktan uzaklaştı. "Çünkü onu ben de gördüm."</span></p>

  <p class="msoplaintext"><span class="calibre18">   "Nasıl?" diye şaşkın şaşkın fısıldadı Megan. Hannah bu yüzden mi televizyonda Josh'un yaşadığından o kadar emin konuşmuştu?</span></p>

  <p class="msoplaintext"><span class="calibre18">   "Bir gece onu hayalimde gördüm ama o kadar gerçek görünüyordu ki, bu bir rüya olamazdı. Bana söylediğinde zaten inandığım şeyi doğruladı işte. Josh yaşıyor. Oğlumu geri alacağım."</span></p>

  <p class="msoplaintext"><span class="calibre18">   Megan da buna inanmak isterdi. Josh'u sağ salim bulup evine getireceklerdi. Şimdi de odada durmuş, karanlık geceye bakarken bunu istiyor ve isteklerin kendilerini hiçbir yere götürmeyeceğini biliyordu.</span></p>

  <p class="msoplaintext"><span class="calibre18">   Mitch'e, "Ona Josh'u öldürüp öldürmediğini sordum" dedi. "Ama sorumu yanıtlamadı. Bana oyunun daha bitmediğini söyledi. Her olasılığı düşündüklerini ve kaybetmelerinin olanaksız olduğunu söyledi."</span></p>

  <p class="msoplaintext"><span class="calibre18">   Mitch'in gözleri kasıldı. "Şu anda adam kaçırma, ana-babanın haklarını ellerinden alma, bir polis memuruna saldırı, cinayet teşebbüsü, otomobil hırsızlığı ve tutuklanmamak için kaçmaktan suçlu olarak demir parmaklıklar ardında oturuyor. Ruth Cooper onu da, sesini de geçen Çarşamba Ryan's Bay'de gördüğü kişi olarak teşhis etti."</span></p>

  <p class="msoplaintext"><span class="calibre18">   "Sabıka kaydı yok mu?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   Bu da Garrett Wright'in kendisine söylediği gibi cinayet işlemişse şimdilik bundan dolayı suçlanmadığını gösteriyordu. Bu düşünce Megan'ın midesindeki o boşluğu daha da büyütmekteydi. Wright'in geçmişinde altına bakılmadık taş kalmayacağını düşünerek bu hissini hafifletmeye çalıştı.</span></p>

  <p class="msoplaintext"><span class="calibre18">   "Bir suçortağına herhangi bir bağlantı bulundu mu?"</span></p>

  <p class="msoplaintext"><span class="calibre18">   "Olie olabilir. Wright’ın bazı derslerine girmiş. Kamyoneti, fırsatı ve sabıkası vardı. Wright onun üzerinde psikolojik bir üstünlük kurmuş olabilir."</span></p>

  <p class="msoplaintext"><span class="calibre18">   "Ya Priest?"</span></p>

  <p class="msoplaintext"><span class="calibre18">   "Yalan makinesi testini başarıyla geçti. Todd Childs Cumartesi günü bir arkadaşıyla olduğunu iddia ediyor. Josh'un kaybolduğu gece de sinemadaymış." Mitch derin bir soluk koyverirken geniş omuzları bütün bunların ağırlığı altında ezilir gibiydi. "Karen Wright'la konuştum, onun farkında olmadığı bir şeyler bilebileceğini tahmin ettim ama o da yardımcı olamadı. Zaten hiçbir işe yaramayacak kadar berbat durumda."</span></p>

  <p class="msoplaintext"><span class="calibre18">   "Evet, doğrusu çok çirkin bir sürpriz oldu -bir canavarla evli olduğunu öğrenmek! Buraya geldiğimden beri çirkin sürprizlerden başka bir şeyle karşılaşmadım hani. Sence bu bir işaret mi?"</span></p>

  <p class="msoplaintext"><span class="calibre18">   Megan gülümsemeye çalıştı ama oraya ait olmadığı gerçeği kendisine büyük acı veriyordu. Âdeta dudağındaki dikişleri geriyor gibi canını acıtıyordu. Elindeki alçıya baktı ve kendisini yaşama bağlayan ipin giderek inceldiğini hissetti. Herhangi bir yere ait olacağı hakkında bir umut yoktu ufukta. Yüzü biraz daha soldu.</span></p>

  <p class="msoplaintext"><span class="calibre18">   "Bence yatsan daha iyi olacak" dedi Mitch.</span></p>

  <p class="msoplaintext"><span class="calibre18">   "Bana üstünlük taslama" dedi Megan o her zamanki ateşliliğinin ancak bir kırıntısıyla.</span></p>

  <p class="msoplaintext"><span class="calibre18">   "Ne yapacaksın yani, O'Malley? Koltuk değneğinle bana vuracak mısın?" Mitch'in alaycı siniri duyduğu kaygıyı pek örtemiyordu.</span></p>

  <p class="msoplaintext"><span class="calibre18">   "Beni zorlama, zaten kafam bozuk."</span></p>

  <p class="msoplaintext"><span class="calibre18">   "Ya yatarsın ya da seni yatağa ben sokarım. Natalie haklı, iyileşip işinin başına dönmen gerek. Buraya gönderdikleri o Tom Hanks taklidi beni çıldırtacak yoksa."</span></p>

  <p class="msoplaintext"><span class="calibre18">   Megan erkeğin yüzüne baktı. "Ben çıldırtmıyor muydum yanı-'</span></p>

  <p class="msoplaintext"><span class="calibre18">   "Sen hiç olmazsa esaslı bir polissin. Ve beni kızdırdığında seni öpebilirim."</span></p>

  <p class="msoplaintext"><span class="calibre18">   "Marty de bundan hoşlanabilir. Hiç sordun mu?"</span></p>

  <p class="msoplaintext"><span class="calibre18">   "Aman çok komik. Haydi Megan, şaka etmiyorum. Yatağa gir."</span></p>

  <p class="msoplaintext"><span class="calibre18">   Megan adamı duymazdan gelerek yine pencereye döndü. Çalışmaktan söz etmek, durumunun hassaslığını aklına getirmişti. Korku, içinde bir balon gibi şişiyordu. Yaşamında hemen hemen her şeyi olduğu gibi onu da aynı biçimde ele alacaktı -tek başına. Mitch onun yükünü taşımak istemiyordu. Kendisinden ne istediğini açıkça belirtmişti: Hiçbir vaadin yapılmadığı, herhangi bir karmaşıklığı olmayan kısa bir ilişki. Oysa şimdi kendi kocaman bir karmaşıklıktı.</span></p>

  <p class="msoplaintext"><span class="calibre18">   Yine de belirsiz bir geleceğin basıncı içinde sıkılı bir yumruk gibi titrerken ağzından çıkanlara hakim olamadı.</span></p>

  <p class="msoplaintext"><span class="calibre18">   Hafif bir sesle, "İşime dönmeyebilirim" dedi. "Ne burada ne de başka bir yerde. Belki de hiç."</span></p>

  <p class="msoplaintext"><span class="calibre18">   Camda erkeğin biraz daha yaklaştığını gördü. Mitch elini saçlarından geçirerek omzuna dayadı.</span></p>

  <p class="msoplaintext"><span class="calibre18">   "Ben seni dayanıklı biri sanmıştım" dedi. "İş bitmeden bitti sayılmaz, O'Malley. Elinin durumunu biliyorum, tatlım."</span></p>

  <p class="msoplaintext"><span class="calibre18">   "Bana tatlım deme."</span></p>

  <p class="msoplaintext"><span class="calibre18">   Mitch kollarını dikkatle kadının çevresine sardı. Onun kendisine yaslanmasını soluğunu tutarak bekledi.</span></p>

  <p class="msoplaintext"><span class="calibre18">   Megan da ona dayanma ihtiyacına karşı soluğunu tutuyor, o ihtiyaç duygusunun geçmesini bekliyordu. Böyle bir ihtiyaç duymak akıllılık değildi. Bunu bütün hayatı boyunca öğrenmişti. Kendi ayakların üstünde dur, O'Malley. Kalbine sahip ol. Ama işin güç yanı, yalnız başına ayakta duracak kadar güçlü değildi ve kalbini çoktan kaybetmişti. Gururundan başka kaybedecek bir şeyi kalmamıştı ve o da zaten lime limeydi.</span></p>

  <p class="msoplaintext"><span class="calibre18">   Bütün mücadelesine rağmen gözleri dolmuştu. Zırhlar ve kalkanlar, çok hassas ruhunu onca zaman korumuş olan şeyler için gücü kalmamıştı artık. İstediği, sevdiği her şeyin parmakları arasından kaçıp gittiğini, kendini yapayalnız, hiçbir şeysiz, hiç kimsesiz bıraktığını hissediyordu. O kadar uzun zaman yalnız kalmıştı ve bu öylesine acı veriyordu ki.</span></p>

  <p class="msoplaintext"><span class="calibre18">   Sözcükler de gözyaşları gibi istemeye istemeye çıktı ağzından. "O... o... kadar korkuyorum ki."</span></p>

  <p class="msoplaintext"><span class="calibre18">   Dönüp yüzünü erkeğin göğsüne yasladı ve ağlamaya başladı. Mitch kadını kolları arasında tutuyor, bir şeyler mırıldanıyordu. Yanağını onun başı üzerine yaslayıp gözlerini kapattı.</span></p>

  <p class="msoplaintext"><span class="calibre18">   "Hepsi geçecek" diye mırıldandı. "Ben buradayım, yanın-dayım Megan. Yalnız olmayacaksın."</span></p>

  <p class="msoplaintext"><span class="calibre18">   Eliyle kadının çenesini tutup yüzünü kaldırdı, pek çok düşkırıklığı görmüş o iri gözlere baktı. Ellerinin arasındaki yüz öyle narin, öyle güzeldi ki, soluğu tutulur gibi oldu. O anda ne morarmış gözünü ne de parçalanmış dudağını görüyordu. Göğsünde giderek genişleyen duygu kendisini korkutuyordu.</span></p>

  <p class="msoplaintext"><span class="calibre18">   "Seni sevdiğimi söylüyorum, Megan." Mitch yutkunarak tekrarladı. "Seni seviyorum."</span></p>

  <p class="msoplaintext"><span class="calibre18">   "Hayır." Megan bir adım geriledi. "Hayır, sevmiyorsun."</span></p>

  <p class="msoplaintext"><span class="calibre18">   Mitch kaşlarını çattı. "Seviyorum."</span></p>

  <p class="msoplaintext"><span class="calibre18">   "Hayır." Megan başını sallayarak zıplaya zıplaya yatağa gitti. "Beni sevmiyorsun. Bana acıyorsun."</span></p>

  <p class="msoplaintext"><span class="calibre18">   "Bana neler hissettiğimi söylemeye kalkışma, O'Malley" diye hırladı Mitch. "Ben birini sevdiğimi bilirim. Ve seni seviyorum. Bunun nedenini sorma. Sen tanıdığım en inatçı kadınsın, işte o yüzden biliyorum seni sevdiğimi." Sözünü vurgulamak için parmağını kaldırdı. "Seni sevmeseydim boynunu koparmak isterdim."</span></p>

  <p class="msoplaintext"><span class="calibre18">   Megan duygularını alaycılığının arkasına saklayarak, "Ne romantik ama" dedi. "Kadınların kendilerini senin ayaklarının dibine atmamalarına şaşmamak gerek."</span></p>

  <p class="msoplaintext"><span class="calibre18">   "Ben başıma bir şey fırlatan birini seçtim."</span></p>

  <p class="msoplaintext"><span class="calibre18">   "Talihin varmış ki sakatlandım" diyen Megan yatağa çıkmaya çalıştı.</span></p>

  <p class="msoplaintext"><span class="calibre18">   "Dur sana yardım edeyim."</span></p>

  <p class="msoplaintext"><span class="calibre18">   "Ben senin yardımını istemiyorum."</span></p>

  <p class="msoplaintext"><span class="calibre18">   "Yazık." Mitch kadını belinden tutup bir bebekmiş gibi kaldırdı. "Lanet olsun, Megan, bana ihtiyacın olduğunu söylemek ya da bir şey canını sıktığında bana anlatmak seni öldürmez."</span></p>

  <p class="msoplaintext"><span class="calibre18">   "Beni sen rahatsız ediyorsun. Beni sevmediğin halde seviyorum deme. Ben senin ihtiyacın olan, istediğin kişi değilim ve sen de bunu çok iyi biliyorsun! Ben âşık olmak nedir bilmem. Bildiğim tek şey polis olmak ve yalnızlık. O yüzden neden çıkıp gitmiyorsun?"</span></p>

  <p class="msoplaintext"><span class="calibre18">   Mitch derin derin içini çekti. "Megan..."</span></p>

  <p class="msoplaintext"><span class="calibre18">   Megan gözlerini kasarak erkeğin yüzüne baktı. "Sakın bana acımaya kalkışma, Mitch Holt. Ve benimle tartışma. Yalnızca çık git."</span></p>

  <p class="msoplaintext"><span class="calibre18">   "Sana acımıyorum." Mitch kadına yaklaştı. "Seni seviyorum. Ve Tanrı bilir ya, seni gördüğüm andan beri istedim."</span></p>

  <p class="msoplaintext"><span class="calibre18">   "Bana sahip oldun. Memnun olmalısın."</span></p>

  <p class="msoplaintext"><span class="calibre18">   "Her gün bu tavırlarınla başa çıkmak zorunda kalacağım, değil mi?" dedi Mitch kendi kendine konuşur gibi. "Bunu isterdim demeyeceğim. Beni sinirlendiriyorsun. Beni çıldırtıyorsun. Beni hissetmek zorunda bırakıyorsun. Evet, belki isteyeceğim bu değildi ama buna ihtiyacım var. Hissetmeye ihtiyacım var."</span></p>

  <p class="msoplaintext"><span class="calibre18">   Elinin tersiyle kadının yanağını okşadı. "Seni az daha kaybediyorum, Megan. Senden uzaklaşacak değilim. Yaşamlarımız çok hızlı değişecek. Göz açıp kapayıncaya kadar. Gururumuz ya da korkumuz yüzünden bu fırsatı kaçırmamız aptallık olur. Bu fırsat bir daha asla ele geçmeyebilir."</span></p>

  <p class="msoplaintext"><span class="calibre18">   Sevme fırsatı. Aralarında solgun, titrek bir vaad gibi asılıydı o anda. Megan'ın bütün yaşamınca sessizlik içinde özlediği fırsat. Şimdi bunun bir serap olabileceğini, uzandığı takdirde kaybolacağını düşünmek ödünü patlatıyordu. Ama ya uzanmazsa? O zaman elinde ne kalacaktı?</span></p>

  <p class="msoplaintext"><span class="calibre18">   "Haydi, O'Malley" dedi Mitch. "Nesin sen, korkak mı?"</span></p>

  <p class="msoplaintext"><span class="calibre18">   "Ben senden korkmuyorum, Holt." Megan'ın soluğu boğazına takılıp kalınca kaşlarını çattı.</span></p>

  <p class="msoplaintext"><span class="calibre18">   "Kanıtla öyleyse." Mitch kadına- iyice yaklaştı, parmaklarını saçları arasına tutup başını arkadan kavradı. "Bana beni sevdiğini söyle."</span></p>

  <p class="msoplaintext"><span class="calibre18">   Megan erkeğin yüz yaşında olan gözlerinin içine baktı. Çok şey görmüş olan gözler. Elini kaldırıp parmağını çene-sindeki yara izinin üzerinde dolaştırdı.</span></p>

  <p class="msoplaintext"><span class="calibre18">   "Kalbimi kırarsan canına okurum, Şef."</span></p>

  <p class="msoplaintext"><span class="calibre18">   Mitch'in yüzü çarpık bir gülümsemeyle aydınlandı. "Eh, bu kadar da yeter sanırım."</span></p>

  <p class="msoplaintext"><span class="calibre18">   Uzanıp kadının yarasız yanağını öptü, saçını kokladı, teninde kalan parfümün kokusunu içine çekti.</span></p>

  <p class="msoplaintext"><span class="calibre18">   Kulağına, "Polislerle çıkmama kuralın olduğunu biliyorum, O'Malley" diye fısıldadı. "Ama bir polisle evlenebilir miydin acaba?"</span></p>

  <p class="msoplaintext"><span class="calibre18">   Megan başını erkeğin göğsüne dayadı, kendininkiyle uyumlu atan kalbinin sesini dinledi. Gülümseyerek, "Belki" diye fısıldadı. "Eğer o polis sensen."</span></p>

  <p class="msoplaintext"><span class="calibre18">   </span></p>
</body>
</html>
