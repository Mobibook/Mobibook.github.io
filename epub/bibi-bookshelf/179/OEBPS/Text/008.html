<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"><span class="t0">&nbsp;</span></p>

  <p class="p5"><a id="ncx421"></a><span class="t8"><b>IV</b></span></p>

  <p class="p4"><span class="t0">&nbsp;</span></p>

  <p><span class="t9">&mdash;</span> DÜNYALILAR'ın gelişinden önce de vardı bu köy diyor Riyella. Ama terkedilmiş bir köydü.</p>

  <p><span class="t9">&mdash;</span> Rampell buraya mı yerleşmiş?</p>

  <p><span class="t9">&mdash;</span> Evlerden birkaçını onarıp oturulacak hale koyduktan sonra. Onları gençliğinde görmüş olan babam, göl kıyısında atölyeler kurduklarını anlatmıştı bana.</p>

  <p>Raf'ı sadece kendi imkânlarıyla tamir edebileceklerini umdukları için şüphesiz. Hiç olmazsa işin başında. Ne olursa olsun şu gördüğümüz durum, yirmi beş yıl gecikmeyle Ay'ın ikmal uydusuna ulaşan mesaja uygun düşmüyor. Ve herhalde yalan söyleyen de, mesaj olmasa gerek.</p>

  <p>İçimi çekiyorum. Orman, kumların ortasındaki kayalık bir yükseltinin üzerinde kurulmuş olan bu köyün yıkıntılarına saldırmamış. Bütün bitki örtüsü, on kadar cüce ağaçla biraz ot ve gri renkte büyük yosun lekelerinden oluşuyor.</p>

  <p>Sağlam kalmış tek yapı yok. En yüksek duvar yarım metreyi aşmıyor. Kararmış taş yığınlarından başka bir şey kalmamış geriye.</p>

  <p>Riyella, yuvarlak bir boşluğun ortasında bırakıyor bizi. Burası, köyün etrafında yavaş yavaş şekillendiği eski alan olsa gerek.</p>

  <p>Klar'ın kızının göle doğru indiğini görüyoruz.</p>

  <p><span class="t9">&mdash;</span> Araştırmalarımızla hiç ilgilenmez görünüyor, diyor Gelma.</p>

  <p><span class="t9">&mdash;</span> Bizi aldatmayı denemesi de mümkün.</p>

  <p><span class="t9">&mdash;</span> Rehine olarak alınan babasına rağmen mi?</p>

  <p><span class="t9">&mdash;</span> Öyle bir hikâye anlattı bize... Ama doğru olup olmadığını bilemeyiz ki...</p>

  <p>Rampel'le arkadaşlarının buradan geçtiğini gösteren bir izi yirmi beş yıl sonra bulmak, pek kolay olmasa gerek.</p>

  <p>Kaldı ki Rampell gerçekten burada kamp kurduysa, bütün yıkıntıları inceden inceye taramıştır Toralılar.</p>

  <p>Toralılar kadar yerliler de. Yine de, görev bilinciyle, araştırmaya koyuluyoruz; ve çok geçmeden Gelma soruyor:</p>

  <p><span class="t9">&mdash;</span> Radyoaktiviteyi ölçtün mü hiç?</p>

  <p><span class="t9">&mdash;</span> Hayır.</p>

  <p>&mdash; Tehlikeli olmamakla birlikte hatırı sayılır bir radyoaktivite var burada.</p>

  <p>Hemen yanına koşup sayacına bir göz atıyorum. Devam ediyor:</p>

  <p><span class="t9">&mdash;</span> Tekdüze bir radyoaktivite bu. Görünürde kaynağı da yok.</p>

  <p><span class="t9">&mdash;</span> Bir atom patlaması artığına benziyor.</p>

  <p><span class="t9">&mdash;</span> Yerde değil, belirli bir yükseklikte meydana gelmiş bir atom patlamasından.</p>

  <p>Susuyorum, yeniden soruyor:</p>

  <p><span class="t9">&mdash;</span> İmkânsız mı görünüyor sana böyle bir şey?</p>

  <p>&mdash; Hayır. Yalnız mesajda bundan söz edilmediği için kararsızım.</p>

  <p>Ne kadar öncesine ait bir patlama acaba? Dikkatimiz uyandı artık, başka belirtiler de görüyoruz. Hemen hemen her yerde. Cam haline gelmiş kum yığınları ve bazı taşların üzerinde karakteristik gölgeler var.</p>

  <p>Hattâ bir sütun gövdesi üzerinde, hayal fenerinden çıkma akisleri andıran gerçek bir fotoğraf göze çarpıyor: Bir insan fotoğrafı.</p>

  <p><span class="t9">&mdash;</span> Kabul et ki, akıl bulandırıcı bir şey bu.</p>

  <p>Başımı sallayarak onaylıyorum. Rampell mesajını yolladığı zaman, Rafı gizlemişti. Demek ki bu patlama sonucunda parçalanıp yok olan şey, prototip değil.</p>

  <p><span class="t9">&mdash;</span> Orası öyle... Çok daha eski bir patlama söz konusu olabilir. Ne yazık ki, patlamanın yaşını ölçecek durumda değiliz. Çok daha eski bir patlama. Riyella bizi aldatmak üzere burayı özellikle seçti belki de.</p>

  <p><span class="t9">&mdash;</span> Onun yönünden normal bir davranış; çünkü kendisine inanmamamız için yeterli bilgiye sahip olduğumuzdan haberi yok. Kendiliğinden mi böyle davranıyor acaba, yoksa Toralı yöneticilerin emriyle mi?</p>

  <p><span class="t9">&mdash;</span> Kendi iradesiyle kuşkusuz. Çünkü Toralı yöneticilerin çıkarı, kabilelerin tersine, benim bir an önce prototipi keşfetmemdedir.</p>

  <p>Gelma araştırmaya devam ediyor. Kazı yapıyor şimdi. Boşuna bir çaba olarak görüyorum bunu, ama ses çıkarmıyorum. Rafın Solyo topraklarına indiği besbelli. İki kesin nokta var bunu kanıtlayan.</p>

  <p>Birinci olarak, benim buraya inişim. İkinci olarak da, Toralılar'ın bana Solyo'lu bir kılavuz verdirtmesi. Eğer bu girişim, bizzat Klar'dan gelmediyse.</p>

  <p>Ama Klar'dan geliyorsa o zaman da, kabilelerin beni niye aldatmak istediklerini öğrenmem gerekir? Hangi çıkar veya hangi korku sonucu aldatmak isteyebilirler ki beni?. Korku.</p>

  <p>Evet, sebep bir korku olabilir. Rampell'le adamlarının kendi kabilesi tarafından katledildiğini öğrenmemden korkabilir Riyella.</p>

  <p>Riyella kumların üzerine uzanmış. Güneşten korunmak için. Çok ince tülden bir fular atmış yüzüne. Uyumuyor, çünkü yaklaşınca geldiğimi anlıyor ve doğrulup oturuyor.</p>

  <p>&mdash; Bir şeyler buldunuz mu bari?</p>

  <p><span class="t9">&mdash;</span> Orta kuvvette bir atom patlamasının izlerini bulduk diyorum.</p>

  <p><span class="t9">&mdash;</span> Yirmibeş yıllık bir patlama mı?</p>

  <p><span class="t9">&mdash;</span> Orasını bilmek zor biraz. Bunların, Dünya'dan gelen prototipin patlamasından meydana çıkmış izler olduğuna dair en ufak bir belirti yok.</p>

  <p><span class="t9">&mdash;</span> Oysa ben, nükleer bir patlamanın yaşını kesinlikle saptayabildiğinizi sanırdım.</p>

  <p><span class="t9">&mdash;</span> Evet ama biz değil, uzmanlar.</p>

  <p>Bozulmuş görünmüyor. Eğer bana yalan söylüyorsa, bu kız müthiş bir oyuncu demektir; yarım başarısızlığımdan dolayı içtenlikle üzülmüş bir hali var çünkü. Yine soruyorum:</p>

  <p><span class="t9">&mdash;</span> Bizi buraya getirmenizi, Toralı yöneticiler mi emretti size?</p>

  <p><span class="t9">&mdash;</span> Evet.</p>

  <p><span class="t9">&mdash;</span> Bakın Riyella: Eğer yalan söylüyorsanız, gemiyi hiçbir zaman bulamayacağım demektir. Toralı yöneticiler de sonunda usanıp beni yakalamaya çalışacaklardır ve o gün, kafamın içini okumak mümkün olduğundan, bütün gerçeği öğreneceklerdir.</p>

  <p><span class="t9">&mdash;</span> Bundan yirmi beş yıl önce buraya Dünya'dan gelen bir gemi indi. Babam gördü bu gemiyi ve komutanıyla da konuştu.</p>

  <p><span class="t9">&mdash;</span> Öyleyse olayı baştan sona biliyor babanız. Daha sonra ne olup bittiğini anlatmadı mı size?</p>

  <p><span class="t9">&mdash;</span> Söz konusu komutan burada kamp kurdu ve adamlarıyla birlikte gemiyi onarmaya koyuldu. Aradan aşağı yukarı üç ay geçince de, bir gün gideceğini, geri döneceğini ilân etti. Ve o korkunç patlama oldu. O günden beri ne Dünyalılar'ı gören var, ne de gemilerini.</p>

  <p><span class="t9">&mdash;</span> Peki ya Toralılar ne yaptı sonra?</p>

  <p><span class="t9">&mdash;</span> Askerlerden, bilginlerden, polislerden kurulu kocaman bir ekip geldi Tora'dan. Bu ekip köy civarına yerleşti; ve burası uzun bir süre yasak bölge ilân edildi. Sebep olarak da, nükleer radyasyonlar ileri sürüldü. Bütün bildiğim bu.</p>

  <p>Raftan en ufak bir iz bile yok. Eğer patlama havada olduysa, iz bulunmaması normaldir. Gemi bir prototip olduğu için, parçalanıp dağılacaktır bir anda. Ama bir başka açıklama da mümkün.</p>

  <p>Birden geldi bu açıklama aklıma. Rampell, gemisini iyice gizledikten sonra, Toralılar kendisini geri dönmek isterken gemisi parçalandı sansınlar diye bir atom bombası patlatmış olamaz mı acaba?</p>

  <p>Sadece bir varsayım bu, Bütün varsayımlar gibi, eveti ve hayırı olan bir varsayım; ve ben, en inanılmaz şeyi bile hesaba katmak zorundayım. Şimdilik bu görüşü çürüten bir nokta da var: Rampell'le arkadaşları, Toralılar tarafından yakalanıp doğru söyleten uyuşturucularla sorguya çekilince, Rafı gizledikleri yeri söylememeyi nasıl başarabildiler? Yıkıntılardan birden ayrılıyor Gelma. Bir taş yığınının tepesinden havalanıp yüzlercesinin bulunduğu bizim tarafa doğru dalıyor.</p>

  <p>Başı ileride. Hizamıza gelince duruyor birden, ve kusursuz bir rahatlıkla önümüze iniyor:</p>

  <p><span class="t9">&mdash;</span> Guy, bak ne buldum.</p>

  <p>On beş santim genişliğinde basık bir taş parçası uzatıyor bana. Taşın ortasına bir motif kazılı. Oval bir motif. Üzerinde harfler ve rakamlar bulunması gereken bir madalyon sanki. Nitekim, içice geçmiş iki harf görüyorum: U ve M harfleri. Haykırıyorum hemen Uzay muhafızlarından birinin kimlik plakası bu!</p>

  <p><span class="t9">&mdash;</span> Patlama sırasında eriyip taşın içine geçmiş olsa gerek.</p>

  <p><span class="t9">&mdash;</span> Uzay muhafızlarındandı değil mi Rafın tayfası?</p>

  <p><span class="t9">&mdash;</span> Öyleydi evet.</p>

  <p>Ne düşünmem gerektiğini şaşırmış durumdayım aslında. Riyella soran bakışlarını yüzüme dikiyor. Karar veriyorum:</p>

  <p><span class="t9">&mdash;</span> Burada kamp kuracağız.</p>

  <p class="p2"><b>* * *</b></p>

  <p>Çantalarımızın ağırlığını sıfıra indiren çekimdışı tertibat olmasa, yanımızdaki teçhizatın yüzde birini bile taşıyamazdık herhalde.</p>

  <p>Sadece büyüklük ve hacim sorununu çözmek zorunda kaldık o kadar. Çadır problem değil: Katlıyorsun bitiyor; açtığın zaman da kendiliğinden kuruluyor. Kumaşı hem olağanüstü ince, hem de kurşun geçirmeyecek kadar sağlam. Kurduktan sonra küçük bir jeneratör bağlıyorum orta direğine.</p>

  <p>Jeneratör bağlandığı andan itibaren, bir güç alanı içinde tecrit edilmiş kalacağız. Gelma üç yatak çantasıyla yiyecek çıkarıyor. Riyella'ya yiyecekleri işaret ediyorum:</p>

  <p>&mdash; Ne yazık ki sentetik hepsi. Gülümsüyor:</p>

  <p><span class="t9">&mdash;</span> İlk yemek olduğundan yetinebiliriz bunlarla. Yarın ava çıkarız, olur biter.</p>

  <p>Paylarımızı hazırlıyor Gelma. Kumu andıran ufak taneli yiyeceklerin üzerine yarı saydam bir pudra ekiyor. Sonra da, küçücük bir şişenin içindeki amber kokulu sıvıdan bir damla ekliyor.</p>

  <p>Ve her şey bir sıvıya dönüşüveriyor birdenbire. Şurup gibi koyu bir sıvı. Riyella'ya uzatıyor ilk bardağı. Biraz da ürkerek alıyor kız: Destra'dayken böyle bir besinden söz etmişlerdi diyor. Ama hiç tatmadım. Nedir bu?</p>

  <p><span class="t9">&mdash;</span> En nefis meyvaların etini bir arada yiyormuş duygusuna kapılacaksınız. Dünya meyvalarını tabii. Biz buna Cennet yemeği adını verdik.</p>

  <p>Bardağını kaldırıyor kız, biz de kaldırıyoruz. Önce tadıyor ve hoşlanmış olmalı ki dikiyor bardağı. Bizse alışkınız artık. Birazcık şekerli bir meyva suyu bu aslında. Ve bir bardağı, gerekli kaloriyle vitaminleri içeriyor.</p>

  <p>Son derece besleyici ama bir o kadar da çabuk sindiriliyor. Bütün sentetik besinlerin sıkıcı tarafı da budur. Mideniz tıkabasa doludur, yine de açlık hissedersiniz.</p>

  <p>Dışarısı henüz aydınlık. Gölün kıyısına iniyorum tek başıma. Rampell'in bu koyun kenarına indiğinden, bu köyde bir süre kaldığından ve adamlarından en az birinin patlama sırasında burada bulunduğundan aşağı yukarı eminim artık.</p>

  <p>Belki de zaten ölmüştü o adam; ve çoktan gömülmüştü.</p>

  <p>Atomik cehennem patlak verdiği zaman da, kimlik plakası Gelma'nın bulmuş olduğu taşla kaynaşıp eridi.</p>

  <p>Bu bakımdan aşağı yukarı emin olunca, her şey akla yakın. Rafın hemen yanı başımızda bulunması bile. Beynimi boşaltıp sadece onu düşünüyorum; çünkü Rafı bulmak için her şeyden çok şartlanmış olmama güveniyorum. Gölün dibine gömmüş olamazlar mı? Aramayı bile düşünmüyorum: Tora'dan gelen uzmanlar çoktan yapmıştır o işi. Gölü derinlemesine altüst etmişlerdir herhalde. Hattâ en rahat bir şekilde arayabilmek için, kurutmuşlardır bile! Öte yandan Rampell, bir kovuk kazdırmaya yönelmemiştir eminim; çünkü bu cins bir gizleme yeri, genellikle iz bırakır. Geri kalan tek ihtimal, Rafı bu civardaki doğal bir çukura gizledikten sonra çukuru kamufle etmiş olmaları...</p>

  <p>Çok büyük bir çukurdur sanırım. Belki de bir mağara. Raf I'in tayfası on iki kişiydi. Her katta; hareket için iki, savaş için iki olmak üzere dört adam bulunuyordu.</p>

  <p>Ve pilot kulesinin dışında üç katlı bir gemiydi. Altı metre yarıçap üzerine on beş metre yükseklik. Gemiyi mağaraya dik olarak da sokmuş olabilirler, yatık olarak da. Birinci durumda derinlemesine, ikinci durumda ise diklemesine bir mağara gerekli.</p>

  <p>Gölü çevreleyen sayısız tepelerden birinin oyuk olması yeterli bunun için. Tamam! Araştırmaları bu açıdan yürütmek gerekir öyle ya! Girişi örtülmüş doğal bir mağara. Önce taşlarla, sonra da topraklarla örtülmüş. Ormandaki taşkın bitki örtüsünün girişi de sarmasını sağlamak amacıyla. Rampell'in köyde bu kadar uzun süre kalmış olmasının nedeni de açıklanmış oluyor: Mesajını yollamadan önce, gemiyi gizlediği yerin tam bir dokunulmazlık kazanmasını beklemişti herhalde.</p>

  <p>Mesajın içeriği hakkında kesin bir bilgim de olmayabilir ayrıca. Ve şartlanmam da, ustaca ardarda sıralanmış birtakım yalanlara dayanabilir. Reflekslerimi gerçeğe doğru yöneltecek şekilde sıralanmış yalanlara. Gerçeğin, o ana kadar bildiğimi sandığım şeye uymadığını her keşfedişimde bir yalandan kurtularak; ve böylece, her yalanda gerçeğe biraz daha yaklaşarak...</p>

  <p>Örneğin şu anda benim gerçek olarak aldığım şeyi, bana doğru söyleten uyuşturucuları vermiş olanlar kesin bir doğru olarak kabul ediyor; ve böylece çıkmaza saplanmış oluyorlar.</p>

  <p>Hafifçe gülümseyip bir sigara yakıyorum. Önümde, ufukta iyice alçalmış olan güneşin ışınları göle yayılıyor... Harika bir parıltı var suda. İnsanın gözleri kamaşıyor.</p>

  <p>Gece neredeyse bastıracak. Çadırı bir kuvvet alanının içine alıp korumakta yarar var. Kumdaki bazı izlere bakacak olursak, yabani hayvanlar buradan su içiyor olmalı.</p>

  <p>Hattâ belki bir dev canavar bile gelir kim bilir?</p>

  <p>Bunlardan birini avlamak bayağı hoş olurdu hani. Hem de daha ilk günü. Ağır ağır çadıra doğru çıkıyorum. Gelma ile Riyella eşikte oturmuş.</p>

  <p>Onlar da sigara içiyor.</p>

  <p>Dışarıdan bakan bir gözlemci için, ideal birer avcı kılığındayız. Kadınlara yaklaşıp da Riyella'ya bazı tepelerin içindeki oyukları işitip işitmediğini sormaya hazırlanırken, gecenin ilk çığlığını işitiyoruz.</p>

  <p>Bir gece kuşunun bağırtısını andıran uzun bir çığlık bu. Üç perdeden çıkıyor. Bir sıçrayışta doğruluyor Riyella, dikkat kesiliyor birden.</p>

  <p>Gelma soruyor:</p>

  <p><span class="t9">&mdash;</span> Vahşi bir hayvan mı bu?</p>

  <p><span class="t9">&mdash;</span> Hayır! Bir tehlike işareti. Tarar'ın haykırışı bu.</p>

  <p><span class="t9">&mdash;</span> Kimin?</p>

  <p><span class="t9">&mdash;</span> Tarar. Benim kabilemden biri.</p>

  <p>İkinci defa çınlıyor aynı bağırtı. Bu defa başka bir perdeden geliyor ve bu kez Riyella da keskin bir bağırtıyla cevap veriyor.</p>

  <p><span class="t9">&mdash;</span> Ne var, ne oluyor?</p>

  <p><span class="t9">&mdash;</span> Bir mesaj herhalde diyor omuzlarını kaldırarak.</p>

  <p><span class="t9">&mdash;</span> Böyle bir mesaj mı bekliyordunuz?</p>

  <p><span class="t9">&mdash;</span> Hayır! Köyde bir şey oldu galiba. Herhalde babam yollamıştır.</p>

  <p><span class="t9">&mdash;</span> Niçin?</p>

  <p><span class="t9">&mdash;</span> Ne bileyim ben. Solyo'dan ayrıldığımız zaman, evde gözetleme altında tutuyorlardı.</p>

  <p>Altüst olmuş bir hali var kızın, yoksa endişelenmeyeceğim. Alabildiğine tedirgin ve sinirli bir sesle:</p>

  <p><span class="t9">&mdash;</span> Bekleyelim bakalım diyor. Yürümeye koyuluyor sonra.</p>

  <p><span class="t9">&mdash;</span> Körfezden uzakta mı bu haberci?</p>

  <p><span class="t9">&mdash;</span> Pek değil... Sonra... İki kişiler.</p>

  <p><span class="t9">&mdash;</span> Her ikisinin de sizin kabileden olduğuna emin misiniz?</p>

  <p><span class="t9">&mdash;</span> Evet!</p>

  <p><span class="t9">&mdash;</span> Bir gece kuşunun çığlığını herkes kolayca taklit edebilir. Sizi aldatmaya çalışan, Toralı polisler olmasın bunlar?</p>

  <p><span class="t9">&mdash;</span> Bağıranlar, benim kabilemin adamlarıydı. Bunu kesinlikle söyleyebilirim, ama yalnız olup olmadıklarını bilmem.</p>

  <p>Bu defa Riyella uzun bir çığlık atıyor, son titreşimleri biraz farklı bir çığlık. Ve cevap derhal işitiliyor. İyice yakında bu defa.</p>

  <p><span class="t9">&mdash;</span> Yalnızlar diyor Riyella. Ama eğer Toralılar, bizim sesli şifremizi biliyorlarsa, habercileri istedikleri gibi bağırmaya zorlamış olabilirler.</p>

  <p>Gözüktüler işte. Körfezin kıyısındaki yüksek otların arasından çıkıyorlar. Mızraklı iki savaşçı. İkisi de koşuyor ama biri daha geride kalıyor. Koşamıyor gibi bir hali var adamın. Sendelediğini görüyoruz. Hemen çadıra dalıp Riyella'ya verdiğim çekimdışı kemeri alıyorum ve iticiye uzanıyorum bir sıçrayışta. İkinci bir sıçrayış, beni sendeleyen habercinin yanına ulaştırıyor. Geldiğimi görünce duruyor adam. Omuzundan yaralı. Yarası ağır değil aslında, ama epeyce kan kaybetmiş. Yanına iniyorum:</p>

  <p><span class="t9">&mdash;</span> Toralılar mı?</p>

  <p>Yarasını göstererek sorduğum için anlıyor ve "evet " diyor bir baş hareketiyle. Kemeri uzatıyorum:</p>

  <p><span class="t9">&mdash;</span> Bağla bunu beline.</p>

  <p>Hiçbir şey sormadan dediğimi yapıyor adam; ve kemeri beline geçirir geçirmez, tertibatı çalıştırıyor, ve adamı kolundan sımsıkı yakalayıp havalandırıyorum.</p>

  <p>Ayakları yerden kesilince küçük bir çığlık atıyor dehşetten, ama mızrağını bırakmıyor yine de. Hızlı bir uçuş. Öteki haberciyle aynı anda çadıra ulaşıyoruz.</p>

  <p>Riyella'nın ayaklarına kapanıyor ilk haberci ve soluk soluğa sesle:</p>

  <p><span class="t9">&mdash;</span> Toralılar babanı öldürdüler diye bağırıyor. Solyolu Klar yok artık. Bundan böyle ovanın hükümdarı sensin Riyella.</p>

  <p>&nbsp;</p>
</body>
</html>
