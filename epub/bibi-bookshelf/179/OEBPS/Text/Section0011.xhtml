<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">ALTINCI BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">l.GÜN</span></b></p>

  <p class="msoplaintext"><span class="calibre18"><b class="calibre10">SAAT 21:22 -7,2°C</b></span></p>

  <p class="msoplaintext"><span class="calibre18"> </span><span class="calibre20">Natalie, "Çocukların yaptıklarına büyüklerin aklı ermez" dedi. Kahve makinesinden buharlar yükselirken mutfakta hindili sandviç hazırlıyordu. "Troy'un bir zamanlar böyle bir şey yaptığını hatırlıyorum. On on bir yaşlarındaydı. Bir uzaktan kumandalı yarış otomobili kazanmak için kapı kapı dolaşıp gazete satmaya karar vermişti. O ödülü kazanmak dışında başka bir şey düşünemediği için okuldan eve telefon edip ne yaptığını söyleme gereği duymamıştı. Anneme mi telefon edeyim? Her gün görüyorum nasıl olsa, buna ne gerek var?"</span></p>

  <p class="msoplaintext"><span class="calibre18">   Başını sallayıp sandviç dilimini ekmek bıçağıyla çaprazlama kesti. "O zaman Cities'de oturuyorduk ve Minneapolis'de çeteler cirit atmaya başlamışlardı. Saat beş buçuk olup da Troy eve gelmediğinde aklımdan geçenleri bilemezsin."</span></p>

  <p class="msoplaintext"><span class="calibre18">   Evet, bilirim. Aynı düşünceler Hannah'nın da kafasından hiç kesilmeden akıp gitmekteydi. Kahvaltı masasının öteki yanında oturamayacak kadar sinirli bir halde ileri geri yürüyordu. İşte giydiği elbiselerini değiştirmemişti. Kalın kazağı hâlâ Ida Bergen üzerinde çalışmanın stresi ve yorgunluğuyla hafifçe ter kokuyordu. Siyah külotlu çorabı belini sıkıyordu, uzun yünlü eteği buruşmuştu. Botlarını yalnızca alışkanlık sonucu kapıda çıkarmıştı.</span></p>

  <p class="msoplaintext"><span class="calibre18">   Tezgâh boyunca gidip gelirken kollarını sanki kendini bir arada tutmak için sembolik bir hareketle göğsünde kavuşturmuştu. Gözleri duvardaki telefon numaraları yazılı tabelanın altında sessiz duran telefondan ayrılmıyordu. Annemin hastane numarası. Babamın iş numarası. Acil durum için 911. Hepsini de Josh, renkli kalemlerle yazmıştı. Güvenlik haftası için ev ödevi.</span></p>

  <p class="msoplaintext"><span class="calibre18">   İçini yine panik kapladı.</span></p>

  <p class="msoplaintext"><span class="calibre18">   Kahveyi fincanlara dolduran Natalie, "Çılgına dönmüştüm" dedi. Her iki fincana da bir iki damla süt katıp sandviçlerin yanına koydu. "Polise haber verdik. James'le çocuğu aramaya çıktık. Az daha eziyorduk. Onu öyle bulduk. Karanlıkta bisikletle dolaşıyordu. O lanet oyuncağı kazanmaya kafasını öyle bir takmıştı ki, trafiğe bile bakmıyordu."</span></p>

  <p class="msoplaintext"><span class="calibre18">   Sessizlik uzayıp giderken Hannah arkadaşına baktı. Burada konuşması gerektiğini hatırlayana kadar epey vakit geçti.</span></p>

  <p class="msoplaintext"><span class="calibre18">   "Siz ne yaptınız?"</span></p>

  <p class="msoplaintext"><span class="calibre18">   "James arabayı durduramadan atladım ve olanca sesimle bağırmaya başladım. Bir sinagogun önündeydik. Öyle bağırdım ki, haham koşarak dışarı fırladı. Ve ne gördü? Çılgın bir zenci kadın deliler gibi bağırıp bezden bir bebekmiş gibi bir çocuğu tartaklayıp duruyor. Hemen içeri gidip polis çağırdı. Polisler sirenlerini çala çala geldiler. O sırada ben artık oğlanın boynuna sarılmış ağlıyordum."</span></p>

  <p class="msoplaintext"><span class="calibre18">   Natalie gözlerini yuvarlayarak dudaklarını büzdü, başını salladı. "Şimdi düşünüyorum da Troy'u cezalandırmamamız gerekirdi. Utancı ona yeterdi herhalde."</span></p>

  <p class="msoplaintext"><span class="calibre18">   Hannah yine çevresinden kopmuştu. Sanki iradesiyle çaldıracakmış gibi bakıyordu telefona. Natalie bu yaptıklarından başka yapacak hiçbir şeyi olmadığını bilerek başını salladı. Kahve ve sandviçleri aç oldukları için değil, yapacak en normal, en mantıklı şey olduğu için hazırlamıştı. Hannah'yı oyalamak ve meşum sessizliği doldurmak için hiç durmadan konuşuyordu.</span></p>

  <p class="msoplaintext"><span class="calibre18">   Tezgâhın öte yanına geçti, ellerini Hannah'nın omuzlarına dayadı, kadını kahvaltı köşesinin önündeki tabureye? yöneltti. "Otur da bir şeyler ye, kız. Kan şekerin iyice düşmüş olmalı. Ayakta durabilmen bile şaşırtıcı aslında."</span></p>

  <p class="msoplaintext"><span class="calibre18">   Hannah kalçasının birini tabureye dayayıp sandviç tabağına baktı. Öğleden beri ağzına tek lokma koymadığı halde içinden yemek gelmiyordu. Ama hem kendisi için hem de Natalie bu kadar zahmete girdiği için yemeye çalışması gerektiğini biliyordu. Natalie'nin duygularını incitmek istemezdi. Kimseyi düşkırıklığına uğratmak istemezdi.</span></p>

  <p class="msoplaintext"><span class="calibre18">   Ama bugün bunu yaptın.</span></p>

  <p class="msoplaintext"><span class="calibre18">   Hastasını kaybetmişti. Josh'u kaybetmişti.</span></p>

  <p class="msoplaintext"><span class="calibre18">   Telefon sessizdi.</span></p>

  <p class="msoplaintext"><span class="calibre18">   Televizyonun kendi kendine mırıldandığı oturma odasında Lily uyanıp kanepeden indi. Yumruğuyla gözünü ovuşturarak mutfağa yürüdü. Öteki kolunun altında bir oyuncak dalmaçyalı vardı. Kızına bakan Hannah'nın yüreği sıkışıyormuş; gibi oldu. On sekiz aylık Lily hâlâ bebekti. Tatlı ve masum! Annesinin sarı buklelerine ve mavi gözlerine sahipti. Paul'e hiç benzemezdi ve Paul de bunun belirtilmesinden hiç hoşlanmazdı. Karısının Lily'ye hamile kalması için o kadar utanç verici şeyler yaşadıktan sonra kızının kendine benzemesini hak ettiğine inanırdı.</span></p>

  <p class="msoplaintext"><span class="calibre18">   Paul'ü düşünmek Hannah'nın telefonun suskunluğunun daha çok varmasına yol açmıştı. Telesekreterine birkaç kere mesaj bırakmış olduğu halde kocası kendisini aramamıştı.</span></p>

  <p class="msoplaintext"><span class="calibre18">   "Anne?" Lily boş kucağa alınması için boş elini annesine kaldırdı.</span></p>

  <p class="msoplaintext"><span class="calibre18">   Hannah kızı kucakladı, sıkı sıkı sarıldı, burnunu pudra ve; uyku kokan küçücük vücuda bastırdı. Lily'nin mümkün olduğu kadar kendisine yakın olmasını istiyordu ve bakıcıdan alıp eve getirdikten sonra bir an bile gözlerinin önünden ayırmamıştı.</span></p>

  <p class="msoplaintext"><span class="calibre18">   Kızı kucağında sallarken sıcacık vücudundan huzur aldı. "Ama sen daha uyumalıydın."</span></p>

  <p class="msoplaintext"><span class="calibre18">   Lily işveli, gamzeli bir gülümsemeyle bunu savuşturdu. "Josh nerede?"</span></p>

  <p class="msoplaintext"><span class="calibre18">   Hannah'nın gülümsemesi dondu. Kolları farkında olmadan kızı daha sıkı kavradı. "Evde değil, yavrum."</span></p>

  <p class="msoplaintext"><span class="calibre18">   Panik bir koç başı gibi çarpmış, direncinin son damlasını da alıp götürmüştü. Yorgundu ve korkuyordu. Birinin kendisini kucaklamasını, her şeyin yoluna gireceğini ve bu sözlerinin de gerçek olmasını istiyordu. Oğlunun gelmesini ve korkunun gitmesini istiyordu. Lily'yi sıkıca kavradı, yaşlarına engel olmak için gözlerini yumdu. Asit kadar yakıcı gözyaşları yanaklarından aşağı süzüldü. Boğazından bir hıçkırık koptu. Bu kadar sıkı kucaklanmaktan korkan ve huzursuz olan Lily de ağlamaya başladı.</span></p>

  <p class="msoplaintext"><span class="calibre18">   "Hannah, lütfen otur" diyen Natalie kadını koltuğa yöneltti. "Otur. Sana içecek bir şey getireyim."</span></p>

  <p class="msoplaintext"><span class="calibre18">   Evin dışında köpek havladı, bir otomobil durdu. Hannah gözyaşlarını yuttu. Beklenti havadaki duman kadar yoğundu. Mutfak kapısından içeri Josh mu girecekti? Yoksa düşünmeye bile tahammül edemeyeceği haberler getiren Mitch Holt mu?</span></p>

  <p class="msoplaintext"><span class="calibre18">   "Gizmo neden arka bahçede değil?"</span></p>

  <p class="msoplaintext"><span class="calibre18">   Paul suratını ekşitmiş bir halde mutfağa girdi. Hannah'ya bakmamış, sanki herhangi bir aksilik yokmuş gibi davranıyordu. Mutfağın yanındaki küçük çalışma odasına girip çantasını masanın üzerine bıraktı, ceketini çıkardı. Hannah onun bir düzenlilik sığınağı olan odaya girişine baktı. Oğlundan çok ceketinin diğer ceketlerle -soldan sağa açık renkten koyuya kadar- aynı sırada asılmasına dikkat ederdi.</span></p>

  <p class="msoplaintext"><span class="calibre18">   Mutfağa dönerken çizgili kravatının düğümünü gevşeterek, "Josh nerede?" diye sordu. "Köpek onun sorumluluğunda. Şimdi çıkıp onu yerine götürsün bakalım."</span></p>

  <p class="msoplaintext"><span class="calibre18">   "Josh burada değil" dedi Hannah sert bir sesle. "Eğer telefonlarıma cevap vermek zahmetinde bulunsaydın bunu saatler önce öğrenirdin."</span></p>

  <p class="msoplaintext"><span class="calibre18">   Karısının sesini duyan Paul başını kaldırdı. Kalın kaşları altındaki kestane gözleri dikkatliydi. "Ne..."</span></p>

  <p class="msoplaintext"><span class="calibre18">   "Sen neredeydin?" diye Hannah kızı farkında olmadan biraz daha sıkarak sordu. Bebek yumruğunu annesinin omzuna vurdu. "Seni çılgınlar gibi arıyorum."</span></p>

  <p class="msoplaintext"><span class="calibre18">   "Çalışıyordum." Paul neler olup bittiğini anlamaya çalışıyordu. "Lanet telefona cevap vermekten daha önemli işlerim vardı."</span></p>

  <p class="msoplaintext"><span class="calibre18">   "Öyle mi? Oğlun kayıp. Ondan daha önemli bir müşterin mi var?"</span></p>

  <p class="msoplaintext"><span class="calibre18">   "Kayıp da ne demek oluyor?"</span></p>

  <p class="msoplaintext"><span class="calibre18">   Natalie aralarına girip bebeği kurtardı. Lily seve seve atıldı onun kolları arasında. "Siz oturup bu işi sakin sakin ve de mantıklı bir biçimde konuşurken ben de kızı yatırayım" dedi.</span></p>

  <p class="msoplaintext"><span class="calibre18">   "Kayıp mı?" Paul son moda kahverengi pantolonunun beline dayamıştı ellerini. "Neler oluyor burada?"</span></p>

  <p class="msoplaintext"><span class="calibre18">   Natalie adama döndü. Elini mutfak masasından yana sallayarak, "Otur, Paul!" diye emretti. Paul'ün gözleri irileşti, kaşları biraz daha çatıldı, ama söz dinledi. Natalie sert yüzünde bir yumuşamayla Hannah'ya döndü. "Sen de otur. En baştan başla. Ben hemen geliyorum."</span></p>

  <p class="msoplaintext"><span class="calibre18">   Kızı alıp oturma odasının kalın halısı üzerinden geçerek yatak odalarına çıkan birkaç basamak merdivene yürüdü. Hannah, Lily'nin başını kadının omzuna dayayıp "Hayır hayır, anne" diye suçlayan bakışlarla kendisine baktığını görünce yeni bir suçluluk dalgasına kapıldı.</span></p>

  <p class="msoplaintext"><span class="calibre18">   Tanrım, ne biçim anayım ben? Tüyleri birden diken diken olmuştu, duymak istemediği bir yanıt çıkacak korkusuyla elini ağzına bastırdı.</span></p>

  <p class="msoplaintext"><span class="calibre18">   "Hannah, neler oluyor? Çok kötü görünüyorsun."</span></p>

  <p class="msoplaintext"><span class="calibre18">   Hannah stresin etkisinin erkeğin karakterine neden bir şeyler ekler gibi olduğunu düşünerek kocasına döndü. Paul kolejden arkadaşı Steve Christianson'la ortak olduğu muhasebe şirketinde on iki saat çalışmaktan geliyordu. Yorgun görünüyordu, gözlerinin kenarlarından çıkıp ağzını çevreleyen çizgiler her zamankinden daha derindi ama bu çekiciliğinden hiçbir şey eksiltmiyordu. Hannah'dan yalnızca iki santim uzun olan Paul ince yapılı ve atletikti, zayıf bir yüzü, güçlü bir çenesi vardı. Çizgili gömleğinin kolası kalmamışsa da, boynundan sarkan kravatıyla çok seksiydi. Hannah bir de koltuğa çöker gibi oturan kendine baktı ve kendini çamaşır sepetinin altından çıkmış bir şey gibi hissetti.</span></p>

  <p class="msoplaintext"><span class="calibre18">   Kocasına bakarak, "Hastanede acil durum vardı" dedi. "Josh'u almaya geç kaldım. Haber vermek için Carol'a arenaya telefon ettirdim. Ama oraya gittiğimde Paul yoktu. Her yere baktım ama bulamadım. Şimdi polis aramaya çıktı."</span></p>

  <p class="msoplaintext"><span class="calibre18">   Paul'ün yüzü sertleşti. Omuzlarını dikerek doğruldu. "Oğlumuzu unuttun m?" Sesi bir bıçak kadar keskindi.</span></p>

  <p class="msoplaintext"><span class="calibre18">   "Hayır..."</span></p>

  <p class="msoplaintext"><span class="calibre18">   "Lanet olsun!" diye bağıran Paul ayağa kalktı. "İşin senin için her şeyden önemli..."</span></p>

  <p class="msoplaintext"><span class="calibre18">   "Ben bir doktorum! Bir kadın ölmek üzereydi!"</span></p>

  <p class="msoplaintext"><span class="calibre18">   "Ve şimdi de manyağın biri oğlumuzu kaçırdı!"</span></p>

  <p class="msoplaintext"><span class="calibre18">   "Bunu bilmiyoruz!" Hannah korkularını dile geçirdiği için nefret ediyordu kocasından.</span></p>

  <p class="msoplaintext"><span class="calibre18">   "Nerede öyleyse?" Paul ellerini masaya dayayıp karısının yüzüne doğru eğildi.</span></p>

  <p class="msoplaintext"><span class="calibre18">   "Bilmiyorum."</span></p>

  <p class="msoplaintext"><span class="calibre18">   "Yeter!" diye bağıran Natalie mutfağa girdi, "ikiniz de! Kesin artık!" Deer Lake emniyetinde epey polisi ürkütmüş olan o öfkeli bakışlarını çevirdi ikisine de. "Anababası kavga ediyor diye yukarıda ağlayan bir küçük çocuğunuz var. Şimdi birbirinizi kıracak zaman değil."</span></p>

  <p class="msoplaintext"><span class="calibre18">   Paul kadına kaşlarını çatarak baktı ama bir şey söylemedi. Hannah konuşacak oldu ama zil çalınca ikisine de sırtını çevirdi. Hole koştu, kalbi yerinden kopacakmış gibi çarparak kapıyı açtı.</span></p>

  <p class="msoplaintext"><span class="calibre18">   Mitch Holt'un yüzü ciddi, gözleri birer ıstırap kuyusuydu. "Hayır" diye fısıldadı Hannah. "Hayır!"</span></p>

  <p class="msoplaintext"><span class="calibre18">   Mitch içeri girip kadının kolunu tuttu. "Onu bulmak için elimizden geleni yapacağız."</span></p>

  <p class="msoplaintext"><span class="calibre18">   "Hayır" diye fısıldayan Hannah başını salladı. "Hayır. Söyleme. Lütfen söyleme."</span></p>

  <p class="msoplaintext"><span class="calibre18">   Mitch, hiçbir eğitim bir polisi buna hazırlayamaz, diye düşündü. Bir anababanın yaşamını paramparça etmenin kuralı yoktu. Hiçbir özür ve mazeret yeterli olamazdı. Hiçbir şey bu acıyı dindiremezdi. Hiç. Bu işte polis olamaz, kendi ıstırabını hafifletecekse de, kendini olaydan ayrı tutamazdı. Önce baba, sonra arkadaştı. Hannah'nın arkasında holde duran ve bekleyen Paul ile Natalie'yi görüyordu.</span></p>

  <p class="msoplaintext"><span class="calibre18">   Dudakları neredeyse hiç kıpırdamayan Hannah, "Hayır!" diye mırıldandı. Dolu gözlerinden umutsuzluk taşıyordu. "Lütfen, Mitch."</span></p>

  <p class="msoplaintext"><span class="calibre18">   "Josh kaçırılmış."</span></p>

  <p class="msoplaintext"><span class="calibre18">   Hannah kırık bir bebek gibi yığıldı olduğu yere. Mitch kadını kucaklayarak kolları arasında sıktı. "Özür dilerim. Çok üzgünüm."</span></p>

  <p class="msoplaintext"><span class="calibre18">   "Tanrım!" diye mırıldandı Natalie. Yanlarından geçip gecenin ayazının girdiği kapıyı kapattı, ancak eve giren soğuğun havayla pek bir ilgisi yoktu. İnsanın iliklerine kadar işliyordu ve silkip atmak imkânsızdı.</span></p>

  <p class="msoplaintext"><span class="calibre18">   Paul öne çıkıp Mitch'in ellerini Hannah'nın omuzlarından ayırdı. "O benim karım" dedi. Sesindeki acılık Mitch'in başını kaldırıp bakmasına neden olmuştu.</span></p>

  <p class="msoplaintext"><span class="calibre18">   Mitch kollarını indirirken Paul, Hannah'yı çekti. Ama ona aynı teselliyi ya da desteği vermeye kalkışmadı. Belki de Hannah çekilmeseydi bunu denerdi. Her ikisi de garipti, ancak bu gecede gerçekötesi olmayan ne vardı ki? Deer Lake'de çocuklar kaçırılmazdı. CTB'nin kadın ajanı yoktu, Mitch Holt asla kendine hakimiyetini kaybetmezdi.</span></p>

  <p class="msoplaintext"><span class="calibre18">   Tanrım, ne yalan ama.</span></p>

  <p class="msoplaintext"><span class="calibre18">   İçindeki öfkenin birdenbire parlaması her ne kadar aykırı görünecekse de kendisini kurtardı. Dikkatini yöneltecek, bir şey, tutunacak alışkın olduğu bir şey vermişti. Derin bir soluk aldı, kendini topladı. Çenesinde uzamış sakallarını sıvazlayarak yardımcısına baktı. Gözlüğünün iri camları ardında Natalie'nin gözleri doluydu. Oturma odasının kapısı önünde durmuş, yüzünü duvara dayayan Hannah kadar kayıp görünüyordu o da.</span></p>

  <p class="msoplaintext"><span class="calibre18">   Mitch kadının omzuna dokunarak, "Natalie kahve var mı? Hepimiz birer tane içeriz sanırım" dedi.</span></p>

  <p class="msoplaintext"><span class="calibre18">   Kadın başını sallayıp mutfağa koştu.</span></p>

  <p class="msoplaintext"><span class="calibre18">   Mitch, Hannah ile Paul'ü oturma odasına soktu. "Oturup konuşmamız gerek."</span></p>

  <p class="msoplaintext"><span class="calibre18">   "Konuşmak mı?" diye Paul parladı. "Neden gidip oğlumu aramıyorsun? Polis şefisin sen!"</span></p>

  <p class="msoplaintext"><span class="calibre18">   Mitch adamın yüzüne baktı. "Elimde boş olan bütün memurlar olay üzerinde çalışıyorlar. Şeriflik bürosuna, eyalet polisine haber verdim ve CTB de burada. Buz pistinde arama ekipleri düzenliyoruz. Kızılötesi sensorlu helikopterler geliyor, ısı yayan her şeyi algılayabilecekler. Josh'un eşkali bütün emniyet müdürlüklerine gönderiliyor ve Milli Suç Enformasyon Merkezi'nde sisteme kaydediliyor. Bütün ülkede kayıp olarak kaydedilecek. Araştırma çalışmalarını ben koordine edeceğim ama önce size bir iki sorum olacak. Bize bir başlangıç noktası, üzerinde çalışacak bir şey verebilirsiniz."</span></p>

  <p class="msoplaintext"><span class="calibre18">   "Oğlumuzu kaçıranın hangi manyak olduğunu biz mi bileceğiz yani? Çılgınlık bu!"</span></p>

  <p class="msoplaintext"><span class="calibre18">   "Yeter!" dedi Hannah.</span></p>

  <p class="msoplaintext"><span class="calibre18">   Paul sanki dehşete uğramış gibi yapıp karısına baktı. "Belki de Hannah olaya ışık tutabilir. Josh'u orada bırakan o ne de olsa..."</span></p>

  <p class="msoplaintext"><span class="calibre18">   Hannah sanki yüzüne bir tokat yemiş gibi sarsıldı.</span></p>

  <p class="msoplaintext"><span class="calibre18">   Mitch elinin tersiyle Paul Kirkwood'a okkalı bir tokat indirdi. Adam geri geri gidip bir koltuğa yığıldı. "Yeter artık, Paul!" diye emretti. "Kimseye yardımcı olduğun yok."</span></p>

  <p class="msoplaintext"><span class="calibre18">   Paul oturduğu yerde yüzünü astı. "Özür dilerim" diye mırıldanarak başı elleri arasında koltuğun kenarına dayandı. "Eve yeni geldim. Bunların olduğuna inanamıyorum.</span></p>

  <p class="msoplaintext"><span class="calibre18">   "Nasıl bili..." Hannah sözünün sonunu getiremedi. Mitch sırtındaki parkayı çıkartıp kanepenin bir yanına otururken o da öteki yanına oturdu.</span></p>

  <p class="msoplaintext"><span class="calibre18">   "Çantasını bulduk, içinde bir not vardı."</span></p>

  <p class="msoplaintext"><span class="calibre18">   "Ne notu?" diye Paul sordu. "Fidye mi istiyorlar? Biz zengin değiliz. Yani iyi para kazanıyorum ama aşırı değil. Hannah da, eh milletin doktorların kazancı hakkında ne düşündüklerini bilirim ama ne de olsa Mayo Kliniği'nde çalışmıyor..."</span></p>

  <p class="msoplaintext"><span class="calibre18">   O da sözünü yarım bıraktı. Mitch bu sözünün gerçekten düşüncesizce mi söylenmiş olduğunu merak ederek adamın yüzüne baktı. Suçu yine Hannah'dan yana atmıştı. Hannah sessizce ağlamaya başladı. Elini ağzına bastırmıştı, gözyaşları yanaklarından aşağı süzülüyordu.</span></p>

  <p class="msoplaintext"><span class="calibre18">   "Fidye notu değildi ama Josh'un kaçırıldığını da açıkça gösteriyordu." Nottaki sözcükler sanki asitle yazılmış gibi beynine kazınmıştı, sapık bir beyne işaret eden ürkütücü bir mesaj. Onlara gizlilikten söz edebilir, bu bilginin dışarı sızmaması gerektiğini, yoksa suçlunun falan filan yapacağını söyleyebilirdi ama yapamadı. Bunlar Josh'un anababasıydılar ve bilmeye hakları vardı. "Notta 'cahillik masumiyet değil GÜNAHtır' diye yazıyordu."</span></p>

  <p class="msoplaintext"><span class="calibre18">   Hannah birden ürperdi. "Bu ne demek oluyor? Ne..."</span></p>

  <p class="msoplaintext"><span class="calibre18">   "Herifin kaçık olduğu demek" dedi Paul. Parmaklarını tekrar tekrar saçlarının arasından geçirdi. "Tanrım..."</span></p>

  <p class="msoplaintext"><span class="calibre18">   "Bu ikinizde de herhangi bir şey uyandırmıyor mu?" diye sordu Mitch, ikisi de düşünemeyecek kadar sersemlemiş olarak başlarını salladılar. Mitch ölçülü bir şekilde içini çekti. "Şimdi olası zanlıları düşünmek zorundayız."</span></p>

  <p class="msoplaintext"><span class="calibre18">   Natalie bir tepsiyle kahvelerini getirip uzaktan kumanda aygıtlarının terk edilmiş oyuncaklar gibi durduğu kiraz ağacından sandığın üzerine bıraktı. Mitch'e bir fincan uzattı, birini Hannah'nın eline sıkıştırdı, arkadaşına bir yudum alması için zorlarken Paul'e servis yapmadı. Paul bu küçümsemeyi atlamış değildi. Kahvesine şeker koymak için eğilirken kadına ters ters baktı.</span></p>

  <p class="msoplaintext"><span class="calibre18">   "Tanıdığımız birinin bu işi yapabileceğine gerçekten inanmıyorsun, değil mi?" diye sordu.</span></p>

  <p class="msoplaintext"><span class="calibre18">   "Hayır" diye Mitch yalan söyledi, istatistikler kafasından bir televizyon ekranının altından geçen haber kuşağı gibi ağır ağır geçmekteydi. Çocuk kaçırmalarının çoğu yabancılar tarafından gerçekleştirilmezdi. "Ama ikinizin de düşünmenizi istiyorum. Hastalarınız ya da müşterileriniz içinde sizlere kızan oldu mu? Mahallede son günlerde herhangi bir yabancıya rastladınız mı ya da evin önünden ağır ağır geçen yabancı arabalar gördünüz mü? Olağandışı herhangi bir şey oldu mu?"</span></p>

  <p class="msoplaintext"><span class="calibre18">   Paul kahvesine bakarak içini çekti. "Mahallede yabancıların olup olmadığını nasıl görelim ki? Ben bütün gün işteyim. Hannah şimdi acil servisin başına getirildiğinden beri çalışma saatleri benimkiden de berbat."</span></p>

  <p class="msoplaintext"><span class="calibre18">   Küçük bir ok daha hedefini bulunca Hannah yine irkildi. Mitch bir an onlara ne kadar zamandır sorunları olduğunu sormak istediyse de, dilini tuttu. Belki de Paul'deki bu zalimliği ortaya çıkaran şey durumun yarattığı stresti.</span></p>

  <p class="msoplaintext"><span class="calibre18">   "Josh okul çevresinde dolanan ya da sokakta kendisine yaklaşan birinden söz etmiş miydi?"</span></p>

  <p class="msoplaintext"><span class="calibre18">   Hannah başını salladı. Fincanını tepsiye geri bırakırken eli titredi, kahve döküldü. Ama o aldırmayıp iki büklüm oldu kollarını dizlerinin çevresine sardı, kuru hıçkırıklarla vücudu sarsılmaya başladı. Biri oğlunu çalmıştı. Josh göz açıp kapayıp caya kadar yaşamlarından çekilip alınmıştı. Yüzünü bilmedikleri biri tarafından hiçbir annenin düşünmek istemediği bir amaçla bilinmeyen bir yere götürülmüştü. Oğlanın üşüyüp üşümediğini, korkup korkmadığını düşündü. Acaba annesini düşünüyor, onun neden kendisini almaya gelmediğini merali ediyor muydu? Acaba yaşıyor muydu?</span></p>

  <p class="msoplaintext"><span class="calibre18">   Paul koltuktan kalktı, odanın içinde dolaşmaya başladı, Yüzü gergin ve soluktu.</span></p>

  <p class="msoplaintext"><span class="calibre18">   "Burada böyle şeyler olmaz" dedi. "O yüzden Cities'den buraya taşındık. Çocuklarımızın sapıkların eline geçme korkusu olmadan yetiştirebileceğimiz..." Yumruğunu şöminenin kenarına vurdu. "Böyle bir şey nasıl olur? Nasıl oldu?"</span></p>

  <p class="msoplaintext"><span class="calibre18">   "Nerede olmuş olursa olsun bundan bir anlam çıkarmak mümkün değildir" dedi Mitch. "Yapabileceğimiz en iyi şey Josh'u bulmaya çalışmaktır. Sizi aramaları olasılığına karşılık telefonunuzu dinlemeye alacağız."</span></p>

  <p class="msoplaintext"><span class="calibre18">   "Biz burada oturup bekleyecek miyiz?" diye Paul sordu. "Telefon çaldığı takdirde birinin açması gerek."</span></p>

  <p class="msoplaintext"><span class="calibre18">   "Hannah telefonun başında bekleyebilir." Paul karısını danışmadan, hatta onun ruhsal durumunu düşünmeden kadın öne itmişti. Mitch sabrının tükendiğini hissediyordu. "Ben araştırmaya yardımcı olmak istiyorum. Yardım için bir şeyle yapmalıyım."</span></p>

  <p class="msoplaintext"><span class="calibre18">   Natalie, Hannah'nın dizleri dibine oturup kendisini teselli etmeye çalışırken Mitch, "Pekala" dedi. "Paul, istersen mutfağa geçip bunları orada konuşalım, tamam mı?"</span></p>

  <p class="msoplaintext"><span class="calibre18">   Mitch'in ardından yürüyen Paul'ün aklı aramayı planlamaya takılmıştı. "Araştırmaya ne getirebilirim? Fener mi? Evde gayet esaslı kamp malzemesi var..."</span></p>

  <p class="msoplaintext"><span class="calibre18">   "Güzel" dedi Mitch. Bu konuşmanın araştırma hakkında olmayacağını belirtmek için adamın gözlerinin içine baktı. "Paul, bunun çok güç bir durum olduğunu biliyorum, ama karına biraz merhamet gösteremez misin? Hannah'nın senin desteğine ihtiyacı var."</span></p>

  <p class="msoplaintext"><span class="calibre18">   Paul kulaklarına inanamayarak ve kırılmış olarak polise baktı. "Şu anda ona kızgınım" dedi. "Oğlumuzun kaçırılmasına izin verdi."</span></p>

  <p class="msoplaintext"><span class="calibre18">   "Josh koşulların bir kurbanıdır. Hannah da öyle. Josh'u alacağı sırada hastaneye acil vaka geleceğini bilemezdi."</span></p>

  <p class="msoplaintext"><span class="calibre18">   "Öyle mi?" Paul küçümsercesine burnunu kıvırdı. "Onun zaten çıkmakta ne kadar geç kaldığına bahse girer misin? Çalışma saatleri bellidir ama buna asla uymaz. Gecikmesi için bir mazeret çıkmasını bekler. Evde çocuklarıyla olmasın da..."</span></p>

  <p class="msoplaintext"><span class="calibre18">   "Yeter artık, Paul. Hannah ile evliliğinizde olan sorunlarınız şu andan başlayarak rafa kalkacak. Beni duyuyor musun? İkinizin birlik olmanız gerek, Josh için, birbirinizle kavga etmek için değil. Birine kızmak istiyorsan başkasına kız, Tanrı'ya kız, bana kız, aşırı yumuşak mahkemelere kız. Hannah'nın zaten sen üstelemeden de vicdanı yeteri kadar yüklü."</span></p>

  <p class="msoplaintext"><span class="calibre18">   Paul adamın yanından irkilerek çekildi. Mitch haklıydı -kendisi birine bağırıp çağırmak istiyordu. Hannah'ya. Altın kızına. Ödül olarak kazandığı karısına. Kendisini mutlu etmek konusunda tek bir fikri olmayan kadına. Hannah herkesin hayranlığının zevkini çıkararak asla kendisi ve çocukları için orada olmamıştı. Hannah'nın suçuydu. Hepsi.</span></p>

  <p class="msoplaintext"><span class="calibre18">   Mitch yorgun bir tavırla, "Elindeki bütün malzemeyi getir" dedi. "Buz pistinde buluşalım." Hole doğru yürürken birden durdu. Daha hafif bir sesle, "Josh'un bir giyeceğini getir" dedi kanepede büzülmüş oturan Hannah'ya bakarak. "Köpeklerin koku almaları için."</span></p>

  <p class="msoplaintext"><span class="calibre18">   Natalie arkasından hole yürüdü. "Bu herifin konuşmaktan başka şeye ihtiyacı var. İçinde beyninin olduğu kıçına okkalı bir tekmeye."</span></p>

  <p class="msoplaintext"><span class="calibre18">   "O darp olur" dedi Mitch. "Ama yapmak istersen yapabilirsin, mahkemede hiçbir şey görmediğime yemin ederim."</span></p>

  <p class="msoplaintext"><span class="calibre18">   "O sayı hokkabazı herife inanamıyorum" diye homurdandı Natalie. "Bırak zavallı kız orada oturup ağlasın. Oysa o karısı sanki bir büyü bebeğiymiş gibi odanın öteki yanından iğne batırıp duruyor. Tanrım!"</span></p>

  <p class="msoplaintext"><span class="calibre18">   "Aralarının bozuk olduğunu biliyor muydun?"</span></p>

  <p class="msoplaintext"><span class="calibre18">   Natalie yüzünü buruşturdu. "Hannah özel yaşamından söz etmez. Marki de Sade ile yaşasa aleyhinde konuşmayacak biridir. Ama zaten bu sorunun bana sorulmaması gerek. Ben Paul'ü oldum olası ukala bulurum."</span></p>

  <p class="msoplaintext"><span class="calibre18">   Mitch boynundaki gerilim düğümlerini ovuşturdu. "Ons biraz hak vermeliyiz. Kimse böyle bir durumda en iyi yanın ortaya koyamaz. Herkes farklı tepki gösterir ve bu da mutlaka hayran olunacak bir davranış olmaz."</span></p>

  <p class="msoplaintext"><span class="calibre18">   "Ben onun kafasına bir tepki göstermek isterdim."</span></p>

  <p class="msoplaintext"><span class="calibre18">   "Hannah ile kalabilir misin? James evde çocuklara yanında mı?"</span></p>

  <p class="msoplaintext"><span class="calibre18">   Natalie başını salladı. "Başka arkadaşları da çağırırım Burada nöbetleşe kalabiliriz."</span></p>

  <p class="msoplaintext"><span class="calibre18">   "Benim cep telefonumu kullan da buradaki telefonla meşgul etmeyelim. Az sonra biri gelip dinleme aygıtını takacak. Bir şey olursa beni çağrı cihazımdan ararsın." Mitch parkasını giyerken uzun uzun baktı kadının yüzüne. "Seri ağırlığınca altın edersin, Bayan Bryant."</span></p>

  <p class="msoplaintext"><span class="calibre18">   "Belediye meclisine söyle bunu da, devlet hazinesini boşaltmaya başlasınlar artık."</span></p>

  <p class="msoplaintext"><span class="calibre18">   Mitch cebinden telefonunu çıkarıp kadına verdi. "Bu arada papazı da çağır. Bulabildiğimiz her yardıma ihtiyacımız olacak."</span></p>
</body>
</html>
