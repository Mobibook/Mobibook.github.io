<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"><span class="t0">&nbsp;</span></p>

  <p class="p5"><a id="ncx274"></a><span class="t8"><b>III</b></span></p>

  <p>&nbsp;</p>

  <p>SICAK dalgaları... Art arda geliyor ve her biri biraz daha boşaltıyor beynimi... İçimde .yavaş yavaş yükseldiğini hissediyorum bu dalgaların sonunda bütün hafızasını silip süpürüyorlar.</p>

  <p>Pek de tatsız sayılmaz bu aslında.</p>

  <p>Sadece oturmaya zorladıkları zaman tatsız oluyor ve oturmaya zorluyorlar beni hep. Eminim bundan, çevremdekilerin bilincinde olmadığım halde eminim. Raf I nerede peki? Bir bilsem onu. Ben de bilmek isterdim. Gülüyorum. Çok tuhaf bir durum. Tuhafsa tuhaf, bana ne? Tasası bana mı düşüyor yani? Biliyorum ki en elverişli anda, bilinç altımda bir tetik çekilir gibi olacak; ve prototipin yerini bildirecek bana bu tetik. Kesinlikle bildirecek hem de .</p>

  <p>Prototipin durumu ne peki? Eksiksiz, kusursuz olması gerek. Güvenlik Servisi şefi, başkanım, bundan emin. Ayrıca da, gemiyi kendisine geri getireceğimi umuyor çünkü onarmak için gerekli olan her şey an elimin altında.</p>

  <p>Nerede mi?</p>

  <p>Onu bilmiyorum işte. Ama korulukta bıraktığımız Silüs'ün içinde en basit bir malzeme bile yok. Kaçınılmaz şekilde aradım tabii. Gelma da aradı benimle birlikte. Peki ama niye bütün bunları görmeye başladım rüyamda durup dururken? Bilincinde olduğuma göre düş görmüyorum. Uyanıklığım ürkütüyor beni. Kaldı ki biraz gerçekdışı bir uyanıklık bu.</p>

  <p>Çiftleşmiş gibiyim. Bir yerlerde ikinci bir ben var sanki... Uzak bir yerde. Çok uzakta. Peki ya Gelma? O nerede? Dayanılmaz bir acı saplanıyor karnıma. Ama hayır, yok yere telaşlanmışım. Burada Gelma, yanıbaşımda hemen. Uyuyor.</p>

  <p>Niye göremiyorum peki onu? Biraz sonra! Tamam, demek biraz sonra göreceğim? Kaybolmadı demek, hiç ayrılmadı yanımdan? Beni rahatlatan kim peki? Çünkü bu konuda bana garanti veren biri var ve emin olmak da hoşuma gidiyor... Gelma? Yardımcı diye yanıma bir kadın almak kadar saçma bir şey olamaz.</p>

  <p>Serviste, kadınlarla iş görmekten nefret etmişimdir hep işe yaramazlar demek istemiyorum hayır! Kendilerine göre birçok özellikleri vardır kuşkusuz, hele bizim alanımızda çoğu zaman iyi iş çıkarırlar; ama sinirleri çok zayıftır, çabucak kapıp koyuverirler kendilerini.</p>

  <p>Daima çekinirim kadınlardan. Hele yılan dolu bir gezegende. Anlayamazsınız. Dünyalı olmak gerekir bunu anlamak için. Dünyalılar'a diş bileyen bir gezegenin üzerinde bulunduğumu biliyorum. Dilerim Solyo reisi Klar, Araman'in öbür kıtasından geldiğimize inanmış olsun!</p>

  <p>Sanırım inandı da. Yoksa bize yardım etmeye pek yanaşmazdı. Ve bize inanmamış olsa, Gelma da ben de şimdiye kadar çoktan ölmüş olurduk! Bundan emin olabilirim evet. Haklısınız bana güvenmekte, biliyorum.</p>

  <p>Peki ya şimdi ölmüş bulunuyorsam?</p>

  <p class="p2"><b>* * *</b></p>

  <p>Bir çığlık uyandırıyor beni. Bir hayvan çığlığı. Islığı andıran bir haykırış. Hasırın üzerinde doğruluyorum. Ortalık ağarmış. Çığlık yeniden yükseliyor işte. Biliyorum: Köyün kümeslerinden birinde öten bir horozdur bu. Bizim horozlarımızdan çok daha büyüktür; ve en az onlar kadar kendini beğenmiş inatçıdır.</p>

  <p>Gelma öteki hasırın üzerinde yatıyor daha. Silahlarıyla kayışı yanıbaşında. Hiçbir şeye dokunmamışlar.</p>

  <p>Kendi kayışım da yanımda duruyor, silahlarım tastamam. Yalnız kayışımı ne zaman çıkardım? Hoşgeldin şarabını içer içmez devrildiğimizi hatırlıyorum sadece.</p>

  <p>Dayanılmaz bir uyku sarmıştı ikimizi de. Gece gördüğümüz kâbusların sebebi anlaşılıyor şimdi. Şüpheci bir ıslıkla doğruluyorum. Pencereye ilerliyorum. Pencere kapalı, oysa dün akşam açık bırakmıştım ben pencereyi. Yemek yediğimi de hatırlamıyorum üstelik. Mükemmel.</p>

  <p>Kayışımı alıp kuşanıyorum, sonra da silahlarımı gözden geçiriyorum.</p>

  <p>Teker teker hepsini. Dokunmamışlar. Gelma nihayet gözlerini açıyor ve şaşkınlıkla bakıyor bana.</p>

  <p>Esner gibi yapıyorum:</p>

  <p><span class="t9">&mdash;</span> Dün akşam biraz çabuk uyumuşuz.</p>

  <p>Derhal katılaşıyor bakışları, oyunu anlıyor ve o da rol yapmaya koyuluyor hemen; içini çekerek konuşuyor:</p>

  <p><span class="t9">&mdash;</span> Ama müthiş yorgunduk Guy.</p>

  <p><span class="t9">&mdash;</span> Yemek yemeyi bile unutacak kadar. Şimdi de kurt gibi açım işte. Ya sen?</p>

  <p>Örtüyü aralayıp koridora girdiğim anda Tillü beliriyor; meyva yüklü bir tepsi var elinde. Yüzünde bir gülümseyiş parlıyor. Gülümsediği zaman güzelleşiyor bu kız, çizgilerindeki kabalık hepten kayboluyor.</p>

  <p><span class="t9">&mdash;</span> Kılavuzunuz çoktan geldi. Sizi bekliyor.</p>

  <p><span class="t9">&mdash;</span> Reisin görevlendirdiği kılavuz mu?</p>

  <p><span class="t9">&mdash;</span> Riyella, evet. Klar'ın öz kızıdır.</p>

  <p>&mdash; Kızı mı dedin? Şu halde bana büyük itibar gösteriyor reis.</p>

  <p><span class="t9">&mdash;</span> Kendilerine rağmen, evet.</p>

  <p><span class="t9">&mdash;</span> Ne demek istiyorsun?</p>

  <p>Kaçak bakışlarla etrafı taradıktan sonra sesini alçaltıyor ve yüzünde derin bir korku ifadesiyle fısıldıyor:</p>

  <p><span class="t9">&mdash;</span> İkinizi de öldürmek istiyorlar.</p>

  <p><span class="t9">&mdash;</span> Riyella ile babası mı?</p>

  <p>Odaya geçip elindeki tepsiyi hasırlardan birinin üzerine bırakıyor ve fısıldıyor yeniden:</p>

  <p><span class="t9">&mdash;</span> Hiçbir şey söylemedim ben size. Hiçbir şey.</p>

  <p>Ve gözlerinde büyük bir panik ifadesiyle derhal kapıya yürüyüp örtüyü aralıyor ve kayboluyor. Gelma kaşlarını çatıyor:</p>

  <p><span class="t9">&mdash;</span> Ne oluyor, ne var?</p>

  <p><span class="t9">&mdash;</span> Söylemesi güç biraz.</p>

  <p class="p2"><b>* * *</b></p>

  <p>Riyella da Tillü gibi uzun ve ince, ama çok daha açık tenli. Melez olduğu belli. Annesi beyaz ırktan olmalı. Toralı veya bir başka gezegenden.</p>

  <p>Yüz çizgilerinde kabilenin öteki kadınlarında görülen kabalık yok. Omuzlarına kadar dökülen uzun siyah saçlı, alabildiğine güzel bir kız.</p>

  <p>O da öteki yerli kızlar gibi beline kadar çıplak. Sık ormanda bizimle birlikte rahatça yürüyebilmek için kısa bir şort geçirmiş ayağına, ayaklarında kısa deri çizmeler var, bacaklarını da yeşile boyamış.</p>

  <p>Boyanın rengi önemli değil. Bizim algılayamadığımız, ama yılanları şeytan görmüş gibi kaçıran hafif bir kokusu var.</p>

  <p>Evin önünde ilk defa karşılaştığımız zaman bize de bu yeşil boyadan çizmelerimize sürmemizi öğütledi ilk iş olarak. Ve hemen yaptık dediğini. Biraz şaşkındık, çünkü hiç kimse görünmüyordu ortalıkta. Tillü bile yoktu. Köy, dün geldiğimiz zamanki ıssızlığına bürünmüştü yeniden. Daha da beterdi aslında. Ölü gibiydi. Ve Güneye doğru yol almak üzere köyü terkettik.</p>

  <p>Yola çıkalı bir saat oldu. Riyella on metre kadar önümüzde... Samanyolu dilini biliyor herhalde. Ama Fransızca bilmiyor sanırım; vardığım sonuçları Fransızca olarak söylüyorum Gelma'ya:</p>

  <p><span class="t9">&mdash;</span> Dün akşam bize içirdikleri, basit bir uyuşturucu değildi; gerçek bir doğru söyleten uyuşturucuydu içirdikleri. Ve bütün uykumuz boyunca beyinlerimizi okudular.</p>

  <p><span class="t9">&mdash;</span> Emin misin?</p>

  <p><span class="t9">&mdash;</span> Adım gibi. Tillü bu yüzden uyardı beni. Son derece bağlı olduğu ama ihanet edildiğini gördüğü konukseverlik kuralları adına uyardı. Bizim aslında Dünyalı olduğumuzu ve Rafı bulur bulmaz öldürüleceğimizi biliyor.</p>

  <p>Kısa bir gülüşle devam ediyorum:</p>

  <p><span class="t9">&mdash;</span> Rampell'in gemiyi sakladığı yeri, bizim kafalarımızda bulacaklarını sandılar. Ve bütün öğrendikleri, prototipi kendime rağmen bulmaya şartlanmış olduğum.</p>

  <p><span class="t9">&mdash;</span> Bizi kurtaran da bu durum herhalde?</p>

  <p><span class="t9">&mdash;</span> Kuşkusuz. Bunun için devam etmemize göz yummayı kararlaştırdılar. Sıkı kontrol altında devanı edeceğiz tabii.</p>

  <p><span class="t9">&mdash;</span> Yerlilerin kontrolü mü?</p>

  <p><span class="t9">&mdash;</span> Tora'dan telsizle yönetilen yerlilerin.</p>

  <p><span class="t9">&mdash;</span> Yani yerli kabileler Tora'nın egemenliğini kabul ediyor.</p>

  <p><span class="t9">&mdash;</span> Şüphe edemeyiz bundan. Dünyalılar için besledikleri ortak kin ve nefret, her iki tarafı da birleşmeye sürüklüyor.</p>

  <p><span class="t9">&mdash;</span> Neyimizi suçluyorlar peki?</p>

  <p>&mdash; Hemen hemen sınırsız bir imparatorluğun başında bulunmamızı.</p>

  <p><span class="t9">&mdash;</span> Bu nokta belki Tora'yı ilgilendirir ama, kabileleri niçin ilgilendirsin?</p>

  <p><span class="t9">&mdash;</span> Unutma ki kabileler her şeye rağmen Tora uygarlığına bağlı bulunuyor.</p>

  <p><span class="t9">&mdash;</span> Bizim, bilinmedik galaksilerden inme bir ırkın muhtemel saldırılarına karşı tek dayanak olduğumuzu anlamaları gerekir.</p>

  <p><span class="t9">&mdash;</span> Ne yazık ki bu konu, her şeyden önce siyasal bir şekle bürünüyor. Samanyolumuzun kıyısındaki bütün gezegen halkı, kendi aralarında savaşmak veya birleşip bize saldırmak üzere bağımsızlık hayalleri içinde.</p>

  <p>&mdash; Ama bunun er geç günün birinde böyle olacağı söyleniyor.</p>

  <p><span class="t9">&mdash;</span> Dünyamızda kişisel gururun yerini rahat düşkünlüğünün aldığı gün, böyle olacaktır. Ama henüz o çağa ulaşmış değiliz.</p>

  <p class="p2"><b>* * *</b></p>

  <p>İlk konak yeri olarak, bir ırmağın kenarında durdu Riyella. Yerçekimi dışı kalış prensibinden haberi yok herhalde. Yükümüzün çok ağır olduğunu sanıyor olmalı. Silahlarından başka sadece basit bir örtü taşıyor.</p>

  <p>Elinde uzun bir mızrak var, belinde de bir tabancayla geniş ağızlı büyük bir bıçak. İlerliyoruz; kızın yanına, bir kayanın üzerine oturuyor Gelma. İlerde görülen ormanlık tepelerden, ırmağı aştıktan sonra arazinin daha da engebeli olduğu anlaşılıyor. Bitki örtüsünün çok daha yüksek ve çok daha iç içe olduğuna bakılırsa, yürümek de bir o kadar güçleşecek demektir.</p>

  <p><span class="t9">&mdash;</span> Karnı acıkan veya susayan var mı?</p>

  <p>İkisi de "hayır " anlamına başını sallıyor. Serinletici bir hap alıp suya yaklaşıyor ve Riyella'ya soruyorum:</p>

  <p><span class="t9">&mdash;</span> Nasıl geçmeyi tasarlıyordun bu ırmağı?</p>

  <p><span class="t9">&mdash;</span> Yüzerek.</p>

  <p><span class="t9">&mdash;</span> Yüzmek şart değil. Gelma'yla ikimiz seni karşı kıyıya rahatça taşıyabiliriz. Yeter ki korkma.</p>

  <p><span class="t9">&mdash;</span> Neden?</p>

  <p>Alaycı bir gülümseyiş geziniyor dudaklarında. Büyük Araman ovasında hiçbir şeye güvenmemek gerekir. Riyella belki de, ormandaki köyüne dönüp yarı vahşi hayatına bıraktığı yerden başlamadan önce, bizim üniversitelerimizden birinde okumuştur.</p>

  <p><span class="t9">&mdash;</span> Çekimsizlik prensibini biliyor musun?</p>

  <p><span class="t9">&mdash;</span> Evet.</p>

  <p><span class="t9">&mdash;</span> Nerede öğrendin? Tora'da mı?</p>

  <p><span class="t9">&mdash;</span> Hayır. Destra'da. Üç yıl okudum.</p>

  <p><span class="t9">&mdash;</span> Oradaki Dünya Üniversitesi'nde mi?</p>

  <p><span class="t9">&mdash;</span> Ondan daha iyisi yoktu ki.</p>

  <p><span class="t9">&mdash;</span> Ve buna rağmen düşmansın Dünyalılar'a? Hafifçe dudak büküyor:</p>

  <p><span class="t9">&mdash;</span> Ben değilim.</p>

  <p><span class="t9">&mdash;</span> Kabileler mi?</p>

  <p><span class="t9">&mdash;</span> Onları yönetenler.</p>

  <p><span class="t9">&mdash;</span> Tora'daki yöneticiler yani?</p>

  <p><span class="t9">&mdash;</span> Dünyalılar'ın bizi ellerine terkettiği kimseler.</p>

  <p>&mdash; Yanlış o söylediğin. Dünyalılar, yerli kabilelerin bağımsız kalmasını istemiştir her zaman.</p>

  <p>&mdash; Bağımsızlığın sadece bir tek şeklini tatmak mümkün oluyor: Sizden daha güçlünün göz yumduğu veya zorla size uyguladığı şeklini. Ve insanlar, ister kabile olsun, ister halk; kendi kendilerini yönetmek istedikleri andan itibaren, sadece egoizmi besleyen ve dış görünüşten başka bir şeye saygı duymayan yasaların zulmüyle başbaşa kalıyorlar.</p>

  <p>Omuz silkip kalkıyor. Konaklama bitti.</p>

  <p><span class="t9">&mdash;</span> Prensibi bildiğine göre, sana istersen çekimdışı bir kemer verebilirim, diyorum.</p>

  <p><span class="t9">&mdash;</span> Olur.</p>

  <p>Gelma'nın sırtımdaki çantadan çıkarıp uzattığı kemeri, kız büyük bir rahatlıkla derhal kuşanıyor.</p>

  <p><span class="t9">&mdash;</span> Daha önce de kullanmış mıydın?</p>

  <p><span class="t9">&mdash;</span> Sık sık.</p>

  <p><span class="t9">&mdash;</span> Köyde niye söylemedin bana?</p>

  <p><span class="t9">&mdash;</span> Biraz zaman geçsin istedim.</p>

  <p>Dizi üzerinde sıçrayıp yükselir yükselmez iticiyi çalıştırıyor. Onun ardından biz de ırmağı aşıyoruz. Bu gece olup bitenleri hesaba katarsak, Rampell'in Rafı indirdiği noktaya yaklaşıyoruz demektir. Bundan aşağı yukarı eminim.</p>

  <p>Hele şartlanmış olduğumu da hesaba katınca. Konmak için savanın bu bölgesini seçişim, herhalde sebepsiz değildi.</p>

  <p>Yukarıdan, ama fazla değil, hemen birkaç metre yukardan bakınca, orman bambaşka bir görünüş kazanıyor. İlk olarak, vahşi hayvanları seçmeye başlıyoruz. İşte bir manda-arslan veya arslan-manda sürüsü. Karar vermek güç: Gövde, ayaklar ve ağız yapısı arslandan gelme; fazladan da iki keskin ve sivri boynuzları var.</p>

  <p>Önlerinde insandan başka hiçbir şeyin duramadığı canavar yaratıklar bunlar. Biraz ileride kara ahtapotları var. Dünya denizlerindeki ahtapotların aynı, sadece biraz daha iri. Vücutları kabuklu bir zırhla örtülü; çekmenli uzun dokunaçları üzerinde yürüyorlar.</p>

  <p>Bu ahtapotlar avlarını öldürmüyor, kanlarının büyük bir bölümünü emmekle yetiniyorlar sadece; ve avlarının çoğu daha sonra yaşamaya devam ediyor. Şimdi bir taraudon. Çene ve diş yapısıyla olduğu kadar, iriliğiyle de dehşet verici bir su aygırı cinsi bu. Daha ötede, tıpkı insanlar gibi toplu yaşayan ve bir başkana itaat eden dev maymunlar görüyoruz.</p>

  <p>İticime dokunup Riyella'nın hizasına yükseliyorum:</p>

  <p>&mdash; Dünyalılar'ın, kabileleri Toralı yöneticilerin keyfine terkettiğini nerden çıkardın?</p>

  <p><span class="t9">&mdash;</span> Gerçek bu.</p>

  <p><span class="t9">&mdash;</span> Benim bildiğim kadarıyla Dünyalılar, nerede olursa olsun, gezegenlerin iç işlerine ellerinden geldiğince karışmamaya çaba harcarlar.</p>

  <p><span class="t9">&mdash;</span> Öyle değil. Yalancı bir özür bu. İşin doğrusu, biz kabilelerin Dünyalılar'ı ilgilendirmediğidir. Kabileler ovada dağınık yaşar, ilkel ve vahşi görünüşlüdürler. Önemli değildirler sözün kısası. İşte bunun içindir ki Dünyalılar, yukarıdaki uygar halk topluluklarına, Toralılar'a yaslanmayı çıkarlarına daha uygun bulmuşlardır.</p>

  <p><span class="t9">&mdash;</span> İş birliği önerisi Dünyalılar'a Toralılar'dan gelmiştir.</p>

  <p><span class="t9">&mdash;</span> Evet. İçten içe ihanet edebilmek umuduyla birlikte.</p>

  <p><span class="t9">&mdash;</span> Niçin benimle böyle konuşuyorsunuz Riyella?. Toralı değilimki ben, ikinci kıtadan geliyorum.</p>

  <p><span class="t9">&mdash;</span> İkinci kıtadan gelmiş olsanız babamı rehin almazlardı: Sizi, yirmi beş yıl önce Dünya'dan gelen bir uzay gemisinin bulunduğu yere doğru götürmeye beni zorlamak için.</p>

  <p>Sesi titriyor heyecandan:</p>

  <p>&mdash; İkinci kıtadan gelmiş olsanız, sizden önce köye damlamazdı polisler. Biliyor musunuz ki Tillü'nün annesiyle erkek ve kız kardeşleri de rehine olarak köy dışında bir yere götürüldü. Biliyor musunuz ki dün gece...</p>

  <p><span class="t9">&mdash;</span> Bize doğru söyleten bir uyuşturucu içirdiler.</p>

  <p><span class="t9">&mdash;</span> Farkına varmış mıydınız?</p>

  <p><span class="t9">&mdash;</span> Evet.</p>

  <p>Gözlerimin içine bakıyor. Güvensizlik dolu bir kararsızlık okuyorum bakışlarında. Aslında ben de bir tuhaflaştım. Demek ki bizim ufak Silüs'ün geldiği anlaşıldı ve bizi bekliyorlardı.</p>

  <p>Hanik de tesadüfen karşımıza çıkmadı ormanda. İçimi çekerek soruyorum:</p>

  <p><span class="t9">&mdash;</span> Yirmi beş yıl önce dünyadan gelen gemiye ne olmuş</p>

  <p>peki?</p>

  <p><span class="t9">&mdash;</span> Hiç bilmiyorum. Ben doğmamıştım daha. Söylendiğine göre, büyük bir gölün kıyısına konmuş bu gemi; hemen bütün kabilelerden yardım görmüş, sonra da bir gün kalkıp gitmiş. Kamp gibi bir şey kurmuşmuş tayfaları; kalıntıları daha halâ duruyor. Şimdi seni oraya götürüyorum işte.</p>

  <p><span class="t9">&mdash;</span> O gemi geri gitmedi Riyella, komutan tarafından gizlendi sadece. Sonra da aynı komutan Tora'ya gitmek üzere tayfasıyla birlikte yola koyuldu. Benim kabilemin ihtiyarları böyle anlatmıyor durumu.</p>

  <p><span class="t9">&mdash;</span> Belki de Rampell ve adamları, ova kabilelerinden biri tarafından katledilmiş oldukları için.</p>

  <p><span class="t9">&mdash;</span> Kim söylüyor bunu?</p>

  <p><span class="t9">&mdash;</span> Toralı yöneticiler. Bununla da kalmıyorlar: Araman'a son olarak gönderilen bir araştırma komisyonu üyelerinin de kabileler tarafından öldürüldüğünü iddia ediyorlar.</p>

  <p><span class="t9">&mdash;</span> Ve tabii, Dünyalılar da onlara inanıyor?</p>

  <p>İşin o yanını henüz düşünmedim Riyella. Şeflerimden emir aldığım sırada Toralılar'ın bu iddiasını da aklımın bir köşesine kaydettim.</p>

  <p>&mdash; Toralılar yalan söylüyor. Eğer Dünyalılar ovada katledildiyse, onların emri üzerine katledilmiştir. Toralılar sizden nefret ediyorlar çünkü.</p>

  <p>Bir kahkahayla soruyorum:</p>

  <p><span class="t9">&mdash;</span> Peki ya kabileler?</p>

  <p><span class="t9">&mdash;</span> Kabileler sizden sadece tiksiniyor.</p>

  <p>Birden fırlayıp uzaklaşıyor yanımdan, on metre gerisinde kalıyorum. Üstelemiyorum artık. Gelma ulaşıyor bana:</p>

  <p><span class="t9">&mdash;</span> Öfkeden nerdeyse kuduracak galiba diyor.</p>

  <p>&mdash; Evet ama öfkelendiği zaman müthiş güzelleşiyor diyorum.</p>

  <p>Soğuk bir sesle cevap veriyor Gelma:</p>

  <p><span class="t9">&mdash;</span> Ben aynı fikirde değilim.</p>

  <p class="p2"><b>* * *</b></p>

  <p>Tora'nın bize düşman olduğunu uzun zamandır biliyoruz. Buna karşılık, kabilelere dayanmak suretiyle bir denge kurulabileceğinden servisin haberi yok.</p>

  <p>Ne yazık ki derhal Dünya ile temasa geçmemiz imkânsız. Ama Rafı bulunca Gelma'yla göndermeyi şimdiden kararlaştırdım bile. Bense Silüs'le kalıp bütün kabileleri bir bir dolaşacağım.</p>

  <p>Silüs'ümüz yok edilmediyse tabii. Düşmanlarımız yerini öğrendi çünkü. Neyse, ikinci dereceden önemli bir sorun bu şimdilik.</p>

  <p>&mdash; Göl göründü Guy!</p>

  <p>Kolumu tutuyor Gelma. Göl evet. Masmavi. Köşeleri yuvarlak kocaman bir gönye biçiminde. En uzun yeri, dört kilometre kadar olsa gerek.</p>

  <p>Riyella önümüzde, küçük bir koya doğru dalıyor. Koyun kıyısında, tam ortada, eski bir köyün kalıntılarını görüyoruz.</p>

  <p>&nbsp;</p>
</body>
</html>
