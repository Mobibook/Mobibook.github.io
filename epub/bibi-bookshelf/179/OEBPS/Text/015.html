<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"><span class="t0">&nbsp;</span></p>

  <p class="p5"><a id="ncx1401"></a><span class="t8"><b>XI</b></span></p>

  <p>&nbsp;</p>

  <p>HEMEN kavrıyor durumu Massart, ve hiç vakit kaybetmeden fırlayıp yardımcının üzerindeki silahı alıyor.</p>

  <p><span class="t9">&mdash;</span> Benim için bu maskaranın biçtiği cezadan daha beteri olamazdı., diyor. Ama sen pis bir tehlikeye attın kendini Terrel.</p>

  <p><span class="t9">&mdash;</span> Geri dönmek için artık çok geç değil mi?</p>

  <p>Paralizatörünü de alıyorum Helmar'ın, ve fülgüranın namlusu önünde kalmak şartıyla bırakıyorum.</p>

  <p>Elimdeki silahın affetmediğini gayet iyi biliyor. Bembeyaz rengi. Ve köpürüyor öfkeden. Toparlanır toparlanmaz gürlüyor:</p>

  <p><span class="t9">&mdash;</span> Hiçbir şekilde kamptan çıkamayacaksınız. Pahalıya mal olacak bu size!</p>

  <p><span class="t9">&mdash;</span> Belki... Ama ne kadar pahalıya malolduğunu sen göremeyeceksin herhalde!</p>

  <p>Massart, yardımcının kemeriyle çantasını almış, büyük bir zevkle kuşanıyor.</p>

  <p><span class="t9">&mdash;</span> İnsan silahsız olunca, eksik duyuyor kendini. Kamptan nasıl kurtulacağımızı düşündün mü hiç?</p>

  <p><span class="t9">&mdash;</span> Sen benden çok daha iyi tanıyorsun burayı. Sana güvendim.</p>

  <p><span class="t9">&mdash;</span> Anlıyorum.</p>

  <p>Dalgın, gülümsüyor bir an. Düşünüyor. Sonra dudaklarını yalayıp bir el hareketiyle açıklıyor:</p>

  <p><span class="t9">&mdash;</span> Kapının arkasındaki nöbet tutanlardan sıyrılmamız gerek her şeyden önce.</p>

  <p><span class="t9">&mdash;</span> Nasıl yapacağız?</p>

  <p><span class="t9">&mdash;</span> Kendisine söylediğimiz anda Helmar düğmeye basar ve ilk ikisini içeri çağırır. Birden dikleşiyor Toralı. Massart hemen ekliyor:</p>

  <p>&mdash; Renk verdiğin anda, Terrel'i tetiği çekti bil. Anlayışlı olmanı tavsiye ederim.</p>

  <p>Beni içeri almış olan subayın cesedini kapının arkasına çektikten sonra, duvara yaslanıyor. Ben de ilk yardımcıyı arka tarafımızda yere uzatıp, masada onun yerine geçiyorum.</p>

  <p><span class="t9">&mdash;</span> Siz ikiniz de oturun.</p>

  <p>Çaresizlik içinde oturuyor Toralılar. Fülgüranımı Helmar'a çevrik tuttuğum sürece kımıldamayacakları belli. Massart emrediyor:</p>

  <p><span class="t9">&mdash;</span> Bas düğmeye.</p>

  <p>En kritik an bu. Çünkü kampta ikiyüzden fazla Toralı var… Açılıyor işte kapı, ve iki Toralı giriyor içeri. Massart kapıyı kapatıp bir paralizatör fışkırtısıyla ikisini de temizliyor.</p>

  <p>Buzlu sıvı, ne olduklarını anlamaya vakit bırakmadan dondurdu nöbetçileri; taş kesilmiş gibi, ayakta kalakaldılar.</p>

  <p><span class="t9">&mdash;</span> Öteki ikisini çağır Helmar.</p>

  <p>Massart'ın yüzünde iri ter damlaları parlıyor. Ben de terliyorum aslında... Olağanüstü anlar yaşıyoruz. İşin içinden sıyrılabilmek için yüz kere üst üste kumar oynamamız ve hiçbirinde kaybetmememiz gerekir. Yeniden düğmeye basıyor Helmar, ve kapı yeniden açılıyor. Koridoru gözlüyorum: Sadece iki nöbetçi var. Hiçbir şeyden kuşkulanmaksızın giriyorlar içeri, ve deminki sahne bir daha tekrarlanıyor. Şu farkla ki, bu seferkileri dondurmak için kapıyı kapatmaya da gerek görmüyor Massart. Elinin tersiyle alnındaki ter damlalarını siliyor ve yardımcıya çeviriyor paralizatörünü:</p>

  <p><span class="t9">&mdash;</span> Kusura bakma... diyor. Fazlalığa gerek yok. Koridora bir göz atıp kapıyor kapıyı ve bana dönüyor:</p>

  <p>&mdash; Karşıda pilot bölmesi var… Normal olarak üç kişi bulunması gerekir orada. Daha fazla olup olmadıklarını, içeri dalmadan önce anlamak imkânsız. Örneğin on kişilerse, halimiz harap demektir; çünkü bir güç alanının ortasında peksimet gibi ezilip kalmamız için, içlerinden birinin savunma koluna dokunması yeter de artar...</p>

  <p><span class="t9">&mdash;</span> Bazı tehlikeleri göze almadan sıyrılamayız ki.</p>

  <p><span class="t9">&mdash;</span> Tatsız bir durum, sözün kısası.</p>

  <p>Bıyık altından gülümseyerek Helmar'ı işaret ediyor:</p>

  <p><span class="t9">&mdash;</span> Üstadı önünden iter, ilkin sen girersin. Kontrol subayları karşılarında Helmar'ı görünce savunma koluna kolay kolay basamazlar, sanırım. Sanırım diyorum; çünkü burada Helmar'a diş bilemeyen bir tek adam bulamazsın.</p>

  <p><span class="t9">&mdash;</span> Onu öne sürüp kurtulalım derken, tam felâketin ortasına da düşebiliriz yani?</p>

  <p><span class="t9">&mdash;</span> Hiç şaşmam. Böyle bir pisliği ortadan kaldıracak olan subay refleksinin ağır bastığını ileri sürüp temize çıkarabilir daima kendi ve hiç kimse de uzun boylu hesap sormaz. Bir güç alanının ortasında ütülenip katlanmak ihtimali, soluğunu kesmiş sanki; direnmeye çabalıyor. Yürümesi için, fülgüranla belinden dürtmek zorunda kalıyorum:</p>

  <p><span class="t9">&mdash;</span> Ya bu, ya o... Massart zalimce ekliyor:</p>

  <p>&mdash; Bunda hiç kurtuluş yok; ötekindeyse bir ihtimal var yine...</p>

  <p><span class="t9">&mdash;</span> Vakit nakittir diyorum. Yürü bakalım.</p>

  <p>Ani bir darbeyle pilot bölmesine doğru itiyorum Helmar'ı. Aynı zamanda da emrediyorum:</p>

  <p><span class="t9">&mdash;</span> Kapıyı açar açmaz adını söyleyeceksin, yoksa karışmam. Deli gibi açıyor kapıyı, ve haykırıyor:</p>

  <p><span class="t9">&mdash;</span> Ben Helmar!</p>

  <p>Onu bir omuz vuruşuyla içeri yuvarlayıp Massart'la birlikte içeri dalıyorum. Beş kişiler, ama müthiş bir hızla ateş ediyoruz. Aralarından biri kontrol tablosuna fırlamak istiyor ama o anda kavrulmuş bir halde devriliyor yere...</p>

  <p>Massart, pilot koltuğuna çöküp Silüs'teki bütün kapıları bloke eden düğmeye basıyor.</p>

  <p>Kurtuluştan uzaktayız henüz. Ne var ki bundan böyle hiç kimse kolay avlayamaz bizi. Biraz dinlenebiliriz.</p>

  <p>Kırılıyorum gülmekten. Bunca gerginlikten sonra şöyle bir boşalmak ihtiyacını duyuyorum.</p>

  <p class="p2"><b>* * *</b></p>

  <p><span class="t9">&mdash;</span> Ne oldu sana böyle birdenbire? diye soruyor Massart.</p>

  <p><span class="t9">&mdash;</span> Tahmin et bakalım. Dünyalı olduğunu düşündüm bir anda ve seni bu hergelenin eline katiyen bırakamayacağımı.</p>

  <p><span class="t9">&mdash;</span> Ama sanırım son derece ilginç tekliflerde bulunmuştu sana?</p>

  <p><span class="t9">&mdash;</span> Öyleydi evet. Babadan oğula geçmek şartıyla kabileler genel valiliğini teklif etmişti.</p>

  <p>Büyük şaşkınlık ifade eden bir ıslık çalıyor Massart, sonra Helmar'a dönüyor: Henüz doğruluyor komutan; alnında geniş bir yara var. Biraz şiddetli itmiştim kendisini; kafası direksiyon kadranına çarpmıştı. Kollarını bağlıyorum manyetik bağlarla arkadan, sonra ayaklarını. Artık kımıldayamaz… Rahatça bir sigara yakıyorum. Massart mırıldanıyor:</p>

  <p><span class="t9">&mdash;</span> Seni sorguya çektiğim zaman, böyle bir teklifi derhal kabule hazır olduğunu okumuştum bilinçaltında… Hattâ prototipi bile teslime razıydın… Sadece beni kurtarmak için mi vazgeçtin bütün bunlardan?</p>

  <p>&mdash; Sadece değil. Bir kere ben hiçbir zaman Toralılar'la işbirliği yapmayı aklımdan geçirmedim. Riyella'yı serbest bırakmaları için teslim oldum yalnız ve ilk fırsatta da kaçmaya kararlıydım. Hiç değilse başlangıçta kararım böyleydi. Çünkü Helmar'ın teklifleri üzerine karar değiştirdim:</p>

  <p>Mümkün olduğu kadar uzun bir süre kampta kalıp Tora ordusunun bütün zayıf noktalarını öğrenmeye niyet ettim. Hafifçe gülümseyerek devam ediyorum: Gelma'nın bütün savaşçıları toplayabilmesini sağlamak için zaman kazanmam gerekiyordu zaten. Sen bilmiyorsun: Ben Toralılar'a teslim olmadan önce, Kabile Başkanları Konseyi bütün savaşçıların komutanlığına Gelma'yı getirdi.</p>

  <p><span class="t9">&mdash;</span> Peki ama, sen buraya geldiğin zaman Helmar tarafından sorguya çekilmedin mi?</p>

  <p><span class="t9">&mdash;</span> Çekildim.</p>

  <p><span class="t9">&mdash;</span> Doğru söyletenlerle tabii?</p>

  <p><span class="t9">&mdash;</span> Evet.</p>

  <p>&mdash; Ve yine de... Başını sallıyor:</p>

  <p><span class="t9">&mdash;</span> İmkânsız bu... Yahut da uyuşturuculara karşı bir çeşit dokunulmazlığın var demektir. Etkilenmiyorsun...</p>

  <p>Bugüne kadar hiç kimse bu uyuşturucuların etkisinden kurtulamamıştı.</p>

  <p><span class="t9">&mdash;</span> Etkilenmeme hali değil benimki. Uyuşturucu aldığım zaman, öyle sanıyorum ki, kişilik değiştiriyorum; ve sorguya çekildiğim zaman da, o duruma göre önceden şartlanmış olan ikinci kişiliğim cevap veriyor benim yerime.</p>

  <p><span class="t9">&mdash;</span> Böyle bir şeyden söz edildiğini işitmedim daha...</p>

  <p><span class="t9">&mdash;</span> Ben de işitmedim aslını ararsan. Belki de yeni bir şartlanma tekniğini denemek için kobay olarak kullanılmaktayım şu anda... Buluşu ilk olarak, sanırım, bende deniyorlar.</p>

  <p><span class="t9">&mdash;</span> Peki, buradan kaçmaya giriştiğimizde ölecek olursan:</p>

  <p>&mdash; Şeflerim, yeni tekniklerinin ne kadar başarılı bir buluş olduğunu asla öğrenemeyecekler demektir.</p>

  <p>Massart da bir sigara yakıyor ve sefer tablosuna yönelip incelemeye başlıyor:</p>

  <p><span class="t9">&mdash;</span> Her şeye rağmen ufak bir şansımız var şimdi.</p>

  <p><span class="t9">&mdash;</span> Silüs'ü harekete geçirebilir miyiz sanıyorsun?</p>

  <p>&mdash; İmkânsız. Kampta uzunca bir süre kalacağımı hesaplamış ve bütün motorları boşalttırmıştım. Tehlike işareti çoktan verildi; artık Helmar bile, motorların yeniden çalıştırılmasını sağlayamaz.</p>

  <p><span class="t9">&mdash;</span> Ne yapacağız peki bu durumda?</p>

  <p>Ciddî olarak düşünmek gerek. Ama daha önce karnım aç. Dünden beri bir lokma yiyecek bile vermediler bana. Erzak deposunda kaz ciğeri olacaktı, bir tadına bakalım.</p>

  <p><span class="t9">&mdash;</span> Ormanda beni bulmaya çabalarken mi yakaladılar seni?</p>

  <p><span class="t9">&mdash;</span> Evet. Seni kaçırdıkları an, üzerime paralizatör sıkmamış olsalar, ben de seninle beraber gelecektim. İki saat kadar donuk durumda kaldım; ve kendime geldiğimde, senin küçük savaşçılarından en ufak bir iz bile yoktu ortada. Çaresiz kampa döndüm, ama kaçtığını Tora'ya bildirmedim.</p>

  <p><span class="t9">&mdash;</span> Peki ama Tora genel kurmayı böyle bir davranışı nasıl olup da göz yumabiliyor?</p>

  <p><span class="t9">&mdash;</span> Seni çabucak nasıl ele geçirebileceğimi anlatmıştım.</p>

  <p><span class="t9">&mdash;</span> Ne yazık ki Dünyalı'yım; yani kıskananlar var beni. Ve işte bunlardan biri, Helmar'a gizlice mesaj yollamış göze girmek için. Ben sözüm ona seni aramaya gitmiştim. Ekibimdeki bütün adamları da birer ikişer oraya buraya dağıtmış bulunuyordum. Bütün umudum, kabile çetecilerinden birine rastlamaktı. Bunun yerine, bir bulucu robot tarafından tesbit edildim; ve Helmar'ın adamları gelip yakaladılar. Hepsi bu işte. Hemen o akşam doğru söyleten bir uyuşturucu verdiler; ve sen gelmemiş olsan, o ünlü işkence seanslarının bir numaralı aktörü durumundaydım şu anda. Ne korkunç bir şey olduğunu bilemezsin Tora işkencesinin.</p>

  <p><span class="t9">&mdash;</span> Tahmin ediyorum.</p>

  <p><span class="t9">&mdash;</span> Eğer kaçmayı başaramayıp da yeniden bunların eline düşecek olursak, derhal öldür beni fülgüranınla: Büyük bir hizmette bulunmuş olursun. Ben de seni öldürürüm.</p>

  <p>&mdash; Hiç sanmıyorum öyle çarelere başvurmak zorunda kalacağımızı. Silüs'ün, boşluğa adam fırlatmaya yarayan petekleri vardı; işimize yarar mı dersin?</p>

  <p><span class="t9">&mdash;</span> Elimizin altında ancak dört tane var ve dışardakiler de biliyor bunu. Sanırım her peteğin karşısında bir paralizatör namlusu bulunmaktadır.</p>

  <p><span class="t9">&mdash;</span> Geceyi beklesek?</p>

  <p><span class="t9">&mdash;</span> Kurtulma şansımız yüzde bire iner. Ancak hemen bir şaşırtma hareketi yaratıp fırlayabildiğimiz taktirde, onda bir şansımız var diyebilirim.</p>

  <p><span class="t9">&mdash;</span> Nasıl bir şaşırtma hareketi?</p>

  <p><span class="t9">&mdash;</span> Bütün otomatik savunma araçları elimizin altında.</p>

  <p>Tam kendimizi Tanrı'ya emanet edeceğimiz anda ateş açabiliriz.</p>

  <p>Gülerek devam ediyor:</p>

  <p><span class="t9">&mdash;</span> Yine de kazançlı çıkarız üzülme. Altı ay boyunca akla gelebilecek bütün işkencelere katlanıp çırpınmaktansa, bir saniyede ölüp gitmek çok daha iyidir.</p>

  <p>Başını sallayarak ekliyor:</p>

  <p><span class="t9">&mdash;</span> Geceyi bekleyecek olursak en ufak bir şansımız kalmaz, çünkü Tora'dan yedek kuvvet getireceklerdir. Hemen şimdi kaçmayı denemeliyiz. Ortalık henüz şaşkınlık ve düzensizlik içindeyken.</p>

  <p><span class="t9">&mdash;</span> Fırlatma petekleriyle mi?</p>

  <p>Aklı yatmıyor pek o peteklere. Aslında benim aklım da yatmıyor. Çünkü petekleri sıkı sıkıya gözledikleri mutlak. Dört peteğe dört iyi nişancı, havada kuş gibi avlar bizi.</p>

  <p><span class="t9">&mdash;</span> Bütün petekler kampın içine doğru mu dönük?</p>

  <p><span class="t9">&mdash;</span> Evet, niye sordun?</p>

  <p><span class="t9">&mdash;</span> İmdat kapısından fırlayacak olursak, şansımız biraz daha artar belki?</p>

  <p>Bana cevap vermeden sefer tablosuna eğilip, geminin içini gösteren ekranı açıyor. Kaç Toralı'nın Silüs'te kapalı kaldığını öğrenmek için.</p>

  <p>Ana koridorda bir tek muhafız var, genel kurmay bölmelerinde iki uşak. Kumanya ambarında iki asker görüyoruz, ama onlarla hiçbir ilişkimiz olamaz. Ana çıkış kapısının karakolundaki üç asker de öyle, tecrit edilmiş durumdalar. Geriye, imdat kapısının karakolunda bekleyen iki asker kalıyor.</p>

  <p>Bunlarla karşılaşmamak imkânsız işte. İster istemez mücadele edeceğiz onlarla; ve geldiğimizden de haberli olacaklar. Mırıldanıyorum:</p>

  <p><span class="t9">&mdash;</span> Ana koridordaki benim. Onu ilk anda haklayacak kadar elim çabuktur.</p>

  <p>Massart gülümsüyor:</p>

  <p><span class="t9">&mdash;</span> Ben de halledebilirim onu. Ama öteki ikisi var hesapta. Onları ancak, birimizden birimiz postu bırakmak şartıyla haklayabiliriz.</p>

  <p>Başıyla Helmar'ı işaret ediyor:</p>

  <p>&mdash; Yahut da onu kalkan olarak kullanmak şartıyla.</p>

  <p>Korkudan kaskatı kesiliyor komutan. Massart için verdiği hükmü işittiğim andan beri, en ufak bir acıma duymuyorum bu herife. Düşüncemizi anlayınca yüzü kıpkırmızı kesilip haykırıyor:</p>

  <p><span class="t9">&mdash;</span> Yapamazsınız bunu. Hiç olmazsa bir şans tanıyın bana. Buz gibi bir gülüşle soruyor Massart:</p>

  <p><span class="t9">&mdash;</span> Sen tanımış mıydın bana o şansı?</p>

  <p><span class="t9">&mdash;</span> Durum aynı değil ama.</p>

  <p><span class="t9">&mdash;</span> Durum tamamiyle aynı da, roller değişti. Soruyorum:</p>

  <p><span class="t9">&mdash;</span> Şanstan kastın ne?</p>

  <p>Bu sefer bembeyaz oluyor rengi, hırıltılar halinde nefes alıp veriyor.</p>

  <p>Bir an tereddüt ettikten soma boğuk bir sesle:</p>

  <p>&mdash; Her iki çıkış hücresiyle karakollara öldürücü bir gaz sıkılabilir diyor.</p>

  <p><span class="t9">&mdash;</span> Açıkla.</p>

  <p>&mdash; Komprime gaz kapsülleri var gemide, bunlar havalandırma tertibatına uygun şekilde tasarlanmıştır.</p>

  <p>Hay Allah! diye haykırıyor Massart. Biliyorum ben o kapsülleri, neye yaradıklarını sorar dururdum kendi kendime. Tamam öyle ya, havalandırma borularına uygun boyutları var.</p>

  <p>Helmar'a yaklaşıp soruyor birden:</p>

  <p><span class="t9">&mdash;</span> Niçin bana bilgi verilmedi o konuda?</p>

  <p>Yeniden tereddüt ediyor Toralı kumandan, sonra meydan okuyan bir edayla açıklıyor:</p>

  <p><span class="t9">&mdash;</span> Silüs'ün komutasını size emanet ettiğimiz zaman almıştık bu önlemi. Bize ihanete yeltendiğiniz an, sizi tehlikesizce yok edebilmek için...</p>

  <p><span class="t9">&mdash;</span> Anladım şimdi, diye mırıldanıyor Massart. Sonra omuz silkip ekliyor:</p>

  <p><span class="t9">&mdash;</span> Koridordakiyle ilgilenelim.</p>

  <p class="p2"><b>* * *</b></p>

  <p>Massart otomatik kapıyı açar açmaz fırlamaya hazırım. Ekranın üzerine eğilmiş, en elverişli anı bekliyor.</p>

  <p>&mdash; Bize doğru geliyor şimdi. Kapının önünden geçmek üzere. Tam sırtını hedef al. Sağ tarafında olacak. Açıyorum.</p>

  <p>Elimdeki paralizatörle fırlıyorum koridora. Toralı'ya en ufak bir tepki göstermek için zaman kalmıyor. Silahımdan fışkıran buzlu sıvı, tam gürültüyü işitip döneceği sırada donduruyor adamı.</p>

  <p>Massart koşuyor yanıma, koridorun öbür kısmını gözden geçiriyor:</p>

  <p><span class="t9">&mdash;</span> Sanırım başaracağız... diyor.</p>

  <p>Kirli yırtık üniformasını sırtından atıp, benimkini andıran bir uzay kılığına bürünmüş. Bir başlıkla bir gaz maskesi uzatıyor bana. Zehirli gaz dolu çıkış hücresinden geçmek zorundayız.</p>

  <p><span class="t9">&mdash;</span> Kapsülleri hava borularına ben yerleştireceğim... diyor. Sen ekrana git ve imdat çıkışının hücresini gözle.</p>

  <p>Gazın yıldırım etkisi olmasını ve farkına varmadan ölmelerini dilerim.</p>

  <p>&mdash; Ölmeyebilirler mi yani?</p>

  <p>Omuz silkerek konuşuyor:</p>

  <p>&mdash; Toralılar belli olmaz. Tam bir canavardırlar. Bunu öğrendiğimde, iş işten geçmişti.</p>

  <p>Pilot bölmesine dönüp, ekranın önüne yerleşiyorum. Hücredeki iki Toralı'nın hiçbir şeyden haberi yok. Hattâ son derece rahatlar, çünkü haberleri olmadan hücrenin kapısını açmak imkânsız.</p>

  <p>Birden, askerlerden biri, çevresine endişeli bakışlar atarak ayağa kalkıyor. Bir-iki saniye sürüyor bu ve adam devriliyor. Yıldırım etkisi olan bir gazdı demek! Kurbanlara maske takmak fırsatını vermedik. Buna zorunluyduk. İkinci asker de arkadaşının yanına uzandı.</p>

  <p>Başlığımı alıp maskemi takıyor ve mikroyla Massart'a sesleniyorum:</p>

  <p><span class="t9">&mdash;</span> Hücreye girebilirsin. Dışarı fırlamaya hazır olduğun an bana haber ver.</p>

  <p><span class="t9">&mdash;</span> İmdat kapısıyla birlikte bütün öteki kapıları da açmış olacağım; ve bana, hücreye ulaşıp iticilerimin bütün gücüyle havaya fırlamak için sadece bir-iki saniye kalacak.</p>

  <p>Tamam. Massart girdi hücreye, çelik kapıya doğru ilerliyor:</p>

  <p><span class="t9">&mdash;</span> Açabilirsin diyor.</p>

  <p>Kolu kaldırıp koridora atılıyorum. Daha hızlı gidebilmek için yerçekimini hafiflettim iyice. Hücredeyim bende, ve kapı açılıyor işte. Havaya fırlıyor Massart, ardından ben de uçuyorum.</p>

  <p>Bir yaylım ateşiyle selamlanıyor çıkışımız, güçlükle tutuyorum kendimi!. Bacağımdan yaralandım. Kurşunlar uzay gömleğimin zırhını delemedi. Ancak yaralandığım noktaya birkaç mermi birden isabet edip zırh halkalarını parçalamış olsa gerek.</p>

  <p>İticilerimin hızı sayesinde, isabet alanının dışına ulaşıyorum hemen.</p>

  <p>Ama bu, uzun sürmeyecek. Silüsler'le bulucu robotları çok geçmeden takarlar peşimize.</p>

  <p>Kendisine yetişebilmem için yavaşlıyor Massart, sonra ikimiz de son hıza ayarlıyoruz cihazlarımızı. Haykırıyorum:</p>

  <p><span class="t9">&mdash;</span> Yaralandım bacağımdan!</p>

  <p>Bir küfür savurup ilerdeki büyük bir koruluğa doğru yöneliyor ve dalıyor. Ben de onun ardından dalıyorum.</p>

  <p>&nbsp;</p>
</body>
</html>
