<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">BEŞİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">1. GÜN</span></b></p>

  <p class="msoplaintext"><span class="calibre18"><b class="calibre10">SAAT 21:30 -7,2°C</b></span></p>

  <p class="msoplaintext"><span class="calibre18"> </span><span class="calibre20">Büyükler Ligi hokey takımı oyuncuları Gordie Knutson Arenası'ndan çıkarlarken Mitch de Explorer otomobilini otoparka sokuyordu. Elli ya da daha yukarı yaşta olan büyükler, buz üstünde hâlâ başarılıydılar. Patenlerin üzerinde kayarken yaşlarının o sıkıntılı sertliğini soyunma odasında bırakmış gibi olurlar, pistte kayarlar, pas verirler, atışları önlerler, gülüp küfürler ederlerdi. Ama oyun sona erip de patenler çıkınca yaşlılığın gerçekleri intikam alırcasına geri dönerdi. Yüzlerini buruşturarak ağır ağır iniyorlardı merdivenlerden.</span></p>

  <p class="msoplaintext"><span class="calibre18">   Devriye arabasına yaslanmış duran Noogie onları sırıtarak izliyordu. Başparmağını kaldırarak zafer işareti yaptı, sonra Al Jackson cehenneme kadar yolu olduğunu söyleyince de kahkahayı bastı.</span></p>

  <p class="msoplaintext"><span class="calibre18">   "Seni bu hale getiriyorsa neden hâlâ oynamakta ısrar ediyorsun, Al?"</span></p>

  <p class="msoplaintext"><span class="calibre18">   "Ne aptalca bir soru. Ha, unutmuştum: Sen futbol oynardın, kafana epey darbe yemiş olmalısın."</span></p>

  <p class="msoplaintext"><span class="calibre18">   "Hiç olmazsa bizim başlık giyecek kadar aklımız vardı" diye Noogie adamı kışkırttı.</span></p>

  <p class="msoplaintext"><span class="calibre18">   "Yani bu suratın için bir mazeretin yok mu diyorsun?"</span></p>

  <p class="msoplaintext"><span class="calibre18">   Noogie homurdanarak elini salladı.</span></p>

  <p class="msoplaintext"><span class="calibre18">   Çantasının askılarını çeken Bill Lennox, "Neler oluyor,</span></p>

  <p class="msoplaintext"><span class="calibre18">   ''Noogie?" dedi. "Olie'yi aşırı hız yaparken mi yakaladın yoksa?"</span></p>

  <p class="msoplaintext"><span class="calibre18">   Hepsi güldüler ama sonra Noogie'nin berisinde gelmekte olan Mitch ile Megan'a baktılar.</span></p>

  <p class="msoplaintext"><span class="calibre18">   Hokey sopasını kaldıran Jackson, "İyi akşamlar, Mitch" diye polis şefini selamladı. "Buz pistinde cinayet dalgası mı var yoksa?"</span></p>

  <p class="msoplaintext"><span class="calibre18">   "Evet. Senin vuruşlarının cinayetten beter olduğuna dair bir ihbar aldık."</span></p>

  <p class="msoplaintext"><span class="calibre18">   Hepsi birden güldüler buna. Mitch onların uzaklaşmasını bekledikten sonra memuruna döndü.</span></p>

  <p class="msoplaintext"><span class="calibre18">   "Memur Noga, seni Ajan O'Malley ile..."</span></p>

  <p class="msoplaintext"><span class="calibre18">   Megan hem enerjisini harcamak hem de ayaklarındaki hissin kaybolmasını önlemek için bir ayağını kaldırım kenarındaki kar birikintisine vurarak, "Tanıştık" dedi.</span></p>

  <p class="msoplaintext"><span class="calibre18">   Bakışlarıyla çevreyi taradı sonra. Buz pisti bir sokağın! sonunda, evlerin epey gerisindeydi. Deer Lake'in güneydoğusunda olan bina eyaletler arası otoyoldan da yarım mil uzaktaydı. Park yerindeki ışıklar dışında gece karanlık ve, ürkütücüydü. Yapraksız çalılığın bir yanında Park County: panayır alanı eski boş binaları ve karanlık içinde yükselen tribünüyle uzanıp gitmekteydi. Gölgeler yalnızca karnaval; ışıkları ve insan kalabalıklarıyla kaçıp gidecek kara ruhlarla doluymuş gibi terk edilmiş ve her nedense meşum bir görüntüsü vardı. Megan kasabaya doğru bakarken bir tecrit edilmişlik duygusuna kapılmıştı.</span></p>

  <p class="msoplaintext"><span class="calibre18">   "Kayıp çocuk için mi geldiniz?" diye Noga sordu.</span></p>

  <p class="msoplaintext"><span class="calibre18">   Mitch başını salladı. "Hannah Garrison'un oğlu Josh; Hannah çocuğu buradan alacakmış. Bir bakalım dedim, Olie'yle konuşuruz..."</span></p>

  <p class="msoplaintext"><span class="calibre18">   "Polislerin, meskûn bölgeyi taramaları gerekir" dedi Megan. "Komşular çocuğu ya da olağan dışı bir şey görmüşler mi? Burasını denetim akma aldıktan sonra panayır alanın aramalıyız."</span></p>

  <p class="msoplaintext"><span class="calibre18">   Mitch kadını Hannah ile oturup moral destek vermesi için kandırmaya çalışmıştı. Ancak Megan moral desteğinin kendi görevinin bir parçası olmadığını hatırlatmış, sonra Hannah ile oturup Josh'un arkadaşlarının evlerine telefon etmek üzere kadının bir arkadaşını çağırmalarını önermişti. Mitch sonunda Hannah'nın mahallesinde oturan Natalie'ye telefon edip gelmesini söylemişti.</span></p>

  <p class="msoplaintext"><span class="calibre18">   Gözlerini Megan'ın üzerinden ayırmadan derin bir soluk aldı ve memuruna inanılması güç sakin bir sesle, "Git Olie'yi bul" dedi. "Ben de bir dakika sonra geliyorum."</span></p>

  <p class="msoplaintext"><span class="calibre18">   Megan çatışmaya hazırlandı. Mitch gözlerini kasarak kadına baktı. Megan ondan dalga dalga yayılan gerilimi hissediyordu.</span></p>

  <p class="msoplaintext"><span class="calibre18">   Mitch hava kadar soğuk ve tehlikeli derecede yumuşak bir sesle, "Ajan O'Malley, bu kimin soruşturması?" dedi.</span></p>

  <p class="msoplaintext"><span class="calibre18">   "Senin" diye Megan hiç duraksamadan yanıt verdi. "Ve işi berbat etmektesin."</span></p>

  <p class="msoplaintext"><span class="calibre18">   "Ne kadar diplomatça söylenmiş bir söz."</span></p>

  <p class="msoplaintext"><span class="calibre18">   "Ben diplomasi yapmak için para almıyorum. Ben danışmak, öğüt vermek ve araştırmak için para alıyorum. Sana araştırma yapmanı tavsiye ediyorum, Şef, bir şey olmamış gibi davranarak ayağını sürümeni değil."</span></p>

  <p class="msoplaintext"><span class="calibre18">   "Ben senden ne fikir istedim ne de öğüt, Bayan O'Malley." Mitch bu durumdan hiç hoşlanmamıştı. Olasılıklardan ve bunun Deer Lake için ne demek olduğundan hiç hoşnut değildi. Ve o anda orada olduğu, her şeyi gördüğü ve kendi otoritesine ve egosuna tecavüzde bulunduğu için Megan O'Malley'den de hiç hoşlanmıyordu. "Leo pek yüzüne bakılacak biri değildi ama haddini bilirdi" dedi. "Ben kendisinden istemedikçe bu işe burnunu sokmazdı."</span></p>

  <p class="msoplaintext"><span class="calibre18">   "O zaman o da ayağını sürtüyor olurdu." Megan gerilemeyi reddediyordu. Eğer şimdi geri adım atacak olursa Tanrı bilir ya ondan sonra hep ekip odasında kahve makinesinin başında otururdu. Bu düzendeki yerini belirlemeliydi. "Eğer polisleri komşuları sorgulamaya yollamazsan çevreye bir göz attıktan sonra bu işi gider ben yaparım."</span></p>

  <p class="msoplaintext"><span class="calibre18">   Mitch'in çenesindeki adaleler kasıldı. Burun delikleri genişledi, bir çift buhar sütunu çıktı. Mitch eldivenli ellerini kalçalarına dayayarak öylece bekledi. Başını kaldırıp erkeğe bakmaktan ensesindeki adaleler düğüm düğüm olmuştu. Botlarının ince tabanlarından giren soğukla artık küçük parmaklarının hissini kaybetmişti.</span></p>

  <p class="msoplaintext"><span class="calibre18">   Mitch'in midesindeki yumruk biraz daha sıkılırken kafasının ardında bir ses fısıldadı: Ya kadın haklıysa? Ya sen yanılıyorsan, Holt? Ya bu işi yüzüne göçüne bulaştırır san? Kendisine duyduğu bu kuşku öfkesini artırmıştı ve bunu olduğu gibi önündeki kadına yöneltti.</span></p>

  <p class="msoplaintext"><span class="calibre18">   "İki ekip daha çağıracağım. Noga buralara bakar. Seni benimle gel, Ajan O'Malley. Kasabamda başıboş dolaşıp herkesi paniğe vermeni istemiyorum."</span></p>

  <p class="msoplaintext"><span class="calibre18">   "Ben senin tasmanın uçunda tutacağın bir şey değilim, Şef."</span></p>

  <p class="msoplaintext"><span class="calibre18">   Mitch'in dudakları aynı zamanda hem vahşi hem de kötü bir şekilde kıvrıldı. "Doğru ama esaslı bir fikir."</span></p>

  <p class="msoplaintext"><span class="calibre18">   Dönüp merdivenlerden yukarı yürüyerek, Megan'a karşılık verme fırsatını tanımadı. Megan attığı her adımda kaydığı için kâh yerlere kâh Mitch'e söverek ardından seğirtti</span></p>

  <p class="msoplaintext"><span class="calibre18">   Erkeğin yanına varınca, "Burada bazı temel kurallar koysak iyi olacak" dedi. "Ne zaman aydın ne zaman gerikafalı olacaksın, karar ver. Eğer bu bir sidik yarışına dönüşecekse bacağımı kaldırmayı öğrenmem gerekecek."</span></p>

  <p class="msoplaintext"><span class="calibre18">   Mitch ters ters baktı kadına. "Sana onu FBI akademisinde öğretmediler mi?"</span></p>

  <p class="msoplaintext"><span class="calibre18">   "Hayır. Bana yalnızca saldırgan erkekleri taşaklarını nasıl burarak sakinleştireceğimi öğrettiler."</span></p>

  <p class="msoplaintext"><span class="calibre18">   "Seninle çıkmak eğlenceli olmalı."</span></p>

  <p class="msoplaintext"><span class="calibre18">   "Bunu asla öğrenemeyeceksin."</span></p>

  <p class="msoplaintext"><span class="calibre18">   Mitch buz pistine açılan kapılardan birini tutup Megan'ın geçmesini bekledi. Megan yana kayıp başka bir kapıyı açtı.</span></p>

  <p class="msoplaintext"><span class="calibre18">   Hole girerken, "Özel bir davranış beklemiyorum" dedi. "Beklediğim eşit davranıştır."</span></p>

  <p class="msoplaintext"><span class="calibre18">   "İyi." Mitch eldivenlerini çıkarıp ceketinin ceplerine soktu. "Beni aşmaya çalışırsan sana da herkese olduğu kadar kızarım. Yeteri kadar kızdırdığın takdirde de yumruğu yersin."</span></p>

  <p class="msoplaintext"><span class="calibre18">   "Buna saldırı derler."</span></p>

  <p class="msoplaintext"><span class="calibre18">   "Polis çağırırsın sen de" dedi Mitch pistin kapısını açıp içeri girerken.</span></p>

  <p class="msoplaintext"><span class="calibre18">   Megan gözlerini havaya kaldırdı. "Bunu ben kendim, istemiştim, değil mi?"</span></p>

  <p class="msoplaintext"><span class="calibre18">  </span><span class="calibre20">Gordie Knutson Arenası'nın bütün ağır işlerinin çoğunu beş yıldır Olie Swain yapmaktaydı. Haftada altı gün saat üçten on bire kadar çalışır, soyunma odalarını temizler, tribünleri süpürür, Zaboni makinesiyle buzu yeniden kaplar ve gereken diğer bütün işleri yapardı. Gerçek adı Olie değildi ama bu lakap bir kere takılmış, kendisi de bundan kurtulmak için bir çaba harcamamıştı. İnsanlar kendisi hakkında ne kadar az şey bilirse o kadar iyi olur diye düşünürdü ve bu davranışını ta çocukluğunda geliştirmişti. Tanınmazlık rahat bir pelerin, gerçek ise yaşamının talihsiz hikâyesine istenmedik dikkatleri yönelten bir neon ışığıydı.</span></p>

  <p class="msoplaintext"><span class="calibre18">   Kendi işine bak sen, Leslie. Gururlu olma, Leslie. Gurur ve kendini beğenmişlik insanlığın günahlarıdır.</span></p>

  <p class="msoplaintext"><span class="calibre18">   Çocukluğunda demir yumruklar ve sivri dillerle beynine kazınan bu cümleler kafasının gerisinde çınlıyordu. Olie ufak tefekti ve çirkindi, yüzünün dörtte birini kaplayan şarap kırmızısı bir doğum lekesi vardı. Yetenekleri pek kısıtlıydı ve kimseyi ilgilendirmezdi. Deneyimleri utanılacak gizli şeylerdi ve bunları kendisine saklardı. Kendisi adına dile getirilen kaygıları hep omuz silkmesiyle karşılar, yara beresi olduğunu inkâr eder, bir gözünün cam olmasının nedeninin ağaçtan düşmesi olduğunu söylerdi.</span></p>

  <p class="msoplaintext"><span class="calibre18">   İşlek bir zekâsı, okumaya ve öğrenmeye uygun bir kafası vardı. Bilgisayar konusunda doğal bir beceriye sahipti. Bu gerçeği kendisine saklar, onu sönük varlığının tek parlak noktası olarak görürdü.</span></p>

  <p class="msoplaintext"><span class="calibre18">   Olie polisleri sevmezdi. Özellikle erkekleri sevmezdi. Onların irilikleri, güçleri, saldırgan cinsellikleri içinde kötü duygular uyandırırdı. Kendi yaşında gerçek bir arkadaşı olmamasının nedeni de buydu. Arkadaş diyebilecekleri; yalnızca hokey oynayan çocuklardı. Onların coşkularını kıskanır, masumluklarına gıpta ederdi. Onlar da iyi paten yaptığı ve akrobatik hareketleri becerdiği için ondan hoşlanırlardı. Bazıları yüzü konusunda zalimseler de, genelde onu kabul ederlerdi ve Olie'nin umabileceğinin en fazlası da buydu.</span></p>

  <p class="msoplaintext"><span class="calibre18">   Olie kendisi için bir tür büroya dönüştürdüğü kalabalık depo odasının bir köşesinde durmuş kapıyı dolduran Şef Holt'a bakarken bütün sinir uçları derisinin altında solucanlar gibi kıpırdamaktaydı.</span></p>

  <p class="msoplaintext"><span class="calibre18">   "Hey Olie" dedi Şef. Gülümsemesi yapmacık ve yorgundu. "Nasılsın bakalım?"</span></p>

  <p class="msoplaintext"><span class="calibre18">   "İyiyim." Olie'nin ağzından bir dal kırılması gibi kopmuştu sözcük. Cities'de bir ordu artığı eşya satan mağazadan aldığı kuştüyü astarlı pilot ceketinin kolunu çekiştirdi. Kalın yün kazağı içinde koltukaltlarından ekşi bir ter süzülüyordu.</span></p>

  <p class="msoplaintext"><span class="calibre18">   Şefin sağ kolunun ardından bir kadın bakıyordu. Parlak yeşil gözler, arkaya taranmış siyah saçlar.</span></p>

  <p class="msoplaintext"><span class="calibre18">   "Bu Ajan O'Malley." Holt sola doğru ancak bir santim kadar çekildi. Kadın adama bakarak açılan gedikten içeri süzüldü. "Ajan O'Malley, Olie Swain. Olie gece bekçisidir."</span></p>

  <p class="msoplaintext"><span class="calibre18">   Olie kibarca başını eğdi. Ne ajanı? diye merak etti ama sormadı. Kendi işine bak, Leslie. Kaynağı ne olursa olsun iyi bir öğüt. Yaşamında çok erkenden öğrenmişti merakını insanlardan uzaklaştırıp hayallerine ve kitaplarına yöneltmeyi.</span></p>

  <p class="msoplaintext"><span class="calibre18">   Megan odanın sıcaklığı karşısında atkısının düğümünü gevşetirken, "Eğer sakıncası yoksa size bir iki soru sormak istiyoruz, Bay Swain" dedi.</span></p>

  <p class="msoplaintext"><span class="calibre18">   Olie Swain'i bir bakışta ölçüp biçmişti. Fazla yuvarlak ve birbirlerine uymayan iki göz, bir jokey yapısı, boksör yüz hatları. Sol gözü camdı ve dimdik ileri bakıyor, diğeri oradan oraya dönüyor, bakışları dokunduğu her yerden yansıyor gibi. Cam göz sağlam gözden bir derece daha açık kahveydi ve beyazı daha parlaktı. Saçlarından çıkıp yüzünün üst sol köşesine yayılan kızıl doğum lekesi, bu doğal olmayan beyazlığı vurgulamaktaydı. Yer yer kırlaşmış kumral saçları bir tahta fırçasının kılları gibi dimdikti. Otuz beş kırk yaşlarında diye tahmin etti Megan. Ve polislerden hoşlanmıyor.</span></p>

  <p class="msoplaintext"><span class="calibre18">   Bu işin rizikolu yanlarından biriydi. En masum insanlar bile polis kendi alanlarına müdâhale ettiğinde tedirgin olurdu. Ve kimi zaman da bu normal bir ürpermenin ötesi demekti. Olie'ye bunlardan hangisinin uygulanabileceğini merak ediyordu.</span></p>

  <p class="msoplaintext"><span class="calibre18">   Mitch sıradan bir şeyden söz ediyormuş gibi, "Josh Kirkwood'u arıyoruz" dedi. "John, Olsen'in küçükler takımında oynuyor. Onu tanıyor musun?"</span></p>

  <p class="msoplaintext"><span class="calibre18">   Olie omuzlarını silkti. "Elbette."</span></p>

  <p class="msoplaintext"><span class="calibre18">   Başka bir şey söylemedi. Soru da sormadı. Yün yarım eldivenlerine baktı. Tipik Olie, diye düşündü Mitch. Herifte görgü kuralı diye bir şeyi yoktu, fazla konuşmazdı, dürtüklemeden hiçbir şey söylemezdi. Garip biriydi ama yasalarda bunu yasaklayan bir şey de yoktu. Hayatta tek istediği işini yapmak ve kitaplarıyla başbaşa kalmak gibi görünüyordu.</span></p>

  <p class="msoplaintext"><span class="calibre18">   Mitch kapının önünde durduğu yerden gözlerini kıpırdatmadan Olie'yi de odanın tümünü de görüyordu. Kumaşı yırtık eski bir yeşil oyun masası, boya lekeleri içinde tahta bir iskemle. Masanın üstü ve altı tarihi geçmiş ve kullanılmış ders kitaplarıyla doluydu. Bilgisayar, psikoloji, İngiliz edebiyatı - ne ararsan vardı.</span></p>

  <p class="msoplaintext"><span class="calibre18">   "Josh'un annesi oğlanı almak için gecikmiş" diye devam etti Mitch. "Buraya geldiğinde çocuk gitmişmiş. Onu biriyle giderken gördün mü?"</span></p>

  <p class="msoplaintext"><span class="calibre18">   "Hayır." Olie başını eğdi. "İşim vardı. Paten Kulübü gelmeden Zamboni'yi çalıştırmam gerekiyordu." Konuşması bir tür sözel stenoydu. Yalnızca istediğini iletecek kadar, karşılıklı konuşmayı teşvike yeterli değil. Ellerini ceplerine sokup biraz daha terleyerek bekledi.</span></p>

  <p class="msoplaintext"><span class="calibre18">   "Saat beşi çeyrek geçe ile beş buçuk arası hastaneden sana telefon edip Dr. Garrison'un geç kalacağını bildirdiler mi?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   "Peki başka birine edip etmediklerini biliyor musun?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   Megan başını salladı, parkasının fermuarını açtı. Küçük oda kazan dairesinin yanındaydı ve duvarlarının ısındığı anlaşılıyordu. Sauna gibiydi içerisi. Mitch parkasının fermuarını açmış, ceketi sırtına itmişti. Olie'nin elleri ceketinin cebindeydi. Parçalanmış Nike ayakkabılı sağ ayağı ile sol dizini kaşıdı.</span></p>

  <p class="msoplaintext"><span class="calibre18">   "Öteki çocuklar gittikten sonra Josh'un binaya dönüp dönmediğini gördün mü?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   "Dışarı çıktın mı? Ortalıkta yabancı bir otomobil var mıydı?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   Mitch dudaklarını sımsıkı kapattı, soluğunu burnundan boşalttı.</span></p>

  <p class="msoplaintext"><span class="calibre18">   "Özür dilerim" dedi Olie. "Yardım etmek isterdim. İyi çocuktur. Ona bir şey olduğunu sanmıyorsunuz, değil mi?"</span></p>

  <p class="msoplaintext"><span class="calibre18">   "Ne gibi?" Megan'ın gözleri Olie'nin birbirlerine uymayan gözlerinden ayrılmamıştı.</span></p>

  <p class="msoplaintext"><span class="calibre18">   Olie yine omuzlarını silkti. "Dünya berbat bir yer."</span></p>

  <p class="msoplaintext"><span class="calibre18">   "Herhalde bir arkadaşının evine gitti" dedi Mitch. Son iki saat içinde aynı şeyi o kadar çok söylemişti ki, sözcükler artık eskimiş gibiydi. Çağrı cihazı kemerinde kurşun bir ağırlık gibiydi. Kafasının bir köşesinde onun her an çalacağını ve Josh'un kasabanın bir evinde pizza yiyip Timberwolves'un maçını seyrederken bulunduğu haberini alacağını düşünüyordu. Beklemek sinirlerini kurtlar gibi kemirmekteydi.</span></p>

  <p class="msoplaintext"><span class="calibre18">   Diğer yandan Megan bu işten hoşlanmışa benziyordu. Bu düşünce Şefi sinirlendirdi.</span></p>

  <p class="msoplaintext"><span class="calibre18">   "Bay Swain bütün akşam burada mıydınız?" diye sordu Megan.</span></p>

  <p class="msoplaintext"><span class="calibre18">   "İşim bu."</span></p>

  <p class="msoplaintext"><span class="calibre18">   "Sizi doğrulayacak biri var mı?"</span></p>

  <p class="msoplaintext"><span class="calibre18">   Olie'nin alnından bir damla ter yuvarlanıp sağlam gözüne girdi. Bir avcının nişangâhındaki bir geyik gibi gözlerini kırpıştırdı. "Neden? Ben bir şey yapmadım ki?"</span></p>

  <p class="msoplaintext"><span class="calibre18">   Megan adama gülümsedi. Olie bunu yutmadı ama o kadar önemli de değildi. "Bunlar sorulması gereken sorular, Bay Swain. "Acaba siz..."</span></p>

  <p class="msoplaintext"><span class="calibre18">   Mitch, Megan'ın parkasının kemerini arkadan yakalayıp hafifçe çekiştirdi. Megan dönüp baktı.</span></p>

  <p class="msoplaintext"><span class="calibre18">   Mitch kadına bakmadan, "Teşekkür ederiz, Olie" dedi. "Aklına bize yardımcı olacak bir şey gelirse lütfen telefon eder misin?" -</span></p>

  <p class="msoplaintext"><span class="calibre18">   "Elbette. Umarım her şeyin sonu iyi gelir."</span></p>

  <p class="msoplaintext"><span class="calibre18">   Holt ile kadın kapıdan çıkınca göğsündeki o kapalı yerde sıkışıp kalmışlık duygusu da kaybolmuştu. Ayak sesleri uzaklaşırken Olie'nin yalnızlık duygusu dönmeye başladı. Odanın içinde dolaştı, parmaklarını duvarlara değdirerek kendi alanın işaretledi, yabancıların müdahale izlerini sildi. Sonra iskemleye oturup sevgili evcil hayvanlarıymış gibi kitaplarını okşadı.</span></p>

  <p class="msoplaintext"><span class="calibre18">   Polislerden hoşlanmazdı. Sorulardan hoşlanmazdı, yalnızca rahat bırakılmak istiyordu. Kendi işine bak, Leslie. Olie başkalarının da bu öğüde kulak vermelerini isterdi.</span></p>

  <p class="msoplaintext"><span class="calibre18">  </span><span class="calibre20">"O davranışından hiç hoşlanmadım" dedi Megan. Mitch'in yanında yürürken erkeğe yetişebilmek için koşmak zorunda kalıyordu. Beton zemindeki ayak sesleri mağara gibi binada çınlamaktaydı. Düz ve bembeyaz buzun üzerinde ışıklar yan sıyordu. Duvarlara yükselen sıralar yoğun ve sessiz gölgelet bürünmüşlerdi. Soğuk ve boş bir tiyatro.</span></p>

  <p class="msoplaintext"><span class="calibre18">   Mitch alay edercesine, "Özür dilerim" dedi. Hasmane tavırlarını bıraktıkları yerden almak hoşuna gitmişti. "Ben yalnız çalışmaya alışkınım. Biraz daha terbiyeli olmam gerek."</span></p>

  <p class="msoplaintext"><span class="calibre18">   "Bunun terbiye ile ilgisi yok. Bu mesleki nezakettir."</span></p>

  <p class="msoplaintext"><span class="calibre18">   "Mesleki nezaket mi?" Mitch'in bir kaşı kalktı. "Bu senin için yabancı bir kavram, Ajan O’Malley. O küçücük kıçını ısırsa bile bence mesleki nezaketi tanıyamazsın."</span></p>

  <p class="msoplaintext"><span class="calibre18">   "Benim sözümü ağzıma tıkadın..."</span></p>

  <p class="msoplaintext"><span class="calibre18">   "Ağzına tıkamak mı? Seni kapı dışarı etmeliydim."</span></p>

  <p class="msoplaintext"><span class="calibre18">   "Benim otoritemi baltaladın..."</span></p>

  <p class="msoplaintext"><span class="calibre18">   Mitch'in gözleri ardında sıcak ve kıpkırmızı bir şey birden patlayıverdi. Çok uzun zamandır ilk kez olarak alevi denetimini delip geçti. Hiçbir uyarıda bulunmadan birdi döndü, kadını omuzlarından yakalayıp hokey tahtaların üzerinde yükselen Plexiglas'a yasladı.</span></p>

  <p class="msoplaintext"><span class="calibre18">   "Burası benim kasabam, Ajan O’Malley!" diye hırlayarak yüzünü kadının yüzüne değecek kadar yaklaştırdı. "Senin otoriten falan yok. Sen burada istek üzerine yardım etmeye geldin. Diplomaların olabilir ama büroda o dersi verdiklerinde sen herhalde tuvaletteydin."</span></p>

  <p class="msoplaintext"><span class="calibre18">   Megan olmayacak derecede iri gözlerle erkeğe baktı, ağzı yumuşacık yuvarlak bir O'ydu. Mitch kadını korkutmak, dehşete düşürmek istemişti. Görev başarıyla tamamlanmıştı. Megan'ın kalın ceketinin önü açıktı ve Mitch o yeşil balıkçı yaka kazağın altında neredeyse kalbinin atışlarını görecekti.</span></p>

  <p class="msoplaintext"><span class="calibre18">   Büyülenmiş gibi gözlerini aşağı kaydırdı. Kadının omuzları duvara yaslanınca göğsü ileri fırlamıştı. Memeleri dikkatini çekti. Küçük, yuvarlak toplardı ve Mitch bakarken meme başlarının kazağın kumaşı altında hafifçe dikildiğini görebiliyordu. Mitch'in içindeki sıcaklık değişiyor, öfke alevlerinden daha az uygar, daha ilkel bir şeye dönüşüyordu. Niyeti mesleki üstünlük sağlamaktı, ancak o sıcaklık içinde niyeti eridi ve yer değiştirerek zihninin mantıklı köşelerinden mantığa hiç ihtiyacı olmayan bir köşesine kayıverdi.</span></p>

  <p class="msoplaintext"><span class="calibre18">   Bakışlarını meydan okurcasına fırlamış olan çeneye kaldırdı. Sonra hafifçe titreyen, o cesaret gösterisini yalanlayan ağıza. Kadife kadar yeşil gözlere, gece kadar kara, kısa ve gür kirpiklere.</span></p>

  <p class="msoplaintext"><span class="calibre18">   "Leo ile hiç böyle sorunlarım olmazdı" diye mırıldandı. "Ama Leo'yu da hiç öpmek istememiştim."</span></p>

  <p class="msoplaintext"><span class="calibre18">   Megan buna izin vermemesi gerektiğini biliyordu. Buna karşı her savı ezbere bilirdi, bu gece hepsini, sanki kötü ruhları kovmak istercesine aklından geçirip durmuştu. Aptallık bu. Tehlikeli. Kötü bir şey... Bütün bunlar aklından geçerken bile Çenesini kaldırıyor, soluğunu tutuyordu...</span></p>

  <p class="msoplaintext"><span class="calibre18">   Megan ellerini erkeğin göğsüne dayayıp itti ve ancak Mitch'in konsantrasyonunu bozmayı başardı. Mitch başını hafifçe geri çekti, gözlerini kırpıştırdı, başındaki sisler ağır ağır dağıldı. Denetimini kaybetmişti. Bu düşünce kulakları arasında Çalan bir çan gibiydi. Denetimini kaybetmemişti. Öfkene hakim ol. Zihnine hakim ol. İhtiyaçlarına hakim ol. Bunlar iki yılını geçirmesine yardım etmişti ve Megan O'Malley soluğunu içine çekene kadar Mitch onları çiğnemenin eşiğine gelmişti.</span></p>

  <p class="msoplaintext"><span class="calibre18">   Karanlık salonun serinliğinde soluklarını tutarak birbirlerine baktılar.</span></p>

  <p class="msoplaintext"><span class="calibre18">   "Böyle bir şey olmamış gibi davranacağım" dedi Megan, sesinde niyet ettiği otorite ya da haklı öfkeden eser olmadan. Bu beyanı tutamayacağını bildiği bir söz gibi çıkmıştı ağzından.</span></p>

  <p class="msoplaintext"><span class="calibre18">   Mitch bir şey demedi. Sıcaklık birden bir parıltıya dönüştü. Ellerini kadının omzundan kaldırıp geriledi. Kadın otoritesini elinden almak, aklını kaçırtmak istiyor, sonra da bir şey olmamış gibi davranmaya çalışıyordu. Bir parçasıyla bu düşünceye isyan etti. Ama bu mantıklı olan parçası değildi.</span></p>

  <p class="msoplaintext"><span class="calibre18">   Megan O'Malley'i istemek akıllıca bir şey değildi. C yüzden Megan O'Malley'i istemeyecekti. Çok basit. Zaten kendisinin tipi değildi. Ufak tefek ve sert kadınlar onu etkilemezdi. O kadınların uzun boylu ve zarif, sıcak ve canayakın olanını severdi. Allison'un olduğu gibi. Bu İrlandalı huyları ve feminist öfkesi olan küçücük kadın gibi değil.</span></p>

  <p class="msoplaintext"><span class="calibre18">   "İyi olur, O'Malley" dedi. "Unut gitsin. Dişiliğinin görünmesini istemezsin kuşkusuz."</span></p>

  <p class="msoplaintext"><span class="calibre18">   Mitch'in amaçladığı gibi sözleri kadını yaralamıştı ama; kendisi bundan tatmin olmuş değildi. İçinde kıpırdayan tek şey suçluluk ve daha yakından incelemek istemediği bir pişmanlık duygusuydu.</span></p>

  <p class="msoplaintext"><span class="calibre18">   Kapılardan biri açılınca gürültü lastik bir top gibi çınladı sessizlikte.</span></p>

  <p class="msoplaintext"><span class="calibre18">   "Şef!" diye Noga gürledi. "Şef!"</span></p>

  <p class="msoplaintext"><span class="calibre18">   Midesindeki düğüm kat kat artan Mitch tribünlerin arkasında koşmaya başladı. Tanrım, ne olur Josh'u bulduğunu söylesin. Ve çocuk sağ olsun. Ama bu isteğini kafasından geçirirken bile o soğuk korku tüylerini ürpertiyor, kemikli parmaklarıyla boğazını sıkıyordu.</span></p>

  <p class="msoplaintext"><span class="calibre18">   Noga'nın yanına koşarak, "Ne var?" diye sordu.</span></p>

  <p class="msoplaintext"><span class="calibre18">   Noga soluk ve buz gibi bakıyordu, korkunun yüzü. "Gelip görsen iyi olur."</span></p>

  <p class="msoplaintext"><span class="calibre18">   "Tanrım!" diye Mitch umutsuzca fısıldadı. "Josh mu?"</span></p>

  <p class="msoplaintext"><span class="calibre18">   "Hayır. Gel."</span></p>

  <p class="msoplaintext"><span class="calibre18">   Binadan koşarak çıkarlarken Megan en arkadaydı. Soğuk bir tokat gibi çarptı yüzüne. Ceketinin fermuarını çekti, ceplerinden eldivenlerini çıkarıp giydi. Atkısı bir omzundan aşağı sarkmış, bayrak gibi dalgalanırken park yerinde koşarken düştü.</span></p>

  <p class="msoplaintext"><span class="calibre18">   Mitch önden koşuyordu. Öteki uçta üç üniformalı polis yaprakları dökülmüş çalılığın önünde durmaktaydılar.</span></p>

  <p class="msoplaintext"><span class="calibre18">   "Ne var?" diye gürledi Mitch. "Ne buldunuz?"</span></p>

  <p class="msoplaintext"><span class="calibre18">   Hiçbiri konuşmadı. Dilsiz ve şaşalamış bir tavırla birbirlerine baktılar.</span></p>

  <p class="msoplaintext"><span class="calibre18">   "Söylesenize ne oldu?"</span></p>

  <p class="msoplaintext"><span class="calibre18">   Lonnie Dietz yana çekilince sokak ışığı naylon bir torba çantanın üstüne düştü. Biri çantanın kenarına iri büyük harflerle JOSH KIRKWOOD yazmıştı.</span></p>

  <p class="msoplaintext"><span class="calibre18">   Mitch karların içine çömeldi. Çanta patlamaya hazır bir bomba gibi duruyordu önünde. Fermuarı yarıya kadar çekilmiş, araya rüzgârda titreyen bir kâğıt sıkıştırılmıştı. Mitch kâğıdın ucunu tutup yavaşça çantadan çıkardı.</span></p>

  <p class="msoplaintext"><span class="calibre18">   Yanında çömelen Megan soluk soluğa, "Nedir o?" diye sordu. "Fidye notu mu?"</span></p>

  <p class="msoplaintext"><span class="calibre18">   Mitch kâğıdı açıp okudu. Önce ağır ağır, sonra daktiloyla yazılmış her sözcükte kanı biraz daha donarak bir daha.</span></p>

  <p class="msoplaintext"><span class="calibre18">   bir çocuk kayboldu</span></p>

  <p class="msoplaintext"><span class="calibre18">   cahillik masumiyet değil GÜNAHtır</span></p>
</body>
</html>
