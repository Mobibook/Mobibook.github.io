<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">ON BEŞİNCİ BÖLÜM</span></h3>

  <p class="msoplaintext"><span class="calibre18"> </span><span class="calibre20"><b class="calibre10">3. GÜN</b></span></p>

  <p class="msoplaintext"><span class="calibre18"><b class="calibre10">SAAT 16:55 -4,9°C</b></span></p>

  <p class="msoplaintext"><span class="calibre18"> </span><span class="calibre20">Megan, kriz merkezine vardığında gün kararmaya başlamıştı. Öğleden sonrasını Josh'un düzenli olarak görüştüğü yetişkinlere tekrar giderek geçirmiş, anlayış dağıtmış ve saatin her tıkırtısıyla daha da büyüyen sorulara yanıt alamamıştı.</span></p>

  <p class="msoplaintext"><span class="calibre18">   Josh'un öğretmeni Sara Richman'ın iki oğlu vardı. Daha önce iki kere sorguya çekilmiş olmasına rağmen olanlar hakkında konuşurken ağlamadan duramıyordu. Josh'un oymak beyi Rob Phillips savcılık bürosunda memurdu ve son üç yıldır bir sarhoş sürücü sayesinde yaşamının sonuna kadar tekerlekli sandalyeden kalkamayacaktı. Phillips tatilinden yararlanarak gönüllü merkezinde çalışıyordu.</span></p>

  <p class="msoplaintext"><span class="calibre18">   İnsanlar kimi evlerine ailelerine gitmek, kimi de bir şeyler yiyip geri dönmek üzere itfaiye salonundan çıkıyorlardı. Megan, Jim Geist'ı aradı ve onun yerine kendi ajanlarıyla Mitch'in adamlarının birkaçının gelen telefonlara cevap verdikleri odada Dave Larkin'i buldu. Odada sürekli telefonlar çalıyordu. Polisler ve gönüllüler içeri girip çıkıyor, broşürler ve yiyecek getiriyor, aceleyle yazılmış notları ve faks mesajlarını götürüyorlardı.</span></p>

  <p class="msoplaintext"><span class="calibre18">   Larkin'in üzerinde mavili beyazlı bir Hawaii gömleği vardı. Kulağı ile omzu arasına telefon almacını sıkıştırmış, bir kâğıda acele bir şeyler yazıyordu. Başını kaldırıp Megan'ı görünce gözlerini yuvarladı.</span></p>

  <p class="msoplaintext"><span class="calibre18">   "Hayır, özür dilerim, Bay DePalma, Ajan O'Malley'i hiç görmedim. Bütün gün bir ipucu peşinde dışardaydı. Evet, efendim. Önemli olduğunu anlıyorum. Mesajı kendisine ileteceğim." Megan'a bakıp yüzünü buruşturdu. "Sizi evinizden mi arasın? Anlıyorum. Evet, efendim."</span></p>

  <p class="msoplaintext"><span class="calibre18">   Larkin telefonu kapattı, parmağını kulağına sokup karıştırırken Megan'a komik bir telaşla baktı. "İrlandalı, bana çok şey borçlusun."</span></p>

  <p class="msoplaintext"><span class="calibre18">   Megan, Larkin'in yanındaki iskemleye oturup dirseğini masaya dayadı. "Seksle ilişkili olmayan her şeyi veririm."</span></p>

  <p class="msoplaintext"><span class="calibre18">   "Tüh!" diye homurdandı Larkin. "Bunu bilseydim telefonu sana verirdim."</span></p>

  <p class="msoplaintext"><span class="calibre18">   "Sen esaslı bir dostsun. DePalma dünyada konuşmak istediğim son insan."</span></p>

  <p class="msoplaintext"><span class="calibre18">   "Haklısın da. Bir ajan ızgarası istiyormuş gibi bir hali vardı."</span></p>

  <p class="msoplaintext"><span class="calibre18">   "O gazetecileri kızartmak istemeli aslında. Biri Henry Forster ile Paige Price'ı şişe geçirmek isterse ben patates salatasını yapmaya hazırım. Senin burada ne işin var? Jim otele mi gitti?"</span></p>

  <p class="msoplaintext"><span class="calibre18">   "Evet. Ben mesai saati dışında çalışıyorum." Larkin gülümsedi. "Sana gönüllü sıkıntısı çekmeyeceğini söylemiştim.</span></p>

  <p class="msoplaintext"><span class="calibre18">   "Sana minnettarım. Laboratuardan notlar konusunda bir haber var mı?"</span></p>

  <p class="msoplaintext"><span class="calibre18">   "Televizyonda yayınlanmadık bir şey yok. Ninhidrin testini ısı ve rutubetle hızlandırıp ultraviyole altında tekrarladık. Kâğıtta parmak izi olsaydı flürosanlaşıp ışık altında parlardı. Ama hiçbir şey olmadı."</span></p>

  <p class="msoplaintext"><span class="calibre18">   Megan içini çekti. "Eh, o kadar da şanslı olacağımızı ummuyordum. Bu öyle sıradan bir gerizekâlı değil. Eldiven giyecek kadar işini biliyor. Kamyonetten yeni bir haber var mı?"</span></p>

  <p class="msoplaintext"><span class="calibre18">   "Eyalette her üç kişiden birinin açık renkli bir kamyonet süren birini tanıdığını söyleyebilirim." Larkin, Geist'in not defterini önüne çekip sayfalarını karıştırdı. "Bir kere New Plague'daki polis şefi sarı kamyonetti sabıkalıyı araştırmış. Kamyonetin üzerinde şimdi çölde güneş batışı resmi varmış ve herif de Çarşamba geceleri bowling liginde oynarmış. Bu hafta 220 puan alıp iki kere birer kasa bira kazanmış."</span></p>

  <p class="msoplaintext"><span class="calibre18">   "Talihli köpek. Başka?"</span></p>

  <p class="msoplaintext"><span class="calibre18">   "Jim, ihbarları coğrafi olarak sıralamış. Bu öğleden sonra Şef Holt ile görüştü. Listeyi birlikte gözden geçirdiler, Jim birini, Holt'un bir adamıyla diğerlerini denetlemeye gönderdi."</span></p>

  <p class="msoplaintext"><span class="calibre18">   "Şu listeyi bana versene."</span></p>

  <p class="msoplaintext"><span class="calibre18">   Larkin listeyi uzattı, sonra arkasına yaslanıp kollarını başının üstüne kaldırıp gerindi. "Bu işi hallettikten sonra bir hafta sonu Montana'ya kayak yapmaya gider miyiz? Whitefish'te bir dairesi olan bir arkadaşım var."</span></p>

  <p class="msoplaintext"><span class="calibre18">   Megan komşularının haklarında ihbarda bulundukları Park County sakinlerinin ad ve adreslerini inceledi. "Ben kayak yapmam."</span></p>

  <p class="msoplaintext"><span class="calibre18">   "Daha iyi ya. Zamanımızı sıcak su dolu küvette geçiririz."</span></p>

  <p class="msoplaintext"><span class="calibre18">   "Sen soğuk bir duş alsan daha iyi olur gibime geliyor."</span></p>

  <p class="msoplaintext"><span class="calibre18">   Okuduğu ad bir şamar gibi çarpmıştı Megan'ın yüzüne. Belirli bir kamyonet hakkında gelen ihbarları ve üzerlerine çekilen kırmızı çizgilere bakarken oturduğu yerden doğruldu. "Bu da ne demek oluyor?"</span></p>

  <p class="msoplaintext"><span class="calibre18">   Larkin uzanıp listeye baktı. "Holt onları denetlediğini söyledi."</span></p>

  <p class="msoplaintext"><span class="calibre18">   "Namussuz herif!" diye homurdanan Megan ayağa fırladı. Tansiyonunun tehlikeli bölgeye doğru yükseldiğini hissediyordu. Kulaklarında bir zonklama başlamıştı. Ayağa kalkıp iskemleyi çarpar gibi masaya itti. Gürültü telefon seslerini bastırmış, herkes o yana dönmüştü.</span></p>

  <p class="msoplaintext"><span class="calibre18">   Megan kapıdan çıkarken Larkin, "Nereye?" diye seslendi.</span></p>

  <p class="msoplaintext"><span class="calibre18">   "Kıyameti koparmaya!"</span></p>

  <p class="msoplaintext"><span class="calibre18">   Larkin çenesini avuçladı. "Eh, yemek ve çılgın bir seks gecesi suya düştü" diye söylendi.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 17:01 -4,9°C</b></span></p>

  <p class="msoplaintext"><span class="calibre18"> </span><span class="calibre20">Mitch odasında masasının üstündeki sarı renkli ışığın altında serili raporların ve ifadelerin önünde oturuyordu. Natalie'yi eve, fener alayına katılacak çocuklarına yardıma göndermişti. Valerie lise bandosunda flüt çalıyordu. Troy ise son sınıfların arabasında yer alacaktı. Belediye meclisi Kar Festivali'ne devam etmeye karar vermişti ama şimdi her olay Josh'un kaçırılması üzerinde yoğunlaşacaktı. Toplum birliği gösterisi hem trajik hem de güçlü olacaktı.</span></p>

  <p class="msoplaintext"><span class="calibre18">   Gün, Mitch'i hem bedenen hem ruhen tüketmişti. Sürekli baskı, acillik duygusu sinirleri de sabrı da yıpratmaktaydı. Okul personelinin çoğunu kendi sorguya çekmiş, sonra da okul bahçesinde yine uzun uzun dolaşmıştı. Josh'un defterini arabasının üstüne koymuş olan kişinin kimliği hakkında bir ipucu arıyordu. Ve bu arada muhabirler sivrisinekler gibi peşini bırakmamışlardı. Ama hepsi boşunaydı. Otoparka girmek kolaydı ve kimse bir şey görmemişti. Defteri bırakmak için arabayı Explorer'in yanına çekip camdan uzatmak yeterliydi. Basit ve şeytanca. Sinir bozucu.</span></p>

  <p class="msoplaintext"><span class="calibre18">   Her nasılsa bir vakit bulup kızını festival geçidin götürmek için kendini toparlaması gerekiyordu. Kaynanası telefon etmiş, Jessie nasılsa hafta sonunu kendilerinde geçirdiği için kocasıyla birlikte kızı festivale götürebileceklerini söylemişti. Ayrıca polislerin sınıflara girip çocukları korkuttukları bu sırada, kızın kendisiyle gitmekten huzursuz olacağını da düşünüyordu.</span></p>

  <p class="msoplaintext"><span class="calibre18">   Mitch kendini tutamamıştı. Joy en iyi zamanlarda bile sabrını taşırırdı ve şimdi en iyi zamanlardan birinde değillerdi. "Yani kızım benden korkar mı diyorsun?"</span></p>

  <p class="msoplaintext"><span class="calibre18">   "Hayır! Ne münasebet. Ben yalnızca..."</span></p>

  <p class="msoplaintext"><span class="calibre18">   "Ne demek istiyorsun, Joy?"</span></p>

  <p class="msoplaintext"><span class="calibre18">   "Kirkwood'ların çocuğu sokaktayken kaçırılmıştı."</span></p>

  <p class="msoplaintext"><span class="calibre18">   "İnan bana, Joy, ben yanındayken biri Jessie'yi kaçırmaya çalışırsa beynine kurşunu yer."</span></p>

  <p class="msoplaintext"><span class="calibre18">   "Öyle konuşman gerekmez..."</span></p>

  <p class="msoplaintext"><span class="calibre18">   "Kızımın benim yanımda güvenlikte olmayacağını söylersen biraz sinirleniyorum elbette."</span></p>

  <p class="msoplaintext"><span class="calibre18">   "Ben öyle bir şey söylemedim!"</span></p>

  <p class="msoplaintext"><span class="calibre18">   Ama aklından geçti, diye düşündü Mitch. Bunu hep düşünürdü ve düşüncelerini zehirli iğneler gibi ustaca Mitch'in derisinin altına zerkederdi. Kızını ona emanet etmişti ve kızı ölmüştü. Torununu ona emanet etmişti ve torunu ölmüştü. Her şeyden Mitch'i sorumlu tutardı ve açıkça bir şey söylemeyip o suçlama duygusu içinde saklar, onun içinde habis bir ur gibi büyümesine izin verirdi.</span></p>

  <p class="msoplaintext"><span class="calibre18">   Mitch de aynı şeyi yaptığı için iyi bilirdi bunu.</span></p>

  <p class="msoplaintext"><span class="calibre18">   Ellerini yüzünden geçirdi. Bir yanı bu karabasan sona erene kadar uyumak istiyordu ama uyursa da karabasandan kurtulmuyordu ki. Uyanıkken bu olay vardı. Uyuduğu zamansa bir kan denizi içinde boğulduğunu görüyordu rüyasında.</span></p>

  <p class="msoplaintext"><span class="calibre18">   "O birkaç şeyi de eve giderken alamaz mısın?"</span></p>

  <p class="msoplaintext"><span class="calibre18">   "Allison, on sekiz saattir çalışıyorum. Eve gelmek, uyumak, yemek yemek, duş yapmak, tıraş olmak için üç saatim var. Ondan sonra da mahkemede olmalıyım. Lanet 7-Eleven'e uğramayı hiç istemiyorum. Sen top sahasına giderken yolda bir şeyler alamaz mısın?"</span></p>

  <p class="msoplaintext"><span class="calibre18">   "Park yolundaki o dükkândan nefret ediyorum. Çok kötü bir orası."</span></p>

  <p class="msoplaintext"><span class="calibre18">   "Tanrı aşkına, beş dakika bile sürmez. Gün ortasındayız. yerleri ortalıkta kimse yokken geceleri soyarlar."</span></p>

  <p class="msoplaintext"><span class="calibre18">   "Böyle tartıştığımıza inanamıyorum. Neden buradan gitmiyoruz sanki? Her gün biraz daha beter oluyor. Kendimi evimde tutsak gibi hissediyorum..."</span></p>

  <p class="msoplaintext"><span class="calibre18">   "Şimdi yine ona başlama. Bu kavgayı bir daha etmeden on on iki saat uyumamı bekleyemez miyiz?"</span></p>

  <p class="msoplaintext"><span class="calibre18">   "Pekâlâ. Nasıl istersen. Ama gerçek bir tartışma istiyorum, Mitch. Bu şekilde yaşamak istemiyorum."</span></p>

  <p class="msoplaintext"><span class="calibre18">   Karısının son sözleri zihninde yankılanırken Mitch parmağındaki altın halkaya dokundu.</span></p>

  <p class="msoplaintext"><span class="calibre18">   Adalet yoktu. Mantık yoktu. Hannah Garrison'un oğlunu, tek açıklaması zalim bir şaka olan yüzü belirsiz bir hayalete kaptırmasında adalet yoktu. Aslında alay edilen yaşamın anlamı olması gerektiğini düşünen insanlardı.</span></p>

  <p class="msoplaintext"><span class="calibre18">   Mitch kendini cezalandırmak ve yumruğunu adaletsiz dünyaya sallamak için bu bir iki dakikayı çaldığı sırada saat tıkırdamaya devam ediyor ve geçen her saniye içindeki çaresizliği artırıyordu.</span></p>

  <p class="msoplaintext"><span class="calibre18">   Kafasını ve kendisini toparlamaya, düşüncelerini bir noktaya yöneltmeye ihtiyacı vardı. Koltuğun kenarlarını sıkıca tutarak Miami'deki emniyet psikiyatrının gösterdiği gibi derin ve sakinleştirici soluklar almaya çalıştı. Kafanı yalnızca derin soluk alıp vermeye yönelt. Mitch o ukala herifin koca kıçına bir tekme indirmeyi düşündü.</span></p>

  <p class="msoplaintext"><span class="calibre18">   "Eğer oradaysa beni görecektir!"</span></p>

  <p class="msoplaintext"><span class="calibre18">   Ses Megan'ındı. Öfkeli. Ardından Noga'nın gökgürültüsünü andıran ayak sesleri.</span></p>

  <p class="msoplaintext"><span class="calibre18">   "Ama Bayan O... yani Ajan, rahatsız edilmek istemediğini söyledi."</span></p>

  <p class="msoplaintext"><span class="calibre18">   "Rahatsız mı? Ya paramparça edilmeye ne dersin?" Mitch ancak doğrulduğu sırada Megan da içeri girmişti</span></p>

  <p class="msoplaintext"><span class="calibre18">   Elleri belinde olarak kapı önünde durduğu anda kendisine aşırı büyük gelen ceketi de omuzlarından kaymıştı. Bir türlü boynuna sarmayı beceremediği uzun atkı bir omzundan yere kadar sarkıyordu.</span></p>

  <p class="msoplaintext"><span class="calibre18">   Noga da kadının arkasından göründü. "Kusura bakma, Şef, onu durduramadım."</span></p>

  <p class="msoplaintext"><span class="calibre18">   Noga kolejdeyken rakip takımı durdururdu ama, Megan O'Malley'i durduramamıştı. Her nedense bu Mitch'e gayet mantıklı geldi. Noga'ya çıkmasını işaret etti.</span></p>

  <p class="msoplaintext"><span class="calibre18">   "Sıra bende, Şef!" dedi Megan, Noga arkasında kapıyı kapatınca. "Neden bana Olie'nin seksen üç model bir Chevy kamyoneti olduğu söylenmedi? Kamyonet hakkında kendisiyle dün akşam konuştuğun neden söylenmedi?"</span></p>

  <p class="msoplaintext"><span class="calibre18">   "Ben sana rapor vermek zorunda değilim, Ajan O'Malley. Rütben benimkinden yüksek değildir. Patronum değilsin benim."</span></p>

  <p class="msoplaintext"><span class="calibre18">   "Hayır, sen kimseye hesap vermezsin, değil mi? Burası senin kasaban. Senin insanların. Senin soruşturman. O çocuğun cesedi bir çöplükte bulunup da bunu Olie Swain'in yaptığı ortaya çıkarsa gidecek de senin kellen olur."</span></p>

  <p class="msoplaintext"><span class="calibre18">   Megan erkeğin bu darbeyi yediği anda sarsıldığını hissedebiliyordu.</span></p>

  <p class="msoplaintext"><span class="calibre18">   "Steiger daha dürüst çıktı. Onun ne mal olduğunu ilk gördüğüm anda anlamıştım. Sen canın isteyince işbirliği yapıyorsun, istemediği zaman da oyuncaklarını toplayıp bana evime gitmemi söylüyorsun."</span></p>

  <p class="msoplaintext"><span class="calibre18">   "Pekâlâ" dedi Mitch o aldatıcı yumuşak sesiyle. "Evine git. Ben haksızlık sızlanmalarını dinleyecek durumda değilim."</span></p>

  <p class="msoplaintext"><span class="calibre18">   "Ben de..." Megan öfkesini frenleyerek sustu. Bir an adamın üstüne atlamayı düşündü. Onu dişleri takırdayana kadar sarsmak istiyordu. Ama öfkeli bakışlarla yetindi.</span></p>

  <p class="msoplaintext"><span class="calibre18">   "Senin durumun bir yana, bir iki konuyu açıklığa kavuşturmamız gerek" dedi. "Bu bir soruşturmadır ve ben de bu soruşturmanın bir parçasıyım. O yüzden zanlılardan kabul ettiğim birinin, bir tanığın ifadesine uygun bir kamyoneti olduğu ortaya çıkarsa bunu bilmem gerekir."</span></p>

  <p class="msoplaintext"><span class="calibre18">   "Bir şey çıkmadı" dedi Mitch. "Helen Black, kamyoneti teşhis edemedi. Olie olay saatinde başka yerde olduğunu kanıtlayabiliyor..."</span></p>

  <p class="msoplaintext"><span class="calibre18">   "Ki bunu da kimse doğrulamadı..."</span></p>

  <p class="msoplaintext"><span class="calibre18">   "Kamyonetin içinde bir şey yoktu..."</span></p>

  <p class="msoplaintext"><span class="calibre18">   "Elinde arama emri olmadan o kamyonetin içine baktın ha?" Megan kulaklarına inanamıyordu. "Tanrım, bu kadar budalaca..." .</span></p>

  <p class="msoplaintext"><span class="calibre18">   "Sözlü onayı vardı..."</span></p>

  <p class="msoplaintext"><span class="calibre18">   "O da bir bok demek değildir!"</span></p>

  <p class="msoplaintext"><span class="calibre18">   "Eğer bir şey bulsaydım kamyoneti yanlış yere park etmekten çektirebilirdim ve böylece bir arama emri çıkartabilirdik. Olie'yi ya da kamyoneti Josh'un kayboluşuna bağlayacak hiçbir şey göremedim."</span></p>

  <p class="msoplaintext"><span class="calibre18">   "Parmak izlerini de görebilir misin, Supermen?"</span></p>

  <p class="msoplaintext"><span class="calibre18">   Megan'ın alaycılığı erkeği tahmin edemeyeceği kadar incitmişti. Acıya karşı otomatik tepkisi öfkeydi. Megan'ın üzerine yürüyerek, "Kamyoneti arama emri alınamazdı, Ajan O'Malley" dedi. "Orada parmak izi aramak, luminol sıkarak kan lekesi aramak kesinlikle olanaksızdı. Olie Swain'den kuşkulanmak için hiçbir neden yok elimizde."</span></p>

  <p class="msoplaintext"><span class="calibre18">   "Ama sen benim adamdan kuşkulandığımı biliyorsun. Sırf bu nedenle olsa bile bana haber verilmesi gerekirdi -dün gece olmazsa en azından bu sabah."</span></p>

  <p class="msoplaintext"><span class="calibre18">   "Aklıma gelmedi." Mitch ona söylemesi gerektiğini biliyordu. Onun durumu öğreneceğinden hiç kuşkusu yoktu. Megan haklıydı. Kendisi hem oyunu hem de oyuncuları yönetmek istiyordu. Deer Lake onun anlayamayacağı bir şekilde kendi kasabası, kendi sığınağıydı. Kendisinin denetim duygusunun bir hayal olduğunun gösterilmesinden nefret ediyordu.</span></p>

  <p class="msoplaintext"><span class="calibre18">   "Bu soruşturmada birlikte çalışıyoruz, Şef. Ben buraya vitrin süsü olarak gelmedim. Bir iş yapmaya geldim ve safdışı bırakılmaktan hiç hoşlanmıyorum."</span></p>

  <p class="msoplaintext"><span class="calibre18">   Öfkesinin büyük bir kısmı buradan kaynaklanıyordu; dışlanmıştı. Olie ile kamyonetini ondan önce herkes duymuştu. Eski dostlar kulübü kendisini yine pas geçmiş, cascavlak ortada bırakıvermişti. Bu ilk defa olmuyordu ve sonuncu olacak da değildi, ama bu Megan'ın karşı koymadan durumu kabulleneceği anlamına da gelmezdi.</span></p>

  <p class="msoplaintext"><span class="calibre18">   Mitch ağır ağır gerileyip döndü. Ekip odasında çalan telefonların sesi duvarları güçlükle aşıyor, uzaklardan gelen sesler yalnızca kendi yalnızlık duygusunu artırıyordu.</span></p>

  <p class="msoplaintext"><span class="calibre18">   "Pekâlâ" dedi. "Sana söylemeliydim ve söylemedim. Şimdi biliyorsun artık."</span></p>

  <p class="msoplaintext"><span class="calibre18">   Mitch ancak bu kadar özür dileyebilirdi. Megan küçük zaferlerle yetinmeyi bilirdi. Kendi gerilimini de gevşeterek içeri girdiğinden bu yana ilk kez görüyormuş gibi çevresine bakındı.</span></p>

  <p class="msoplaintext"><span class="calibre18">   "Neden karanlıkta oturuyorsun?"</span></p>

  <p class="msoplaintext"><span class="calibre18">   "Öyle işte... kadere küfredip duruyordum" diye mırıldandı Mitch. "Sence bir sakıncası yoksa bunu yalnız yapmak isterim."</span></p>

  <p class="msoplaintext"><span class="calibre18">   "Pek yararı olmuyor, değil mi?"</span></p>

  <p class="msoplaintext"><span class="calibre18">   Gerçeğin açıklanması. Bir tür itiraf. Mitch kadının vurgulamasını sezebilmişti. Birbirlerine benziyorlardı herhalde. Her ne kadar kulağa garip gelse de. Polis olarak aynı olayları yaşamış, çok şey görmüş, çok derinden hissetmişlerdi. Kadında da kendi adalet duygusu vardı ama onunki kadar lekelenmiş değildi. Bu gerçek Mitch'in kendini yaşlı ve yorgun hissetmesine neden oldu.</span></p>

  <p class="msoplaintext"><span class="calibre18">   Masasının ardındaki pencereye dönüp, jaluzinin aralığından baktı. Gece mürekkep kadar koyu, soğuk ve iticiydi.</span></p>

  <p class="msoplaintext"><span class="calibre18">   Megan ilişkilerinin bir karesinden diğerine geçtiklerini farkında olmadan erkeğe biraz daha yaklaşarak, "Kendir suçlayamazsın, Mitch" dedi. Şef dememişti.</span></p>

  <p class="msoplaintext"><span class="calibre18">   "Suçlarım elbette. Hem de pek çok şey için."</span></p>

  <p class="msoplaintext"><span class="calibre18">   Megan son adımı da atıp aralarındaki açıklığı kapattı, başını kaldırıp erkeğe baktı. Işığın düştüğü yerin hemen kıyısında durmalarına rağmen Mitch'in yüzündeki gerginlik eski anıların çizgileri belli oluyordu. Mitch kaşlarını çatıp başını çevirdiğinde solgun ışıkta çenesindeki gümüş yara daha da belirginleşti.</span></p>

  <p class="msoplaintext"><span class="calibre18">   "Ne için?" diye Megan hafif bir sesle sordu. "Karın için mi?"</span></p>

  <p class="msoplaintext"><span class="calibre18">   "O konuda konuşmak istemiyorum." Mitch sert bir yüz ifadesiyle kadına döndü. "O konuda hiç konuşmak istemiyorum."</span></p>

  <p class="msoplaintext"><span class="calibre18">   Kadını kendisine çekti, başını eğip serin saçlarına dayadı. Hafif bir yasemin kokusu geldi burnuna. "Senden istediğim bu." Kadının çenesini kaldırıp dudaklarıyla dudaklarını buldu.</span></p>

  <p class="msoplaintext"><span class="calibre18">   Öpüşmenin sıcaklığı kavurucuydu. Sıcak ve ilkel bir tepki uyandıran kaba, çılgın, çıplak, seks öpücüğü. Megan da öpücüğün uyandırdığı ihtiyaçla titreyerek onu öptü. Denetimini bırakıp bu ilkel ihtiyaç dalgasına kapılma arzusu içindeydi. Mitch'in o erkek kokusunu, boyları ve güçleri arasındaki farkı, erkeğin sırtındaki kasları elinin altında hissedişini, dilinin diline dolanarak uyandırdığı erotik hissi düşündü.</span></p>

  <p class="msoplaintext"><span class="calibre18">   Megan'ın içinden bir özlem sesi yükselince erkek açlık çekercesine buna yöneldi. Kadını tutan kolu onu kaldırıp göğsüne yasladı. Öteki eli memesinin üzerine kapandı, Megan onun parmaklarının o duyarlı yuvarlağı ezdiğini hissederken soluğu kesilir gibi oldu.</span></p>

  <p class="msoplaintext"><span class="calibre18">   Mitch dudaklarını kadının dudaklarından çekerek yanaklarını, alnını öptü. "Seni istiyorum. Senin içinde olmak istiyorum. Şimdi."</span></p>

  <p class="msoplaintext"><span class="calibre18">   Megan onun bu sözlerinin uyandırdığı görüntülerle, sinir uçlarında dolaşan duygularla titredi. Onun sertliğini, söylediği şeyi yapmaya hazır olduğunu karnının üzerinde hissediyordu. Kendi de onu istiyordu. Bu arzunun bütün gücünü içinde hissetmek, yaşamını düzene sokan o denetimi tümüyle bırakmanın nasıl bir şey olduğunu bilmek istiyordu.</span></p>

  <p class="msoplaintext"><span class="calibre18">   Ama onun odasındaydılar. O polis şefiydi, kendi de CTB ajanı. Bu büroda birbirlerini görecekler, iş yapacaklardı. Aralarındaki bu ateş sönüp de her gün buraya gelmeye devam ettiklerinde ne olacaktı?</span></p>

  <p class="msoplaintext"><span class="calibre18">   "Ben... yapamayız" diye soluğu kesilmiş bir halde, vücudu evet deme ihtiyacıyla kıvranarak mırıldandı.</span></p>

  <p class="msoplaintext"><span class="calibre18">   "Nasıl olmazmış?" Mitch kadının çenesini tutup gözlerinin içine bakmaya zorladı. Bakışı sımsıcaktı, tutkuyla parlıyordu. İstediği buydu işte. Onun içine, ne yükün ne de suçluluğun olmadığı bir tür akkor halindeki karanlığa gömülmek.</span></p>

  <p class="msoplaintext"><span class="calibre18">   "Seks bu." Mitch kadının sırtındaki kolunu biraz daha sıktı. "Üniformamız olmayacak. Bundan mı korkuyorsun yoksa?"</span></p>

  <p class="msoplaintext"><span class="calibre18">   Megan erkeğin göğsünü iteledi ama kurtulmayı başaramadı. "Sana söylemiştim, ben senden korkmuyorum."</span></p>

  <p class="msoplaintext"><span class="calibre18">   "Ama benim yanımda kadın olmaya korkuyorsun?"</span></p>

  <p class="msoplaintext"><span class="calibre18">   Megan yanıt vermedi. Veremez, diye düşündü Mitch. Evet derse zayıf bir noktası olduğunu kabul etmiş olur. Hayır derse kendisiyle yatmaya razı olması gerekir. Öyle sıkışık bir duruma girmeyecek kadar dikkatliydi. Ve iyi bir de nedeni vardı kuşkusuz. On yıllık meslek yaşamında karşısına çıkan ilk polis kendisi değildi herhalde. Miami'deki günlerini hatırladı, ekibe gelen yeni kadınla önce kimin yatacağı konusunda bahse tutuşulurdu. Ve böyle bir şey olduğunda da bunun ne demek olduğunu bilirdi. Kadın, meslektaşlarından göreceği saygınlığı kaybederdi. Megan için saygınlık her şeydi. İşi kendisi için her şeydi. O çizgiyi aşması için basit bir şehvetten çok fazlası gerekirdi. Ve Mitch kendi kendine daha fazlasını vermek istemediğini hatırlattı.</span></p>

  <p class="msoplaintext"><span class="calibre18">   İstemeye istemeye bıraktı kadını. "Belki böylesi daha iyi" diye söylenerek parkasını askılıktan almaya gitti.</span></p>

  <p class="msoplaintext"><span class="calibre18">   Megan gözlerine inanamayarak onun parkayı giymesini izledi. Onu öyle öpebiliyor ve sonra hiç önemli değilmiş dönüp gidebiliyordu. Bunu düşünmek bile arkasından bir tekme savurma isteği uyandırıyordu. Ama bunu yapmadı. Dilinin ucunu yakan kızgın sözleri de yuttu. Bir girişimde bulunmuştu, o da reddetmişti. Basit.</span></p>

  <p class="msoplaintext"><span class="calibre18">   "Nereye gidiyorsun?"</span></p>

  <p class="msoplaintext"><span class="calibre18">   "Jessie'ye, onu McDonald's'a, sonra da meşaleli törene götürmeye söz verdim."</span></p>

  <p class="msoplaintext"><span class="calibre18">   "Oh."</span></p>

  <p class="msoplaintext"><span class="calibre18">   Mitch çağrı cihazını beline takarken kadına baktı. Saçları tokasından kurtulmuş, vahşi bir atın yelesi gibi omuzlarına dökülmüştü. Gözleri irileşmişti ve normalde izin verdiğinden çok daha fazlasını gösteriyordu.</span></p>

  <p class="msoplaintext"><span class="calibre18">   Mitch kendisini de şaşırtan bir şey söyledi. "Bir Big Mac'a ve sonra da soğuktan donmuş palyaçolara ne dersin?"</span></p>

  <p class="msoplaintext"><span class="calibre18">   Megan'ın gözleri kuşkuyla kasıldı. "Bana neden iyi davranıyorsun?"</span></p>

  <p class="msoplaintext"><span class="calibre18">   "İnsaf, O'Malley. McDonalds dedim, Lutece değil. İster gelirsin ister gelmezsin."</span></p>

  <p class="msoplaintext"><span class="calibre18">   "O kadar naziksin ki reddetmek mümkün değil ama sizi rahatsız etmek istemem."</span></p>

  <p class="msoplaintext"><span class="calibre18">   Mitch kadının hırçınlığına gülümsedi. "Doğrusunu söyle, herhalde geleneksel Kar Festivali için Grace Lüteryen Kilisesi'nin lutefiskini yemeğe gideceksin."</span></p>

  <p class="msoplaintext"><span class="calibre18">   Megan burnunu kıvırdı. "Bu yaşamımda asla. Bir masanın cilasını sökecek bir şeyi ağzıma koymamayı prensip edinmişimdir. Lutefiskin insanların yiyecek başka şeyleri olmadıkları zaman yedikleri ve yanlışlıkla gelenek olmuş bir şey olduğunu sanıyorum."</span></p>

  <p class="msoplaintext"><span class="calibre18">   "İskandinavyalılar'ın o kadar asık yüzlü olmalarına şaşmamak gerek. Eğer külsuyunda, haşlanmış morina balığı yemek zorunda kalsaydım ben de Max von Sydow'a benzerdim."</span></p>

  <p class="msoplaintext"><span class="calibre18">   İkisi de kahkahayı basınca bir kere daha ilişkilerinin dostluk bölümüne giriverdiler.</span></p>

  <p class="msoplaintext"><span class="calibre18">   "Big Mac?" diye Mitch kaşlarını kaldırarak sordu.</span></p>

  <p class="msoplaintext"><span class="calibre18">   Megan bunu yapmak isterdi. Ama aslında büroya dönüp DePalma'yı aramalıydı.</span></p>

  <p class="msoplaintext"><span class="calibre18">   "Yürü haydi" dedi Mitch. "Kızarmış patatesler benden. Ne dersin, ha?"</span></p>

  <p class="msoplaintext"><span class="calibre18">   "Tamam, gidelim haydi." Megan atkısını boynuna sardı. "Sen patatesleri alırsın, ben de mide haplarını."</span></p>
</body>
</html>
