<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">ON DÖRDÜNCÜ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><span class="calibre20"><b class="calibre10">3. GÜN</b></span></p>

  <p class="msoplaintext"><span class="calibre18"><b class="calibre10">SAAT 9:19 -9,4°C</b></span></p>

  <p class="msoplaintext"><span class="calibre18"> </span><span class="calibre20">Mitch kapıyı arkasından öfkeyle çarpınca, Leo'nun 1993 Yılı Kadını takvimi duvarda yerinden fırlayacakmış gibi sallandı. "Aklından geçen neydi?"</span></p>

  <p class="msoplaintext"><span class="calibre18">   Megan bilmezlikten gelme zahmetine girmedi, sinmiş rolünü de üstlenmedi. Öfkeyle daha bir an önce oturduğu hurda koltuktan fırladı. "Ben yalnızca işimi yapıyordum."</span></p>

  <p class="msoplaintext"><span class="calibre18">   "Paul Kirkwood'un ardına düşerek..."</span></p>

  <p class="msoplaintext"><span class="calibre18">   "Bütün olası izleri kovalayarak."</span></p>

  <p class="msoplaintext"><span class="calibre18">   "Neden önce bana sormadın?"</span></p>

  <p class="msoplaintext"><span class="calibre18">   "Sana bir şey sormam gerekmez. Sen benim patronum değilsin..."</span></p>

  <p class="msoplaintext"><span class="calibre18">   "Tanrım! Adamın sıkıntısı kendine yetmezmiş gibi!" Mitch kara gözleri öfkeden parlayarak Megan'ın üzerine eğildi.</span></p>

  <p class="msoplaintext"><span class="calibre18">   Megan erkeğin gözlerinin içine baktı. "Bence o cehennem azabından beter acı çekiyor ve ben de onu bundan kurtarmak için elimden geleni yapıyorum."</span></p>

  <p class="msoplaintext"><span class="calibre18">   "Basının önünde sorguya çekerek mi?"</span></p>

  <p class="msoplaintext"><span class="calibre18">   "Palavra! Sahne yaratan oydu, ben değildim. Ben yalnızca bana bir saat önce vermesi gereken bir bilgiyi soruyordum. Oğlunun kayboluşuyla ilgili olabilecek bir bilgi. Bunun için bana kızmasını biraz garip bulmuyor musun?"</span></p>

  <p class="msoplaintext"><span class="calibre18">   Mitch birden sakinleşti, öfkesini ve enerjisini içine yöneltip yüzüne ifadesiz bir maske geçirdi. Megan'a baktı. "Bu da ne demek oluyor?" Sesi jilet keskinliğinde bir fısıltıydı. "Paul Kirkwood'un kendi oğlunu kaçırdığını düşündüğünü mü söylüyorsun?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   Megan tuttuğu soluğunu bıraktı, atkuyruğundan kaçmış olan telleri eliyle geriye itti. Denetim. Eğer Mitch bunu yapabiliyorsa, o da yapardı. Ayrıca adrenalin salgısı giderek azalıyordu. Büyük vakalarda olduğu gibi salgı soruşturmanın iniş çıkışlarını izlerdi. Bir adım geriledi, kalçasını masasına yaslayıp çantasından çıkardığı ergotamin şişesinden bir tablet alıp Pepsi'yle içerek, alnına pençelerini geçirmiş olan başağrısından kurtulmaya çalıştı.</span></p>

  <p class="msoplaintext"><span class="calibre18">   "Bu sabah kendisine bulduğumuz ipucunu bildirmeye gittim ve beni tersledi. Ben onun bir zamanlar tam bizim aradığımızın tanımına uyan bir kamyoneti olduğunu ve onu da sattığını söylememekle çok garip bir ihmal günahı işlediğini düşünüyorum. Bunu kendisine söylediğimde de çıldırmış gibi oldu. Sence bu biraz garip değil mi, Şef?"</span></p>

  <p class="msoplaintext"><span class="calibre18">   "Onun nasıl bir baskı altında olduğunu bilmiyorsun."</span></p>

  <p class="msoplaintext"><span class="calibre18">   "Ve sen biliyorsun, öyle mi?"</span></p>

  <p class="msoplaintext"><span class="calibre18">   "Evet" dedi Mitch biraz aşırı sert bir sesle. İçgüdüleri kendisini hiçbir şey açıklamamasını söylerken sesinin tonu çok şey açıklıyordu.</span></p>

  <p class="msoplaintext"><span class="calibre18">   Mitch taktik bir hata yaptığı için kendisine içinden bir küfür savurarak döndü, elleri belinde olduğu halde huzursuz bir tavırla küçücük büronun içinde ileri geri yürümeye başladı.</span></p>

  <p class="msoplaintext"><span class="calibre18">   Leo'nun çeşitli sertifika ve ödül belgelerini ilk olarak farketti; hâlâ duvarlarda asılıydılar. Zavallı Leo, arkasında, hayatının anılarını toplayacak hiç kimse bırakmamıştı. Ucuz purolarının kokusu, hava temizleyicisinin boğucu derecede tatlı kokusunun hemen altında hissediliyordu. Masanın ön ucunda duran parlak pirinç levha, Megan’ın ofisi devraldığının tek işaretiydi-AJAN MEGAN O'MALLEY, BCA.</span></p>

  <p class="msoplaintext"><span class="calibre18">   Megan onu dikkatle izliyor, geniş omuzlarının duruşundan, başının açısından bir şeyler okumaya çalışıyordu. Mitch kadını gözardı etmek isterdi ama onun bürosundaydı. Dışarı çıkmak isterdi ama çıkamayacaktı. Megan daha sorusunu sormadan alacağı yanıtın ne olacağını biliyordu.</span></p>

  <p class="msoplaintext"><span class="calibre18">   "Beni aydınlatmak ister misin, Şef?"</span></p>

  <p class="msoplaintext"><span class="calibre18">   "Biz burada benim hakkımda konuşmak için bulunmuyoruz."</span></p>

  <p class="msoplaintext"><span class="calibre18">   "Öyle mi?" Megan elleri belinde, bilinçsiz olarak erkeği taklit ederek öne doğru yürüdü. Bir çift silahşor gibi birbirlerine baktılar. Odadaki gerilim zamanında içilmiş eski Dutch Masters purolarının kokusu kadar yoğundu.</span></p>

  <p class="msoplaintext"><span class="calibre18">   Mitch sert düzeyler ve keskin köşelerden sert bir maske olan yüzüyle kadına baktı. Göğsünde gurur, öfke ve paniğe benzer bir şey, bir düğüm oluşturmuştu. Bunu itmek istiyordu. Kadını itmek, yolundan, geçmişi olan o karanlık yerden uzaklaştırmak istiyordu. Köşeye kıstırılmış bir kurt gibi saldırmak istiyordu ama o öfkeyi denetim ihtiyacı egemen oldu. Bütün adaleleri kendisini korumak için inşa ettiği duvarlar kadar katı olduğu halde öylece durdu.</span></p>

  <p class="msoplaintext"><span class="calibre18">   "Çok ince bir buz tabakası üzerindesin, Ajan O'Malley" dedi öldürücü bir fısıltıyla. "Sana gerilemeni öneririm."</span></p>

  <p class="msoplaintext"><span class="calibre18">   "Eğer burada kendi duygularını Paul Kirkwood'a yansıtıyorsan bunu yapamam" diyen Megan o ince buz tabakası üzerinde bir adım daha attı. Buz kırıldığı takdirde erkeğin yüzeyinin altındaki o öfke girdabına çekileceğini çok iyi biliyordu. "Eğer olan buysa, o zaman bunu konuşmamız gerek. Bir soruşturmada böyle bir ilişkiye yer yoktur ve sen de bunu çok iyi bilirsin."</span></p>

  <p class="msoplaintext"><span class="calibre18">   Megan'ın o anda içinde kıpırdaşan duyguların da bir soruşturmada yeri yoktu. Erkeğin denetiminin o demir yumruğunu kırmak istiyordu. Ondan kendini serbest bırakmasını istiyordu. Kendine açılmasını istiyordu ve bunun nedeni ellerindeki olay değil, kalbinin pek kabule yanaşmadığı ve asla açıklamadığı bir köşesinde kendinin de erkeğe yakınlaşmak istemesiydi. Ne bakımdan bakılırsa bakılsın tehlikeliydi yani. Tehlikeli ve ayartıcı.</span></p>

  <p class="msoplaintext"><span class="calibre18">   Aralarındaki ısı bir derece, sonra bir derece daha arttı. Mitch aniden dönerek gerilim ipliğini kopardı. Soluklarına ve öfkesine bir düzen vermeye çalışırken Mitch Leo'nun duvardaki Park County Asayiş Memurları Derneği'nin pikniğinde çekilmiş resmine bakıyordu. Kırmızı yüzlü Leo'nun iri vücudu üzerinde lekeli bir aşçı önlüğü, başında da ortasında plastik bir alabalık olan bir kasket vardı. Elinde birası, dişleri arasında purosu ile bir sırıkta ateşin üzerinde dönmekte olan domuzun başında duruyordu.</span></p>

  <p class="msoplaintext"><span class="calibre18">   Leo ortalıktayken yaşam çok daha basitti. Leo yeni kriminoloji ya da psikoloji ve personel dinamiği kuramlarıyla ilgilenmeyen eski moda bir polisti. Mitch sırlarını ona açıklamayı hiç düşünmemişti. Eski acıların kapısını açmak, özellikle de burada iş başındayken zayıflık belirtileri göstermek istemiyordu. Her yerden çok burada duygularını göğsündeki o küçük kutuda kapalı tutmak ihtiyacındaydı.</span></p>

  <p class="msoplaintext"><span class="calibre18">   Alçak sesle, "Bak" dedi. "Daha diplomatik.olabilirdin demek istiyorum, hepsi bu. Eğer Paul'ün kamyonetinin izini sürmek istiyorsan, pekâlâ. Bunu Taşıt Dairesi'nden de yapabilirsin. Soruları sorma işini bana bırak."</span></p>

  <p class="msoplaintext"><span class="calibre18">   "Ben Taşıt Dairesi'ni aradım zaten. Başladılar ya da başlamaya çalışıyorlar. Bilgisayarları bozukmuş. Ben ondan yalnızca bir açıklama istemiştim. İnsanların böyle bir strese farklı tepkiler göstermelerini anlarım... ama onun benimle konuşmak istemediği... hatta gözümün içine bakmaktan kaçındığı izlenimini edindim. Bana sorarsan o adam bir şey saklıyor ve ben de bunun ne olduğunu öğrenmek istiyorum."</span></p>

  <p class="msoplaintext"><span class="calibre18">   "Bunun Josh'la bir ilgisi olmayabilir" dedi Mitch. "Belki de kadın polislerden hoşlanmıyordur. Belki o gece Josh'u alamadığı için kendini suçlu hissediyordur. Bu tür bir suçluluk insanı paramparça eder. Belki de sen yıllar önce mezuniyet balosuna davetini reddeden kıza benziyorsundur."</span></p>

  <p class="msoplaintext"><span class="calibre18">   Pes etmek istemeyen Megan, "O gece neredeydi?" diye sordu. "Neden orada değildi?"</span></p>

  <p class="msoplaintext"><span class="calibre18">   "Çalışıyordu."</span></p>

  <p class="msoplaintext"><span class="calibre18">   "Hannah sürekli onu aramış ama telefon açılmamış."</span></p>

  <p class="msoplaintext"><span class="calibre18">   "Koridorun ötesindeki toplantı salonunda çalışıyormuş."</span></p>

  <p class="msoplaintext"><span class="calibre18">   Megan şaşkın bir inanmazlıkla baktı Mitch'e. "Ve odasına döndüğünde telesekreterinin yanıp sönen ışığına aldırış etmedi, öyle mi? Böyle bir şeyi kim yapabilir? Ve hazır konu açılmışken, anlattığı hikâyeyi kim doğrulayabilir?"</span></p>

  <p class="msoplaintext"><span class="calibre18">   "Bilemem" dedi Mitch. "Bunlar gayet geçerli sorular, ama onları ben soracağım."</span></p>

  <p class="msoplaintext"><span class="calibre18">   "Patron olduğun için mi?"</span></p>

  <p class="msoplaintext"><span class="calibre18">   Mitch'in çenesindeki kaslar gerildi. Granitten bir heykel bundan daha sert görünemezdi. "Sana işimi karıştırmamanı söylemiştim, O'Malley. Burası benim kasabam ve benim soruşturmam. Bu işi benim istediğim gibi yapacağız. Buralarda bir tek büyük köpek var ve o da benim. Anlaşıldı mı?"</span></p>

  <p class="msoplaintext"><span class="calibre18">   "Ve ben de hizaya girip iyi bir dişi köpek gibi oturmalı mıyım?"</span></p>

  <p class="msoplaintext"><span class="calibre18">   "Benzetmeyi sen yaptın: Bu vaka üzerinde basın yeteri kadar bayram ediyor zaten. Paul'ün de onların önünde parlamasını istemiyorum."</span></p>

  <p class="msoplaintext"><span class="calibre18">   "O konuda aynı fikirdeyiz zaten. Teşekkür ederim ama benim de daha fazla televizyonda görünmeye ihtiyacım yok. Star Tribune'deki makale hakkında beni azarlamak için üç kere telefon edip kendisini aramamı istemiş."</span></p>

  <p class="msoplaintext"><span class="calibre18">   "Ve sen buna boşverdin ha?" diye alay etti Mitch. "Bunu nasıl yapabilir ki?"</span></p>

  <p class="msoplaintext"><span class="calibre18">   Megan gözlerini kıstı. "Beni çocuğunun kaybolduğunu söylemek için arıyor değil. Dişlerini boğazıma geçirip ölü bir sıçan gibi sallamak için arıyor. Oysa ben bunu birinin Henry Forster'e yaptığını görmek isterim."</span></p>

  <p class="msoplaintext"><span class="calibre18">   O sırada içeri giren Natalie, "Belki de bunu bir medyatik olay olarak düzenleriz" dedi. Mitch'e bakarken yüzü hoşnutsuzlukla buruşmuştu. "Hoş bir şey olur, değil mi? Paige Price ile 'özel kaynağım' da başrol oyuncuları arasına katarız. Biri ona notları bildirmiş."</span></p>

  <p class="msoplaintext"><span class="calibre18">   "Olamaz" dedi Mitch. Sanki bunu söylemek, olmaması için yeterliymiş gibi. Ama Natalie söylediği şeyi geri almayınca midesi delinir gibi oldu.</span></p>

  <p class="msoplaintext"><span class="calibre18">   "TV7'de az önce adliye önünden canlı yayın yapıldı. Paige Price senin bulduğun mesajları bütün dünyaya okudu. Notların lazer yazıcıda adi birinci hamur kâğıda basıldığını söyledi."</span></p>

  <p class="msoplaintext"><span class="calibre18">   "Tüh!" Mitch elini yüzünden geçirirken Hannah'nın o satırların televizyonda okunduğunu duyunca neler hissedeceğini, Paul'ün öfkesini düşündü. Eyaletteki bütün kaçıkların lazer printerlerini çalıştırdıklarını hayal etti. Parmaklarını Paige Price'ın boğazına dolayıp sıktığını hayal etti.</span></p>

  <p class="msoplaintext"><span class="calibre18">   "Lanet olsun!" Natalie'ye döndü. "Hannah'ya telefon edip oraya gitmek üzere yola çıktığımı söyle ve nedenini anlat. Steiger'i telsizle ara, Paul'ü istediğimi ve onu mümkün olduğu kadar sessizce araştırma ekibinden çekmesini söyle."</span></p>

  <p class="msoplaintext"><span class="calibre18">   Mitch bir general gibi emirler yağdırıyordu. Emir vermeye ve emirlerinin sorgusuz yerine getirilmesine alışkın bir insan.</span></p>

  <p class="msoplaintext"><span class="calibre18">   Yardımcısı başını salladı, elindeki pembe mesaj kağıtlarını öncelik sırasına dizdi. "Profesör Priest ve öğrencileri kriz merkezi yanındaki boş dükkâna yerleştiler. Bütün gönüllüler de oraya yerleşecekler sanırım. İtfaiye salonunun alamayacağı kadar çoğaldılar çünkü."</span></p>

  <p class="msoplaintext"><span class="calibre18">   Telefon çalarken Mitch Megan'a, "Sen de git onlara bir bak" dedi.</span></p>

  <p class="msoplaintext"><span class="calibre18">   Megan Mitch odadan çıkarken arkasından somurttu. "Ukala, ne olacak."</span></p>

  <p class="msoplaintext"><span class="calibre18">   Telesekreter bir mesaj bırakılmasını söyleyince Bruce DePalma'nın kendisine hemen telefon etmesini isteyen sesi gürledi odanın içinde. Megan yüzünü buruşturarak parkasına uzandı.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 10:02 -8,8°C</b></span></p>

  <p class="msoplaintext"><span class="calibre18"> </span><span class="calibre20">"Tarayıcının yardımıyla Josh'un gayet iyi bir bilgisayar görüntüsünü elektronik olarak ülkenin her yanındaki bilgisayarlara gönderip o uçlarda bastırarak yeni broşürler elde edebiliriz" diyen Christopher Priest odadaki gürültüyü bastırmak için sesini yükselterek anlattı. Arka planda sonuna kadar açılmış bir radyonun yerel bir istasyonunda Wynonna Judd şarkı söylemekteydi.</span></p>

  <p class="msoplaintext"><span class="calibre18">   Terminalde kalın ceketli ve yün başlıklı beş öğrenci bilgisayarlarının başında çalışmaktaydılar. Megan ekranda Josh'un renkli resminin belirdiğini gördü. O parlak gülümseme, dağınık saçlar, Yavru Kurt üniforması -resimdeki her nokta her gördüğünde midesine indirilen bir yumruktan farksız oluyordu. Öyle mutlu bir çocuk gibi görünüyordu ki. Önünde öyle uzun bir yaşam vardı ki.</span></p>

  <p class="msoplaintext"><span class="calibre18">   Eğer onu bulabilirlerse. Hem de yakında. Saniyelerin birbiri ardından geçtiğini hissetti ve saatine bakma isteğini bastırmaya çalıştı.</span></p>

  <p class="msoplaintext"><span class="calibre18">   Gözlerini ekrandan ayırıp çevresine bakındı. Oda, gözleri önünde değişmekteydi. Ön ve arka kapılardan içeri masalar, iskemleler ve büro malzemesi taşınırken bina içinde bir soğuk hava koridoru oluşuyordu. Masalar ve iskemleler yerleştirildiği anda gönüllüler hemen oturuyorlar, boş olan bütün yüzeyleri broşürler, zarflar, lastik bant kutuları ve pullarla dolduruyorlardı.</span></p>

  <p class="msoplaintext"><span class="calibre18">   Eyaletin her yanından ve her meslekten insan vardı aralarında. Kadınlar çoğunluktaydı. Orta yaşlı, yaşlı, kolej yaşında. Dükkânın büyük vitrinlerini daha şimdiden Josh'un üçüncü sınıf arkadaşlarının çizdikleri ve Josh'un eve dönmesini isteyen posterlerle doldurmuşlardı. Sanki bu kolektif çağrıları onu geri getirmeye yetermiş gibi. Kasabanın hemen hemen bütün mağazalarının vitrinlerinde aynı şeyler vardı.</span></p>

  <p class="msoplaintext"><span class="calibre18">   Profesör, "Ülkenin her yanındaki kayıp çocuk büroları ve vakıflarıyla bağlantı kurabiliriz" diye anlattı. "Sanırım burada trajik sözcüğünü kullanmam gerek. Kaybolan her çocukla birlikte onun adına bir vakıf kuruluyor sanki."</span></p>

  <p class="msoplaintext"><span class="calibre18">   "Bir Josh Kirkwood Vakfı'na ihtiyaç duymayacağımızı umalım" diye mırıldandı Megan.</span></p>

  <p class="msoplaintext"><span class="calibre18">   "Öyle" diye adam içini çekti. Bakışlarını ekrandan ayırıp iri camlı gözlükleri ardından Megan'a göz kırptı. "Size bir fincan kahve ikram edebilir miyim, Ajan O'Malley? Sıcak elma suyu ya da sıcak çay? Gönüllüden ve yiyecekten yana sıkıntımız yok."</span></p>

  <p class="msoplaintext"><span class="calibre18">   "Bir elma suyu içerim."</span></p>

  <p class="msoplaintext"><span class="calibre18">   Megan adamın ardından büyük salonda bütün yiyecek bağışlarının sıralandığı uzun masaya gidip, bir fincan dumanı tüten, baharatlı elma suyunu minnetle aldı. Fincandan yayılan sıcaklık soğuktan kaskatı kesilmiş parmaklarını ısıtıyordu. Oda zamanlarını, yeteneklerini, kalplerini ve paralarını Josh'un dönmesi için seve seve veren gönüllülerle doluydu. Ödül parası olarak bir fon açılmıştı ve bütün Yukarı Ortabatı'dan bağışlar yağıyordu. Son bildirdiklerinde toplanan para 50.000 doları geçmişti. Gönüllüler bir masada ödül broşürlerini zarflayıp pulluyorlardı. Bir başka masada zarfların üzerleri yazılıyor, üçüncüsünde postaya gönderilmek üzere posta kodlarına göre zarflar ayrılıp torbalanıyordu. Bunlar sivil kuruluşlara, işyerlerine, okullara gidecek, vitrinlere, bildiri tahtalarına, sokak lambaları direklerine asılmak ve arabaların silecekleri altına iliştirilmek üzere dağıtılacaktı.</span></p>

  <p class="msoplaintext"><span class="calibre18">   Megan bütün bu çabanın bir sonuç getirmeyebileceğini biliyordu. Ne kadar çok insan yardım etse, dua etse, umut beslese de Josh'un kaderi sonunda yalnızca sapık bir insanın elindeydi ve onu bulmak bir labirentte gözleri bağlı yolunu bulmaktan çok daha güçtü. Yine de insanların ilgilendiğini bilmek iyi bir şeydi.</span></p>

  <p class="msoplaintext"><span class="calibre18">   "Bir toplumun bu şekilde bir araya gelmesi insanlara olan inancımı az da olsa tazeliyor" dedi.</span></p>

  <p class="msoplaintext"><span class="calibre18">   Priest, yüzü bilgisayar düzenini anlatırken gösterdiği canlılıktan yoksun olarak kalabalığa baktı. "Deer Lake iyi insanlarla dolu güzel bir kasabadır. Herkes Hannah'yı tanır ve sever. Hannah topluma çok şey verir."</span></p>

  <p class="msoplaintext"><span class="calibre18">   "Ya Paul? Herkes onu da tanır ve sever mi?"</span></p>

  <p class="msoplaintext"><span class="calibre18">   Priest omuzlarını silkti. "Herkes doktora gider ama muhasebeciye pek az insanın işi düşer. Paul daha az görünür. Ama Hannah'nın yanında da fazla insanın görünebileceğini sanmam ya."</span></p>

  <p class="msoplaintext"><span class="calibre18">   Paul şimdi ikisi arasında daha çok görünen, diye düşündü Megan. Hannah'nın adını andığında profesörün yanaklarında beliren hafif pembeliğin imasını gözden kaçırmıştı. Paul her fırsatta suratını kameralara sokuyordu, Hannah ise ev hapsindeydi şimdi.</span></p>

  <p class="msoplaintext"><span class="calibre18">   "İnsanların böyle bir araya gelmeleri bence bir savunma" dedi.</span></p>

  <p class="msoplaintext"><span class="calibre18">   Megan elma suyunu yudumlayarak yanlarına gelen adama baktı. Boyu en az bir doksandı, profesörden bile uzundu ve onun gibi zayıf denecek kadar inceydi. Benzerlikleri de burada sona eriyordu. Yeni gelenin sarı saçları modaya uygun kesilmişti. Yakışıklıydı. Hatta akla gelen sözcük güzeldi. İri kara gözleriyle neredeyse kadınsı denilecek ince yüz hatları vardı.</span></p>

  <p class="msoplaintext"><span class="calibre18">   Üzerinde gri yünlü pantolon, siyak bir kazak üstünde pahalı olduğu belli olan lacivert yünlüden bir palto vardı.</span></p>

  <p class="msoplaintext"><span class="calibre18">   "Güdüsel bir sürü zihniyeti tepkisi" dedi. "Çoklukla güç ve güvenlik arama. Yırtıcı hayvana karşı birlikte mücadele."</span></p>

  <p class="msoplaintext"><span class="calibre18">   "Uzmansınız galiba" dedi Megan.</span></p>

  <p class="msoplaintext"><span class="calibre18">   "Bu tür durumla doğrudan doğruya fazla bir yakınlığımın olduğunu söyleyemem ama psikoloji benim işimdir diyebiliriz." Elini uzattı. "Dr. Garrett Wright. Harris'de öğretim üyesiyim."</span></p>

  <p class="msoplaintext"><span class="calibre18">   "Megan O'Malley, CTB."</span></p>

  <p class="msoplaintext"><span class="calibre18">   "Sizinle tanışmanın bir zevk olduğunu söyleyebilirim ama her nedense burası için pek uygun bir sözcük değil." Adam ellerini paltosunun ceplerine soktu.</span></p>

  <p class="msoplaintext"><span class="calibre18">   Megan başını hafifçe sallayarak anladığını gösterdi. "Buraya yardıma mı geldiniz, doktor? Josh'u alan kişinin zihniyeti hakkında fikirleriniz işimize yarayabilir."</span></p>

  <p class="msoplaintext"><span class="calibre18">   Wright kaşlarını çattı. "Aslında Chris'ten dosya dolabının anahtarlarını istemeye gelmiştim. Ortak bir projede çalışan öğrencilerimiz var." Priest'e döndü. "Aslında yarın Gustavus Adolphus'a gideceksen senin odanın anahtarını da alsam iyi olur."</span></p>

  <p class="msoplaintext"><span class="calibre18">   Priest, elma suyunu bir yana bırakıp cebinden anahtarlığını çıkardı, içlerinden birini ayırmaya koyuldu.</span></p>

  <p class="msoplaintext"><span class="calibre18">   Wright, Megan'a, "Yardım etmek isterdim" dedi. "Hannah ve Paul komşularımdır. Böyle bir şey geçirmelerini görmek istemezdim. Karım Hannah'ya yardım ediyor. Sanırım bizim ailenin resmi temsilcisi diyebiliriz." Başını salladı. "Toplumsal sapkın davranışları inceledim ama kriminoloji uzmanlığım yok. Benim ilgi alanım öğrenme ve algılama. Ama karşınızda herhalde bir sosyopat, yalnız bir insan olduğunu söyleyebilirim. Eğer geride bıraktığı notlar hakkında haberlerde söyledikleri doğruysa, belki de bir büyüklük heveslisiyle karşı karşıyasınız; hatta özellikle din konusunda hayalleri olan biriyle."</span></p>

  <p class="msoplaintext"><span class="calibre18">   Priest iki küçük anahtar uzatarak, "Herkes notları konuşuyor" dedi. Ceketi yine kulaklarına kadar çıkmıştı, eteklerini çekiştirdi, elma suyundan bir yudum aldı. Fincandan yükselen buhar gözlük camlarını buğulandırmıştı. "Gönüllülerden çoğu Paige Price'ın itfaiye salonundan verdiği haberi gördü. Dramatik olaylar. Siz buna ne diyorsunuz, Ajan O'Malley?"</span></p>

  <p class="msoplaintext"><span class="calibre18">   "Bir yorum yapmak benim işim değil." Megan hanım hanımcık davranıp bu fırsattan Paige'i karalamak için yararlanmadığından dolayı kendini kutladı. O kadınla haber kaynağını ele geçirmek için son kuruşunu feda etmeye hazırdı. "Benim işim gerçeklerdir."</span></p>

  <p class="msoplaintext"><span class="calibre18">   "Sezgi yok mu?" diye sordu Wright.</span></p>

  <p class="msoplaintext"><span class="calibre18">   Megan kaşının birini kaldırarak soğuk bir tavırla adama baktı. "Bu cinsiyet ayrımı güden bir söz müydü, Dr. Wright?"</span></p>

  <p class="msoplaintext"><span class="calibre18">   "Kesinlikle hayır" diye Priest, Wright adına konuştu. "Bütün polisler pragmatik olduklarını iddia ederler; ben sezgi hakkında çok şey okumuşumdur. Bu sezgi değilse nedir ki?"</span></p>

  <p class="msoplaintext"><span class="calibre18">   "Polis çalışmalarıyla ilgilenir misiniz?"</span></p>

  <p class="msoplaintext"><span class="calibre18">   "Mesleki açıdan. Asayiş güçleri bilgisayar çağına girdikçe daha yeni ve daha iyi yazılıma olan istek de artıyor. Ben ders vermediğim zamanlar program yapmakla uğraşırım. Yeni pazarları izlemek gayet kârlıdır. Aslında burada bilgi ayıklamak için benim bazı programlarımı kullanacağız."</span></p>

  <p class="msoplaintext"><span class="calibre18">   "Anlıyorum."</span></p>

  <p class="msoplaintext"><span class="calibre18">   Wright, "Sizin bu olay hakkındaki sezgileriniz ne?" diye sordu. "Radikal köktendincilerden şeytan tarikatlarına kadar bir sürü kuram duydum. Sizin de bir fikriniz olmalı."</span></p>

  <p class="msoplaintext"><span class="calibre18">   "Var elbette." Megan son yudumunu da içip fincanını masaya bıraktı. "Ama bunu kamuoyu önünde söyleyecek değilim. Bilmeniz gereken bir şey de budur, profesör, biz polisler çok uyanık olmak zorunda olan insanlarız."</span></p>

  <p class="msoplaintext"><span class="calibre18">   Megan eşarbını boynuna sardı. "Bana hazırlıkları gösterdiğiniz için teşekkür ederim. Eğer bir şeye ihtiyacınız olursa yan odadaki Jim Geist'a başvurun lütfen. Hem sizin hem de öğrencilerinizin bize ayırdığınız zamanınız ve çabalarınız için, teşekkür ederim ."</span></p>

  <p class="msoplaintext"><span class="calibre18">   Priest omuzlarını silkti. "Elimizden ne gelirse işte."</span></p>

  <p class="msoplaintext"><span class="calibre18">  </span><span class="calibre20">Megan bir gözünü serseri mayın gibi dolaşan muhabirlerden ayırmadan Lumina'sının direksiyonuna süzüldü ve motoru çalıştırdı. Mitch notun açıklanmasının doğurduğu gürültüyü yatıştırmaya gitmişti. Megan'a bağlı olan ajanlar kamyonetler hakkında gelen ihbarlar üzerinde çalışmaktaydılar. Lyon Eyalet Parkı'nda araştırma devam ediyorsa da kendisi orada bir çift gözden fazla bir yardımda bulunamazdı.</span></p>

  <p class="msoplaintext"><span class="calibre18">   Geriye Josh'un faaliyetleri kalıyordu. İzcilikten yaz futbol programına ve St. Elysius'ta papaz yardımcılığına kadar kendisini toplumun yetişkinleriyle ilişkiye geçiren faaliyetlere. Megan listeyi okurken bu sıradan çocuk faaliyetlerinin hangisinin kendisine zarar verecek birinin dikkatini Josh'un üzerine çektiğini düşündü. Ne yazık ki bu sorunun yanıtı hepsiydi. Haberler papazlar, antrenörler, izci liderleri öğretmenler tarafından tacize uğrayan çocuklarla doluydu, meslekler gerçek bir çocuk sevgisine sahip olan insanları kendilerine çekerken çocuklara karşı hastalıklı bir saplantısı olanlar da kolaylıkla bunların arasına karışırdı. Kötüleri ayıklamanın bir yolu yoktu. Sübyancılar nadiren canavara benzerlerdi: Genelde bunun tam tersi geçerliydi.</span></p>

  <p class="msoplaintext"><span class="calibre18">   Kime güvenebilirsin? Megan aynı insanlara güvenmesinin ve itaat etmesinin öğretildiğini hatırlıyordu: Öğretmenleri, papaz, 'iyi' insanlar. Ama artık bu ayrım nasıl yapılabilirdi? Bugünün çocuklarına ne öğretilmeliydi? Kesinlikle güvenebilecekleri kimse kalmamış gibiydi. Herkesin herkesi tanıdığı ve geceleri kimsenin kapısını kilitlemediği Deer Lake'de bile.</span></p>

  <p class="msoplaintext"><span class="calibre18">  </span><span class="calibre20">Cahillik masumiyet değil, GÜNAHtır</span></p>

  <p class="msoplaintext"><span class="calibre18">  </span><span class="calibre20"> Toplumu bilen biri, diye düşündü. Ya da uzaktan kafalarını karıştırmaktan zevk alan ve şu anda Meksika yolunu yarılamış biri.</span></p>

  <p class="msoplaintext"><span class="calibre18">  </span><span class="calibre20">Küçük bir GÜNAHtan doğan bir kederim vardı</span></p>

  <p class="msoplaintext"><span class="calibre18">  </span><span class="calibre20"> Günah. Ahlak. Din. Radikal köktendincilerden şeytan tarikatlarına kadar. Hatta belki de Tom McCoy adında bir katolik papazı.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 11:18 -7,2°C</b></span></p>

  <p class="msoplaintext"><span class="calibre18"> </span><span class="calibre20">St. Elysius, Lüteryenlerle dolu bir kasabada katolikliğin tek kalesiydi. Bu nedenle de yerel taşlardan yapılma ve kuleleri göğe yükselen, vitraylarında İsa'nın azabı ve zaferi resmedilmiş bir mini katedral olması da doğaldı. Kilise gölün Dinkytown tarafında, sanki Norveçliler katolikleri gözden ırak tutmak isterlermiş gibi neredeyse ilçenin dışındaydı.</span></p>

  <p class="msoplaintext"><span class="calibre18">   Kafası çocukluk anılarıyla dolu olan Megan merdivenleri çıkarken midesi burkuluyor, avuçları terliyordu. Ağabeyi Mick'le bir cemaat okuluna gitmişlerdi. Mick spor sevgisi olduğu kadar küçük kızkardeşine bakmak zorunda kalmamak için okul saatleri dışında aklına gelen her spora katılmıştı. Megan da kilisenin temizliğiyle uğraşan asık suratlı Frances Clay'in elinde kalırdı. Frances, Meryem Ana heykelinin tozlarını alırken St. Pat kilisesinin sert ve soğuk sıralarında saatlerce oturup onun işini bitirmesini beklerdi.</span></p>

  <p class="msoplaintext"><span class="calibre18">   Megan kiliseye girdiğinde beş altı kadın dua ediyorlardı; Kilisenin içi de dışı kadar güzeldi. Duvarlar açık maviye boyanmış, yaldız, beyaz ve pembelerle gayet ince desenleri süslenmişti. Düzinelerce mumun alevi duvarlarda ışık ve gölge oyunları yaratıyordu.</span></p>

  <p class="msoplaintext"><span class="calibre18">   Mihrabın önünde uzun boylu, değnek kadar zayıf siyahlat giyinmiş bir adam örtüleri ve şamdanları düzeltiyordu. Megan diz çöküp haç çıkarma isteğini bastırarak adama doğru yürüdü. Çocukluğunda kilisede ne sığınacak bir yer ne de huzur bulamadığı için, yetişkinliğinde de yılın 363 günü kapısından içeri adımını atmaz, yalnızca Noel ve Paskalya'da giderdi -ne olur ne olmaz.</span></p>

  <p class="msoplaintext"><span class="calibre18">   Megan yaklaşırken papaz kıpırtısız duruyordu, bakışlar giyimi kadar ciddi ve karaydı. Altmış yaşlarında görünüyordu Seyrelmiş kumral saçları arasında gümüş parıltılar vardı Yüzünde gülümseme yoktu, ellerini masanın iki yanına dayamış bekliyordu. Megan'ın ensesindeki tüyler diken diken oldu. Her Pazar günü bu adamla karşı karşıya gelmek zorunda olan St. Elysius cemaatine acıdı. Papaz kilisede yellenme suçu için kendi kendini kırbaçlama cezasını vermekten zevk alacak birine benziyordu.</span></p>

  <p class="msoplaintext"><span class="calibre18">   Basamakları çıkarken kimliğini gösterdi. "CTB'den Ajan O'Malley. Sizinle Josh Kirkwood hakkında konuşmak istiyordum, Peder."</span></p>

  <p class="msoplaintext"><span class="calibre18">   Adamın kaşları çatıldı. "Polis daha önce gelmişti."</span></p>

  <p class="msoplaintext"><span class="calibre18">   "Ben ilk görüşmelerin devamını getiriyorum. Josh'un burada mihrapta size yardımcılık ettiğini duydum. Josh'un günlük yaşantısını araştırıyoruz. İlişkisi olduğu yetişkinlerin onda son zamanlarda bir değişiklik görüp görmediklerini, çocuğun korktuğu birinden söz edip etmediğini öğrenmek istiyoruz."</span></p>

  <p class="msoplaintext"><span class="calibre18">   "Josh için dua ettik" diye papaz sesini alçaktı. "Siz dün geceki ayinde gördüğümü sanmıyorum." Gözlerini kısarken sesinde bir kınama iması vardı.</span></p>

  <p class="msoplaintext"><span class="calibre18">   Megan bağışlanma isteyecekken kendini tuttu. Duada dört yüz kişi sıkışmış olmalıydı. Her yüzü tek tek ezberlediğine inanamazdı. Yine de, "Hayır, ben kilisedeki inananlar arasında değildim" dedi. "Ben dışarda araştırma yapan polislerin arasındaydım."</span></p>

  <p class="msoplaintext"><span class="calibre18">   "Josh'un kaderi Tanrı'nın ellerindedir. Tanrı'nın onu evine döndüreceğine inanmalıyız."</span></p>

  <p class="msoplaintext"><span class="calibre18">   "Ben on yıllık polisim, Peder. Tanrı'ya inanmam."</span></p>

  <p class="msoplaintext"><span class="calibre18">   Papaz sanki Megan'ın başı boynu çevresinde dönmüş gibi dehşetle bir adım geriledi. Megan onun kemikli parmağını uzatıp, "Dinsiz!" diye bağırmasını bekledi. Papaz derin bir soluk aldı. Dua eden kadınlar susup onlardan yana baktılar.</span></p>

  <p class="msoplaintext"><span class="calibre18">   Tam o anda bir Game Boy'dan çıkan mekanik neşeli müzik, gerginliği bir anda parçaladı. Kilisenin arka tarafından başını elindeki oyuna eğmiş olan otuz otuz beş yaşlarında yakışıklı bir adam çıkmış, onlara doğru yürüyordu. Geniş omuzları üzerindeki Notre Dame eşofmanını iyice germişti. Kadife pantolonu buruşuktu, ayağında kovboy çizmeleri vardı. Oyun bip sesleri arasında sona ererken adam yumruğunu sıktı. "Evet işte! Tam bin yüz elli bir puan!"</span></p>

  <p class="msoplaintext"><span class="calibre18">   Megan adamı başını kaldırmaya yönelten şeyin herhalde kilisenin sessizliği olduğunu düşündü. Adam toplanmış insanlara bakarken altın çerçeveli gözlüğünün ardındaki gözlerini kırpıştırdı. Yanakları pembeleşti, oyunun düğmesini kapadı.</span></p>

  <p class="msoplaintext"><span class="calibre18">   Hafif şaşkın bakışları Megan'ın üzerinde durdu. "Bir şeye mi engel oluyorum yoksa?"</span></p>

  <p class="msoplaintext"><span class="calibre18">   "CTB'den Ajan O'Malley" dedi Megan. "Peder McCoy'la bir iki dakika konuşmak istiyordum."</span></p>

  <p class="msoplaintext"><span class="calibre18">   "Ya? Pekâlâ. Peder McCoy benim."</span></p>

  <p class="msoplaintext"><span class="calibre18">   "Ama..." Megan zayıf adama baktı.</span></p>

  <p class="msoplaintext"><span class="calibre18">   McCoy kaşlarını çattı. "Albert, yokluğumda Bayan O'Malley'le meşgul olduğun için teşekkür ederim." McCoy, Megan'ın kolunu hafifçe tutup geldiği tarafa yöneltti. Başını eğerek, "Albert çok dindardır" diye fısıldadı. "Hatta size benim işime kendisinin daha uygun olduğunu bile söyleyecektir."</span></p>

  <p class="msoplaintext"><span class="calibre18">   "Bana bir şey söyleyeceğini hiç sanmam. Yanıp yanmayacağımı anlamak için üstüme kutsal sudan dökmeye hazırlanıyordu sanırım."</span></p>

  <p class="msoplaintext"><span class="calibre18">   McCoy, Megan'a bir iskemle gösterip odasının kapısını kapadı. "Başka bir çağda olsaydık Albert Fletcher'e yobaz derlerdi. Ama doksanlı yıllarda bu papaz yokluğunda kendisine diyakoz diyoruz."</span></p>

  <p class="msoplaintext"><span class="calibre18">   Megan parmağıyla şakağına vurarak, "Kafası sağlam mı?" diye sordu.</span></p>

  <p class="msoplaintext"><span class="calibre18">   "Evet. Northwestern Üniversitesi mezunudur. Çok akıllı bir insandır." Peder Tom masasının arkasındaki arkalıklı koltuğa oturdu. "Sosyal bakımdan bir partinin neşesi olduğu söylenemez. Üç yıl önce karısını yitirdi. Kimsenin nedenini bilemediği esrarengiz bir mide hastalığı. Ondan sonra da kiliseye giderek daha fazla verdi kendini."</span></p>

  <p class="msoplaintext"><span class="calibre18">   "Saplantı halinde."</span></p>

  <p class="msoplaintext"><span class="calibre18">   McCoy kadına bakıp omuzlarını silkti. "İnançla saplantı arasındaki çizgiyi nasıl çizebiliriz? Albert gayet çalışkandır, evini ve bahçesini tertemiz tutar, sivil toplum örgütlerine katılmıştır. Bir yaşamı vardır ve onun da büyük bir kısmını burada harcamayı seçmiştir."</span></p>

  <p class="msoplaintext"><span class="calibre18">   McCoy, Game Boy'u masanın üstüne atıp kadına baktı "Dünya işleri biraz ağırlaşınca beni oyalayan da bu işte. Gülümsemesi soldu sonra. "Ama bu tedavi de son günlerde pek işe yaramıyor."</span></p>

  <p class="msoplaintext"><span class="calibre18">   "Josh Kirkwood."</span></p>

  <p class="msoplaintext"><span class="calibre18">   Papaz başını salladı. "Onu her düşündükçe yüreğim parçalanıyor. Şu anda neler çektiğini kim bilebilir. Ve Hannah... Bu iş onu öldürüyor. Olayda bir mantık bulmak için kendini parçalıyor ama böyle şeylerin neden olduğu asla bilinemez."</span></p>

  <p class="msoplaintext"><span class="calibre18">   "Ben sizin bütün yanıtlara sahip olduğunuzu sanıyordum."</span></p>

  <p class="msoplaintext"><span class="calibre18">   "Ben mi? Hayır. Tanrı'nın çok esrarengiz yöntemleri vardır ve ben de onun sırdaşı değilim. Ben yalnızca bir çobanıyım; görevim sürüyü bir arada tutmak ve doğru yöne yöneltmektir."</span></p>

  <p class="msoplaintext"><span class="calibre18">   "Biri yoldan ayrılmış ama."</span></p>

  <p class="msoplaintext"><span class="calibre18">   "O kişinin St. Elysius cemaatinden olduğunu mu düşünüyorsunuz?"</span></p>

  <p class="msoplaintext"><span class="calibre18">   "İlle de oradan olması gerekmez. Ben Josh'la düzenli bir ilişkisi olan herkesle konuşuyorum. En küçük bir bilgi kırıntısı bile yardımcı olabilir. Josh'un söylediği bir şey, tavırlarındaki bir değişiklik. Hannah bana size yardımcılık yapmaya başladığını söylemişti."</span></p>

  <p class="msoplaintext"><span class="calibre18">   McCoy'un gözlerindeki bakış çok hüzünlü ve bilmişti. "Papaz ve çocuk yardımcısı. Demek istediğiniz bu mu, Ajan O'Malley?" Başını ağır ağır salladı. "Klişeleşmişliğin bir kurbanının dönüp de bir başkasını suçlamasına her zaman şaşırmışımdır."</span></p>

  <p class="msoplaintext"><span class="calibre18">   "Ben yalnızca görevimi yapıyorum, Peder. Bir sonuç çıkarmak benim işim değil ama elimdeki kanıtlara göre hareket etmek ve bütün ipuçlarını izlemek de görevim. Eğer bu size sanki bir ayrım yapılıyormuş gibi geliyorsa özür dilerim. Ancak bu iş böyledir. Bilmem Josh'un öğretmenleri, antrenörleri ve izci lideri ile de konuşacağımı söylemek rahatlatır mı? Zanlı değilsiniz."</span></p>

  <p class="msoplaintext"><span class="calibre18">   "Değil miyim? Bu kasabada bunun aksine karar vermiş olan pek çok kişi bulacağıma iddiaya girerim." Papaz koltuğundan kalıp elleri ceplerinde, masasının ardında ileri geri yürümeye başladı. "Onları suçlayamam sanırım. Yani gazeteler hep bu tür haberlerle dolu, değil mi? O papaz, şu papaz, bu kardinal. Ve Kilise hepsini örtüyor, hiçbir aksilik yokmuş gibi davranıyor, ta Aziz Petrus'un zamanından beri başımıza bela olmuş o güzelim yozlaşma geleneğini devam ettiriyor,"</span></p>

  <p class="msoplaintext"><span class="calibre18">   Adamın açıksözlülüğüne şaşan Megan, "Böyle konuşmanıza izin var mı?" diye sordu.</span></p>

  <p class="msoplaintext"><span class="calibre18">   McCoy gülümsedi. "Ben bir radikalim. Albert Fletcher'e sorun. Size benim hakkımda piskoposla konuştuğunu söyleyecektir."</span></p>

  <p class="msoplaintext"><span class="calibre18">   Bir tartışma konusu olmaktan aşırı derecede memnun görünüyordu. Megan gülümsemekten kendini alamadı. McCoy'dan hoşlanmıştı. Gençti, enerjikti ve düşündüğünü söylemekten korkmuyordu; çevrelerinde yetiştiği papazlardan çok farklıydı. Albert Fletcher'in tam aksiydi. McCoy gibi çekici ve yakışıklı bir erkeğin neden papazlığı seçtiğini düşünmekten kendini alamadı.</span></p>

  <p class="msoplaintext"><span class="calibre18">   McCoy kadının aklından geçenleri kolayca okuyuvermişti. "Bu bir çağrıdır" dedi koltuğuna otururken. "Başka bir şey yapamayan insanlar için teselli ödülü değildir."</span></p>

  <p class="msoplaintext"><span class="calibre18">   "Ama kimi zaman yanlış insanları çağırır" dedi Megan yine konuya dönerek.</span></p>

  <p class="msoplaintext"><span class="calibre18">   Peder Tom'un çocuksu yüzü gözleri önünde yaşlanmış gibiydi. "Hayır" dedi. "O insanlar başka bir sesi duyuyorlardır."</span></p>

  <p class="msoplaintext"><span class="calibre18">   "Kötülüğün sesini mi? Şeytanı mı?"</span></p>

  <p class="msoplaintext"><span class="calibre18">   "Buna kesinlikle inanıyorum. Siz de inanıyorsunuz, değil mi, Ajan O'Malley?"</span></p>

  <p class="msoplaintext"><span class="calibre18">   Megan soruyu hemen yanıtlamadı. Bir an İrlandalı katolik çocukluğunu düşündü. Bu sıyrılıp atılsa da yanıtı aynı olacaktı. Sokaklarda bunun aksine inanmayacak kadar çok şey görmüştü. "Evet" dedi. "Ve bence çocuk avcıları en kötüleridir. Bu namussuzu yakalamama yardım edecek bir şey var mı sizde?</span></p>

  <p class="msoplaintext"><span class="calibre18">   "Yok. Olmasını isterdim. Dün gece burada bir dua düzenledik. Zamanın çoğunu cemaatın arasında, belki uyumsuz birini görürüm diye dolaştım. Belki de bu toplumda yarattığı felaketi görür diye düşündüm. Belki de bir işaret görürüm diye düşündüm: Parıldayan kızıl gözler, alnında bir damga falan... Ama sanırım öyle şeyler yalnızca filmlerde olur."</span></p>

  <p class="msoplaintext"><span class="calibre18">   "Ya Josh? Onun tavrında bir değişiklik farketmiş miydiniz?"</span></p>

  <p class="msoplaintext"><span class="calibre18">   "Eh..." Peder Tom kullanacağı sözcükleri dikkatle seçmek için bir an durakladı. "Son zamanlarda biraz sakindi. Hannah ile Paul'ün aralarının iyi olmadığını sanıyorum. İkisi de bir şey söylemiş değiller, bu yalnızca bendeki bir izlenim. Josh duygulu bir çocuktur. Çocuklar yetişkinlerin tahmin edemedikleri kadar çok şeyi kaparlar. Ama açık bir şey görmemiştim. Yardımcım olarak görevini çok ciddiye alan bir çocuktur."</span></p>

  <p class="msoplaintext"><span class="calibre18">   "Çocukları siz kendiniz mi eğitirsiniz?"</span></p>

  <p class="msoplaintext"><span class="calibre18">   "Artık kızlar da var. Kilisenin eşitlik çağına uyma çabası. Kuşkusuz kadınların papazlığını hiç düşünmeyecekler ama.." Adam başka bir radikal yöne sapmadan duraklayıp Megan'a baktı. Gözlüğünü parmağının ucuyla yukarı itti. "Her neyse, sorunuzu yanıtlayayım: Çocuklarla hem ben hem de Albert Fletcher çalışırız, iyi polis-kötü polis düzeni. Albert kuralları öğretir ben de göz kırpıp aşırıya kaçmadıkça arada bir yanlışlık yapmalarının önemli olmadığını gösteririm."</span></p>

  <p class="msoplaintext"><span class="calibre18">   Megan adama gülümserken Albert Fletcher'i düşünüyordu. Dindar fanatik Albert Fletcher, sorularını İncil'den alıntıyla yanıtlayan Fletcher. Acaba Browning'den de aynı rahatlıkla alıntı yapabilir miydi: cahillik masumiyet değil GÜNAHtır.</span></p>

  <p class="msoplaintext"><span class="calibre18">   "Bay Fletcher'in otomobilinin markasını biliyor musunuz?"</span></p>

  <p class="msoplaintext"><span class="calibre18">   "Kahverengi bir Toyota steyşin. Albert de mi zanlı?"</span></p>

  <p class="msoplaintext"><span class="calibre18">   Megan iskemlesinden kalkarken gayet ciddiydi. "Peder, şu anda hiç kimse zanlı değil. Ya siz? Sizinki nedir?"</span></p>

  <p class="msoplaintext"><span class="calibre18">   "Kırmızı bir Ford 4x4." Papaz muzipçesine gülümseyerek omuzlarını silkeledi. "Birinin statükoyu biraz sarsması gerek. Bu neden ben olmayayım?"</span></p>

  <p class="msoplaintext"><span class="calibre18">   Megan gülümsemekten kendini alamadı. Kendi çocukluğunda Tom McCoy gibi papazlar olsaydı, dua kitabının arkasına karalamalar yapacak yerde kilisede daha dikkatli olabilirdi.</span></p>

  <p class="msoplaintext"><span class="calibre18">   "Biraz konuşabilir miyiz, Peder Tom?"</span></p>

  <p class="msoplaintext"><span class="calibre18">   Megan, Mitch'in sesini işitince arkasına döndü. Mitch ceketinin önü açık, rüzgârdan saçları dağılmış bir halde içeri girdi. Megan'ın kiliseye gelmekte kendisinden çabuk davrandığını gördüğüne sıkılmış gibiydi.</span></p>

  <p class="msoplaintext"><span class="calibre18">   "Şimdi de yerel kilise mensuplarını mı sorguya çekmeye başladın Ajan O'Malley?"</span></p>

  <p class="msoplaintext"><span class="calibre18">   "Pederden yalnızca küstahçasına bölgecilikle mücadele etmekte sabırlı olmam için dualarımda bana yardımcı olmasını rica ediyordum."</span></p>

  <p class="msoplaintext"><span class="calibre18">   Mitch uygun bir yanıt bulamayınca homurdanarak papaz: döndü. İyi havalarda Tom McCoy'la golf oynardı ve adamdan hoşlanırdı. Kasabada Pederin fazla liberal olduğu konusunda söylentiler dolaşır ve Peder Tom da Mitch'in saygı duyduğu bir kayıtsızlıkla bunlara omuz silkip geçerdi.</span></p>

  <p class="msoplaintext"><span class="calibre18">   Tom McCoy, Mitch'e baktı. "Sen de benim zanlı olmadığımı mı düşünüyorsun?"</span></p>

  <p class="msoplaintext"><span class="calibre18">   "Ajan O'Malley sizi aksini düşündürmeye mi yöneltti yoksa?"</span></p>

  <p class="msoplaintext"><span class="calibre18">   "Peder Tom'la rutin bir sohbet yapıyorduk" dedi Megan. "Bunun için senden izin almam mı gerekiyordu?"</span></p>

  <p class="msoplaintext"><span class="calibre18">   "Notları konuştunuz mu?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   "Ne notları?" diye sordu Peder Tom. "Fidye mi istendi yoksa?"</span></p>

  <p class="msoplaintext"><span class="calibre18">   "O kadar basit olmasını isterdim" dedi Mitch. "İki not bulundu: Biri Josh'un çantasında, ikincisi bir defterinde. İkisinde de günahtan sözediliyor."</span></p>

  <p class="msoplaintext"><span class="calibre18">   "Ve bunun doğal bağlantısı da Kilise oluyor" diye Peder Tom, polis şefinin sözünü tamamladı.</span></p>

  <p class="msoplaintext"><span class="calibre18">   "Cemaatınızda akli dengesi bozuk ya da fanatik biri olarak aklınıza gelebilecek biri var mıydı diye araştırıyorum -özellikle Kirkwood'larla ilişkili olan biri."</span></p>

  <p class="msoplaintext"><span class="calibre18">   "Bizim fanatiğimiz Albert Fletcher'dir ama o Papa'yı dinsizlikle suçlamayacağı gibi bir suç da işlemez. Eğer olay sırasında nerede olduğuna dair bir kanıta ihtiyacı varsa, o gece Josh'un sınıfına ders veriyordu. Akli denge bakımından birkaç kişi var ama ben psikopat canavarlardan değil, sorunları olan kişilerden söz ediyorum. Hayır, Hannah ya da Paul'e kötülük edebilecek kimseyi tanımıyorum."</span></p>

  <p class="msoplaintext"><span class="calibre18">   Mitch düşkırıklığını saklamak için elinden geleni yaptı. Bu tür vakalar öyle kolay kolay çözümlenmezdi. Bir polis her çıkmaz yolu ağırına almamalıydı; bunlardan pek çoğuyla karşılaşacaktı. Araştırma hiçbir yere varmıyordu. Hannah ile Paul notların televizyonda açıklanmasına beklendiği gibi çok bozulmuşlardı. Okul personeliyle yapılan görüşmeler kırtasiye yükünün artmasından başka bir işe yaramıyordu. Emniyette bir sızıntı vardı, herkes aşırı çalışıyordu ve Mitch, O'Malley otoritesine meydan okuyordu.</span></p>

  <p class="msoplaintext"><span class="calibre18">   Megan, "Josh'un kilisede yardımcılık eğitimini konuştuk" dedi. "O da çıkmaz bir sokak sanırım."</span></p>

  <p class="msoplaintext"><span class="calibre18">   "O zaman sizi işinizle başbaşa bırakalım, Peder" dedi Mitch. "Aklınıza bir şey gelirse beni ararsınız."</span></p>

  <p class="msoplaintext"><span class="calibre18">   "Arayacağım. Ve bu arada hepimiz dualarımızı eksik etmemeliyiz."</span></p>

  <p class="msoplaintext"><span class="calibre18">  </span><span class="calibre20">Megan kilisenin yan kapısından Mitch'in önünde çıkıp iki basamağı indi. Kaldırımla park yeri arasında kar küreklenip on metrede bir, minyatür bir sıradağ gibi dizilmişti.</span></p>

  <p class="msoplaintext"><span class="calibre18">   Mitch'e bakmadan, "Bütün gün büromda oturup tırnaklarımı yapacağımı mı sanmıştın?" dedi. "Ama o zaman Leo'ya benzemezdim sanırım."</span></p>

  <p class="msoplaintext"><span class="calibre18">   Kaldırım kenarında durup eldivenli elini çenesine dayadı. "Dur bakalım. Leo olsaydı ne yapardı? Tamam buldum. Mavi Kaz Birahanesi'ne gidip bir iki kadeh içelim. Sonra da osurup geğirerek elimizde ipucu olmamasına küfrederiz."</span></p>

  <p class="msoplaintext"><span class="calibre18">   "Leo iyi bir polisti. Onu kötülemeye kalkışma. Ve beni işini yapma demedim sana."</span></p>

  <p class="msoplaintext"><span class="calibre18">   Mitch yanıt beklemeden arabasına yürüdü. Megan atkısının ucunu omzundan atarak arkasından yürüdü.</span></p>

  <p class="msoplaintext"><span class="calibre18">   "Doğru, sana sormadan bir şey yapmamamı söylemiştin. Sırf yüzden, diplomasi hatırına şimdi sana bundan sonra ne yapmamı istediğini soruyorum."</span></p>

  <p class="msoplaintext"><span class="calibre18">   Mitch'in kahkahası buz gibi havada silah patlamasından farksızdı. Omzunun üzerinden kadına baktı. "Sen gerçekten belanı arıyorsun, O'Malley."</span></p>

  <p class="msoplaintext"><span class="calibre18">   "Yıllardır aynı şeyi dinlemişimdir."</span></p>

  <p class="msoplaintext"><span class="calibre18">   "Hiç anlamayacak mısın peki?"</span></p>

  <p class="msoplaintext"><span class="calibre18">   "Sanmam." Megan park yerinden içeri girerken anahtarlarını çıkardı. "Sen nereye gidiyorsun?"</span></p>

  <p class="msoplaintext"><span class="calibre18">   "Ben, Kadınlardan Nefret Edenler Kulübü'ne uğrayıp Geyik Locası'ndan arkadaşlarla bowling oynayayım diyordum" Mitch kapısını açtı. "Biz erkekler öyleyiz işte."</span></p>

  <p class="msoplaintext"><span class="calibre18">   Megan başını yana eğdi.</span></p>

  <p class="msoplaintext"><span class="calibre18">   "Ben Josh Kirkwood'u kaçıran hayvanı avlamaya gidiyorum" dedi Mitch. "Ve sen de Ajan O'Malley, yolumdan uzak durabilirsin."</span></p>
</body>
</html>
