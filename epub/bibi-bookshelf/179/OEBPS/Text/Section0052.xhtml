<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">KIRK BİRİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><b class="calibre22">13. GÜN</b></p>

  <p class="msoplaintext"><span class="calibre18"><b class="calibre10">SAAT 22:04 -8,8°C</b></span></p>

  <p class="msoplaintext"><span class="calibre18"> </span><span class="calibre20">Boog Newton sırtını duvara, ayaklarını ranzasına dayamış, burnunu karıştırırken, gözlerini küçük televizyonundan ayırmıyordu. Haberleri hiç kaçırmazdı. Çoğu kendisine palavra gibi gelirdi ama yine de kaçırmazdı. Bu bir gelenek olmuştu. Paige Price'ın kendisini kızıştırması de ek bir ikramiye gibiydi.</span></p>

  <p class="msoplaintext"><span class="calibre18">   O gecenin büyük haberi kaçırılma işi hakkındaki basın toplantısıydı. Olie'nin başına gelenlerden sonra Boog olaya karşı kişisel bir yakınlık duymaktaydı. Şef Holt muhabirlere hemen hemen hiçbir şey söylemiyordu.</span></p>

  <p class="msoplaintext"><span class="calibre18">   Hücrenin önünden geçen gardiyan Browning, "Burnunda altın mı arıyorsun, Boog?" diye seslendi. Browning eskisi gibi iki saatte bir yerine artık on beş dakikada bir dolaşmaya çıkıyordu.</span></p>

  <p class="msoplaintext"><span class="calibre18">   "Çek arabanı bakalım, domuz" diyen Boog, Browning'in koca göbeğine iri bir parça sümük fırlattı.</span></p>

  <p class="msoplaintext"><span class="calibre18">   "Pis herif!" Gardiyan sanki kurşun yemiş gibi geriye fırladı. Yüzü tiksintiyle çarpıldı. "Şuna bak! Tanrım!" Kapıdan çekildi sonra. Boog sırıtarak haberlere döndü. Yan hücredeki herif de televizyonu seyrediyordu. Bütün gün hiç konuşmadan, yüzünün ifadesi bile değişmeden orada öyle oturuyordu. Boog onu çeşitli zamanlarda kendisine sanki mikroskop altındaki bir böcekmiş gibi bakarken yakalamıştı.</span></p>

  <p class="msoplaintext"><span class="calibre18">   "Hey, senden söz ediyorlar, değil mi? Kirkwood'un çocuğunu kaçıran sensin. Manyak mısın nesin?"</span></p>

  <p class="msoplaintext"><span class="calibre18">   Garret Wright yanıt vermedi.</span></p>

  <p class="msoplaintext"><span class="calibre18">   "Buraya son getirdikleri herifin başına gelenleri biliyor musun? Çocuğu o kaçırdı demişlerdi. Onu senin şimdiki hücrene koydular. Ne yaptı biliyor musun? Cam gözünü çıkardı ve onunla kendini öldürdü. Deliydi herhalde. Öyle bir şey yapan insan mutlaka kafadan kontaktır." Boog dudaklarını birbirine bastırdı, yağlı saçlarını kaşıdı, biraz daha düşündü. "Sen de kaçık olmalısın" dedi.</span></p>

  <p class="msoplaintext"><span class="calibre18">   Wright'ın ağzının kenarları kıvrıldı. "Ben Harris Koleji'nde psikoloji öğretirim."</span></p>

  <p class="msoplaintext"><span class="calibre18">   Boog kaba bir ses çıkararak öğretmenler hakkındaki düşüncesini belirtti. Televizyonda polisler ve CTB'den laboratuar teknisyenleri Lakeside'da bir eve girip çıkıyorlardı -Wright'ın evi. Sarı saçlı güzel bir kadın kapının önünde durmuş ağlıyordu.</span></p>

  <p class="msoplaintext"><span class="calibre18">   "Hey!" Boog, Wright'tan yana baktı yine. "Çocuğu ne yaptın? Öldürdün falan mı?"</span></p>

  <p class="msoplaintext"><span class="calibre18">   Garrett Wright kendi kendine gülümsedi. "Falan" dedi.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">14. GÜN</b></span></p>

  <p class="msoplaintext"><span class="calibre18"><b class="calibre10">SAAT GECEYARISI 24:00</b></span></p>

  <p class="msoplaintext"><span class="calibre18"> </span><span class="calibre20">Hannah tedirgin bir uykudan uyandı. Tek başına yatmak aşırı duyarlı bir iç alarm sistemini harekete geçirmişti ve en küçük bir ses ve harekette hemen uyanıyordu. Büyük yatağın ortasında yatıp tavan penceresinden ocak gecesinin kara dörtgenine bakarak dinlemeye, beklemeye koyuldu. Hiçbir şey yoktu. Ne bir ses ne bir hareket. Ev kıpırtısızdı. Gece sessizdi. Günlerdir bir buz maşası keskinliğinde olan soğuk rüzgâr bile saatin 12:01'i takırdamasıyla bir gün geçip diğeri başlarken soluğunu tutmuştu.</span></p>

  <p class="msoplaintext"><span class="calibre18">   Yeni bir gün. Sonuna erdirilecek bir gün daha. Normal bir insan gibi görünmeye çalışarak, bir şeyler yapar gibi görünmeye çalışarak geçirilecek bir gün daha. Kendi eski kişiliğinde görünmeye çalışarak. Yaşamında ve kendisinde artık normal diye bir şey kalmamıştı. Bugünü de bundan sonrakini de ondan sonrakini de kendisi için, Lily için ... ve Josh için geçirecekti.</span></p>

  <p class="msoplaintext"><span class="calibre18">   Sıcak bir yerdedir... karkmuyordur... onu sevdiğimi biliyor...</span></p>

  <p class="msoplaintext"><span class="calibre18">   Ses bilincine işlemeden bile önce yataktan çıkmıştı. Çıplak ayakları halıyı buldu. Paul'ün atmış olduğu eski kadife robdöşambrı aldı. Kapı zili. Geceyarısında - şimdi on geçiyordu. Kalbi gümlüyordu. Olasılıklar kafasının içinde birbiri ardından geçiyordu: Paul bağışlanmak istiyor, Mitch haber getiriyor. İyi mi? Kötü mü?</span></p>

  <p class="msoplaintext"><span class="calibre18">   Kapı önününün ışığını yakarken bir eliyle robdöşambrını göğsünde, kalbi üzerinde kavuşturdu. Zil bir daha çaldı. Gözünü dikiz deliğine uydurdu.</span></p>

  <p class="msoplaintext"><span class="calibre18">   "Aman Tanrım."</span></p>

  <p class="msoplaintext"><span class="calibre18">   Boğuluyormuş gibi bir sesle çıkmıştı sözcükler içinden. Kapının önünde Josh duruyordu.</span></p>

  <p class="msoplaintext"><span class="calibre18">   Hannah bir an sonra soğuk çimentoya dizüstü çökmüştü. Oğlunu kollarının arasına aldı. Vücuduna sıkı sıkı bastırırken Tanrı'ya şükretti, Josh'un yanaklarını öptü, tekrar tekrar adını mırıldandı. Yalnızca büyük bir rahatlık ve sevinçle oğlunun kendi vücuduna yaslanmış olan küçük vücudunu hissediyordu. Rahatlık duygusu öylesine büyüktü ki, bir rüya olacağından korktu. Ama bir rüya olsa bile kaybolmasına izin vermeyecekti. Bu kapı önünde duracak, onu göğsüne bastıracak, onun sıcaklığını hissedecek, kokusunu içine çekecekti.</span></p>

  <p class="msoplaintext"><span class="calibre18">   "Josh. Tanrım" diye mırıldandı. Sözcükler dudaklarında titriyor, gözyaşlarının tuzuna karışıyordu. "Seni seviyorum. Seni çok seviyorum. Seni seviyorum."</span></p>

  <p class="msoplaintext"><span class="calibre18">   Titreyen eliyle oğlanın dağınık kumral saçlarını, üzerindeki çizgili pijamanın sırtını okşuyordu. Onu gördüğü pijama. Gerçek mi, hayal mi gördüğünü kestiremeyen O'Malley'in onu içinde gördüğü pijama. Yanıtlanması gereken o kadar çok soru vardı ki. Hannah'nın kafasından hızla akıp geçiyordu hepsi. Eğer Josh'u Garrett Wright kaçırmışsa eve kim getirmişti?</span></p>

  <p class="msoplaintext"><span class="calibre18">   Hannah gözlerini açıp ayışığıyla gümüşlenmiş geceye baktı. Kimse yoktu. Ne otomobil ne de taze karlara vuran ağaçlarınki dışında bir gölge. Kasaba her şeyden habersiz, sessizlik içinde uyumaktaydı.</span></p>

  <p class="msoplaintext"><span class="calibre18">   Josh kollarının arasında kıpırdayınca Hannah silkinerek o ana döndü. Ne kadar mükemmel bir andı, kalbindeki o umut kadar parlak ve narin. Oğluna kavuşmuştu. Mitch'e, Paul'e ve.. Peder Tom'a telefon etmeliydi. Hastaneye telefon edip Megan'a bir mesaj bırakmalıydı. Josh'un muayene için hastaneye götürülmesi gerekecekti. Basın yine üzerlerine çökecekti...</span></p>

  <p class="msoplaintext"><span class="calibre18">   "Yavrum, seni eve kim getirdi?" diye sordu. "Biliyor musun?"</span></p>

  <p class="msoplaintext"><span class="calibre18">   Eğilip oğlana baktı. Çocuk yalnızca başını salladı, sonra yine kollarını boynuna dolayıp başını omzuna dayadı.</span></p>

  <p class="msoplaintext"><span class="calibre18">   Hannah çocuğu üstelemedi. Şu anda Josh'tan başka bir şey düşünmek istemiyordu. Nasıl, kim ve neden sorularına yer yoktu. Yalnızca Josh önemliydi. Ve sağ salim evine dönmüştü işte.</span></p>

  <p class="msoplaintext"><span class="calibre18">   "İçeri girelim" dedi Josh, omzuna yaslı başını sallarken, kirpiklerinin arasından yine yaşlar süzüldü.</span></p>

  <p class="msoplaintext"><span class="calibre18">   Hannah çocuğu kucaklayıp içeri götürürken ağırlığını hissetmiyordu bile. Doktor ve ana içgüdüleri çocuğun fiziki durumunu derhal bir kontroldan geçirmesini gerektiriyordu. Yanağındaki o rüyasında gördüğü bere solmaya başlamıştı. Zayıflamış ve solgundu ama sağlam görünüyor ve kucaklanmak istiyordu. Hannah seve seve yerine getirdi oğlunun isteğini. Onu yanında istiyor, kendisine dokunmasını istiyordu. Oturup oğlanı da kucağına aldı ve önce Mitch'e, sonra Paul'ün bürosuna telefon etti. Mitch birkaç dakika içinde geleceğini söyledi. Paul'ün telesekreteri devreye girdi. Hannah bütün duygularını yalnızca Josh'un dönüşüne verdiği için kocasının orada olmamasına sinirlenmedi bile; mesajı bırakıp telefonu kapadı.</span></p>

  <p class="msoplaintext"><span class="calibre18">   "Önemli değil, yavrum." Josh'un kafasını öptü, yeni bir rahatlama dalgasıyla bir kere daha sıkı sıkı sarıldı. "Önemli olan senin eve dönmüş olman."</span></p>

  <p class="msoplaintext"><span class="calibre18">   Oğluna bakarken yine gözleri dolmuştu. Oğlan uyumuştu. Derin derin solurken başı öne düşmüştü. Uzun kirpikleri yanağında kıvrılıyordu. Meleğim benim. Bebeğim. Bu düşünceler oğlanın yüzü kadar aşinaydı kendisine, onun doğumundan önce ve doğumundan sonra her gece odasına sessizce girip onu uyurken seyrederken aklından binlerce kez geçirdiği şeyler. Meleğim, bebeğim...</span></p>

  <p class="msoplaintext"><span class="calibre18">   Birden sevincini delip geçen bir acı hissetti. Josh kendisi için hep bir sevinç kaynağı, mutlu bir çocuk olmuştu. Bundan sonra ne olacaktı? Neler çekmişti? Olasılıklar o yokken hep işkenceden kıvrandırmıştı kendisini. Şimdi de huzurunun hemen çevresini çakallar gibi sarmışlardı. Hannah oğlanın altından sıyrılıp çocuğu kanepeye yatırırken hepsini kovaladı. Oğlu sağ salim gelmişti. Alnından öpüp üzerine bir örtü örttü. Dirseğinin iç tarafınının sarılı olup olmadığını anlamak için kolunu sıyırmak isterdi ama uyandırmaya kıyamadı. Oğlan muayene edilip sorulara yanıt vermeden önce birkaç dakikalık huzurunu yaşasındı.</span></p>

  <p class="msoplaintext"><span class="calibre18">   Onun yerine elini elinin üstüne koydu, parmak uçlarını bileğine doladı. Nabzı düzenli ve normaldi. Atışlarını saymadı, yalnızca temsil ettikleri şey üzerinde durdu: Hayat. Oğlu yaşıyordu. Yanındaydı. Kalbinin eksik parçası dönmüştü ve artık kalbi oğlanınkiyle uyumlu atıyordu.</span></p>

  <p class="msoplaintext"><span class="calibre18">   "Wright hakkında bir şey söyledi mi?" diye sordu Mitch. Dirseklerini dizlerine dayamış koltukta oturuyordu, parkasının önü açıktı. Hannah'nın telefonundan sonra yataktan fırlayıp üstüne bir kazakla bir blucin geçirmişti. Saçları diken dikendi. Megan'ın burada olup bu sorulan sormasına yardım etmesini, çözümlemek için o kadar çalıştığı dosyayı kapamasını isterdi.</span></p>

  <p class="msoplaintext"><span class="calibre18">   "Hayır." Hannah kırmızı örtünün altında uyuyan oğlunun önünde yere oturmuştu. Sürekli olarak oğlana dokunuyor, saçlarını okşuyor, sırtını sıvazlıyor, elini tutuyordu. Fiziki bağlantıyı kestiği anda büyü bozulacak ve oğlan yine gözden kaybolacakmış gibi. "Hiçbir şey söylemedi. Kendisini getiren kişiyi tanıyıp tanımadığını sordum. Başını salladı."</span></p>

  <p class="msoplaintext"><span class="calibre18">   "Şok geçiriyor. Bir süre..."</span></p>

  <p class="msoplaintext"><span class="calibre18">   Mitch düşüncesinin arkasını getirmedi, getirmek istemedi. Bu tür düşüncelerin çoğu ancak mutsuzluğa giderdi ve Hannah'yı o an için bunlardan uzakta tutmak istiyordu. Yine de görevi önce gelirdi. İzlenecek bir yöntem, sorulacak sorular vardı. Şimdi gece karanlığında bile memurlar kapıları çalıp pencereden bakıp da olağan dışı bir şey görmüş biri var mı diye araştırmaya başlamışlardı.</span></p>

  <p class="msoplaintext"><span class="calibre18">   "Onu bu gece hastaneye götürmemiz..."</span></p>

  <p class="msoplaintext"><span class="calibre18">   "Biliyorum."</span></p>

  <p class="msoplaintext"><span class="calibre18">   "Ve bazı soruları yanıtlamasına çalışacağız. Bize Wright hakkında bir şeyler söyleyebilirse..."</span></p>

  <p class="msoplaintext"><span class="calibre18">   Hannah'nın oğlunun elinin üzerindeki parmakları durdu; Mitch'e baktı. "Bu ne demek oluyor? Garrett Wright hapiste ve Josh eve döndü. Şimdi ne olacak?"</span></p>

  <p class="msoplaintext"><span class="calibre18">   "Bilmiyorum. Pek çok şey Josh'a ve bize söyleyeceklerine bağlı. Yararlı bir şey söyleyemezse bile eşkal teşhisine çıkacak, çarşaftaki kan izleri için DNA testleri... Eğer Wright oğlanın geri gelmesinin kendisini kurtaracağını sanıyorsa daha çok bekler. Onu yakaladık. Onu suçüstü yakaladık ve suçortağını bulana kadar arayacağız. Ve sonra onu da yakalayacağız."</span></p>

  <p class="msoplaintext"><span class="calibre18">   Mitch kalktı, Hannah'nın kalkması için elini uzattı. "Söz veriyorum. Garrett Wright'in bundan sonraki oyunu mahkemede olacak. Adalet Hanım'ın ona sert bir tekme indireceğini tahmin ediyorum."</span></p>

  <p class="msoplaintext"><span class="calibre18">   "Umarım öyle olur."</span></p>

  <p class="msoplaintext"><span class="calibre18">   Mitch kadının parmaklarını güven verircesine sıktı. "Bundan hiç kuşkum yok. Ama senin bu konuda kaygılanmanı istemiyorum. Sen bu gece yalnızca Josh'un döndüğünü düşünmelisin. Önemli olan budur."</span></p>

  <p class="msoplaintext"><span class="calibre18">   "Aslında önemli olan tek şey o." Hannah uyuyan çocuğuna baktı.</span></p>

  <p class="msoplaintext"><span class="calibre18">   Oğlu bir gölgeler dünyasında sonsuza kadar kaybolabilirdi.Her yıl pek çok çocuğun kendilerini sevenlerin kalplerini kırarak ve onlara yalnızca sorular bırakarak bir daha görülmemek üzere kayboldukları gibi. Josh sadece kendisini kaçıran kişinin karanlık ruhundaki nedenlerle gölgelerden geri gönderilmişti. Önemli olan yalnızca buydu. Gerçek, adalet, intikam Hannah için çok uzak ve soyut fikirlerdi. Dünyaları parçalanmıştı, yaşamları eski haline dönüştürülmeyecek bir biçimde değişmişti ama Josh eve dönmüştü. Önemli olan yalnızca oydu.</span></p>

  <p class="msoplaintext"><span class="calibre18">   Josh eve dönmüştü. Hayat yeniden başlayabilirdi.</span></p>

  <p class="msoplaintext"><span class="calibre18">  </span></p>
</body>
</html>
