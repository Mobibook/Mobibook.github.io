<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">YİRMİ BİRİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><b class="calibre22">6. GÜN</b></p>

  <p class="msoplaintext"><span class="calibre18"><b class="calibre10">SAAT 21:00 -33,3°C RÜZGÂR FAKTÖRÜ:-51,6°C</b></span></p>

  <p class="msoplaintext"><span class="calibre18"> </span><span class="calibre20">Arlan ve Ramona Neiderhauser'in evi naftalin kokuyordu. Koku Mitch'in burnuna doluyor, sinüslerini yakıyordu. Yemek odasından taşıdığı iskemleyi yatak odası penceresi önüne yerleştirmiş, dürbünle Olie'nin sokağın karşısındaki karanlık kulübesine bakıyordu. Oscar Rudd'un evinde ışıklar yanıyor, aydınlık yan bahçesindeki hurda Saab'ın üstüne düşüyordu.</span></p>

  <p class="msoplaintext"><span class="calibre18">   Megan pencere kenarında, omzunu duvara dayamış, ayakta duruyor, perdenin arasından bakıyordu: Her ikisi de dışarı fırlamaya hazır olarak ceketlerini çıkarmamışlardı. Neiderhauser'ler termostatlarını ancak boruları donmaktan koruyacak kadar açmışlardı, Dışarda ısı hızla düşüyor, otuz yıllık rekorun kırılma noktasına yaklaşıyordu. Soğuk öylesine şiddetliydi ki, havada buz kristalleri oluşmaya başlayarak kar sisi denilen olguyu yaratmıştı. Bu bir korku filminin efekti gibi yerden yukarda duran garip ve ince bir sisti.</span></p>

  <p class="msoplaintext"><span class="calibre18">   Steiger soğuğa rağmen resmi olmayan bir araçta beklemeyi tercih etmişti. CTB, polis ve şeriflik personeli kasabanın stratejik noktalarına öyle yerleştirilmişlerdi ki, Olie ne yana giderse gitsin izlenebilecekti. Seyyar laboratuar da eski itfaiye binasında arama izinlerini uygulamak üzere her an yol çıkacak durumda bekliyordu.</span></p>

  <p class="msoplaintext"><span class="calibre18">   Megan sesini karanlık yatak odalarının âdeta gerektirdiği gibi alçaltarak, "Bu havadan nefret ediyorum" dedi. "Bu gece Kuzey Kutbu'nun buradan daha sıcak olacağını biliyor muydun?"</span></p>

  <p class="msoplaintext"><span class="calibre18">   "Kuzey Kutbu'na taşınmak mı istiyorsun?"</span></p>

  <p class="msoplaintext"><span class="calibre18">   "Grand Cayman'a taşınmak istiyorum."</span></p>

  <p class="msoplaintext"><span class="calibre18">   "Çelik davulların müziği seni bir ayda intiharın eşiğine getirir."</span></p>

  <p class="msoplaintext"><span class="calibre18">   "Hiç olmazsa sıcakta ölürüm."</span></p>

  <p class="msoplaintext"><span class="calibre18">   Mitch dürbünü tutan elini değiştirip sağ elini cebindeki kimyasal el ısıtma paketinin içine soktu. "Olie'nin orada dört beş bilgisayarı olduğunu biliyor musun?"</span></p>

  <p class="msoplaintext"><span class="calibre18">   "Beş bilgisayar alacak parayı nereden bulmuş?"</span></p>

  <p class="msoplaintext"><span class="calibre18">   "Bana bilgisayarlarını yenileyen şirketlerin ıskartaya çıkardıklarını aldığını söylemişti. Walla Walla'daki müdür Olie'nin zekâ bakımından üstün olduğunu söyledi. Hep bir şeylerle çalışır."</span></p>

  <p class="msoplaintext"><span class="calibre18">   "Küçük oğlanlar örneğin."</span></p>

  <p class="msoplaintext"><span class="calibre18">   "Evet ama Olie'nin şartlı tahliye memuruna burada olanları anlatınca adam şaşırdı. Olie'nin böyle şiddetli bir şeye kalkışacağını tahmin etmiyor."</span></p>

  <p class="msoplaintext"><span class="calibre18">   Megan perdeyi bırakıp Mitch'e baktı. "Adam bir çocukla zorla cinsel ilişkiye girdiği için hapse girdi. Bu şiddet değil mi?"</span></p>

  <p class="msoplaintext"><span class="calibre18">   "Güç kullanmak baskı olabilir. Şiddetin çeşitli dereceleri vardır."</span></p>

  <p class="msoplaintext"><span class="calibre18">   "Tamam ama ben bu herifin sicilini okudum. Bana klasik tırmanma belirtileri gibi göründü: Röntgencilik, sonra kendini göstermek, sonra okşama, sonra da ırza geçme. Washington'dakiler şartlı tahliye konusunda ne dediler?"</span></p>

  <p class="msoplaintext"><span class="calibre18">   Mitch omuzlarını silkti. "Şartlı tahliye koşullarını çiğneyen ilk mahkûm değil Olie."</span></p>

  <p class="msoplaintext"><span class="calibre18">   Megan saatine baktı. Dokuzdu. Olie saat on birden önce Pistten ayrılmayacaktı ama onlar her olasılığa karşı yerlerini almak zorundaydılar. Küçük ve kalabalık yatak odasına, telsizlerini attıkları beyaz örtülü yağa baktı. Telsizler, koltukaltlarında tabancalarıyla polisler ve karşıdaki eve çevrilmiş dürbünler. Bu odanın gördüğü en heyecanlı şey bu değilse Arlan ile Ramona'ın pek eğlenceli bir çift oldukları söylenebilirdi.</span></p>

  <p class="msoplaintext"><span class="calibre18">   Mitch'in cep telefonu çaldı. Dürbünü bırakıp telefonu açtı. "Şef Holt."</span></p>

  <p class="msoplaintext"><span class="calibre18">   "Baba?"</span></p>

  <p class="msoplaintext"><span class="calibre18">   Kızının sesi Mitch'i bir gerilimden bir başkasına itiverdi, "Jessie? Bu saatte hâlâ yatmadın mı, yavrum?"</span></p>

  <p class="msoplaintext"><span class="calibre18">   Kız burnunu çekti, soluğu kesik kesik çıktı. "Bu gece., beni almaya ge... gelecek misin?"</span></p>

  <p class="msoplaintext"><span class="calibre18">   Mitch'in kalbi duracak gibi oldu. Jessie. Kızı unutmuştu. Bir sürü telefon etmiş, sonra savcıyla görüşmüştü. Ekibini toplamış, malzeme sağlamış, gözetleme noktalarını belirlemişti. Ve bütün bunların ortasında kızını unutmuştu.</span></p>

  <p class="msoplaintext"><span class="calibre18">   "Kusura bakma yavrum" diye fısıldadı. "Hayır, bu gece gelemeyeceğim. Anneannenlerde kalacaksın. Bu gece çok önemli bir işim var."</span></p>

  <p class="msoplaintext"><span class="calibre18">   "Ama hep öy... öyle söy... söylüyorsun" diye kız hıçkırdı. "Polis olduğun zaman seni sevmiyorum."</span></p>

  <p class="msoplaintext"><span class="calibre18">   "Lütfen öyle konuşma, sevgilim. Yakında başbaşa bir gece geçireceğiz, söz veriyorum. Bu gece çok önemli. Josh'u bulmaya çalışıyorum. Annesiyle babası onu neredeyse bir haftadır göremiyorlar, biliyorsun."</span></p>

  <p class="msoplaintext"><span class="calibre18">   Jessie düşünürken "bir sessizlik oldu. "Onları özlüyor olmalı" dedi. "Çok üzülüyor herhalde. Ben de seni özlüyorum baba." Sesi beş yaşında olamayacak kadar yaşlı geliyordu, küçük bir kız olmayacak kadar düşkırıklığı içinde.</span></p>

  <p class="msoplaintext"><span class="calibre18">   "Ben de seni özlüyorum, kızım" diye mırıldandı. Telefona gelen Joy'un sesi kulaklarına ustura kadar keskin geliyordu. "Seni rahatsız ettiğimiz için özür dilerim, Mitch." Sesinde pişmanlıktan çok acılık vardı. "Jessie çok huzursuz, biz sakinleştiremedik. Sana güvenmemesi gerektiğini söyledim..."</span></p>

  <p class="msoplaintext"><span class="calibre18">   "Bak, Joy." Mitch öfkesine hakim olmak için çabaladı. Bunun ne zamanı ne de yeriydi. "Şu anda önemli bir şeyin ortasındayım ve telefonu meşgul etmemem gerek. Size telefon etmeyi unuttuğum için özür dilerim. Jessie'nin bu akşam kalmasının planlarınızı bozmadığını umarım. Jessie'nin bana güvenip güvenemeyeceğini başka bir zaman konuşuruz."</span></p>

  <p class="msoplaintext"><span class="calibre18">   Kadına dilini şaklatma fırsatı vermeden telefonu kapattı. Onu evlerinin penceresi önünde ileri geri yürürken görebiliyordu: Baban da nerede kaldı böyle... Telefon etmemesi çok garip... Jessie'nin huzurunu kaçırana kadar. Allison ve Kyle öldürüldükten sonra neden buraya gelmişti ki?</span></p>

  <p class="msoplaintext"><span class="calibre18">   Kendini yaşamı boyunca cezalandırmak için.</span></p>

  <p class="msoplaintext"><span class="calibre18">   Megan duvarın önünde sessizce duruyor, kirpikleri arasından erkeği izliyordu. Bunun erkeğin özel bir anı olması gerekirdi ama kendisi de onun ıstırabını görmezden gelemezdi.</span></p>

  <p class="msoplaintext"><span class="calibre18">   "Babam benimle kalmamak için akşam postasında çalışırdı" dedi. "Bir kere bile beni özlediğini söylememiştir."</span></p>

  <p class="msoplaintext"><span class="calibre18">   Mitch kadına baktı. Dantel perdeden gelen ayışığı yüzünü aydınlatıyordu. Genelde gururundan o kadar titizlikle sakladığı zayıflığı şimdiye kadar kendisine verdiği en mahrem şeyiydi.</span></p>

  <p class="msoplaintext"><span class="calibre18">   "Jessie sana sahip olduğu için talihli" diye mırıldandı</span></p>

  <p class="msoplaintext"><span class="calibre18">   Megan.</span></p>

  <p class="msoplaintext"><span class="calibre18">   Telsizden duyulan Noga'nın sesiyle o an cam gibi parçalandı.</span></p>

  <p class="msoplaintext"><span class="calibre18">   "Şef! Yan kapıdan çıktı. Yaya olarak size doğru geliyor. Tamam."</span></p>

  <p class="msoplaintext"><span class="calibre18">   Mitch telsizi aldı. "Anlaşıldı, Noogie. Bütün birimler -yaya olarak evine gidiyor. Hazır olun."</span></p>

  <p class="msoplaintext"><span class="calibre18">   Megan pencere önünde çömeldi. Olie'nin buz pisti ile garajdan bozma evi arasında gide gele açtığı yolu bulmak imkânsızdı, ancak içeri girmek için binanın köşesini dönecekti. Gözleri yanana, soluğunu tutmaktan ciğerleri ağrıyana kadar o noktaya baktı. Olie sonunda çantasıyla göründü. Anahtarların çıkardı, yere düşürdü, almak için eğildi. Tam doğrulduğu sırada TV7 Haberler kamyoneti sokağın başında göründü.</span></p>

  <p class="msoplaintext"><span class="calibre18">   Megan ayağa fırlayarak, "Olamaz!" diye bağırdı.</span></p>

  <p class="msoplaintext"><span class="calibre18">   "Lanet olsun!" Mitch iskemlesini devirerek telsizini kapıp merdivenlere koştu.</span></p>

  <p class="msoplaintext"><span class="calibre18">   Ön kapıdan soğuk geceye arka arkaya çıktılar. Mite telsizi ağzına dayamış olarak koşuyordu.</span></p>

  <p class="msoplaintext"><span class="calibre18">   "Hapı yuttuk!" diye seslendi adamlarına. "Ve basına' olayı sızdıran orospu çocuğunun başına gelecekler var!"</span></p>

  <p class="msoplaintext"><span class="calibre18">  </span><span class="calibre20">Olie dehşet içinde donup kalmıştı. Elindeki kitap torba ayaklarının dibine boğuk bir ses çıkararak düştü, TV7 kamyonetinin yan kapısı Truva atının karnı gibi açıldı ve dışarı kalabalık boşaldı. Omzunda kocaman bir video kamera taşıyan bir adam. Uzun bir sırığın tepesinde parlak beyaz ışık taşıyan biri. Önde haberlerde ve geçen hafta buz pisti çevresinde gördüğü kadın. Kadın herhalde güzel diye düşündü ama üzerine doğru gelirken en kötü karabasanlarından çıkmışa benziyordu.</span></p>

  <p class="msoplaintext"><span class="calibre18">   Buldular seni, Leslie. Saklanacağını sanmıştın ama buldular işte. Sen aptalın birisin, Leslie.</span></p>

  <p class="msoplaintext"><span class="calibre18">   Soğuk terler yağmur gibi boşanıyordu vücudundan aşağı</span></p>

  <p class="msoplaintext"><span class="calibre18">   Kadın yüzüne bir mikrofon uzattı. Sırığın tepesindeki ışı gözlerini kamaştırıyordu. Sorular kurşun yağmurundan far sızdı.</span></p>

  <p class="msoplaintext"><span class="calibre18">   "Bay Swain, Josh Kirkwood'un kaçırılması hakkında söyleyeceğiniz bir şey var mı? Washington'da çocuklara tecavüz etmekten hapse girdiğiniz doğru mu? Bu soruşturmada polisi işbirliği yapıyor musunuz? Buradaki polis şefi sizin çocuklara karşı işlediğiniz suçlardan haberdar mıydı?"</span></p>

  <p class="msoplaintext"><span class="calibre18">   Biliyorlar. Biliyorlar. Biliyorlar. Ses başının içinde giderek yükselerek yankılanıp duruyordu. Sonunda bir çığlığa dönüştü. Kafatasının yarılıp beyninin dışarı döküleceğini sandı.</span></p>

  <p class="msoplaintext"><span class="calibre18">   Mitch Holt koşarak geldi, kameramanın sırtına bir omuz darbesi indirip adamı yere serdi. Kamera evin yan duvarına çarpıp bir kar yığınının içine düştü.</span></p>

  <p class="msoplaintext"><span class="calibre18">   Olie'nin mesanesi daha fazla dayanamamış, pantolonuna işemişti. Sidiği anında dondu kumaşın üstünde. Dönüp koşmaya başladı. Nereye kaçacağını bilemiyor, yalnızca güdülerine uyuyordu. Boş arsada karları çiğneyerek koşarken ölü bitki kökleri cehennemden uzanan parmaklar gibi ayaklarına sarılıyordu. Soğuk hava ciğerlerini parçalıyordu, her soluk bin bıçak darbesinden farksızdı. Öne doğru ilerlemeye çalışırken acemi bir yüzücü gibi kollarını sallıyordu. Dünya önünde inip kalkıyordu sanki, kâh yıldızlar ve gökyüzü, kâh kar ve çıplak ağaçlar vardı çevresinde. Sadece kafasının içindeki sesi ve kulaklarındaki zonklamayı işitebiliyordu.</span></p>

  <p class="msoplaintext"><span class="calibre18">   Biliyorlar. Biliyorlar. Biliyorlar.</span></p>

  <p class="msoplaintext"><span class="calibre18">   Sonra sırtına bir şey indi ve boğulur gibi bir çığlık atarak yere devrildi.</span></p>

  <p class="msoplaintext"><span class="calibre18">  </span><span class="calibre20">Mitch, dizini Olie'nin sırtına bastırarak adamın üzerine çöktü. Belinden kelepçelerini çıkarıp birini Olie'nin sağ bileğine geçirdi.</span></p>

  <p class="msoplaintext"><span class="calibre18">   "Leslie Olin Sewek, tutuklandın. Konuşmama hakkın var. Söyleyeceğin her şey mahkemede aleyhinde delil olarak kullanılabilir. Avukatı çağırmaya hakkın var. Eğer avukat tutacak paran yoksa devlet sana bedava bir tane bulacaktır."</span></p>

  <p class="msoplaintext"><span class="calibre18">   Olie'nin kolunu adamı bağırtacak bir güçle arkasına çekip öteki kelepçeyi de taktı. "Söylediklerimi anladın mı?"</span></p>

  <p class="msoplaintext"><span class="calibre18">   Mitch ciğerlerini dolduran soğuğun acısı karşısında sertçe öksürerek ayağa kalktı ve Olie'yi de çekip kaldırdı.</span></p>

  <p class="msoplaintext"><span class="calibre18">   "Ben yapmadım" diye inledi Olie. Gözlerinden yaşlar boşanıyordu. Dudağındaki bir yarıktan akan kan çenesinde donmuştu. "Ben bir şey yapmadım."</span></p>

  <p class="msoplaintext"><span class="calibre18">   Mitch adamı kendisine doğru çevirip çirkin yüzüne doğru eğildi. "Sen çok şey yapmışsın, Olie ama Josh Kirkwood'a bir şey yapmışsan doğduğuna pişman olacaksın."</span></p>

  <p class="msoplaintext"><span class="calibre18">   Olie başını eğerek ağlamaya başladı. Evinin arsa tarafında bir kalabalık toplanmıştı: Polisler, televizyoncular. Hepsi biliyorlardı. Geçmişini biliyorlardı ve onun ağırlığıyla geleceğini paramparça edeceklerdi.</span></p>

  <p class="msoplaintext"><span class="calibre18">   Doğduğuna pişman olacaksın, Leslie.</span></p>

  <p class="msoplaintext"><span class="calibre18">   Onların bilmediği şey Leslie'nin zaten doğduğuna pişman olduğuydu. Hem de yaşamının her gününde.</span></p>

  <p class="msoplaintext"><span class="calibre18">  </span><span class="calibre20">Steiger, tepesinde sekiz kiloluk bir mıknatısın tuttuğu mavi ışık olan işaretsiz bir Crown Victoria ile geldi. Otomobil, Olie'nin evinin yanındaki yoldan hızla gelirken polisler ve TV7 ekibi kendilerini yana attılar. Steiger otomobilden inip emirler yağdırmaya başladı.</span></p>

  <p class="msoplaintext"><span class="calibre18">   "Onu hemen araca atın! Ben merkeze götürürüm!" Video kameranın devredışı kaldığının farkında olmayarak kalabalığa sert bir bakış fırlattı. "Haydi, biraz gerileyin bakalım. Bu polisi ilgilendiren bir iştir."</span></p>

  <p class="msoplaintext"><span class="calibre18">   Paige elinde mikrofonuyla öne çıktı. Ses alabilirle dosyadaki fotoğrafları kullanırlar, kamerada teknik bir arıza olduğunu söyleyebilirlerdi. Atlatmaca haber kendisinindi Önemli olan da oydu. "Şerif, Josh Kirkwood'u kaçıranın bu kişi olduğuna inanıyor musunuz?"</span></p>

  <p class="msoplaintext"><span class="calibre18">   "Bay Swain'i gerek bu olay için gerek Washington eyaletindeki durumu için sorguya çekeceğiz. Şu anda yalnız bunu söyleyebilirim."</span></p>

  <p class="msoplaintext"><span class="calibre18">   "Bu sanığı nasıl buldunuz?"</span></p>

  <p class="msoplaintext"><span class="calibre18">   Steiger kadının yüzüne baktı. Saçları ayışığında taze bir kan lekesi gibi parlıyordu. "Eski usul polis çalışmasıyla."</span></p>

  <p class="msoplaintext"><span class="calibre18">   Mitch, Olie'yi otomobilinin kapısına getirip Noga'ya teslim etti. "Onu kendi otomobiline koy."</span></p>

  <p class="msoplaintext"><span class="calibre18">   Noogie bir amirine bir Steiger'e baktı. "Ama, Şef..."</span></p>

  <p class="msoplaintext"><span class="calibre18">   "Onu otomobiline koy ve merkeze götür!" diye emretti Mitch. "Steiger sana itiraz edecek olursa vur onu."</span></p>

  <p class="msoplaintext"><span class="calibre18">   Noga'nın kaşları kalktı. "Başüstüne, efendim."</span></p>

  <p class="msoplaintext"><span class="calibre18">   Megan, Noga'ya, "Ben seni izleyeceğim" dedi. Elini Mitch'in koluna koydu. "Herifi iyi enseledin, Şef."</span></p>

  <p class="msoplaintext"><span class="calibre18">   "Öyle mi?" Mitch gözucuyla arabanın öteki yanındaki Paige'e baktı. "Dur bakalım, daha bir şey görmedin."</span></p>

  <p class="msoplaintext"><span class="calibre18">   Megan bir şey söylemeyip Noga'ya döndü. Noga eldivenli iri elini Olie'nin ensesine yapıştırdı ve adamı Steiger'in aracından uzaklaştırıp ışıkları yanan yeşil beyazlı otomobillerin karmakarışık bir halde durduğu sokağa doğru iteledi. Noga ile Swain'i gören Steiger, Paige'i bırakıp arkalarından seğirtti.</span></p>

  <p class="msoplaintext"><span class="calibre18">   "Hey, Noga! Onu bu araca koyacaksın!"</span></p>

  <p class="msoplaintext"><span class="calibre18">   "Biz onu götürürüz, Şerif!" diye seslendi Noga. "Ama teşekkür ederim."</span></p>

  <p class="msoplaintext"><span class="calibre18">   Sokak boyunca komşular pencerelerinden olayı izliyorlardı. Üzerinde kırmızı askılıktı pantolon ve çorapsız ayaklarında sokak ayakkabıları olan Oscar Rudd mutfak kapısının önüne çıktı. Göğsünü ve iri göbeğini yalnızca bir yün fanila örtüyordu. Kulaklarından fışkıran beyaz kıllar kafasındaki saçlardan fazlaydı.</span></p>

  <p class="msoplaintext"><span class="calibre18">   "Hey, çek o otomobilini bahçemden!" diye seslendi Steiger'e. "Sakın Saab'larıma dokunayım deme. Onlar antika parçalardır!"</span></p>

  <p class="msoplaintext"><span class="calibre18">   Mitch bu sirk havasını görmezden gelip doğruca Paige'in yanına yürüdü. Kadın elindeki mikrofonu sanki vampirleri uzaklaştıracak haçmış gibi ileri uzattı.</span></p>

  <p class="msoplaintext"><span class="calibre18">   "Şef Holt, bir şeyler söyleyecek misiniz?"</span></p>

  <p class="msoplaintext"><span class="calibre18">   Mitch mikrofonu kadının elinden alıp karların arasına fırlattı, sonra kayak ceketinin fermuarını tutup aşağı çekti.</span></p>

  <p class="msoplaintext"><span class="calibre18">   "Hepsi bu kadar mı, Bayan Price? Vücudunuzda saklı bir mikrofon, sutyeninizin içinde bir ses alma cihazı yok mu?"</span></p>

  <p class="msoplaintext"><span class="calibre18">   "Ha... hayır" diye kekeleyen kadın geriledi.</span></p>

  <p class="msoplaintext"><span class="calibre18">   Mitch adımlarını onun adımlarına uydurarak yüzünü yüzünden ayırmadı. Kameraman kadını kurtarmaya yeltendi. "Hey, ahbap, o parçaladığın pahalı bir aletti. Talihin varsa istasyon dava açmaz."</span></p>

  <p class="msoplaintext"><span class="calibre18">   Mitch adama döndü. Sesi insanın tüylerini ürpertecek kadar yumuşaktı. "Talihim mi varsa? Talihim varsa demek!" Kameramanla burun buruna gelene kadar eğildi. "Bak ben sana bir şey söyleyeyim, ahbap. Senin boktan kameran umurumda bile değil. Sen ve buz orospusu bir polis olayına müdahale ettiniz. Bu bir suçtur. Ve eğer Josh Kirkwood bu işi berbat ettiğiniz için ölürse, sen benim kitabımda suç ortağı sayılırsın, anlaşıldı mı?"</span></p>

  <p class="msoplaintext"><span class="calibre18">   Sonra Paige'e döndü. "Bunu da haber yapmak ister miydin, Paige?" Kolunu kadından yana uzatarak bir sunucuyu taklit eden sesle bağırdı. "Ve Shakopee kadınlar cezaevinde canlı yayın... karşınızda Paige Price!"</span></p>

  <p class="msoplaintext"><span class="calibre18">   Paige korku ve öfkeyle titriyordu. Kendisini korkuttuğu için nefret ediyordu adamdan. Ve de sorumlu hissettirdiği için. Kendini savunurcasına, "Ben yalnızca işimi yapıyorum" dedi. "Leslie Sewek'i çocuklara ben tecavüz ettirmedim. Josh Kirkwood'u ben kaçırmadım ve onun başına gelecek hiçbir şeyden sorumlu değilim."</span></p>

  <p class="msoplaintext"><span class="calibre18">   Mitch tiksinti ve şaşkınlıkla başını salladı. Olie'nin arkasında koştuktan sonra aşırı miktarda sıfırın altında ısıda oksijeni içine çektiği için ciğerleri ağrıyordu. Çıplak elleri birden donar gibi olmuştu ama cebinden eldivenleri çıkarmak ya da ceketinin önünü kapatmak için bir harekette bulunmadı</span></p>

  <p class="msoplaintext"><span class="calibre18">   Mitch kaybedilen fırsattan uyuşmuş gibiydi. Olie onları Josh'a götürebilirdi. Karşısındaki kadın bu şansı çalmıştı ve özür dileyecek nezaketten yoksundu.</span></p>

  <p class="msoplaintext"><span class="calibre18">   "Anlamıyorsun, değil mi, Paige?" diye fısıldadı. "Bu seninle ilgili bir şey değil. Sen hiçsin. Senin işin, televizyonun, reytinglerin bir bok değildir. Bu şu anda evinde yatağında bir masal dinliyor olması gereken küçük bir çocuk hakkındadır. Çocuğu kendisinden kopartılıp alınan bir anne ve oğlunu kaybetmiş bir baba hakkındadır. Bu gerçek yaşamdır... ve senin sayende gerçek ölüm olabilir."</span></p>

  <p class="msoplaintext"><span class="calibre18">   Sonra dönüp motoru çalışan, egzozundan beyaz buharlar çıkan yeşilli beyazlı arabaya doğru yürüdü. Paige uzun zamandır ilk kez içinde vicdan azabına benzer bir şey hissederek arkasından baktı. Bunu yıllar önce çıkarıp attığını sanıyordu, kusursuz çenesindeki çirkin etbenini aldırdığı gibi. Vicdan aşırı bir yüktü. Bazı meslektaşlarının onu yakınmadan taşıdıklarını bilirse de, kendisi o olmadan zirveye daha kolay yükseleceğine inanırdı.</span></p>

  <p class="msoplaintext"><span class="calibre18">   Garcia'ya dönerek, "Hepsini kaydettin mi?" diye sordu.</span></p>

  <p class="msoplaintext"><span class="calibre18">   Kameraman parkasının göğüs cebinden küçük bir ses kayıt cihazı çıkarıp düğmesine bastı.</span></p>

  <p class="msoplaintext"><span class="calibre18">   Paige fosforlu saatine baktı. "Gidelim hadi. Acele edersem haberi saat ona yetiştirebilirim."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 22:27 -34,4°C RÜZGÂR FAKTÖRÜ: -52,7°C</b></span></p>

  <p class="msoplaintext"><span class="calibre18"> </span><span class="calibre20">'Bu sorgulama sırasında bir avukatın da bulunmasını ister misiniz, Bay Sewek?"</span></p>

  <p class="msoplaintext"><span class="calibre18">   Olie adı duyunca sanki geçmişinden bir el uzanıp da yüzüne bir tokat indirmiş gibi oldu. Başının içindeki ses iğnesi takılmış bir plak gibi Leslie! Leslie! Leslie! diye hiç durmadan bağırıyordu. Karşısında oturan kadın polise bakmadı. Kadının suçlamayla alev alev yanan gözlerini üzerinde hissediyordu. Bakışları derisinin üzerine boşalan asit gibiydi.</span></p>

  <p class="msoplaintext"><span class="calibre18">   "Bay Sewek? Size ne sorduğumun farkında mısınız?"</span></p>

  <p class="msoplaintext"><span class="calibre18">   "Ben yapmadım" diye mırıldandı Olie.</span></p>

  <p class="msoplaintext"><span class="calibre18">   Masanın üzerindeki ellerine bakarken görüşü bulanıyordu. Parmaksız eldivenlerinin uçlarını çekiştiriyor, Walla Walla'daki ikametinin izlerini örtmeye çalışıyordu. Needles adındaki adamın parmaklarının üstüne dövme yaparken, üzerinde oturan adamın ağırlığını hâlâ hatırlıyordu. Yapmamaları için yalvarırken yükselen kahkahaları hâlâ duyar gibiydi. Dövme o beş yıl içinde kendisine yapılanların en hafifiydi. Yalvarışları bir kere bile merhametle karşılanmamış, hep sadizm görmüştü.</span></p>

  <p class="msoplaintext"><span class="calibre18">   "... şartlı tahliye koşullarını çiğnediğiniz için hakkınızda tutuklama emri çıkarılmış..."</span></p>

  <p class="msoplaintext"><span class="calibre18">   Onu geri gönderebilirlerdi. Bu düşünce bir ok gibi delip geçti gövdesini.</span></p>

  <p class="msoplaintext"><span class="calibre18">   "Washington'da o çocuğa yaptıklarını biliyoruz, Olie" dedi Mitch Holt. Elleri belinde, kadının arkasında, odanın içinde yürüyordu. "Josh Kirkwood'a ne yaptığını öğrenmek istiyoruz."</span></p>

  <p class="msoplaintext"><span class="calibre18">   "Hiçbir şey yapmadım."</span></p>

  <p class="msoplaintext"><span class="calibre18">   "Haydi, Olie, bizi oyalama. Sabıkan var, fırsatın vardı, kamyonetin..."</span></p>

  <p class="msoplaintext"><span class="calibre18">   "Ben değildim!" Olie bağırırken yüzünü kaldırıp Mitch Holt'a baktı.</span></p>

  <p class="msoplaintext"><span class="calibre18">   Polisler kendisine hiç inanmazlardı. Hep ayakkabılarına bulaşan pislikmiş gibi bakarlardı ona. Köpek boku. Ezilmiş ve içinden suları sızan bir böcek. Olie, Mitch Holt'un yüzünde daha önce o kadar çok gördüğü tiksinti ve inanmazlık karışımını görüyordu. Sefil yaşamı boyunca bunu sık sık görmüş olmasına rağmen yine de içinde bir şey kırılır gibi oldu.</span></p>

  <p class="msoplaintext"><span class="calibre18">   O asla kimseyi incitmek istememişti.</span></p>

  <p class="msoplaintext"><span class="calibre18">   Dudakları titredi, boğazının gerisinden bir inilti koparken ağlamamak için dişlerini gacırdattı. Elini başının üzerine koydu, kızıl doğum lekesinden, cam gözünden geçirdi. Kalın kış giysileri içinde vücudu buharda haşlanıyormuş gibiydi. Islak pantolonu ve donu vücuduna yapışmıştı. Sidik kokusu burnunu yakıyordu.</span></p>

  <p class="msoplaintext"><span class="calibre18">   "Suçortağın var mıydı?"</span></p>

  <p class="msoplaintext"><span class="calibre18">   "Josh iyi mi?"</span></p>

  <p class="msoplaintext"><span class="calibre18">   "Mahkemede işbirliği yaptığın gözönüne alınacaktır."</span></p>

  <p class="msoplaintext"><span class="calibre18">   "Çocuğa bir zarar geldi mi?"</span></p>

  <p class="msoplaintext"><span class="calibre18">   "Ona tacizde bulundun mu?"</span></p>

  <p class="msoplaintext"><span class="calibre18">   "Yaşıyor mu?"</span></p>

  <p class="msoplaintext"><span class="calibre18">   Sorulan acımasız bir salvoydu sanki. Ve herbirinden sonra o ses: Cevap ver, Leslie! Cevap ver bana!</span></p>

  <p class="msoplaintext"><span class="calibre18">   Olie elleriyle kulaklarını örterek, "Yeter!" diye bağırdı. "Yeter! Yeter!"</span></p>

  <p class="msoplaintext"><span class="calibre18">   Mitch yumruğunu masaya vurarak öne eğildi. "Bundan hoşlanmadın mı, Olie? Soru sormamamızı mı istiyorsun? Josh'un anababasının neler hissettiklerini sanıyorsun, ha? Bir haftadır çocuklarını görmediler. Onun sağ olup olmadığını bilmiyorlar. Ne kadar acı çektiklerini tahmin edebilir misin? Bu çektiklerinin sona ermesini nasıl istediklerini bilebilir misin?"</span></p>

  <p class="msoplaintext"><span class="calibre18">   Olie yanıt vermedi. Masanın ceviz taklidi çizgilerine baktı. Omuzları ve başı sarsılıyordu. Mitch onu boğazından yakalayıp gözleri fırlayana kadar sarsmamak için kendini güç tuttu.</span></p>

  <p class="msoplaintext"><span class="calibre18">   "Bay Sewek" dedi Megan cilalı mermer gibi bir sesle. "Biz burada konuştuğumuz sırada uzman bir ekibin evinizi ve aracınızı aradıklarını biliyorsunuz sanırım."</span></p>

  <p class="msoplaintext"><span class="calibre18">   "Çocuk kaçırmaktan içeri gireceksin" dedi Mitch. "Eğer Josh'u sağ bulmazsak ya da hiç bulamazsak, o zaman cinayetten hüküm giyeceksin. Bir daha günışığını göremeyeceksin."</span></p>

  <p class="msoplaintext"><span class="calibre18">   "Bizimle işbirliği yaparak kendinize yardımcı olabilirsiniz, Bay Sewek."</span></p>

  <p class="msoplaintext"><span class="calibre18">   Olie başını elleri arasına aldı. "Ben ona bir şey yapmadım."</span></p>

  <p class="msoplaintext"><span class="calibre18">   Kapı vuruldu, Dave Larkin başını içeri uzattı. "Ajan O'Malley?"</span></p>

  <p class="msoplaintext"><span class="calibre18">   Bu resmiyeti yüzündeki ifadesizlik kadar ürkütücüydü. Megan kalkıp sert flüoresan ışıklarla parıldayan dar koridora çıktı. İlerdeki ekip odasında sürekli telefon çalmaktaydı. Paige Price rakiplerini atlatmış olabilirdi ama saat on haberlerinden önce herkes bir şeyler öğrenmek istiyordu.</span></p>

  <p class="msoplaintext"><span class="calibre18">   "Konuşuyor mu?" diye sordu Larkin. "Hayır. Evde neler oluyor?"</span></p>

  <p class="msoplaintext"><span class="calibre18">   "Ev inanılmaz bir yer. O kadarcık yere neler sığdırdığını görsen, şaşar kalırsın. En az bin kitabı var, beş altı bilgisayar..."</span></p>

  <p class="msoplaintext"><span class="calibre18">   "Lazer yazıcı var mı?"</span></p>

  <p class="msoplaintext"><span class="calibre18">   "Noktalı yazıcı. Ama hemen görmek isteyeceğini bildiğim başka şeylere rastladık."</span></p>

  <p class="msoplaintext"><span class="calibre18">   Larkin kalın kuştüyü astarlı, kalın ceketinin cebinden fotoğraf dolu plastik bir torba çıkardı. Megan fotoğrafları birer birer çıkarıp bakarken yüzünün bembeyaz kesildiğini farkediyordu. Resimlerin ne zaman çekildiğini söylemenin imkanı yoktu. Resimlerdekilerin hiçbirini tanımıyordu -hepsi de soyunuk küçük oğlanlardı.</span></p>

  <p class="msoplaintext"><span class="calibre18">   Resimleri yeniden torbaya sokarken elleri titriyordu.</span></p>

  <p class="msoplaintext"><span class="calibre18">   "Şiltesinin altında bir zarftaydı" dedi Larkin. "Bir gösterin bakalım ne diyecek."</span></p>

  <p class="msoplaintext"><span class="calibre18">   Megan başını sallayarak dönüp kapıya doğru yürüdü.</span></p>

  <p class="msoplaintext"><span class="calibre18">   "Hey, İrlandalı?"</span></p>

  <p class="msoplaintext"><span class="calibre18">   Megan omzunun üzerinden baktı.</span></p>

  <p class="msoplaintext"><span class="calibre18">   "Canına oku onun."</span></p>

  <p class="msoplaintext"><span class="calibre18">   Megan sorgu odasına girdiğinde, Olie'nin başı hâlâ elleri arasındaydı. Mitch beklentiyle baktı kadının yüzüne. Megan hiç konuşmadan fotoğrafları masanın üstüne attı.</span></p>

  <p class="msoplaintext"><span class="calibre18">   Olie parmaklarının arasından bakınca midesi delinecekmiş gibi oldu.</span></p>

  <p class="msoplaintext"><span class="calibre18">   "Şimdi ne diyeceksiniz, Bay Sewek?"</span></p>

  <p class="msoplaintext"><span class="calibre18">   Olie gözlerini yumdu. "Avukat istiyorum" diye fısıldadı.</span></p>

  <p class="msoplaintext"><span class="calibre18">  </span><span class="calibre20">Steiger sorgu sırasında özel odada oturuyordu. Ama aslında o sorguyu yapmak isterdi, iki yönlü aynanın öteki yanında oturmayı değil. Holt ve O'Malley onu dışlamışlardı. Olay kendi olayı değildi. Tutuklamayı o yapmamıştı. Dava uğruna bir haftasını karlar içinde donarak geçirmeye gelince bir şey dememişlerdi ama sorgu odasına da almamışlardı.</span></p>

  <p class="msoplaintext"><span class="calibre18">   Miami'li Detektif Holt bütün şerefi kendine alacaktı -ya da o ukala CTB orospusunun elinden koparabildiğini. İlk kadın ajan. Büyük iş sanki. Kart reklam aracından başka bir şey değildi, CTB eşit haklar savunucularından kurtulmaya çalışıyordu, hepsi bu. Holt kadına gerçek bir polismiş gibi davranıyorsa da, herhalde mesai saatleri dışında da düzüyordu. Steiger, böyle bir haber televizyonlara çıktığı takdirde ortalığın nasıl da karışacağını düşünerek sırıttı.</span></p>

  <p class="msoplaintext"><span class="calibre18">   Çizmelerini pencere kenarına dayayıp saatine baktı. Sorgu verimsizdi. Swain ya da Sewek'in, avukatlı ya da avukatsız bir şey söyleyeceği yoktu. Kamu avukatı Ken Carey gereksiz yere salık vermişti konuşmamasını. Holt sonunda pes etti. Olie çocuk pornografisine sahip olmak, çocuk kaçırmaya karışmak kuşkusu ve Washington Eyaleti'nin emrine dayanılarak tutuklanacaktı. Noga, Olie'yi götürmesi için çağırıldı. Masa boşaldı, ışıklar söndürüldü. Gösterinin sonu.</span></p>

  <p class="msoplaintext"><span class="calibre18">   Steiger kalkıp gerindi, odanın ışıklarını yaktı. Dışarda önemli birinden bir haber bekleyen gazeteci kalıp kalmadığını merak etti.</span></p>

  <p class="msoplaintext"><span class="calibre18">   Kapı açıldı, Holt içeri girdi, kapıyı sessizce arkasından kapattı.</span></p>

  <p class="msoplaintext"><span class="calibre18">   "Resimleri görünce konuşur sandım" dedi Steiger. "Buradan göremedim. Çok mu berbattılar? Çıplak oğlanlar mıydı, seks de var mıydı?"</span></p>

  <p class="msoplaintext"><span class="calibre18">   Mitch'in gözleri kasıldı. "Paige için gayet esaslı bir haber olurdu, değil mi? Öyle bir şey için sana ne verirdi, ha, Russ?"</span></p>

  <p class="msoplaintext"><span class="calibre18">   "Neden söz ettiğini anlamadım." Steiger iskemlenin arkasına attığı ceketine uzandı.</span></p>

  <p class="msoplaintext"><span class="calibre18">   "Leslie Olin Sewek" dedi Mitch. "Bu adı yalnızca üç kişi biliyordu. Ve üçümüzden biri bunu Paige Price'a söyledi."</span></p>

  <p class="msoplaintext"><span class="calibre18">   "Ben söylemedim."</span></p>

  <p class="msoplaintext"><span class="calibre18">   "Bunu söylerken gözlerimin içine bakabilir misin?"</span></p>

  <p class="msoplaintext"><span class="calibre18">   "Bana yalancı mı diyorsun?" Şerif sorusuna yanıt beklemedi. "Bana böyle davranamazsın!" diyerek kapıya doğru yürüdü.</span></p>

  <p class="msoplaintext"><span class="calibre18">   Mitch adamı omzundan yakaladı. "Gözetlemeye karşı olduğun için Paige'e telefon edip haberi verdin." Mitch yüzünü ekşiterek başını salladı. "Sen ondan da betersin. Yasaları uygulama yemini ettin, çiğneme değil. Bu kasabanın halkını koruyup onlara hizmet etmen gerekirken onları en yüksek parayı verene sattın."</span></p>

  <p class="msoplaintext"><span class="calibre18">   Mitch elinin tersiyle Steiger'in göğsüne vurdu. "Soruşturmayı tehlikeye attın, Josh'u tehlikeye attın..."</span></p>

  <p class="msoplaintext"><span class="calibre18">   Steiger güldü. "Onun yaşadığına sen de benim kadar inanmıyorsun ya. Çocuk öldü ve..."</span></p>

  <p class="msoplaintext"><span class="calibre18">   Çocuk öldü.</span></p>

  <p class="msoplaintext"><span class="calibre18">   Mitch o anda dükkânı, cesetleri, kanı, oğlunun gevşemiş elindeki beyzbol kartlarını gördü. Ambulans ekibinin konuşmalarını duydu.</span></p>

  <p class="msoplaintext"><span class="calibre18">   "Hey, Estefan, haydi torbaya sokup götürelim."</span></p>

  <p class="msoplaintext"><span class="calibre18">   "Acelen ne? Çocuk ölmüş."</span></p>

  <p class="msoplaintext"><span class="calibre18">   Duvarlar bir anda parçalandı. Öfke dışarı döküldü. Köreltici, yakıcı, çılgın. Gözleri kararan Mitch omzunu şerifin göğsüne indirdi. Şerif duvara çarparken soluksuz kaldı.</span></p>

  <p class="msoplaintext"><span class="calibre18">   "Onun adı Kyle!" diye bağırdı Mitch Steiger'in yüzüne. Sesi kulaklarında çınlıyordu. Öfke, ses, ad. Kyle... Tanrım!</span></p>

  <p class="msoplaintext"><span class="calibre18">   Birden içi boşalır gibi olunca bir adım gerileyip başını salladı. Sanki gerçeği aniden farketmiş olması fiziki bir darbeymiş gibi. Steiger kendisine bakıp bekliyordu.</span></p>

  <p class="msoplaintext"><span class="calibre18">   "Josh" dedi Mitch sakin bir sesle. "Onun adı Josh ve onun sağ olduğuna inansan iyi edersin, çünkü tek umudu bizleriz."</span></p>

  <p class="msoplaintext"><span class="calibre18">  </span></p>
</body>
</html>
