<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">YİRMİ İKİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><b class="calibre22">7. GÜN</b></p>

  <p class="msoplaintext"><span class="calibre18"><b class="calibre10">TAHMİNİ GÜNDÜZ EN YÜKSEK: -31,6°C RÜZGÂR FAKTÖRÜ: -51°C ila -56,6°C</b></span></p>

  <p class="msoplaintext"><span class="calibre18"> </span><span class="calibre20">Olie Swain'in tutuklanması ve gizli yaşamı Deer Lake'i kuzeybatıdan uğultularla inen rüzgâr gibi etkilemişti. Bütün televizyon ve radyo istasyonlarıyla eyaletin belli başlı gazetelerinin yardımıyla, kahvaltı sofrasında olay karşısında başını sallamayan tek kişi kalmamıştı. Haberler, Olie'nin geçmişi üzerinde duruyor, Washington'dan kaçışını ve yıllar boyunca Deer Lake'de saklanışını sansasyona dönüştürüyordu. Gerçek kimliğini saklayıp dışardan görünüşüne göre sakin bir yaşam sürme yeteneği üzerinde ısrarla durulmaktaydı. Kasaba sakinleri aralarında bir canavarın yaşamasının yanı sıra, onu çocuklarıyla yakın ilişkide bulunacak bir yere getirmeleriyle dehşete düşmüşlerdi.</span></p>

  <p class="msoplaintext"><span class="calibre18">   Mitch ile savcı çılgıncasına dedikoduları önlemek için bir basın toplantısı yaptılar. Ancak akşam olduğunda kasabada Olie Swain'in buz pistinin arkasındaki kazan odasında oğlanları taciz ettiği, parklarda teşhircilik yaptığı ve geceleri röntgencilik yaptığı söylentileri başlamıştı. Evinde ve aracında korkunç şeyler bulunduğu, Josh Kirkwood'un sağ, yarı ölü, ölü kafası kesilmiş, parçalanmış, hatta yarısı yenmiş olarak bulunduğu söyleniyordu.</span></p>

  <p class="msoplaintext"><span class="calibre18">   Kasabalı gerçek ve hayal karışımı haberlerle bir çılgınlığın eşiğine getirilmişti. Kasaba cezaevine yürüyüp Leslie Olie Sewek'in başını istemelerini önleyen tek şey Minnesota'lıların doğuştan gelen bir sahne yaratmaya karşı çekingenlikleri ve sıfırın altında 52,7 derece olan rüzgâr faktörüydü.</span></p>

  <p class="msoplaintext"><span class="calibre18">   Vahşi soğuk, eyaletin tümünü neredeyse durma noktasına getirmişti. Vali bütün okulların ve resmi dairelerin kapatılmasını emretmişti. Eyaletin pek çok yerinde olduğu gibi Deer Lake'de de imkân olan her toplantı tehlikeli durum nedeniyle iptal edilmişti. Yine de Paige Price ile TV7 Haberler'den bir ekibin olay üzerinde canlı bir haber yaptığı gönüllü merkezine yüze yakın insan gitmişti.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 19:00 -33,8°C RÜZGÂR FAKTÖRÜ: -52,7°C</b></span></p>

  <p class="msoplaintext"><span class="calibre18"> </span><span class="calibre20">"Bu gece ne polis var ne de şeriflik bürosundan kimse." Mitch Holt adamlarının Paige Price ile konuşmasını yasaklamış, Steiger de bir iki gün ortalıkta görünmemeye karar vermişti. "Bu gece sekiz yaşındaki Josh Kirkwood'un kaçırılması ve aralarında bir canavarın keşfedilmesiyle sarsılan Deer Lake'in sakinleriyle konuşacağız."</span></p>

  <p class="msoplaintext"><span class="calibre18">   Paige, bir bilgisayar masasıyla parlak sarı broşürlerin yığılı olduğu uzun masanın arasına girdi. Hannah Kirkwood, Gönüllü Merkezi'ndeki masa başında oturan insanlar kendisine dönüp baktılar. Paige siyah pantolon ve açık mavi gözlerini daha da ortaya çıkarak, leylak rengi kaşmir bir kazak giymişti. Giyimi saygı gösterecek kadar resmi ama kalabalıktan biriymiş gibi görünecek kadar da sıradandı. Makyajı hafifti, sarı saçları özenle kabartılmış ve sonra sprey sıkılarak sabitleştirilmişti,</span></p>

  <p class="msoplaintext"><span class="calibre18">   "Bu gece Deer Lake halkını, Josh Kirkwood'u bulmak ve suçluyu adalete teslim etmek için zamanlarını, paralarını ve yüreklerini veren gönüllüleri dinleyeceğiz. Bu olayın toplum üzerinde etkisini ve çocukları taciz eden insanların kafa yapılarını bir psikologla konuşacağız. Ve Josh'un babası Paul Kirkwood'la konuşup Leslie Olin Sewek'in tutuklanmasına olan tepkisini alacağız."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 19:04 -33,8°C RÜZGÂR FAKTÖRÜ:-52,7°C</b></span></p>

  <p class="msoplaintext"><span class="calibre18"> </span><span class="calibre20">Haber kış uykusuna yatmış bir çizgi roman kahramanı ayıya gösteren bir piyango reklamıyla kesilince Megan, "Gözetlememizi berbat ettiği yetmezmiş gibi, Paige ile yardakçıları işlerini bitirdiğinde eyalette bir tek tarafsız jüri üyesi kalmayacak" dedi.</span></p>

  <p class="msoplaintext"><span class="calibre18">   Yayını savcı yardımcısı Ellen North'un odasındaki küçük renkli televizyondan izliyorlardı. Zafer anını yaşayan Paige'i görmek istemeyen Mitch, sırtını ekrana çevirmişti. Televizyon Ellen'in isteği üzerine açılmıştı. Patronu Rudy Stovich, basına yasaları tam olarak uygulayacaklarını söyleyebilirdi ama bu işin büyük bir kısmı Ellen'in omuzlarına yüklenecekti.</span></p>

  <p class="msoplaintext"><span class="calibre18">   Stovich, savcıdan çok politikacıydı. Mitch'in fikrine göre mahkemede beceriksiz bir budalaydı ve pek fazla suçun işlenmediği ve zaten seçecek savcının da pek bulunmadığı taşrada kendini idare edebilirdi. İyiler hareketin, paranın ve mahkeme salonun çok daha fazla olduğu Twin Cities'e göçerlerdi. Park County, Ellen North'a sahip olduğu için talihli sayılırdı.</span></p>

  <p class="msoplaintext"><span class="calibre18">   Ellen masasının başında oturmuş hindili sandviçini yemekteydi. Sarı saçları arkaya taranmış ve bağa bir tokayla tutturulmuştu. Epey sert bir savcı olarak ün saldığı Henri's County'den gelmişti, otuz beş yaşındaydı. İş yükünden, bürokrasiden, politikadan ve suç oranı arttıkça hissettiği çaresizlikten büyük kentten kaçmış, Deer Lake'in nispeten daha huzurlu ve sağduyulu havasını seçmişti.</span></p>

  <p class="msoplaintext"><span class="calibre18">   Parmaklarını kâğıt peçeteye silerken, "İddia ederim Sewek kendisini suçlayacak kadar kanıt bulduğumuz takdirde mahkeme yerinin değişmesini isteyecek ve bunda başarılı da olacaktır. Araştırmada bir şey bulundu mu? Josh'un bir eşyası falan. Ya da kamyonette saç, iplik, kan falan gibi şeyler?"</span></p>

  <p class="msoplaintext"><span class="calibre18">   "Kamyonetin içine luminol sıktılar ve arkadaki halıda kan lekeleri buldular" dedi Megan. "Ama şu anda bunun, değil Josh Kirkwood'un kanı, insan kanı olup olmadığını bile bilmiyoruz. Raporlar ancak bir iki günde gelir. Evde Olie'yi bu işle ilişkilendirecek bir şey bulamadık.</span></p>

  <p class="msoplaintext"><span class="calibre18">   "Dün gece bulunan fotoğrafların beş yıllık olduğu ortaya çıktı. Kodak instamatik makineyle çekilmiş ve Kodak, Polaroid'in açtığı dava nedeniyle o tür film yapmaya seksenli yılların ortasında son vermiş. Bu da herhalde Olie'nin resimleri buraya taşınırken yanında getirmiş olması anlamına geliyor. Kitapları arasında bir şey bulunmadı. Bilgisayar programlarına da şimdiye kadar girilebilmiş değil; bunu önlemek için bir sürü tuzak hazırlamış."</span></p>

  <p class="msoplaintext"><span class="calibre18">   "Ve de konuşmuyor." Ellen Mitch'e baktı. "Tanığın, kamyoneti teşhis etti mi?"</span></p>

  <p class="msoplaintext"><span class="calibre18">   Mitch başını salladı. "Kesin olarak değil."</span></p>

  <p class="msoplaintext"><span class="calibre18">   "Bu da etmedi demektir." Ellen başını salladı. "Laboratuarın acele bir şeyler bulacağını umalım. Halk onu mahkûm etmeye hazır olabilir ama bizim elimizde henüz bir suç isnat edecek bir şey yok. Paige Price yargıç olmadıkça hiçbir şey yapamayız."</span></p>

  <p class="msoplaintext"><span class="calibre18">   Paige'in adını duyan Mitch kaşlarını çattı. "Dün gece yaptığı o şey için ona polisin görevine müdahale iddiasında bulunabilir miyiz?"</span></p>

  <p class="msoplaintext"><span class="calibre18">   Ellen umutsuz bir ifadeyle yüzünü buruşturdu. "Son yıllarda bir iki kere denenmedi değil ama bu durumda başarılı olmak hemen hemen imkânsızdır. Bu müdahale sonunda Josh'un bir zarara uğradığını kesinlikle kanıtlamamız gerekir. Medya mensupları Anayasa'nın Birinci Eki'ni ileri sürerek her suçlamadan sıyrılıyorlar. Paige ile Steiger arasında bir işbirliği olduğunu kanıtlayabilirsen belki bir şeyler yapılabilir ama içlerinden birisi konuşmalarını banda alacak ya da bir yargıç önünde konuşacak kadar budalalık etmemişse bu da neredeyse imkânsızdır."</span></p>

  <p class="msoplaintext"><span class="calibre18">   "Demek elimizde hiçbir şey yok" dedi Mitch. Bu haksızlık onu yiyip bitiriyordu.</span></p>

  <p class="msoplaintext"><span class="calibre18">   "Ve Paige Price haftanın atlatma haberini verdi. Bir kere daha."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 19:16 -33,8°C RÜZGAR FAKTÖRÜ:-52,7°C</b></span></p>

  <p class="msoplaintext"><span class="calibre18"> </span><span class="calibre20">Paige, asık yüzlü, boyanmamış dudaklı, saçları giydiği yün başlıktan başına yapışmış iriyarı bir kadının yanına oturdu.</span></p>

  <p class="msoplaintext"><span class="calibre18">   "Bayan Favre, bana Olie Swain olarak tanınan adam hakkında çoktandır kuşkularınız olduğunu söylemiştiniz. Adamın geçmiş sabıkası henüz ortaya çıktığına göre bunu nasıl hissettiniz?"</span></p>

  <p class="msoplaintext"><span class="calibre18">   Kadın mikrofonu tutup yiyecekmiş kendisine çekeri "Çok kızgındım" dedi. "Hem de nasıl. Polise adamın bir garipliği olduğunu söylemiştim. Oğlumun hokeyden geldiğinde Olie'nin çok garip olduğunu, oğlanların yanında garip şeyler yaptığını söylediğini polise anlatmıştım. Ve polis hiçbir şef yapmadı. Mitch Holt'la ben kendim konuştum, o da bir şeş yapmadı. Beni dinlemedi bile ve şimdi olanlara bakın."</span></p>

  <p class="msoplaintext"><span class="calibre18">   Paige mikrofonu alıp kameraya döndü. "Deer Lake polisi Olie Swain'in, Leslie Olin Sewek adıyla geçmişi hakkında hiçbir bilgisi olmadığını ileri sürüyor. Gordie Knutson Buz Pis belediye yöneticileri de Bay Swain'in geçmişini bilmediklerin söylüyorlar. Deer Lake'in çocuklarının hokey oynadıkları pistine bakım memuru olarak işe almadan önce onlar geçmişinde sabıkası olup olmadığını araştırmamışlar."</span></p>

  <p class="msoplaintext"><span class="calibre18">   Paige yerinden kalkıp Harris Koleji'nden bir öğrencinin ekranında Josh'un görüntüsünün bulunduğu bir bilgisayarın önünde oturduğu masanın yanından geçti. Kamera bilgisayar ekranına zoom yapıp Paige'e döndü.</span></p>

  <p class="msoplaintext"><span class="calibre18">   "Leslie Olin Sewek'in Josh Kirkwood'un kaçırılmasıyla resmen suçlanmadığını açıkça belirtmemiz gerekir. Washington eyaletinin şartlı tahliye koşullarını ihlal ettiği için şu anda Peer Lake cezaevinde bulunuyor. Bu öğleden sonraya kadar Sewek'in aleyhinde bulunan tek delil, evinde ele geçen küçük oğlan çocuklarının çıplak fotoğraflarıydı. Bunları Washington eyaletinin bir cezaevinden tahliye edildikten sonra Minnesota'ya yanında getirdiği söyleniyor.</span></p>

  <p class="msoplaintext"><span class="calibre18">   "Washington'da Columbia County'deki yetkililer Leslie Sewek'i çok iyi tanıyorlar. Çocuklara tecavüz edenlerin çoğunda olduğu gibi Leslie Sewek'in bu sicili de çocukluğunda başlamış. Bu çocuk düşmanlarının zihinleri hakkında bu akşam Harris Koleji psikoloji bölümü başkanı Dr. Garrett Wright ile konuşacağız." Paige adamın yanındaki iskemleye oturup yüzüne baktı. "Dr. Wright bize Leslie Sewek gibi insanların davranışları hakkında neler söyleyeceksiniz?"</span></p>

  <p class="msoplaintext"><span class="calibre18">   Garrett Wright bunun iyi bir fikir olduğunu düşünmüyor gibiydi. "Bayan Price, her şeyden önce kriminal davranışlarının benim uzmanlık alanıma girmediğini belirtmem gerekir. Ancak sapkın davranışları incelemiştim, duruma biraz ışık tutabilirsem ve insanlara bununla başetmede yardımcı olabileceksem elimden geleni yaparım."</span></p>

  <p class="msoplaintext"><span class="calibre18">   "Deer Lake'de oturuyorsunuz, değil mi, Doktor?"</span></p>

  <p class="msoplaintext"><span class="calibre18">   "Evet. Hannah ile Paul de komşularımdır. Kasabadaki herkes gibi karım ve ben de yardım için elimizden geleni yapmaya hazırız. Toplum desteği ve katılım herkes için çok önemli..."</span></p>

  <p class="msoplaintext"><span class="calibre18">   Paige adamı yarım kulakla dinliyor, izleyicileri ekrandan uzaklaştırmayacak soruları sabırsızlıkla bekliyordu. Wright görsel olarak ilginç olabilirdi -hemen hemen kendisi kadar güzeldi, gömleği ve mavi bleyzer ceketiyle çok profesörceydi ama adamı programına katılmaya zorla ikna ettiğinde aklında olan, toplum desteği hakkında bir konuşma değildi. İzleyicilerin esnediğini görebiliyordu.</span></p>

  <p class="msoplaintext"><span class="calibre18">   Daha da kötüsü, televizyon yöneticilerinin esnedikleri görebiliyordu. Leslie Sewek'in sabıka haberi medyaya yayıldığında bütün televizyonlar ekiplerini Deer Lake'e göndermek için yarışa girmişlerdi. Josh Kirkwood olayı televizyon haberli için idealdi. Ve Paige eğer başarılı olursa kendini çok daha büyük ve iyi yerlerde bulabilirdi.</span></p>

  <p class="msoplaintext"><span class="calibre18">   "Bu olaya gelirsek" diye Paige adamın sözünü kesti, "Leslie Sewek gibi çocuklara tecavüz eden insanların geçmişlerinde hemen hemen hep aynı hikâye vardır değil mi?</span></p>

  <p class="msoplaintext"><span class="calibre18">   "Evet, öyle bir tablo ortaya çıkmaktadır. Sübyancılar genelde kendileri çocuk tacizinin olduğu evlerden gelir; kişisel yakınlık için tatmin edilmemiş güçlü bir ihtiyaçları vardır."</span></p>

  <p class="msoplaintext"><span class="calibre18">   "Yani Leslie Sewek gibi birine acımamız mı gerektiğini söylüyorsunuz?" diye sordu Paige tam bir hakarete uğramışlık havasıyla. Arkasındaki insanların öfkeyle homurdandıklarını duyunca için için gülümsedi.</span></p>

  <p class="msoplaintext"><span class="calibre18">   Garrett itiraz eder gibi elini kaldırdı. "Ben yalnızca gerçekleri dile getiriyorum, Bayan Price. Çocukları taciz edenlerin ortak geçmişi budur ama bu toplum yasalarını çiğnemek için bir mazeret olamaz. Leslie Sewek'in geçmişinin de böyle olduğunu söylüyor değilim. Adam hakkında hiçbir şey bilmiyorum. Ve sizin de belirttiğiniz gibi, Leslie Sewek'in herhangi bir yasayı çiğneyip çiğnemediğini de bilmiyoruz. Josh Kirkwood'u kaçıran kişinin bir sübyancı olduğunu da kesinlikle söyleyemeyiz. Çok daha farklı bir insanla, sıradan bir sübyancıdan çok daha tehlikeli biriyle karşı karşıya olabiliriz." Kamera adamın derin kaygılı yüzüne zoom yaptı.</span></p>

  <p class="msoplaintext"><span class="calibre18">   Paige'in içindeki o gülümseme biraz daha büyüdü. "Ne gibi, Dr. Wright?"</span></p>

  <p class="msoplaintext"><span class="calibre18">   Garrett Wright'ın hoşnutsuzluğu neredeyse elle tutulabilir bir şeydi. Uzun uzun baktı kadının yüzüne. "Çok tehlikeli bir oyun oynuyorsunuz, Bayan Price. Ben buraya Manyağın Adını Bul oyununa katılmaya gelmedim. Böyle bir tahmin benim için uygunsuz olacağı gibi..."</span></p>

  <p class="msoplaintext"><span class="calibre18">   "Ben öyle bir şey demek istemedim" diyen Paige, adamın sözünü kesti, içindeki gülümseme parça parça olmuştu. "Belki de de bize 'sıradan' bir sübyancıyı daha iyi anlamamıza yardımcı olacak bir bilgi verebilirsiniz."</span></p>

  <p class="msoplaintext"><span class="calibre18">   Wright bir ölçüde rahatlamıştı. "Sübyancılar çoğunlukla yetişkinlerden çok, çocuklarla rahat bir ilişki kurar ve onlara zarar vermek yerine genelde denetim altında tutmak isterler." Garrett Paige başka bir tehlikeli soruyla araya giremeden devam etti. "Çocukları sevdiklerine gerçekten inanabilirler ve çoğunlukla çocuklara yakın olabilecekleri bir iş ararlar."</span></p>

  <p class="msoplaintext"><span class="calibre18">   "Bu gerçek de bizi Deer Lake'e ve Leslie Olin Swain olayına geri getirdi" diyerek Paige Garrett, Wright'i bırakıp özel yıldız konuğuna döndü. "Kasabanın üzerinde Josh Kirkwood'un kaçırılma olayı çökmüşken Josh'un kaybolduğu buz pistinde sabıkalı çocuk tacizcisinin keşfedilmesi, bu sakin köşenin halkını korkuttu ve öfkeye yöneltti. Deer Lake'de bu açıklama karşısında en haklı öfkeyi herhalde Josh Kirkwood'un babası Paul Kirkwood duymakta."</span></p>

  <p class="msoplaintext"><span class="calibre18">   Paul odanın ön tarafında iki yönetici koltuğundan birinde oturuyordu. Kumral saçları taranmış, ipekli kravatının düğmesi gömleğinin üzerine giydiği yakasız kazağın tam ortasındaydı. Çukura kaçmış gözleri doğal olarak gölgedeydi ki, bu kamera tarafından vurgulanınca öfkeli ifadesi kat kat artarak ortaya çıkmaktaydı. Televizyon için çok esaslı bir yüzü vardı.</span></p>

  <p class="msoplaintext"><span class="calibre18">   Paige, öteki koltuğa oturdu. Uzanıp adamın koluna dokunarak, "Paul, hepimiz senin ve karın Dr. Hannah Garrison'un yanındayız" dedi. "Hannah'nın bu akşam aramıza katılamayacak kadar üzgün olduğunu biliyorum."</span></p>

  <p class="msoplaintext"><span class="calibre18">   Paul'ün kaşları çatıldı. Hannah araştırma çabasında hiçbir katkısı olmadığından sürekli yakınmasına rağmen o gece merkeze gelmeyi reddetmişti. Bu program fikrini iğrenç, sömürücü bulmuş, Josh'un bulunmasına yararlı olacağına inanmamıştı.</span></p>

  <p class="msoplaintext"><span class="calibre18">   Pazar gazetelerinde karısının Gönüllü Merkezi standında bayılmasının ve Peder McCoy tarafından götürülmesinin renkli resimleri çıkmıştı. Gazeteler onu bir kahraman olarak gösteriyorlardı: Cesur ve yürekli, inanılmaz bir düşman karşısında güçlü olmaya çalışan bir kadın. O kadar çok insana yardım etmiş olan merhametli ve cesur Dr. Garrison. Bu olayın onun suçu olduğunu, mesleğinin evliliklerini yıktığını, ailelerini parçaladığını ve kendisini başka bir kadının kollarına attığını yazmamışlardı. Onun yerine Dr. Garrison bir kâza kurbanının hayatını kurtarmaya çalışırken oğlunun kaçırıldığını belirtmişler, olayı tersine çevirip karısını hayranlık ve acıma nesnesi yapıvermişlerdi.</span></p>

  <p class="msoplaintext"><span class="calibre18">   "Karım evde kızımızla kaldı" dedi.</span></p>

  <p class="msoplaintext"><span class="calibre18">   Paige kameraya baktı. "Dr. Garrison, sizin için dua ediyoruz."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 19:30 -33,8°C RÜZGAR FAKTÖRÜ: -52,7°C</b></span></p>

  <p class="msoplaintext"><span class="calibre18"> </span><span class="calibre20">Oturma odasındaki telefon açıktı. Hannah sesleri, ses tonlarındaki yükseliş alçalışları duyuyordu ama konuşulanları anlamıyordu. Anlamak da istemiyordu. TV7 Haberler'inin röportajı yayınlamasından, komşularının ve dostlarının programı izlemelerinden, tanımadığı insanlara Hannah'nın kendi hayatını parçalayan bu korkunç olay hakkında ne düşündüklerinin sorulmasından nefret ediyordu. Programın bir parçası olmayı kabul ettiği için Paul'den da nefret ediyordu. Kocasının onun duygularını böyle düşüncesizce gözardı etmesi, aralarında giderek genişleyen çatlağın bir başka kanıtıydı.</span></p>

  <p class="msoplaintext"><span class="calibre18">   Bir zamanlar Paul bu tür programları kendisi gibi kişisel haklarına müdahale olarak bulurdu. Ama bu gece giyeceği konusunda titizlenmiş hazırlanmak için banyoda bir saat geçirmişti. Hannah sürekli olarak artık onu tanıyamadığını düşünüyordu.</span></p>

  <p class="msoplaintext"><span class="calibre18">   Hannah oturamayacak kadar gergin olduğu için Josh'un odasının ortasında ayakta durmaktaydı. Olie Swain tutuklanmıştı ama herhangi suçla itham edilmiş değildi. Herhangi bir itiraf ya da Josh'un kaderi konusunda resmi bir şey söylenmiş değildi. Hiçbir şey. Sessizlik. Hannah kendini derin bir uçurumun kenarında hissediyordu, öne ya da arkaya düşmeyi beklerken vücudunun bütün kasları gerilmişti. Basınçtan patlayacak gibiydi. Ama ne patlama vardı ne de rahatlama. Kollarıyla vücudunu sararak odanın içinde yürümeye başladı. Üzerindeki balıkçı yakaya ve kalın kazağa rağmen çok zayıf olduğunu hissediyordu. Kilo kaybediyordu ve bir doktor olarak bunun iyi bir şey olmadığının farkındaydı. Zihninin profesyonel, pratik ve zeki yanı yemek yemesini, uyumasını, biraz egzersiz yapmasını söylüyordu ama o yanı da geri kalanından kopuk gibiydi. Duyguların hakimiyeti altındaydı. Mantıksız, düzensiz duygular.</span></p>

  <p class="msoplaintext"><span class="calibre18">   Acil Servis'in sakin, sağduyulu başıyken her şeyin -hatta kendisinin- nasıl olduğunu düşündü. Ateş altında soğukkanlı. Bir lider. Bir kriz anında herkesin örnek aldığı kişi. Josh'un kaçırıldığı öğleden sonrasını hatırlamaya çalıştı. Tedavi ettiği hastalar. Teselli ettiği, açıklamalar yaptığı insanlar. Ida Bergen'in hayatını kurtarmak için ekibinin düzenli çalışmasını idare edişi.</span></p>

  <p class="msoplaintext"><span class="calibre18">   Bir hafta geçmişti. Sanki bir ömür geçmiş gibi. Lily'nin CTB ajanını kendisiyle oynamaya kandırdığı oturma odasından sevinçli kahkahalar yükseliyordu. Hannah yatak odasının kapısını kapattı. Josh'un odasında oğlanın sesini bekleyen sessizlikten başka bir şey olsun istemiyordu. Mum boyaların yağlı kokusunu içine çekerken birinin kalbine saplandığını hissetti. Masanın üstünde çocuk kaçırıldıktan sonraki ilk günlerde odaya getirdiği bir fotoğraf albümü duruyordu. Sanki Josh'un resminin orada bulunması dönmesini kolaylaştırırmış gibi. Albümdeki fotoğraflara bakarken herbiri bir anının canlanmasına neden oluyordu.</span></p>

  <p class="msoplaintext"><span class="calibre18">   Hannah'nın anababasını ziyarete gittikleri yaz Carolina kıyılarında bir plajda üçünün bir arada resmi. Lily doğmadan bir yıl önce. Josh babasının omuzlarında, kollarını Paul'ün alnına dolamış, Paul'ün beyzbol kepi Josh'un başında. Josh kumdan bir şato önünde durmuş, kollarını iki yana açmış, gülümserken bebek dişlerinin düşmesiyle kalan aralıklar ortaya çıkmış. Lüle lüle saçları kum tepelerindeki otları yana eğ rüzgârla dalgalanmış. Okyanus beyaz dantelli mavi bir kuşak.</span></p>

  <p class="msoplaintext"><span class="calibre18">   Üçü iskelede. Hepsi de gülüyor. Hannah'nın üzeri: mavili beyazlı ince bir yazlık elbise. Uzun etekleri bir mata pelerini gibi savrulmuş. Josh bir iskele babası üstünde, arkasından tek koluyla sarmış oğlanı, öteki kolu Hannah'nın omuzlarında. Hepsini bir arada tutuyor. Bir aile. O kadar yakın, o kadar mutlu. Buradan o kadar uzak. Şimdi düştükleri durumdan çok uzak.</span></p>

  <p class="msoplaintext"><span class="calibre18">   Sayfadaki son resim, onunla Josh. Gün batınımda bir yelkenlide. Josh kucağında uyuyor. Hannah oğlanı kollarıyla sarmış. Üzerine eğilirken gözleri kapalı çıkmış. Saçları omzundan geriye savrulmuş: Rüzgâr yelkenleri dalgalandırırken oğlunu güvenlik içinde tutuyor.</span></p>

  <p class="msoplaintext"><span class="calibre18">   Hannah gözlerini kapayınca oğlunun ağırlığını kollarında hissediyor. Küçücük vücudu sımsıcacık. Saçları tuzlu su kokuyor. İnanılmaz derecede gür ve uzun kirpikleri yanağına değiyor. Hannah ona olan sevgisini hissediyor şimdi. Onun çocuğu. Kendisinin yarattığı ve sevgiyle büyüttüğü güzel bir küçük insan. O anda olduğu gibi şimdi de onun için beslediği umutları, kurduğu hayalleri hissediyor. Kusursuz hayaller. Harika hayaller.</span></p>

  <p class="msoplaintext"><span class="calibre18">   Elinden kapılan hayaller. Josh gitmişti. kolları boştu. Kendisine yalnızca resimler ve anılar kalmıştı.</span></p>

  <p class="msoplaintext"><span class="calibre18">   Hannah kapının hafifçe vurulmasıyla irkildi. Başını çevirince kayıp çocuklar grubunun bir gönüllüsüyle yüzyüze geldi. Adını bile duymadığı bir kasabadan gelen bir yabancı daha.</span></p>

  <p class="msoplaintext"><span class="calibre18">   Kadın, "Size sıcak kakao getirdim" diyerek mazeretinden yararlanıp odaya girdi.</span></p>

  <p class="msoplaintext"><span class="calibre18">   Hannah kadının kırk yaşlarında olduğunu tahmin etti, orta boylu, geniş kalçalı ve göğüssüz. Saçları kestane rengi buklelerden bir yığındı, çerçevesiz gözlükleri üstüne kakülleri düşmüştü. Terry bilmemne. Adları bir kulağından girip ötekinden çıkardı. Hatırlamak için hiçbir çaba göstermezdi. Destek, sempati ve dostluk vermeye gelirlerdi ama Hannah onlarla ortak bir şeyi olmasını istemiyordu. Onlarınki katılmak istemediği bir kulüptü.</span></p>

  <p class="msoplaintext"><span class="calibre18">   Terry Bilmemne kakao fincanını komodine bırakırken, "Kocanız televizyonda" dedi. "Bilmek istersiniz diye düşündüm."</span></p>

  <p class="msoplaintext"><span class="calibre18">   Hannah başını salladı. Terry bir yorumda bulunmadı. Sırtını kapının yanındaki duvara vermiş duruyordu, elleri kahverengi kadife pantolonunun ceplerindeydi. Bekliyordu. Hannah bu kadına uzanmak istemediğini tekrarladı kendi kendine ama bu uyarısı sessizliği doldurma ihtiyacını delemiyordu.</span></p>

  <p class="msoplaintext"><span class="calibre18">   "Beni de çağırdılar" dedi pencereden soğuk ve karanlık geceye bakarken. "Öyle şeylerle bir ilgim olmasını istemiyorum. Duygularımı sergileyemem."</span></p>

  <p class="msoplaintext"><span class="calibre18">   Kadın onu kınamadı. Sanki daha fazla bir şeyler olduğunu bilirmiş gibi hiçbir şey söylemedi. Sözler suçlu bir sır döküldü Hannah'nın ağzından.</span></p>

  <p class="msoplaintext"><span class="calibre18">   "İnsanlar benden bunu bekliyorlar. Beklediklerini biliyorum. Benim toplantılarda, dualarda olmamı, televizyona çıkmamı bekliyorlar. Ama ben onların önünde zayıf görünmek istemiyorum ve güçlü olamayacağımı da biliyorum. Beni istedikleri kişi olamam. Şu anda imkânsız bu." Ve bunun suçluluğu da kendisini ezen yükü daha da artırıyordu.</span></p>

  <p class="msoplaintext"><span class="calibre18">   "Başkalarının senden istedikleri konusunda hiç kaygılanma" dedi Terry. "Sana doğru gelmiyorsa televizyona çıkmak zorunda değilsin. Karabasanımızı aşmak için hepimiz ancak kendi yapabileceğimizi yaparız. Belki de televizyona çıkmak kocana bu konuda yardımcı oluyor."</span></p>

  <p class="msoplaintext"><span class="calibre18">   "Bilemem."</span></p>

  <p class="msoplaintext"><span class="calibre18">   Yine o sessizlik.</span></p>

  <p class="msoplaintext"><span class="calibre18">   "Son günlerde pek rahat iletişim kuramıyoruz."</span></p>

  <p class="msoplaintext"><span class="calibre18">   "Güç bir şey bu. Elinden geleni yaparsın, ilişkinizin parçalarına sıkı sıkı sarıl ve onları birleştirmeyi sonraya bırak. Şu anda önemli olan bu işi aşabilmektir."</span></p>

  <p class="msoplaintext"><span class="calibre18">   Hannah'nın bakışları masanın üzerindeki albüme, oğlunun gülümseyen yüzüne kaydı. Onu sağ salim geri getirmek için her şeyi yapar, her şeyini verirdi. Cezaevi hücresinde oturan Olie Swain'i, henüz açıklamadığı sırlarını düşündü ve içini yine katlanılmaz bir beklenti duygusu kapladı. Adam neler biliyordu? Neler söyleyecekti? Ve sırlarını açıkladığı zaman her şey sona erecek miydi?</span></p>

  <p class="msoplaintext"><span class="calibre18">   "En güç olanı bu bilememek" diye fısıldadı. Avuçların gözlerine bastırdı ama yaşların boşalmasını önleyemedi. "Tanrım, bu bilememeye dayanamıyorum! Dayanamıyorum!"</span></p>

  <p class="msoplaintext"><span class="calibre18">   Hıçkırarak kendini duvara attı ve elinin acıdığını farketmeden duvarı tekrar tekrar yumrukladı. Adrenalin patlaması sona erdiğinde, öylece durup duvara çizilmiş olan beyzbol oynayan çocuk resimlerine dayanarak ağladı. Omzunda bir el hissettiğinde dönmedi.</span></p>

  <p class="msoplaintext"><span class="calibre18">   "Biliyorum" diye mırıldandı Terry. "Benim oğlum on iki yaşında sinemadan eve dönerken kaçırıldı. O zaman Idaho'da bunun gibi sakin ve güvenli bir kasabada yaşıyorduk. Ama o kadar da güvenli değilmiş. Bilememenin beni öldüreceğini sanmıştım. Ve kimi zaman da ölmeyi istedim."</span></p>

  <p class="msoplaintext"><span class="calibre18">   Hannah'yı duvardan çekip ranza yataklara yöneltti, yanyana oturdular. Hannah yüzünü kazağının,koluna sildi, bu yabancının önünde böyle davrandığı için utanarak kendini toparlamaya çalıştı. Ancak Terry bu gayet normalmiş gibi, kendini kaybettiğini fark etmemiş gibi davranıyordu.</span></p>

  <p class="msoplaintext"><span class="calibre18">   "Bu yıl on altı yaşında olacaktı" dedi. "Otomobil kullanmayı öğrenecek, kızlarla çıkacak, okulda basketbol takımına girecekti. Ama onu bizden alıp götüren adam ebediyen götürdü. Cesedini bir çöplükte buldular." Bir an susup acısının hafiflemesini bekledi.</span></p>

  <p class="msoplaintext"><span class="calibre18">   "Onu bulmalarından sonra... rahatlama vardı. Hiç olmazsa sona ermişti. Ama bilmediğimiz zaman, sağ olduğunu ve geri gelebileceğini düşünüp umutlanabiliyorduk." Gözleri boşalmayan yaşlarla dolu olarak Hannah'ya döndü. "O umuda dört elle sarıl, Hannah. Hiç yoktan iyidir."</span></p>

  <p class="msoplaintext"><span class="calibre18">   Bunları yaşamış, diye düşündü Hannah. Neler hissettiğimi, neler düşündüğümü, nelerden korktuğumu biliyor! Aralarında bir bağ vardı. Bunu istemiyor olması önemli değildi; oradaydı işte. Ortak bir karabasanı paylaşıyorlardı ve bu kadın o felaketten kazandığı bilgeliği sunuyordu. Hannah'nın bu kulübe katılmak istememesi önemli değildi, daha şimdiden onun bir üyesi olmuştu bile.</span></p>

  <p class="msoplaintext"><span class="calibre18">   Uzanıp Terry Bilmemne'nin elini avuçlarının arasına aldı.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 19:42 -34,4°C RÜZGÂR FAKTÖRÜ:-52,7°C</b></span></p>

  <p class="msoplaintext"><span class="calibre18"> </span><span class="calibre20">"Ve ben bu sapık ve hastalıklı hayvanın yalnızca kafesinden çıkarılmakla kalmayıp oğlumla ve bu toplumdaki herkesin oğulları ve kızlarıyla aynı çatı altında çalışmasına izin verilmiş olması karşısında büyük bir öfke duymaktayım!"</span></p>

  <p class="msoplaintext"><span class="calibre18">   Gönüllü Merkezi'ndekilerin alkışları Paul Kirkwood'un duraklamasına yol açtı. Çenesini öne çıkararak, gözlerinde: fanatik bir bakışla kameraya baktı. Bakışı televizyon ekranını; delmiş ve hücresinin parmaklıkları arasından geçerek Olie'ni göğsüne saplanmış gibiydi. Olie o bakışı ve o ses tonunu iyi tanırdı. Beni hasta ediyorsun! Sen küçük bir hilkat garibesinden başka bir şey değilsin! Şeytan tohumu, ne olacak! Temiz bir dayak çekeyim de aklın başına gelsin! Ve sonra ona katılan öteki, daha tiz ses. Ben sana söylemiştim, Leslie! Hiçbir işe yaramazsın sen! Sakın ağlama, yoksa seni gerçekten ağlatacak bir şey yaparız.</span></p>

  <p class="msoplaintext"><span class="calibre18">   Olie ranzasının köşesine ürkmüş bir hayvan gibi büzüldü kaldı. Kasaba cezaevinde onu tek başına bir hücreye kapamışlardı. Cezaevi genelde boştu. Binanın yeniliği hâlâ geçmemişti. Duvarlar beyaz, gri yerler cilalıydı. Dezenfektanı: güçlü çam kokusu altında çok hafif bir sidik kokusu seziliyordu. Sigara içmek yasaktı.</span></p>

  <p class="msoplaintext"><span class="calibre18">   Yandaki hücredeki adamın küçük bir portatif televizyonu vardı. Sürekli olarak kafayı çekip direksiyona geçtiği için üç aya mahkûm Boog Newton adında zayıf ve daracık yüzlü biri. En son serüveninde Loons Hediyelik Eşya mağazasının vitrininden içeri girmişti. Cezaevinin en uzun süre yatacak mahkûmu olduğundan kendisine bazı haklar tanınmıştı.</span></p>

  <p class="msoplaintext"><span class="calibre18">   Boog dirseklerini dizlerine dayamış, oturup burnunu karıştırırken Paul Kirkwood'un sistemin eksiklikleri ve namuslu insanlara yapılan haksızlıklar konusundaki tutkulu vaazını dinlemekteydi:</span></p>

  <p class="msoplaintext"><span class="calibre18">   ".. akşam haberlerinde bir çocuğun daha ırzına geçildiğini, kaçırıldığını -ya da öldürüldüğünü duymaktan bıktım artık. Bir şeyler yapmamız gerek. Bu çılgınlığa bir son vermeliyiz!"</span></p>

  <p class="msoplaintext"><span class="calibre18">   Yayın alkışlar arasında bir reklam kuşağı için kesildi. Boog kalkıp hücrelerini ayıran demir parmaklığa gitti. Yüzü ergenlik izleriyle dolu, ağzı sürekli bir sırıtmayla çarpılmıştı.</span></p>

  <p class="msoplaintext"><span class="calibre18">   "Hey, beyinsiz, senden söz ediyorlar" dedi.</span></p>

  <p class="msoplaintext"><span class="calibre18">   Olie kalkıp hücresinin öteki ucunda başını yerden ayırmayarak ileri geri yürümeye başladı. Adamı duymamak için adımlarını sayıyordu. Erkeklerden hiç hoşlanmamıştı. Erkekler yalnızca kendisinin canını acıtmak isterlerdi.</span></p>

  <p class="msoplaintext"><span class="calibre18">   "Yargıç olsaydım ne yapardım, biliyor musun? O çirkin kafana bir çuval geçirir, o çocuğun babasının eline çelik bir boru verir ve ikinizi bir odaya kilitlerdim. Herif orada seni bir temiz döver, kafanı parçalardı. Hatta o boruyla belki götünde bir delik daha açardı!"</span></p>

  <p class="msoplaintext"><span class="calibre18">   Olie, elleri cebinde, yürümeyi sürdürürken solukları sıklaşmıştı.</span></p>

  <p class="msoplaintext"><span class="calibre18">   "Senin gibi sapıkları ne yapmalılar biliyor musun? Bence penisini kesip kıçına sokmalılar. Hayır hayır. Daha iyisi seni iki yüz kiloluk bir herifle bir hücreye atıp ömrünün sonuna kadar her gece seni düzmesine izin vermeliler. Bakalım hoşuna gidecek mi."</span></p>

  <p class="msoplaintext"><span class="calibre18">   Olie bunu zaten biliyordu. Hapiste çocuklara tecavüz edenlere ne yaptıklarını iyi bilirdi. Her işkence anını, her acıyı, o insanın midesini bulandıran korkuyu bilirdi. İşkence edilmenin ne demek olduğunu bilirdi. Bütün o şeylerin tekrarlanacağını düşününce ekşi bir ter boşaldı vücudundan. Onu orada da tutsalar, Washington'a da gönderseler olacağı oydu.</span></p>

  <p class="msoplaintext"><span class="calibre18">   "Sen hastasın, biliyor musun? Küçük oğlanları öyle ellemek falan, sapıklıktır bu. Kirkwood oğlanına ne yaptın, ha? Öldürdün mü yoksa? Seni de öldürmeliler..."</span></p>

  <p class="msoplaintext"><span class="calibre18">   "Ben değildim!" diye haykırdı Olie. Yüzü kıpkırmızı kesilmişti. Sağlam gözü fırlamış, çukurunda dönüyordu. Kendini parmaklıklara atarak Boog'un parmaklarını yumrukladı. "Ben değildim! Ben yapmadım!"</span></p>

  <p class="msoplaintext"><span class="calibre18">   Boog acıyan parmaklarını sallayarak geriledi. "Sen kaçırmışsın be! Sen çıldırmışsın!"</span></p>

  <p class="msoplaintext"><span class="calibre18">   Gardiyan koşarak gelirken koridordan bir ses duyuldu.</span></p>

  <p class="msoplaintext"><span class="calibre18">   Olie ipleri kesilmiş bir kukla gibi yere yığıldı. "Ben değildim" diye ağlamaya başladı.</span></p>

  <p class="msoplaintext"><span class="calibre18">  </span></p>
</body>
</html>
