<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">YİRMİ ALTINCI BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><b class="calibre22">8. GÜN</b></p>

  <p class="msoplaintext"><span class="calibre18"><b class="calibre10">SAAT 15:07 -32,TC RÜZGÂR FAKTÖRÜ: -42,7°C</b></span></p>

  <p class="msoplaintext"><span class="calibre18"> </span><span class="calibre20">Ryan's Bay, Dinkytown'in kuzeyindeki bataklıklar arasındaki yer için epey iddialı bir addı. Arazi yetmişli yıllarda Deer Lake belediyesine bağlanmıştı ama ne kanalizasyon ne de su hizmetleri götürülmemiş olup, sakinleri kendilerini kasabadan bağımsız olarak görürlerdi; Labrador türü köpeği ağzında bir çocuk ceketiyle çıkageldiğinde, Ruth Cooper de bu nedenle şeriflik bürosunu aramıştı. Şimdi olay yerinde sırtında yakası kalkık yün bir palto, yağlı başında kocaman bir kürklü avcı şapkası olan Steiger de oradaydı. Şimdiden bir medya sirkine dönüşmüş olayın yıldızı olduğu görülüyordu.</span></p>

  <p class="msoplaintext"><span class="calibre18">   Mitch, otomobilini KSTP haber kamyonetinin önüne çekip kamyonetin yolunu kapatırken Megan, "Eh, olay yerini korumak da bu kadar olur" dedi.</span></p>

  <p class="msoplaintext"><span class="calibre18">   Haberciler, siviller, şerif yardımcıları ve başıboş köpekler karları çiğneyip duruyorlardı. Mitch motoru kapayıp arka koltukta oturan Paul Kirkwood'a döndüyse de, Paul çoktan kendini dışarı atmış, fırtınanın merkezine doğru koşuyordu. Gazeteciler onu görünce yol açtılar, kameralar ondan yana çevrildi. Mitch de atlayıp adamın arkasından koşarken Paul Kirkwood'un içine daldığı sahneyi önlemek istedi. Ama geç kalmıştı.</span></p>

  <p class="msoplaintext"><span class="calibre18">   Steiger, parlak renkli kayak ceketini bir ödülmüş gibi kaldırıp gösteriyordu. Boğazından boğuk bir çığlık kopan Paul şerifin üzerine atıldı, ceketi elinden kaparken adamı da geriye savurdu. Paul karlar arasında diz çöktü, ceketi iki eliyle tutarak başını kumaşa gömdü, hıçkırmaya başladı.</span></p>

  <p class="msoplaintext"><span class="calibre18">   "Tanrım! Josh! Josh! Tanrım! Olamaz!"</span></p>

  <p class="msoplaintext"><span class="calibre18">   Öfkesi her an biraz daha artan Mitch gazetecileri yararak ilerledi. Halkanın ortasına varınca dönüp, "Çekilin buradan!" diye bağırdı. Paul'e çevrili bir kameranın objektifine eliyle kapattı. "Sizler merhamet nedir bilmez misiniz? Çekilin buradan!"</span></p>

  <p class="msoplaintext"><span class="calibre18">   Arkasında Paul Kirkwood'un ağlarken çıkardığı o korkunç sesi duyuyordu. İnsanlık deneyiminde bir anababanın acısıyla kıyaslanacak hiçbir şey yoktu. Bu canlı bir ruhun parçalanmasıydı, bütün bilinen sıfatların anlatmaya yetmediği bir acıydı. Saat altı haberlerinde insanların seyredebilecekleri bir şey değildi.</span></p>

  <p class="msoplaintext"><span class="calibre18">   Peder McCoy, Paul'ün yanında bir dizi üzerine çökmüş, teselli sözlerinin rüzgârdan uçup gitmemesi için başını eğmişti. Steiger, iki metre ilerde durmuş, kendisinin çok ötesinde olan ruhsal konular karşısında suratını asmıştı.</span></p>

  <p class="msoplaintext"><span class="calibre18">   Mitch, şerife çarpık bir gülümsemeyle baktı. "Bize haber verdiğin için teşekkür ederiz, Russ."</span></p>

  <p class="msoplaintext"><span class="calibre18">   Steiger, burnunu çekti, karların arasına okkalı bir balgam attı.</span></p>

  <p class="msoplaintext"><span class="calibre18">   "Haydi, geriye!" diye bağıran Megan armasını gösterirken, Noogie ile diğer iki memur da kalabalığı Old Cedar Sokağı'na kadar ittiler. "Olası bir suç yerinde bulunuyorsunuz! Geri çekilmeniz gerek!"</span></p>

  <p class="msoplaintext"><span class="calibre18">   "Beni rahat bırak!" diye birden bağırdı Paul. Ayağa fırlarken papazı sırtüstü karların arasına devirdi. "Senden hiçbir şey istemiyorum! Çekil git yanımdan!"</span></p>

  <p class="msoplaintext"><span class="calibre18">   "Hey, Paul." Mitch adamın kolunu çekip basının gözlerinden uzaklaştırdı. "Gel bakalım. Bir an durup bunun ne demek olduğunu düşünmeliyiz."</span></p>

  <p class="msoplaintext"><span class="calibre18">   "Öldü" dedi Paul boğuk bir sesle. Ceketi, sanki oğlu içinden az önce kaybolmuş gibi tutup baktı. "Öldü. Öldü..."</span></p>

  <p class="msoplaintext"><span class="calibre18">   Mitch ceketi aşağı indirdi. "Onu bilmiyoruz. Elimizde ceketi var, oğlan değil. Bu ceket Josh için dağıtılan bütün el ilanlarında ve posterde var. Adam ilk iş olarak ondan kurtulmak istemiştir."</span></p>

  <p class="msoplaintext"><span class="calibre18">   Paul yine ağlamaya başlamıştı. "Öldü. Öldü. Öldü."</span></p>

  <p class="msoplaintext"><span class="calibre18">   "Houston!" diye Mitch, kalabalığı kontrol altında tutan adamlarından birini çağırdı.</span></p>

  <p class="msoplaintext"><span class="calibre18">   Kalın kutup botlarının altında karları gacırdatarak iriyarı, sakallı bir polis yanlarına yaklaştı. Soluğunun nemi sakalları arasında bembeyaz donmuştu. Yüzünün görünen kısımları soğuk ve rüzgârdan kıpkırmızıydı.</span></p>

  <p class="msoplaintext"><span class="calibre18">   "Bay Kirkwood'u evine götür" dedi Mitch. "Olanları Dr. Garrison'a anlat ve ben gelene kadar yanlarında kal."</span></p>

  <p class="msoplaintext"><span class="calibre18">   Ancak bir adım atamadan Mitch, Josh'un ceketini tutup Paul'ün elinden almaya çalıştı. "Haydi Paul, bu şimdi delildir. Onu kriminal laboratuarına götürmek zorundayız."</span></p>

  <p class="msoplaintext"><span class="calibre18">   Paul istemeye istemeye bıraktı ceketi. Yüzünü elleriyle örterek Houston'la yürüdü.</span></p>

  <p class="msoplaintext"><span class="calibre18">   Peder Tom parkasındaki karları silkeleyerek, "Çok acı çekiyor" dedi.</span></p>

  <p class="msoplaintext"><span class="calibre18">   "Ya siz, Peder?" diye sordu Megan. "Siz iyi misiniz?"</span></p>

  <p class="msoplaintext"><span class="calibre18">   Adamın gözlüğü çarpılmıştı, düzeltip avcı başlığının kulaklıklarını indirdi. "İyiyim. Bilmem gerekirdi. Paul pek hayranım sayılmaz. Ama Noogie kiliseye telefonu kullanmaya geldiğinde bize olanları anlatınca, buraya gelmemin görevim olduğunu düşündüm."</span></p>

  <p class="msoplaintext"><span class="calibre18">   "Biz mi?" diyen Mitch kiliseye baktı. Çıplak ağaçların ardında kuleleri yükselen bina bir çeyrek mil kadar güneydoğudaydı.</span></p>

  <p class="msoplaintext"><span class="calibre18">   "Albert ile kilise hesaplarına bakıyorduk" dedi papaz.</span></p>

  <p class="msoplaintext"><span class="calibre18">   "Eğer olayın duyulmamasını istiyorsanız sanırım buna geç kalındı."</span></p>

  <p class="msoplaintext"><span class="calibre18">   Mitch bir şey söylemeden çevresine bakındı. Su birikintileri buz tutmuş ve üzerleri karlarla dolmuştu. Rüzgârın dondurucu soluğu altında kum tepeleri, yer değiştiren kış beyazı bir çöl uzanıp gidiyordu. Burası sıcak aylarda sivrisinek yuvasıydı ama insanlar yine de çevresine evlerini kurmuşlardı. Suyun kuzeybatı yanını saran sekiz on ev içinde kış evlerinden Nantucket'e yakışacak, geniş balkonlu ahşap, pahalı evler vardı. Bunlar kıyıdan geride, her mevsim yeşil kalan ağaçlar arasında, üç beş dönümlük arsalar üzerindeydi.</span></p>

  <p class="msoplaintext"><span class="calibre18">   Batıya doğru tarlaların ve ağaçlıkların ötesinde ufuk yakına gelen kar bulutlarıyla sütbeyazı bir renk almıştı. Mitch bakışlarını araçlar, kamyonetler ve hislerini kaybetmemek için ayaklarını yerlere vuran insanlarla dolu olan Old Cedar Yolu'na baktı. Bir insan kuyruğunun ucunda ciddi siyah paltosu ve başında siyah başlığıyla Albert Fletcher duruyordu.</span></p>

  <p class="msoplaintext"><span class="calibre18">   "Siz ikiniz Noogie ile mi geldiniz?" diye sordu Mitch.</span></p>

  <p class="msoplaintext"><span class="calibre18">   "Ben onunla geldim." Tom, diyakozu görünce kaşlarını kaldırdı. "Albert kendisi gelmiş olmalı. Onun çıkacağını sanmıyordum. Bana kendini iyi hissetmediğini, üşüttüğünü söylemişti..."</span></p>

  <p class="msoplaintext"><span class="calibre18">   "Eh, şimdi düzelmiş görünüyor" dedi Megan.</span></p>

  <p class="msoplaintext"><span class="calibre18">   "Eh, ben gideyim artık" dedi papaz. "Paul beni gördüğüne memnun olmayacak ama Hannah'nın yaslanıp ağlayacağı bir omza ihtiyacı olduğuna eminim."</span></p>

  <p class="msoplaintext"><span class="calibre18">   Peder Tom karlar arasından yürüyüp Albert Fletcher'in durduğu yere çıktı, iki adam birlikte uzaklaştılar.</span></p>

  <p class="msoplaintext"><span class="calibre18">   Mitch dikkatini yakasının içinde çıkmaz mürekkep! sahibinin adının yazılı olduğu küçük cekete çevirdi. İncelemek için Megan'a uzattı. Megan içini çekti. "Artık kuşkuya gerek kalmadı, değil mi?"</span></p>

  <p class="msoplaintext"><span class="calibre18">   Steiger, bir kayışın ucunda iri bir siyah Labrador çeken bir kadınla yanlarına geldi. Köpek heyecandan yerinde duramıyordu. "Mitch, bu Ruth Cooper. Ceketi onun köpeği buldu."</span></p>

  <p class="msoplaintext"><span class="calibre18">   Mitch başını salladı. "Bayan Cooper."</span></p>

  <p class="msoplaintext"><span class="calibre18">   Megan şerife ters ters baktıktan sonra kendini tanıttı. "Bayan Cooper, ben CTB'den Ajan O'Malley'im."</span></p>

  <p class="msoplaintext"><span class="calibre18">   "Doğru ya. Nasılsınız? Caleb, otur!" Kadın kayışı çekti. Genç bir köpeğin ince ve adaleli gövdesine sahip olan köpek, başından kuyruğunun ucuna kadar titreyerek umutla sahibine baktı.</span></p>

  <p class="msoplaintext"><span class="calibre18">   Ruth Cooper, ufak tefek, dolgun vücutlu, altmış yaşlarında bir kadındı. Yukarı kalkık burnu sonbaharda geyik avcılarının burunlarının kızıllığına benzer bir renge dönüşmüştü aşırı soğuktan. Hikâyesini anlatırken ağırlığını kar ayakkabılı bir ayağından diğerine aktarıyordu.</span></p>

  <p class="msoplaintext"><span class="calibre18">   "Caleb'i yürüyüşe çıkarmıştım." Köpek adını duyunca heyecanla kuyruğunu salladı. "Kayışsız da dolaşır ama kendi başına bir serüvene atılmayacağından emin olmadığımızdan, bu havada bile olsa ya Stan ya da ben çıkarırız dışarı. Stan da şu anda o ortalıkta dolaşan grip virüsünü kaptığından çıkamadı. Ona sonbaharda aşı olmasını söylemiştim ama çok inatçıdır. Her neyse Caleb'le dolaşıyorduk, sazların arasına gidip kuşları ürkütmeye bayılır. Yine gitti ve döndüğünde ağzında bu vardı." Josh'un ceketinin kolunu tutup kaldırdı. "Görür görmez ne olduğunu anladım. Zavallı çocuk."</span></p>

  <p class="msoplaintext"><span class="calibre18">   "Bayan Cooper, Caleb'i her gün burada mı dolaştırırsınız?" diye sordu Mitch.</span></p>

  <p class="msoplaintext"><span class="calibre18">   "Evet. Dışarı çıkması gerek, Stan da ben de köpek kulübelerinden pek hoşlanmayız, hele Caleb gibi iri bir köpek için. Her gün buraya çıkarız. Evimiz şurada işte -o kahverengi Cape Cod tipi ev. Bir kahve içer miydiniz. Dışarısı çok soğuk."</span></p>

  <p class="msoplaintext"><span class="calibre18">   "Belki birkaç dakika sonra Bayan Cooper" dedi Mitch. Sizi bu soğukta tuttuğum için özür dilerim ama Caleb'in bunu tam olarak nerede bulduğunu tespit etmemiz gerek."</span></p>

  <p class="msoplaintext"><span class="calibre18">   Steiger yanlarında olduğu halde Ruth ile Caleb öne düştüler.</span></p>

  <p class="msoplaintext"><span class="calibre18">   Noogie, Mitch'e alçak sesle anlatıyordu. "Şef, ben Cuma günü arama ekibiyle buradaydım. Burasını karış karış aradık ve kimse bir çiklet kâğıdı bile bulmadı. Arama ve Kurtarma'dan bir de köpeğimiz vardı. Ceket burada değildi."</span></p>

  <p class="msoplaintext"><span class="calibre18">   Mitch kaşlarını çattı. "Bayan Cooper, Caleb'in buraya girdiğini en son ne zaman gördünüz?"</span></p>

  <p class="msoplaintext"><span class="calibre18">   "Dün öğleden sonra da aynı yerdeydik." Kadın çamurlu suyun kıyısında durup gösterdi.</span></p>

  <p class="msoplaintext"><span class="calibre18">   "O zamanla bu öğleden sonra arasında burada kimseyi gördünüz mü?" diye Megan sordu. Bir yandan da çocuğun ceketinin cebinin fermuarını çekiyordu -bir kâğıt mendil, bir Bubble Yum çiklet kağıdı.</span></p>

  <p class="msoplaintext"><span class="calibre18">   "Ara sıra insan gördüğüm olur. Kar arabaları, yürüyüşçüler ya da kayak yapanlar için gayet güzel bir yol vardır burada. Bu sağlık meraklıların bazıları gerçekten kaçıktırlar, jogging falan yapmak için havaya hiç aldırmazlar. Bu sabah erkenden bir adam vardı. Ben mutfakta Stan için su ısıtıyordum, pencereden bakınca gördüm."</span></p>

  <p class="msoplaintext"><span class="calibre18">   "Onu iyice görebildiniz mi?" diye sordu Mitch.</span></p>

  <p class="msoplaintext"><span class="calibre18">   "Eve kadar geldi ama iyice sarılıp sarmalanmıştı. Köpeğini kaybetmiş. Bana görüp görmediğimi sordu. İriyarı kıllı bir şey -köpek yani, adam değil. Görmediğimi söyledim, o da bana aklımda olmasını rica etti. Köpekleri severim. Bu korkunç soğukta birinin kaybolması hiç hoş olmazdı."</span></p>

  <p class="msoplaintext"><span class="calibre18">   Steiger, Mitch'e, "Adamlarım bu bölgeyi taradı" dedi Ellerini ceplerine sokmuştu ve soğuktan heykele dönüşmüş gibiydi. "Burada görecek bir şey yok. Ben Ruth'un kahve çağrısını kabul edelim derim."</span></p>

  <p class="msoplaintext"><span class="calibre18">   "Ben şöyle bir bakmak istiyorum" diyen Mitch bir iki adım yürüdü.</span></p>

  <p class="msoplaintext"><span class="calibre18">   "Oğlunun köpeğiymiş" diye Ruth devam etti. "Köpeğin adı da bir garipti. Grimsby? Gatsby? Buldum, Gizmo."</span></p>

  <p class="msoplaintext"><span class="calibre18">   Mitch'in sırtına soğuk bir hançer saplanmış gibi oldu. Yürürken birden donup kaldı. Gizmo. Josh'un defterindeki resmi görür gibi oluyordu -bir çocuk ve köpeği. Gizmo adında tüylü bir köpek.</span></p>

  <p class="msoplaintext"><span class="calibre18">   "Mitch."</span></p>

  <p class="msoplaintext"><span class="calibre18">   Megan'ın ses tonunu duyunca başını çevirip baktı. Kadının gözleri irileşmiş, yüzü kar kadar beyazdı. Eldivenli elinde bir kâğıt parçası vardı. Kâğıt rüzgârda kurdele gibi dalgalanıyordu.</span></p>

  <p class="msoplaintext"><span class="calibre18">   Mitch koşup kâğıdı yakaladı. Yazılanları okuyup da kanı damarlarında buzlu su gibi akmaya başlayınca, o ana kadar soğuğun ne demek olduğunu bilmediğini farketti.</span></p>

  <p class="msoplaintext"><span class="calibre18">  </span><span class="calibre20">  hayalim çevremde gece gündüz</span></p>

  <p class="msoplaintext"><span class="calibre18">   vahşi bir hayvan gibi yolumu kolluyor</span></p>

  <p class="msoplaintext"><span class="calibre18">   ta içimde bir şey</span></p>

  <p class="msoplaintext"><span class="calibre18">   sürekli GÜNAHıma ağlıyor</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 16:55 -32,7°C RÜZGÂR FAKTÖRÜ: -42,7°C</b></span></p>

  <p class="msoplaintext"><span class="calibre18"> </span><span class="calibre20">Steiger, elleri kalçalarında, masanın çevresinde dolanırken, "Bu ne demek oluyor?" diye sordu.</span></p>

  <p class="msoplaintext"><span class="calibre18">   Megan, masanın üstüne oturmuş, ayaklarını iskemleye uzatmış, dirseklerini de dizlerine dayamıştı. Mitch'i bir hafta önce uzun kırmızı donuyla dans ederken gördüğü toplantı odasındaydılar. Mitch şimdi Megan'ın tam karşısında duvara dayanmış, kollarını göğsünde kavuşturmuştu. Yüzünde gerginliğin çizgileri ve yorgunluğun gölgeleri vardı.</span></p>

  <p class="msoplaintext"><span class="calibre18">   Oda da değişmişti. Şimdi kriz merkezi deniyordu. Mantar bildiri tablosuna Park County ile Minnesota eyaletinin birer haritaları iğnelenmişti. Uzun duvarda bir metre eninde ve üç metre boyunda bir kâğıtta araştırmanın zaman çizelgesi yer alıyordu. Josh'un son görülmesinden sonra olanlar bir zaman çizgisi üzerine işlenmiş, ondan çıkan oklara kırmızı, mavi ve siyah mürekkeple notlar düşülmüştü. Odanın ucundaki beyaz mesaj tahtasına Mitch yatık elyazısıyla son nottaki mesajı yazmıştı.</span></p>

  <p class="msoplaintext"><span class="calibre18">   Fikir tartışması için buraya gelirlerdi. Merkezin gürültüsünden ve koşuşturmasından uzakta. Kriz odasında telefon yoktu, ayak altında dolaşan gönüllüler yoktu, basın yoktu. Bu odada oturup en son mesajlara bakar ve bir anlam çıkarmaya çalışırken saatin fıkırdadığını duyarlardı. Hepsi de dörtlüğün William Blake'in 'Hayaletim' şiirinden alındığını biliyorlardı.</span></p>

  <p class="msoplaintext"><span class="calibre18">   "İkiz kişiliği olduğunu bildirmek istiyor olabilir" dedi Megan ve şerifin alaycı homurtusuyla karşılandı. "Ya da bir suçortağı olduğunu."</span></p>

  <p class="msoplaintext"><span class="calibre18">   "Olie Swain" diye homurdandı Steiger. "Bal gibi suçluydu. O resimleri gördünüz..."</span></p>

  <p class="msoplaintext"><span class="calibre18">   "Onlar eski resimlerdi" dedi Mitch. "Burada sicili temizdi..."</span></p>

  <p class="msoplaintext"><span class="calibre18">   Odanın içinde yürürlerken karşılaştıklarında şerif gözlerini yuvarladı. "Bir kere yapan bir daha yapar. O kadar zaman burada oturdu da bir kere bile bir oğlan becermedi mi yani?"</span></p>

  <p class="msoplaintext"><span class="calibre18">   "Öyle bir haber..."</span></p>

  <p class="msoplaintext"><span class="calibre18">   "Öyle şeyler olur ve insan hiçbir şey duymaz. Çocuklar açgözlü olur. Olie birine şöyle biraz dokunmak için on dolar, teklif etmiştir, çocuk biraz ellenmekten ne çıkar diye düşünür, parayı alır ve susar. Bu işi Olie yaptı."</span></p>

  <p class="msoplaintext"><span class="calibre18">   "Sonra da kanıyla yapmadığına yemin etti" dedi Meg; Aslında bunu inanmadığından değil, daha çok Steiger'ı kızdırmak için söylemişti.</span></p>

  <p class="msoplaintext"><span class="calibre18">   Steiger'in kaşları çatıldı. "Sen de onu yuttun mu?" Başını salladı. Dudakları kötü niyetli bir gülümsemeyle kasılmıştı. "Eh, nasıl detektif olduğunu hepimiz biliyoruz."</span></p>

  <p class="msoplaintext"><span class="calibre18">   Duvardan doğrulan Mitch, "Bu da ne demek oluyor?" diye homurdandı.</span></p>

  <p class="msoplaintext"><span class="calibre18">   "Hıyarın biri olduğunu söylüyor" dedi Megan. Steiger bir şey diyemeden konuyu değiştirdi. "Belki de yaptığı iş için suçluluk duyduğunu söylüyordur ama ben buna inanmıyorum. Adam vicdan azabı duyacak bir şey yapmış değil, şimdiye kadar bize yalnızca meydan okudu. Bence o bizim deli danalar gibi koşmamızı seyredip kasıklarını tuta tuta gülüyordun"</span></p>

  <p class="msoplaintext"><span class="calibre18">   "Kahrolası zihin oyunları" diye mırıldandı Mitch. "Bir tirbuşon kadar çarpık bir kafadan çıkma zihin oyunları. Bir delil bırakıyor, sonra sakin sakin bir eve gidiyor, karşısına çıkan kadınla konuşup yeni ipuçları ima ediyor ve sonra çekip gidiyor."</span></p>

  <p class="msoplaintext"><span class="calibre18">   "Tamam. Olie'nin Cumartesi günü St. Peter'den telefon etmediğini biliyoruz. Defteri o bırakmadı. Ceketi de bırakamazdı. Dün akşamki telefonu eden de o değildi."</span></p>

  <p class="msoplaintext"><span class="calibre18">   "Hangi telefon?" diye sordu Steiger.</span></p>

  <p class="msoplaintext"><span class="calibre18">   Megan adamı duymazlıktan geldi. "Sapığın biri de olabilirdi ama her şeye uyum sağlıyor."</span></p>

  <p class="msoplaintext"><span class="calibre18">   Şerif kadının önüne geçti. "Ne telefonu?"</span></p>

  <p class="msoplaintext"><span class="calibre18">   "Dün gece bana bir telefon geldi" diyen Mitch mesaj tahtasını gösterdi. "Aynı şeyi defalarca söyledi: 'kör ve çıplak cahillik.' Ben sapığın biri diye düşündüm."</span></p>

  <p class="msoplaintext"><span class="calibre18">   "Kör ve çıplak mı?" dedi Steiger. "Belki de biri senin pencerenden içeri bakıyordu."</span></p>

  <p class="msoplaintext"><span class="calibre18">   "Sen fikirlerini kendine saklayıp aklını işe versen çok daha iyi edersin, Russ."</span></p>

  <p class="msoplaintext"><span class="calibre18">   Çağrı cihazı bipleyince Megan masadan indi, kemerinden cihazı çıkartıp ekran düğmesine bastı. Yüzündeki ifadeyi değiştirmemeye gayret ederek Mitch'e baktı. "Benim bir telefon etmem gerek. Şef, sen gidip Kirkwood'larla konuşacak mısın?</span></p>

  <p class="msoplaintext"><span class="calibre18">   Mitch başını salladı. Kadının yüzündeki gerginlikten hoşlanmamıştı. Arayan DePalma olmalıydı. Mitch kendi kendine Megan’ın olayı büyüttüğünü söylüyorsa da kendisi de bir gerginliğe girmişti. Kadının işten geri çekilmesini istemiyordu. Kendinin de onun kadar, hatta işin aslına bakılırsa ondan fazla yer aldığı bir şey için cezalandırılmasını istemiyordu. Megan1 in polisler hakkında koyduğu bir kural vardı; onu kuralı çiğnemeye zorlayan kendisi olmuştu.</span></p>

  <p class="msoplaintext"><span class="calibre18">   "Beş dakika sonra" dedi. "Giderken sana uğrarım."</span></p>

  <p class="msoplaintext"><span class="calibre18">   Mitch kapıdan çıkan kadının ardından bakarken bir anlığına Steiger'i unutmuştu. Şerif de zaten kendisine daha fazlasını tanımadı.</span></p>

  <p class="msoplaintext"><span class="calibre18">   "Nasıldı karı?" diye sordu sırıtarak. "Pek esaslı bir şeye benzemiyor ama belki de ağzıyla konuşmaktan daha iyi şeyler yapabilir, ha?"</span></p>

  <p class="msoplaintext"><span class="calibre18">   Mitch'in karşılığı güdüsel bir tepkiydi. Savurduğu sağ yumruk Steiger'in burnuna geldi. Kemiğin kırılma sesi odada silah sesi gibi patladı. Steiger'in başı geriye savruldu, dizüstü çöktü, yüzüne bastırdığı elleri arasından kanlar boşandı.</span></p>

  <p class="msoplaintext"><span class="calibre18">   "Tanrım! Burnumu kırdın!" Parmakları arasından su gibi akan kan halıyı leke leke yapmıştı:</span></p>

  <p class="msoplaintext"><span class="calibre18">   Mitch acısını hafifletmek için elini sallayarak adamın üzerine eğildi. "Ucuz kurtuldun, Russ. Bu Paige Price'ı Megan'ın üzerine saldığın, haber sızdırdığın ve genelde orospu çocukluğu yaptın içindi. Bütün bunlar için kırık bir burun çok mu sanki! Zaten yüzün bir boka benzemezdi. Ama sana bir uyarıda bulunmak istiyorum, Russ. Bu gece saat on haberlerini açtığımda Paige Price'ın William Blake'in şiirini okuduğunu duyarsam, oturduğun o teneke kulübeye gelip kıçına tabancamı soktuğum gibi beynini dağıtacağım, anladın mı?"</span></p>

  <p class="msoplaintext"><span class="calibre18">   Megan telefona, "Kadın gerçekleri çarpıttı" dedi. Dirseklerini masaya dayamış, alnını avcunun içine almıştı. "Ne diyorum? Gerçek bile değildi. Bruce..."</span></p>

  <p class="msoplaintext"><span class="calibre18">   "Sana kızgın olduğum zaman bana Bruce deme" diye kadını tersledi DePalma.</span></p>

  <p class="msoplaintext"><span class="calibre18">   "Başüstüne, efendim." Görünmeyen eller gözlerine iğneler batırıyordu sanki. "O hikâyeyi kafadan uydurdu..."</span></p>

  <p class="msoplaintext"><span class="calibre18">   "Sabahın saat üçünde Şef Holt'un evinde değil miydin?"</span></p>

  <p class="msoplaintext"><span class="calibre18">   "Bunun çok basit ve çok masum bir açıklaması var. Ve şunu da ekleyeyim ki, Paige Price basın toplantısında bana saldırıya geçmeden bunu bana sorma zahmetine girmedi."</span></p>

  <p class="msoplaintext"><span class="calibre18">   "Yani senin dediğin, çerçevesi dışına çıkmış bir yanlış anlaşılmanın olduğu mu?"</span></p>

  <p class="msoplaintext"><span class="calibre18">   "Evet."</span></p>

  <p class="msoplaintext"><span class="calibre18">   "Bu senin yaşamında sık sık tekrarlanan bir tema oluyor, Ajan O'Malley. Cinsiyet konusunda bu tartışmayı yapmıştık. Bu büronun en son isteyeceği şeydir bir seks skandalına karıştırılmak."</span></p>

  <p class="msoplaintext"><span class="calibre18">   "Evet, efendim."</span></p>

  <p class="msoplaintext"><span class="calibre18">   "Bunun burada ne tepki yaratacağının farkında mısın? Bir kadına ilk kez böyle bir görev veriyoruz ve yaptığı ilk iş polis şefini iğfal etmek oluyor."</span></p>

  <p class="msoplaintext"><span class="calibre18">   Megan az daha koltuğundan fırlayacaktı. "Ben kimseyi iğfal..."</span></p>

  <p class="msoplaintext"><span class="calibre18">   "Ettiğini söylemedim ve bu da basının benim kadar iyiniyetli olacağı anlamına gelmez. Neler oldu, peki?"</span></p>

  <p class="msoplaintext"><span class="calibre18">   Megan yutkundu. "Şef Holt ile kahve içerken olayı konuşuyorduk..."</span></p>

  <p class="msoplaintext"><span class="calibre18">   "Karanlıkta mı?"</span></p>

  <p class="msoplaintext"><span class="calibre18">   "Şöminede ateş yanıyordu, televizyon da açıktı. İkisinin ışığı yeterli gelmişti."</span></p>

  <p class="msoplaintext"><span class="calibre18">   "Devam et."</span></p>

  <p class="msoplaintext"><span class="calibre18">   "Bildiğiniz gibi bu olay üzerinde gece gündüz durmadan çalışmaktayız. İkimiz de tükenmiştik. Orada oturduğumuz yerde uyuyakaldık."</span></p>

  <p class="msoplaintext"><span class="calibre18">   Arkadan gelen uzun sessizlikte Megan, alnından terlerin pıtır pıtır döküldüğünü hissediyordu. Aslında yalancı değildi ve şimdi yalan söylemek zorunda kalmış olmaktan nefret ediyordu. İş saatleri dışında ne yaptığı kimseyi ilgilendirmemeliydi. Bir erkek olsaydı kimse kendisini izlemek zahmetine katlanmayacaktı. Erkek olsaydı herhalde o zamana kadar birini iğfal etmesi beklenirdi.</span></p>

  <p class="msoplaintext"><span class="calibre18">   İğfal. Sözcük ağzında kötü bir tat bırakmıştı. Kulağa o kadar ucuz geliyordu ki. Mitch ile ilişkisi ne olursa olsun paylaştıkları şeyi o terimle düşünmek istemiyordu.</span></p>

  <p class="msoplaintext"><span class="calibre18">   DePalma sonunda, "On altı yaşındaki kızım bundan da iyi hikâyeler uyduruyor" dedi.</span></p>

  <p class="msoplaintext"><span class="calibre18">   "Gerçek bu." Hiç olmazsa bir kısmı.</span></p>

  <p class="msoplaintext"><span class="calibre18">   DePalma telefonda kasırga rüzgârları gibi bir ses çıkarırcasına derin derin içini çekti. "Megan, seni beğenirim. İyi bir polissin. Bu işte başarılı olmanı istiyorum ama büroyu savunulamaz bir durumda bırakıyorsun. Seni araziye çıkardığımız ilk kadın yapıyoruz ve bunun için göstermelik reform yapmakla suçlanıyoruz. Ne yana dönsen yeni bir pisliğe batıyorsun... Kirkwood'la kavga, Holt'la yatma..."</span></p>

  <p class="msoplaintext"><span class="calibre18">   "Ama ben size söylemiştim..."</span></p>

  <p class="msoplaintext"><span class="calibre18">   "Çeneni yorma boşuna. Yatıp yatmadığın hiç önemi değil. İnsanlar kendi istediklerine inanacaklardır."</span></p>

  <p class="msoplaintext"><span class="calibre18">   "Sen de onlara dahilsin."</span></p>

  <p class="msoplaintext"><span class="calibre18">   "Ve şimdi tek zanlın cezaevinde intihar ediyor..."</span></p>

  <p class="msoplaintext"><span class="calibre18">   "Beni onu öldürmekle de mi suçluyorsun?"</span></p>

  <p class="msoplaintext"><span class="calibre18">   "Durum çok kötü görünüyor."</span></p>

  <p class="msoplaintext"><span class="calibre18">   "Bir suçun iyi görünmesinden Tanrı bizi korusun..."</span></p>

  <p class="msoplaintext"><span class="calibre18">   "İşte başını belaya sokan hep böyle sözler, Megan. Kovulmamak için o İrlandalı dilini tutmanı öğrenmelisin."</span></p>

  <p class="msoplaintext"><span class="calibre18">   Bu da daha kovulmamış olduğu anlamına geliyordu. Derin bir soluk alacaktı ama henüz gergin telin üzerinde, toplarla oynamakta olduğunu biliyordu. Bir tek yanlış adım her şeyin sonu demekti.</span></p>

  <p class="msoplaintext"><span class="calibre18">   "İşin oraya varmasını istemiyorum, Megan. Seni geri çekersek nasıl bir pisliğe bulaşacağımızı ancak Tanrı bilir. Ancak zaten bir pislik içindeyiz, o yüzden bunun olmayacağını sanma sakın."</span></p>

  <p class="msoplaintext"><span class="calibre18">   "Anladım, efendim."</span></p>

  <p class="msoplaintext"><span class="calibre18">   "Bu soruşturmanın neresindesin?"</span></p>

  <p class="msoplaintext"><span class="calibre18">   Deli bir adamla bir tavşan deliğinde. Bu düşüncesini kendisine sakladı ve eklemeler yapmaksızın ve yanıltıcı ümitler vermeden anlattı hangi noktada olduklarını. Polis içinde veremeyeceğinden daha fazlasını söz vermek ödüllendirilmezdi.</span></p>

  <p class="msoplaintext"><span class="calibre18">   DePalma aralıklarla sorular sordu.</span></p>

  <p class="msoplaintext"><span class="calibre18">   "Cooper adındaki bu kadın evine gelen kişiyi teşhis edebilecek mi?"</span></p>

  <p class="msoplaintext"><span class="calibre18">   "Emin değil. Adam soğuğa karşı sarılıp sarmalanmıştı. Robot resim için yanında şimdi biri var."</span></p>

  <p class="msoplaintext"><span class="calibre18">   "Cekette kan var mıydı?"</span></p>

  <p class="msoplaintext"><span class="calibre18">   "Ben göremedim. Laboratuara gönderdim."</span></p>

  <p class="msoplaintext"><span class="calibre18">   "Not hakkında ne düşünüyorsun? Sence oğlanı öldür-mü yazıyor?"</span></p>

  <p class="msoplaintext"><span class="calibre18">   "Bilemiyorum."</span></p>

  <p class="msoplaintext"><span class="calibre18">   "Swain'in suçortağının Washington'daki geçmişinden biri olabileceği üzerinde durdun mu?"</span></p>

  <p class="msoplaintext"><span class="calibre18">   "Aldığımız bilgilere bakılırsa orada da hep yalnız yaşamış. Bir arkadaşa en yakın biri, Olie'nin bir süre kimliğini kullandığı kuzeni, onun da söylediği en iyi şey Olie'nin bir hilkat garibesi olduğu. Tabii, kuzenim benim sürücü ehliyetimi çalıp başka bir eyalette benim kimliğime girip ülke çapında uyandıran çirkin bir cinayet işlerse ben de aynı şeyi düşünürdüm."</span></p>

  <p class="msoplaintext"><span class="calibre18">   DePalma kadının alayını duymazlıktan geldi. "Belki de biraz yardıma ihtiyacın var" dedi.</span></p>

  <p class="msoplaintext"><span class="calibre18">   Megan ensesindeki tüylerin kabardığını hissetti, demek istiyorsunuz?"</span></p>

  <p class="msoplaintext"><span class="calibre18">   "Bir yere varamıyorsun. Belki de olaya taze bir perspektiften bakacak biri gerek."</span></p>

  <p class="msoplaintext"><span class="calibre18">   "Ben bu işi sonuna kadar götürürüm, Bruce."</span></p>

  <p class="msoplaintext"><span class="calibre18">   "Elbette götürürsün. Ama olaylar durakladığından yeni gelen biri ortalığı biraz sarsabilir."</span></p>

  <p class="msoplaintext"><span class="calibre18">   Örneğin beni, diye düşündü Megan yüzünü ekşiterek. Oyun planı çok açık seçikti. DePalma otoriteyi elinden almak üzere sessizce yeni bir ajan gönderecekti ve dizginler el değiştirdiğinde de kendisi fazla gürültü uyandırmadan merkeze çağırılacaktı. Her şey sessizce, derli toplu, tıpkı amirlerinin sevdikleri gibi olacaktı.</span></p>

  <p class="msoplaintext"><span class="calibre18">   "Bence bu yanlış olur." Megan güçlükle koruyordu sakinliğini. "Yeni gelen birinin bütün ifadeleri okuması, tanıklarla yeniden konuşması, aileyi tanıması gerekir ki, onların yaşamlarının bir kere daha altüst olmasının hiç doğru olmayacağını düşünüyorum..."</span></p>

  <p class="msoplaintext"><span class="calibre18">   "Bunu unutmamaya çalışacağım. Ama Megan, bu arada iyi bir şey yapmalısın. Ne demek istediğimi anlıyor musun?"</span></p>

  <p class="msoplaintext"><span class="calibre18">   "Hem de çok iyi."</span></p>

  <p class="msoplaintext"><span class="calibre18">   Birbirlerine veda ettiler. Megan telefonu kapayınca yüzünü buruşturarak, "Sana kızgın olduğum zaman sakın bara Megan deme" diye alay etti.</span></p>

  <p class="msoplaintext"><span class="calibre18">   "Başüstüne hanımefendi" dedi başını kapıdan içeri sokan Mitch.</span></p>

  <p class="msoplaintext"><span class="calibre18">   Megan gülümsemeye bile çalışamayacak kadar yorgun ve kaygılı adama baktı. "Öfkem sana değil."</span></p>

  <p class="msoplaintext"><span class="calibre18">   Ceketini sırtına atmış olan Mitch içeri girdi.</span></p>

  <p class="msoplaintext"><span class="calibre18">   "Eline ne oldu?"</span></p>

  <p class="msoplaintext"><span class="calibre18">   Mitch şişmiş parmaklarına bakınca kaşlarını çattı. "Bir şeye vurmak ihtiyacındaydım."</span></p>

  <p class="msoplaintext"><span class="calibre18">   "Nasıl bir şeye? Tuğla duvara mı?"</span></p>

  <p class="msoplaintext"><span class="calibre18">   "Steiger'in suratına."</span></p>

  <p class="msoplaintext"><span class="calibre18">   Megan'ın kaşları şaşkınlıkla havalandı. "Şef, bak bunu görebilmek için seve seve para verirdim."</span></p>

  <p class="msoplaintext"><span class="calibre18">   Mitch omuzlarını silkti. "Tanık olmaması daha iyi. Steiger, Paige Price'a bilgi sızdırıyor. Ben de hoşnutsuzluğumu belirttim."</span></p>

  <p class="msoplaintext"><span class="calibre18">   Durumun adaletsizliği Megan'ın şakaklarındaki zonklamayı daha da artırmıştı. "Karı bilgi almak için Steiger'le düzüşüyor ve sonra da basın toplantısında kalkıp beni suçluyor. Ben de birini bir temiz dövmek isterdim doğrusu."</span></p>

  <p class="msoplaintext"><span class="calibre18">   "Ona parmağını dokunduracak olursan işinden başka şeyler de kaybedersin. DePalma ne dedi?"</span></p>

  <p class="msoplaintext"><span class="calibre18">   "Ne mi dedi, ne mi kastetti? Resmen bir ajan hakkındaki dedikodulara dayanarak bir şey söylemezler: Akıllarına gelebilecek en sulandırılmış terimlerle bana olan güvenlerini belirtirler. Resmen bana 'soruşturmada yardımcı olmak üzere' yeni bir ajan gönderebilirler. Böyle bir şey olduğu takdirde gelen herif benim işime konar ve ben de merkezin derinliklerinde, bir masa başında küçük dolandırıcılıkların kırtasiye işlemlerini yürütürüm."</span></p>

  <p class="msoplaintext"><span class="calibre18">   Megan ceketinin bulunduğu askılığa doğru yürürken, Mitch de kaşlarını çatarak onu izledi. "Bıraksan da onunla bir ben konuşsam."</span></p>

  <p class="msoplaintext"><span class="calibre18">   Megan başını salladı. "Benim savaşlarımı yapmanı istemiyorum."</span></p>

  <p class="msoplaintext"><span class="calibre18">   "Buna bir arkadaşı desteklemek denilir, Megan."</span></p>

  <p class="msoplaintext"><span class="calibre18">   Megan dönüp erkekle gözgöze gelmek için başını geriye attı. Mitch yine çok yakınında duruyor, kendisinin daha iri daha güçlü ve ona hakim olmaya ya da onu korumaya daha uygun olduğunu gösteriyordu. Megan'ın içinde bir nokta bu fikri çekici bulmaktaysa da, o noktaya teslim olacak değildi.</span></p>

  <p class="msoplaintext"><span class="calibre18">   "Buna yalan beyanda bulunmak denilir ve ben de onu yaptım zaten" dedi. "Senin benim için yalan söylemene razı olamam."</span></p>

  <p class="msoplaintext"><span class="calibre18">   Mitch kadının üzerine bol gelen kuştüyü astarlı ceketi giymesine bakarken sesini çıkarmadı. O kadar inatçı, o kadar bağımsızdı ki. Oysa onun kendisine dayanmasını isterdi ve Mitch, bu isteğine şaşıyordu doğrusu. Ona yardım etmek istiyordu. Onun onurunu korumak istiyordu. Eski moda fikirler ve Megan, eski moda bir kadın değildi. Bunlar bir bağlılığı ima eden fikirlerdi ve her ikisi de böyle şeyi istemediklerini söylüyorlardı.</span></p>

  <p class="msoplaintext"><span class="calibre18">   Bu karmakarışık işin hangi tarafından söz ettiğinden kendisi de pek emin olmayarak, "Bir çaresini buluruz" dedi.</span></p>

  <p class="msoplaintext"><span class="calibre18">   Neyin? diye sormak istedi Megan. İş durumunun mu? Kendi özel durumlarının mı? Dikkatlerini yoğunlaştırmaları gereken alan o olduğu için, o lanet saatin durmayacağını bildiği için birincisini seçti.</span></p>

  <p class="msoplaintext"><span class="calibre18">   "Bu bir tek anlama gelir" dedi. "Josh'u bulacağız."</span></p>

  <p class="msoplaintext"><span class="calibre18">  </span></p>
</body>
</html>
