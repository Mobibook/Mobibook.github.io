<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">OTUZ DÖRDÜNCÜ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">11. GÜN</span></b></p>

  <p class="msoplaintext"><span class="calibre18"><b class="calibre10">SAAT 09:45 -5,5°C RÜZGÂR FAKTÖRÜ: -12,2°C</b></span></p>

  <p class="msoplaintext"><span class="calibre23"><span class="calibre6"><b class="calibre10">     </b></span></span><span class="calibre20">Cumartesi günü ısı yükseldi ve gök yere indi. Şimdi ormanlık alçak tepelerin hemen üzerinde kurşun rengi tombul bulutlar, her yanı ince bir kar perdesiyle örtmekteydi. Havanın getirdiği sıkıntının hemen sonrasında radyoların hava habercileri eyaletten kaçmış, yerlerini hafta sonu diskjokeylerinin fırtına kehanetlerine bırakmışlardı.</span></p>

  <p class="msoplaintext"><span class="calibre18">   Megan tek kulakla radyoyu dinliyordu. Tipi mi? Belki de fırtına acele ederse St. Paul'e kadar otomobil kullanmaktan kurtulurdu. Eğer kasabada yeteri kadar dolaşıp Albert Fletcher'i ararsa... eğer bu hurda araba bozulursa... okulu asmak isteyen bir çocuk gibi bin bir senaryo üretiyordu kafasının içinde. Bir tek bu gün kendisinin olsa... Ama DePalma, Deer Lake'i terketmesini istiyordu. Gerçekten çaresiz olmasa bir Cumartesi günü asla telefon etmezdi. Avukatlar orada olmayacaktı: Büro onlara fazla mesai parası vermezdi. Şu halde bütün olay, daha fazla bir zarar vermeden kendisini kasabadan çıkarmaktı.</span></p>

  <p class="msoplaintext"><span class="calibre18">   Eğer mesleğinden bir şeyler kurtarmak istiyorsa gitmek için bundaydı. Git, milletin kıçını yala, pişman olduğunu söyle ve cezanı çek. Bu fikir boğazına takılan kürklü bir toptu sanki. İyi bir polisti. Bunun bir önemi olmalıydı ama olmayacaktı işte.</span></p>

  <p class="msoplaintext"><span class="calibre18">   Megan eldivenli eliyle sağ gözünün üstündeki zonklayan noktayı ovuşturdu. Başağrısı hâlâ tehdit ederek sürüyor ve zaman zaman da insanı tüketen bir eskrim maçındaymış gibi geri hamle yapıyordu. Yatağından çıkmamalıydı ama evde yalnız kalmak da istememişti. Sabah şafak söktükten bu yana araba sürüyor, yaşamını nasıl da berbat ettiğini düşünüyordu. O FBI görevini kabul etmeliydin, O’Malley.. Şimdi bu soğuk ve kardan bin mil uzakta, kalbi kırılmaktan bin mil uzakta olurdu</span></p>

  <p class="msoplaintext"><span class="calibre18">   O kalp hâlâ bir şeylerin olmuş olmasını istiyordu. Kafası ise bunun olamayacağını biliyordu. Mitch'e ne sunabilirdi? Eş olacak malzeme yoktu kendisinde, beş yaşında bir kızı yetiştirmek konusunda hiçbir şey bilmiyordu. Bildiği tek şey polislikti. O pervasız kişiliği yüzünden o da yakında elinden alınacaktı. Panik göğsünü sıkıştırıyordu.</span></p>

  <p class="msoplaintext"><span class="calibre18">   Mitch, uyuduğunu sanarak erkenden gitmişti. Yöneteceği bir insan avı vardı. Megan'3n polis telsizinden aldığı bilgilere göre Albert Fletcher'den hâlâ bir iz yoktu. Kasabalılar telefonlar edip adamı gördüklerini bildiriyorlardı ama şimdiye kadar bir sonuç alınmış değildi. Deer Lake polis, şeriflik bürosu ve eyalet devriyesi araçlarıyla kaynıyordu. Başlarının üstünde helikopterler akbabalar gibi dolaşmaktaydı.</span></p>

  <p class="msoplaintext"><span class="calibre18">   Megan şaşkınlıkla başını salladı. İlk gördüğü anda Fletcher'in kaçık olduğunu anlamıştı ama doğrusu Mitch'in dün gece anlattığına benzer bir şeyi de hayal etmiş değildi. Herifin düpedüz deli olduğu belliydi. Josh'u kendi mihrap yardımcısı olması için kaçıracak kadar deli mi? Olabilir, ama bunun için de yardıma ihtiyacı vardı. Kendisi o gece kilisede günah hakkında ders veriyordu. Megan onu Olie ile suçortağı olarak düşünmeye çalıştı ama başaramadı. Fletcher yalnız bir insandı. Aksi takdirde o sapık işlerini saklaması mümkün değildi.</span></p>

  <p class="msoplaintext"><span class="calibre18">   Megan, Harris Koleji'nin kampüsünde ağır ağır ilerlerken gözleriyle de, diyakozu görebilmek için çevreyi taramaktaydı. Mitch oraya adam göndermiş miydi acaba? Dersler Pazartesi başlayacağına göre binalar açılmış olmalıydı ama şimdilik epey boş, olduğunu tahmin ediyordu. Fletcher orada kötü hava koşullarından uzak bir sığınak bulabilirdi.</span></p>

  <p class="msoplaintext"><span class="calibre18">   Harris artık inşa edilmeyen türdeki kolejlerden biriydi, binalardan çoğu yerel taştan yapılmıştı ve 1800'lü yılların sonlarında yapılan ilk okuldan kalma gibiydiler.</span></p>

  <p class="msoplaintext"><span class="calibre18">   Yol yatakhanelerin arasından geçiyordu. Park yerleri ancak üçte bir doluydu ve öğrenciler tatil esnasında herhalde yıkadıkları çamaşırları ve nasıl olsa çalışmadıkları derslerin kitaplarını taşıyorlardı. Karlar arasından yükselen kale direkleri boş bir otlağın yanındaki futbol sahasını belirlemekteydi ve Megan birden kendini batıya doğru uzanan tarım arazisinde buldu.</span></p>

  <p class="msoplaintext"><span class="calibre18">   Old Cedar Yolu'na girip arabayı güneye doğru sürmeye başladı. Eğer yanlış hatırlamıyorsa yol sonunda Ryan's Bay'den geçiyor ve Dinkytown'in arka yolunu oluşturuyordu. Megan kenara çekip motoru boşta çalıştırarak camdan çevresindeki ıssız manzaraya baktı. Uzaktaki çıplak ağaçlar, yanmış kibrit gibiydi. Kar, arazinin engebelerini gizlemiş, her şeyi dümdüz ve tek boyutlu yapmıştı. Yol kenarındaki bir tarlada bir çift at isteksizce mısır saplarını çiğniyordu, ileride, yolun dönemeç yaptığı yerde bir sülün bir çam ağacının alçak dalları arasından hafif adımlarla çıkıp, kenardaki taşların arasında eşelenmeye koyuldu. Yolun gerisinde bir tepeden perdeleri indirilmiş, garajı kapalı, boş görünen bir ev vardı. Araba yolunun başındaki posta kutusunda Lexvold yazıyordu.</span></p>

  <p class="msoplaintext"><span class="calibre18">   Lexvold. Bu ad Megan'ın belleğinde bir ışık yakar gibi oldu. Belki de raporlardan birinde görmüştü. Kirkwood olayının kırtasiyesi bin tipiden beterdi. Düzinelerce insanı sorguya çekmişler, yardım etmek ya da en azından işe karışmak isteyen kasabalılardan sayısız ifade almışlardı. Bir göle atılan taşın yarattığı dalgalar gibi bu olay herkesi etkilemişti.</span></p>

  <p class="msoplaintext"><span class="calibre18">   Megan vitesi takıp arabayı yola çıkardı. Isı eksi beş buçuğa çıkmış olabilirdi ama Lumina'nın ısıtıcısı ancak eksi üçte bir işe yarardı. Megan'ın sıcak bir şey içmeye ihtiyacı vardı ve bu da St. Paul'e gidişini biraz daha geciktirirdi. Eğer yeteri kadar içerse tuvalete gitme ihtiyacı doğacaktı ki, bu da biraz daha erteleme demekti.</span></p>

  <p class="msoplaintext"><span class="calibre18">   The Leaf and Bean'de sıcak kakao içmeyi düşünürken, gözleri yoldaki karda kayma izlerine takıldı. Dikiz aynasını kontrol ederek aracı yine yolun kenarına çekti ve ayağı frende olarak öylece oturdu.</span></p>

  <p class="msoplaintext"><span class="calibre18">   Kayma izleri. Lexvold. Old Cedar Yolu. Araba kazası.</span></p>

  <p class="msoplaintext"><span class="calibre18">   Kolejli çocuk. Yerdeki buzlanma. Olay yerine gelen memurun insan eli ürünü olduğunu tahmin ettiği buzlanma.</span></p>

  <p class="msoplaintext"><span class="calibre18">   Megan araçtan indi. Dönemece kadar geri yürüyüp ellerini parkasının ceplerine sokarak, rüzgâra karşı omuzlarını içeri çekerek durdu. Kuzeyde ve doğuda Harris kampusu vardı. Güneyde tarım arazisi Ryan's Bay'in bataklıklarına kadar uzanıyordu. Old Cedar Yolu, Mill Road'la kesişmekteydi Mill'in doğusunda St. E'nin kuleleri ağaçların üzerinden göğe uzanıyordu. Megan dönüp tepedeki eve ve eve bağlı garaja baktı.</span></p>

  <p class="msoplaintext"><span class="calibre18">   Sonra Grandma's Attic'de başında Moe Howard perukasıyla oturan Dietz'i hatırladı.... bana kalırsa biri bir bahçe hortumu çekmiş...</span></p>

  <p class="msoplaintext"><span class="calibre18">   "Öyleyse hortum nerede?" diye söylendi.</span></p>

  <p class="msoplaintext"><span class="calibre18">   Bu tür şakalar genellikle ani çıkan fırsatlardan doğardı. Eğer Lexvold'ların dışarda hortumları yoksa fırsat da yok demekti. Fırsat yoksa biri hortum getirmiş demekti ki, bunun anlamı da önceden tasarlanmış demek olurdu. Önceden tasarlama bir nedeni gerektirirdi. Hangi neden ama?</span></p>

  <p class="msoplaintext"><span class="calibre18">   Megan bomboş asfalt yola baktı. Duyduğu tek ses rüzgârın uğultusu ve kahvaltısını yarıda kestiği için şimdi yine çamların altına çekilmiş olan sülünün öfkeli ötüşüydü. Harris'ten kırmızı bir Dodge yola çıktı, ona doğru geldi ve içinde birkaç tane keçi sakallı genç olan otomobil hızla yanından geçti. Kampusu arka kapıdan terkeden öğrenciler. Kaza gecesi olduğu gibi.</span></p>

  <p class="msoplaintext"><span class="calibre18">   Hannah Garrison'u hastanede geç saatlere kadar tutan kaza.</span></p>

  <p class="msoplaintext"><span class="calibre18">   Megan kriz odasının duvarına yapıştırılan zaman çizelgesini düşündü. Her şey Josh'un kayboluşuyla başlamıştı. Ama gözden kaçırdıkları şey, hep orada olduğu halde göremedikleri şey daha önce olmuşsa? Ya kaza aslında kaza değilse?</span></p>

  <p class="msoplaintext"><span class="calibre18">   Olasılıklar beynine dolarken, Megan'ın vücudunu yeni bir adrenalin salgısı sarmıştı. Öğrenciler koleje gidip gelmek için arka yolu kullanırlardı. Oralarda oturan herkes bilirdi bunu. Evi bir mil kadar uzakta olan Albert Fletcher. Harris'e dinleyici olarak derslere devam etmiş olan Olie Swain. Öğrencisini o gece bir iş için gönderen Christopher Priest.</span></p>

  <p class="msoplaintext"><span class="calibre18">   Priest. Megan aklına takılan düşünceden kurtulmaya çalıştı. O giyinme zevki olmayan ve el sıkışı ölü balık gibi olan garip ufak tefek profesör? Ama o zanlı değildi. Bir nedeni yoktu. Hannah'ya hayranlığını gösteriyordu, yardımcı olmak için zahmetlere girmişti... Olay hakkında elde edilebilecek bütün bilgileri alabileceği bir yere yerleşmişti. Hatta gizli polis bilgilerine bile erişebilirdi. Olie Swain'i tanıyordu, ona ders vermişti. Hatta şu anda merkezde Olie'nin bilgisayarlarında sözümona ipucu arıyordu. Ve onu oraya Megan'ın kendisi yerleştirmişti. Cahillik masumiyet değil GÜNAHtır.</span></p>

  <p class="msoplaintext"><span class="calibre18">   Günah. Din. Papaz. Christopher Priest yani Christopher Papaz.</span></p>

  <p class="msoplaintext"><span class="calibre18">   "Tanrım" diye mırıldandı.</span></p>

  <p class="msoplaintext"><span class="calibre18">   Onu Olie'nin bilgisayarlarının yerleştirildiği odada ekranların başında görebiliyordu. Olası bir zanlıyı delilleri değiştirebileceği bir duruma getirmemeliydi. Şimdi bunu düşündükçe midesi burkuluyordu. Bu olayı çözümlemek istiyordu. Mesleği için çok önemliydi bu. Ama yalnızca o kadar da değil. Josh'u kaçıran kişiyi yakalamak için ruhunu verirdi. Eğer Christopher Priest suçluysa ve o da, o bilgisayarlarla onu bir odaya koymuşsa...</span></p>

  <p class="msoplaintext"><span class="calibre18">   Bir otomobil sesi kendisini o ana döndürdü. Mavi bir Saab önünde durmuştu. Yolcu camı indirildi. Sürücüsü kendisini görmek için eğilirken, lacivert yünlü paltosunun kürklü yakası kulaklarına kadar çıkmıştı.</span></p>

  <p class="msoplaintext"><span class="calibre18">   "Ajan O'Malley, otomobiliniz mi bozuldu?" diye sordu Garrett Wright.</span></p>

  <p class="msoplaintext"><span class="calibre18">   "Ne... hayır, bir şey yok."</span></p>

  <p class="msoplaintext"><span class="calibre18">   "Rüzgârda dışarda durmayacak kadar berbat bir gün. Yardıma ihtiyacınız olmadığından emin misiniz? Cep telefonum var..."</span></p>

  <p class="msoplaintext"><span class="calibre18">   "Teşekkür ederim, gerek yok." Megan, aracın camına doğru eğilirken zorlama bir gülümsemeyle baktı adama. "Bir şey araştırıyordum da. Ama durduğunuz için teşekkür ederim."</span></p>

  <p class="msoplaintext"><span class="calibre18">   "Hâlâ Albert Fletcher'i mi arıyorsunuz?" Adam kaşlarını çatarak başını salladı. "Kim tahmin ederdi ki..."</span></p>

  <p class="msoplaintext"><span class="calibre18">   "Hiç kimse."</span></p>

  <p class="msoplaintext"><span class="calibre18">   Bir anlık sessizlik arasında adamın kara gözleri bütün kahvehanelerdeki dedikodu ateşlerini harlandıran o çekingen merakla aydınlandı. "Şey... Paige Price gerçekten şerifle yatıyor mu?</span></p>

  <p class="msoplaintext"><span class="calibre18">   "Yorum yok" diye hafifçe gülümseyen Megan doğruldu. "Yolunuza devam etseniz iyi olur, Dr. Wright. Bir kazaya neden olmanızı istemeyiz."</span></p>

  <p class="msoplaintext"><span class="calibre18">   "İstemeyiz elbette. Fletcher için şansınız açık olsun."</span></p>

  <p class="msoplaintext"><span class="calibre18">   Cam yukarı kalkarken adamı elini salladı, araç hareket etti. Motor sesi uzaklaşınca Megan, rüzgârın çamlar arasındaki uğultusunu dinlerken iki can alan ve belki de bütün bir kasabanın yaşamını değiştiren kazanın tek görünür kanıtına uzun uzun baktı.</span></p>

  <p class="msoplaintext"><span class="calibre18">   Cahillik masumiyet değil GÜNAHtır.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 10:28 -5,5°C RÜZGAR FAKTÖRÜ: -12,2°C</b></span></p>

  <p class="msoplaintext"><span class="calibre18"> </span><span class="calibre20">"Mitch nerede?"</span></p>

  <p class="msoplaintext"><span class="calibre18">   Megan top gibi girdi Natalie'nin odasına. Mitch'in yardımcısı masasının ardına ayakta durmuş telefonla konuşuyordu. Megan'a kaşlarını çatarak baktı, masanın üstündeki Star Tribune gazetesini alıp Henry Forster'in yazısının başlığını gösterdi: O'Maley'e İşten El Çektirildi: CTB'nin Ilk Kadın Ajanının İşine Son Verildi.</span></p>

  <p class="msoplaintext"><span class="calibre18">   Natalie telefona, "Çok özür dilerim, Bay DePalma" dedi. "Sizi biraz bekleteceğim."</span></p>

  <p class="msoplaintext"><span class="calibre18">   Sonra bekleme düğmesine basıp ince bir çizgi haline gelene kadar yolduğu kaşlarını kaldırdı. "Bizim kaçak Ajan O'Malley'imiz gelmiş. Yüksek makamlardaki insanlar seni arıyorlar, kız."</span></p>

  <p class="msoplaintext"><span class="calibre18">   "Hepsinin canı cehenneme. Benim yapacak daha önemli işlerim var."</span></p>

  <p class="msoplaintext"><span class="calibre18">   Natalie dudaklarını büzerek uzun uzun baktı. "Kriz odasında."</span></p>

  <p class="msoplaintext"><span class="calibre18">   "Teşekkür ederim." Megan telefonun yanıp sönen kırmızı düğmesini gösterdi. "Ben burada değilim."</span></p>

  <p class="msoplaintext"><span class="calibre18">   "Senin adını bile duymuş değilim."</span></p>

  <p class="msoplaintext"><span class="calibre18">   Megan tuttuğu soluğunu koyverip kapıya yöneldi. "Natalie, bir eşin yoktur."</span></p>

  <p class="msoplaintext"><span class="calibre18">   "Çok haklısın."</span></p>

  <p class="msoplaintext"><span class="calibre18">   Marty Wilhelm bilmeni dile getirerek, "Bir yerlerde olmalı" dedi. Elleri ceplerindeydi ve zaman çizelgesi önünde ileri geri yürüyüp duruyordu. "Bu kadar zamandır dışarı çıkmadı. Tahminim, Josh'u sakladığı yere gizlendiğidir. Başka bir yerde bir evi ya da bir dağ kulübesi falan olup olmadığını anlamak için tapuya sormalıyız."</span></p>

  <p class="msoplaintext"><span class="calibre18">   Mitch sinirli bir bakışla baktı ajana. "Soruldu. Yok."</span></p>

  <p class="msoplaintext"><span class="calibre18">   Marty aldırmadan devam etti. "Olie Swain'in bilgisayarlarında işe yarar bir şey bulunmadı. Ne Josh'tan ne de Fletcher'den söz edilmiyor. Fletcher'in telefon kayıtlarını almalı ve..."</span></p>

  <p class="msoplaintext"><span class="calibre18">   "Kriz merkezinde" diyen Mitch, adamın sözünü kesti. "Stevens ile Godney onları inceliyorlar şu anda."</span></p>

  <p class="msoplaintext"><span class="calibre18">   Mitch sabahın ilk saatlerinden beri Fletcher'i arıyordu ve oraya ancak Wilhelm'in kafa kafaya vermelerini istediği için gelmişti.</span></p>

  <p class="msoplaintext"><span class="calibre18">   "Bak Marty, sana bir şey söylemem gerek: Böyle işin ortasında buraya gelmen bizleri çok rahatsız etti."</span></p>

  <p class="msoplaintext"><span class="calibre18">   Marty, Mitch'in nefret etmeye başladığı o masum çocuk gülümsemesiyle baktı. "İşleri hızlandırmak için elimden geleni yapıyorum, Şef. Bu olayda ta başından benim olmam gerekirdi. Bunun olmamasının suçu benim değil. Doğrusu kısa etekle aynı derecede gözalıcı görünmeyeceğimi biliyorum."</span></p>

  <p class="msoplaintext"><span class="calibre18">   Hoşgörü ölü bir deri gibi sıyrılmaktaydı. Yüzü tehlikeli bir bakışla kasılan Mitch, yerinden kalkıp ağır adımlarla dansedecek kadar yaklaştı ajana. Wilhelm'in parlak gözleri irileşti.</span></p>

  <p class="msoplaintext"><span class="calibre18">   "Ajan O'Malley çok esaslı bir polistir" dedi Mitch. "Marty, bana kalırsa sen karanlık bir odada penisini bile bulamazsın. Ama bir daha öyle bir söz söylediğin takdirde ben onu senin için bulurum. Anlaşıldı mı, Marty?"</span></p>

  <p class="msoplaintext"><span class="calibre18">   Marty'nin yüzü soldu, ellerini teslim olmuş gibi kaldırırken geri geri yürüdü. Alameti farikası olan gülümseme titredi. "Özür dilerim, Şef. Megan ile aranda ciddi bir şey olduğunu bilmiyordum. Yalnızca..."</span></p>

  <p class="msoplaintext"><span class="calibre18">   Mitch'in bakışları sözlerini boğazına tıkadı. Kendisiyle Megan arasındaki bu şey, ki o da her neyse, kimseyi ilgilendirmezdi. Tanrı bilir ya, şafak daha sökmeden kadının yanında yatarken beyni bunu düşünerek düğümlenip kalmıştı Gece kadın kendisine ihtiyaç duymaktan korkmadığı ve kendisinin de bir sonraki okşamanın ötesini düşünmediği zaman ne kadar iyiydi oysa. Sonra sabah olmuştu ve dünyadaki yaşamları da her zamanki gibi kördüğümdü.</span></p>

  <p class="msoplaintext"><span class="calibre18">   Mitch kapının vurulmasıyla kendine geldi. Megan içeri girdi, parkası bir omzundan sarkıyordu, kara saçları atkuyruğundan fırlamıştı. Yanaklarındaki parlak renk dışarda dolaşmaktan olabilirse de, Mitch bunun daha çok kadının enerjisinden kaynaklandığına emindi. Odanın öteki yanından kadının gerginliğini hissediyor ve bunun kaynağını biliyordu. Kendi de bir ipucu yakaladığında aynı şeyi pek çok kere hissetmişti.</span></p>

  <p class="msoplaintext"><span class="calibre18">   "Ne buldun?" diye kadına doğru yürüdü.</span></p>

  <p class="msoplaintext"><span class="calibre18">   "Seninle konuşmam gerek." Megan da erkeğe doğru yürüyerek kendi yerine geçen adama gözucuyla olsun bakmadı.</span></p>

  <p class="msoplaintext"><span class="calibre18">   "Ajan O'Malley" dedi Marty alaycı bir sesle. "Şu anda St. Paul'de olmanız gerekmez miydi?"</span></p>

  <p class="msoplaintext"><span class="calibre18">   Megan adama kötü bir bakış atıp Mitch'e döndü. "Josh'un kaybolduğu gece Old Cedar Yolu'ndaki kaza hakkında bir fikrim var."</span></p>

  <p class="msoplaintext"><span class="calibre18">   "Bruce DePalma sizi bulamayınca beni aradı" diye devam etti Wilhelm.</span></p>

  <p class="msoplaintext"><span class="calibre18">   Megan adama sırtını çevirdi. "Ya o bir kaza değilse? Ya Hannah'yı hastanede tutmak için hazırlanmış bir düzense?"</span></p>

  <p class="msoplaintext"><span class="calibre18">   Mitch kaşlarını çattı. "Olayı daha şeytani yapmak dışında hiçbir şeyi değiştirmez. Kaçırılmanın rastgele bir eylem olmadığını biliyoruz zaten."</span></p>

  <p class="msoplaintext"><span class="calibre18">   "Biliyorum ama düşün bir kere... olay yerini düşün. Fletcher'e ve St. Elysius'a ancak bir mil mesafede."</span></p>

  <p class="msoplaintext"><span class="calibre18">   Fletcher'in adını duyan Marty'nin kulakları dikildi. "Ne? Fletcher bu işle nasıl ilişkilendiriliyor?"</span></p>

  <p class="msoplaintext"><span class="calibre18">   "Kiliseden çıkıp yola su dökebilir ve derse yetişebilirdi" diye düşündü Mitch. "Kaza Hannah'nın hastaneden çıkmasını engeller ve kendisi de olay saatinde kilisede olduğunu ispat edebilirdi. Olabilir, ama yine de bir suçortağı gerekir."</span></p>

  <p class="msoplaintext"><span class="calibre18">   "Uzak bir olasılık ama o gün Lexvold'ların evinin çevresinde dolasan birini görmüş bir tanık bulabilirsek, şimdi elimizde olmayan bir bağı elde edebiliriz diye düşündüm" dedi Megan.</span></p>

  <p class="msoplaintext"><span class="calibre18">   "Biz mi?" Wilhelm'in sesi karatahtaya sürtünen tırnak sesi kadar tırmaladı Megan'ı. "Ajan O'Malley, bu görevden alınmış olduğunuzu size hatırlatabilir miyim?"</span></p>

  <p class="msoplaintext"><span class="calibre18">   "Hatırlatmana gerek yok" dedi hâlâ adamdan yana bakmayan Megan.</span></p>

  <p class="msoplaintext"><span class="calibre18">   Wilhelm kulaklarına inanamamış gibi yarım ağızla güldü. "Aynı fikirde değilim."</span></p>

  <p class="msoplaintext"><span class="calibre18">   Masanın üstündeki Star Tribune gazetesini alıp gösterdi. "Aktif görevden geçici olarak alındınız. Bu da bu odada değil, St. Paul yolunda olmanız demektir."</span></p>

  <p class="msoplaintext"><span class="calibre18">   Megan çenesini ileri çıkararak başını kaldırdı. "Son kalan bir iki şeyi topluyorum."</span></p>

  <p class="msoplaintext"><span class="calibre18">   "Bu görevden alındın" diye tekrar eden Wilhelm, gazeteyi atıp parmağını kadının yüzüne uzattı.</span></p>

  <p class="msoplaintext"><span class="calibre18">   Megan, adamın elini yakalayıp parmağını ısırmak isterdi. Onun yerine çenesini tutup yumruklarını sıktı. "Ben senden emir almam, Wilhelm. Beni itelemeye kalkışma. Senden çok daha iyileri bunu denedi ve pişman oldu."</span></p>

  <p class="msoplaintext"><span class="calibre18">   Bir çağrı cihazının tiz ve delici biplemesi duyuldu. Hepsi de güdüsel olarak bellerindeki aletlere baktılar. Wilhelm bir adım gerileyip kendisininkini çıkardı.</span></p>

  <p class="msoplaintext"><span class="calibre18">   Kapıya doğru yürürken, "Arayan DePalma ise yola çıktığını söyleyeceğim, Megan. Sen bu işte değilsin artık."</span></p>

  <p class="msoplaintext"><span class="calibre18">   Megan adam kapıyı arkasından kapatana kadar bekledi. "Sen öyle san" dedi sonra.</span></p>

  <p class="msoplaintext"><span class="calibre18">   "Megan, kendini kovduracaksın" dedi Mitch.</span></p>

  <p class="msoplaintext"><span class="calibre18">   "Zaten kovuldum."</span></p>

  <p class="msoplaintext"><span class="calibre18">   "Yalnızca bu görevi kaybettin, mesleğini değil DePalma'yı böyle oynatırsan armanı elinden alacak."</span></p>

  <p class="msoplaintext"><span class="calibre18">   Megan çizmelerinin burunlarına baktı. Bütün bunları kaç kere düşünmüştü. Elinde mesleğinden başka bir şey olmadığını, onu korumak için her şeyi yapması gerektiğini tekrar tekrar söylemişti kendi kendine: Bir olayı kişisel bir şeymiş gibi alma, bir polisle ilişkiye girme. Ama ikisini de yapmıştı ve şimdi mesleği için bunu bırakamazdı. Küçük bir çocuğun yaşamıydı söz konusu olan.</span></p>

  <p class="msoplaintext"><span class="calibre18">   "Bu iş sona erene kadar bırakmayacağım" dedi. "Sona çok yaklaştık ve çok önemli bir yerdeyiz. Şimdi de Christopher Priest'i Olie'nin bilgisayarlarından uzaklaştırmalısın."</span></p>

  <p class="msoplaintext"><span class="calibre18">   "Neden?"</span></p>

  <p class="msoplaintext"><span class="calibre18">   "Çünkü Albert Fletcher için söylediğimiz her şey onun için de geçerlidir."</span></p>

  <p class="msoplaintext"><span class="calibre18">   "Megan, kendine hakim olmalısın. Priest bu olayın birinci gününden beri bize sadece yardımcı oldu."</span></p>

  <p class="msoplaintext"><span class="calibre18">   Megan başını salladı. "Ve çoğu kundakçı da itfaiyecileri izlemek için olay yerine döner. Bak Mitch, bunun kulağa saçma geldiğini biliyorum ama hepsi birbirine uyabilir. O otomobilin direksiyonundaki çocuk, Priest'in öğrencisiydi. Priest bana onu bir iş için gönderdiğini söylemişti. Çocuğun Old Cedar Yolu'ndan geçeceğini biliyordu."</span></p>

  <p class="msoplaintext"><span class="calibre18">   "Priest'in Josh'u kaçırması için ne neden var?"</span></p>

  <p class="msoplaintext"><span class="calibre18">   "Bilemiyorum." Megan içindeki o huzursuzluk hissinden başka bir şeyi olmasını isterdi. "Belki de olayda bir neden aramamak gerek. Ta başından beri adamın bizimle oyun oynadığını söyledik. Josh'u kaçırmak açılış hamlesiydi. Sonra meydan okumalar geldi, mesajlar, defter, adamın Ruth Cooper'le konuşması. Belki de amaç kazanmaktır, herkesten akıllı olduğunu göstermektir."</span></p>

  <p class="msoplaintext"><span class="calibre18">   "Ve dün bu iş Hannah ile Paul'e karşı bir kin gütmeydi. Ondan önceki gün Paul'ün işiydi..."</span></p>

  <p class="msoplaintext"><span class="calibre18">   "Bu ne demek oluyor?"</span></p>

  <p class="msoplaintext"><span class="calibre18">   "Duvar yerinden oynayana kadar kafanı vurmaya devam edeceksin demek oluyor."</span></p>

  <p class="msoplaintext"><span class="calibre18">   "Ben işimi yapıyorum" diye ısrar etti Megan.</span></p>

  <p class="msoplaintext"><span class="calibre18">   "Bizler yapmıyor muyuz?" Mitch ellerini iki yana açtı.</span></p>

  <p class="msoplaintext"><span class="calibre18">   Megan kaşlarını çattı. "Öyle bir şey söylemedim."</span></p>

  <p class="msoplaintext"><span class="calibre18">   "Bu görevden alındın, Megan."</span></p>

  <p class="msoplaintext"><span class="calibre18">   "Ve sence olduğu gibi bırakayım, öyle mi?"</span></p>

  <p class="msoplaintext"><span class="calibre18">   "Bence senden başkasının da bu işin altından kalkabileceğine inanmalısın." Mitch fikirlerini parmakları ile birer birer saymaya başladı. "DePalma'nın seni fena kıstırdığını anlamalısın. Aynaya bakıp kendi kendine neler yapmakta olduğunu görmelisin. Dün ayakta bile duramıyordun!"</span></p>

  <p class="msoplaintext"><span class="calibre18">   Mitch başağrısının bir düğüm gibi toplanmakta olduğu alnına dokunmak için elini uzattı.</span></p>

  <p class="msoplaintext"><span class="calibre18">   Megan geriledi. "Şimdi iyiyim. Sana ihtiyacım yok..."</span></p>

  <p class="msoplaintext"><span class="calibre18">   "Demek öyle, ha?" Mitch elini indirdi. "Senin kimseye ihtiyacın yok. Erkekler hakimiyetindeki dünyaya tek başına karşı çıkan Büyük Megan O'Malley!"</span></p>

  <p class="msoplaintext"><span class="calibre18">   "Öyle," dedi Megan. "Gayet çirkin bir iş ama birinin yapması gerek." Gülmeye çalıştı. "Senin benim sana ihtiyacım olmasını istemen gibi."</span></p>

  <p class="msoplaintext"><span class="calibre18">   Megan gayet tetikte ve meydan okurcasına baktı erkek. Bütün yaşamını duygularına güvenmemeyi öğrenmekle geçirmişti. Zayıf olmamayı öğrenmekle. Aslında istenenin kendi olmadığını anladıklarında geri verdikleri için kalbini kimsenin eline bırakmamayı öğrenmekle.</span></p>

  <p class="msoplaintext"><span class="calibre18">   Gözleri parlayarak, "Ben başımın çaresine bakabilirim dedi. "Bütün yaşamım boyunca yaptığım bu zaten."</span></p>

  <p class="msoplaintext"><span class="calibre18">   Ve yapmayı da sürdürecek, diye düşündü Mitch. Kadın ihtiyaç duymaktan korkuyordu ve kendisi de son iki yılını ihtiyaç duyulmaktan korkarak geçirmişti. Peki bunun sonu neydi? Kriz odasında kavga mı? Ne kadar da uygun bir yer ama-</span></p>

  <p class="msoplaintext"><span class="calibre18">   "Pekâlâ" diyerek kadının ötesinde kendileriyle alay eder gibi duran fosforlu kalemle yazılı mesajlara baktı. "O zaman yapmaya devam et. Benim senin bu oyunlarıyla uğraşacak zamanım yok. Yapacak çok daha iyi işlerim var. Kaçak bir zanlıyı bulmak zorundayım."</span></p>

  <p class="msoplaintext"><span class="calibre18">   "Doğru ve o senin zanlın olduğuna göre tek zanlıdır" diye alay etti Megan. "Kafanı kıçına sokmuş olarak bakalım nasıl bulacaksın." Megan erkeğin gözlerindeki tehlikeli parıltıyı görmezden geldi. Aslında o da kendisinin tehlikeli olduğunu hissediyordu.</span></p>

  <p class="msoplaintext"><span class="calibre18">   "Bir de oyundan söz ediyorsun" dedi. "Sana daha ilk anda bir polisle ilişkiye girmek istemediğimi söyledim ama sen beni dinlemeden ısrar ettin ve şimdi de istediğini elde ettikten sonra oyun sona erdi. Senin için ne kadar iyi. Beni başka bir erkeğe yamamak zahmetin bile yok. Gideceğim ve sen kasabana kavuşacaksın, yüzüğünü yine parmağına geçirir ve..."</span></p>

  <p class="msoplaintext"><span class="calibre18">   Mitch parmağını sallayarak kadını susturdu. "Sus" dedi. Sesi ancak bir fısıltıydı ana duygu yüküyle bir naradan daha ürkütücü, çelikten daha keskindi. "Ağzına bile alma. Karımı severdim. Bunun ne demek olduğunu bile bilmezsin sen."</span></p>

  <p class="msoplaintext"><span class="calibre18">   Hayır, onun ne demek olduğunu bilmezdi. Öğrenme fırsatı da yok diye düşündü Megan erkek odadan çıkarken. Mitch kapıyı yüzüne çarpmıştı. İkisinin de yüzüne. Ani sessizlikte kulakları zonklayarak öylece kaldı Megan; kafasının içinde gerek kendisinin gerekse onun öfkeli, incitici sözleri yankılanıyordu, ağzında kalp kırıklığının acı tadı vardı.</span></p>

  <p class="msoplaintext"><span class="calibre18">  </span></p>
</body>
</html>
