<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">BİRİNCİ BÖLÜM</span></h3>

  <p class="msoplaintext"><span class="calibre18"> </span><b class="calibre22">12 OCAK, 1994, BİRİNCİ GÜN</b></p>

  <p class="msoplaintext"><span class="calibre18"><b class="calibre10">17:26 -5,5°C</b></span></p>

  <p class="msoplaintext"><span class="calibre20">Josh Kirkwood ve en iyi iki arkadaşı soyunma odasından olanca sesleriyle bağırarak, soğuk ve karanlık öğleden sonrasına çıktılar. Soluklan buhardan bulutlardı. Kayadan kayaya sıçrayan dağ keçileri gibi basamaklardan atlayarak tepenin yamacındaki karlara kalçalarına kadar battılar. Hokey sopalan ve çantaları kaydı karların üzerinde. Onların ardında da çılgın renkli kayak ceketleri ve parlak yün başlıklarıyla Üç Kafadar geldi.</span></p>

  <p class="msoplaintext"><span class="calibre18">Üç Kafadar. Brian'ın babası öyle derdi onlara. Brian'ın ailesi Colorado'da Denver'den Minnesota'nın Deer Lake'ine gelmişti ve babası hâlâ esaslı bir Bronco hayranıydı. Bronco takımının Üç Kafadar diye gerçekten esaslı oyuncuları olduğunu söylerdi. Josh ise Viking taraftarıydı. Ona kalırsa, -formaları güzel olduğu için belki- Raiders dışında diğer takımların hiçbiri beş para etmezdi. Bronco'ları sevmezdi ama Üç Kafadar lakabından hoşlanırdı.</span></p>

  <p class="msoplaintext"><span class="calibre18">   Bir yığın halinde yokuşun altına kadar yuvarlandıkları anda Matt, "Biz Üç Kafadarız!" diye bağırdı. Başını geri atıp kurt gibi uludu. Brian ile Josh da ona katıldı, gürültüden Josh'un kulakları çınladı.</span></p>

  <p class="msoplaintext"><span class="calibre18">Brian katıla katıla gülüyordu. Matt sırtüstü uzanıp kollarını, bacaklarını iki yana açıp kapayarak sanki yokuş yukarı yüzüyormuş gibi karların üstünde debelendi. Antrenör Olsen buz pistinden çıkarken Josh doğruldu ve bir köpek gibi silkindi.</span></p>

  <p class="msoplaintext"><span class="calibre18">Olsen yaşlıydı, en az kırk beşinde vardı, şişman ve kel kafalıydı ama iyi bir antrenördü. Çok bağırır ama çok da gülerdi. Hokey mevsiminin başında, eğer fazla aksilenirse kendilerinin henüz sekiz yaşında olduklarını hatırlatmalarını söylemişti. Takım bu işle Josh'u görevlendirmişti. Josh takımın iki kaptanından biriydi ve aslında hiç açığa vurmazsa da bu sorumluluğu yüklenmek pek hoşuna gidiyordu. İşini iyi yaparsan böbürlenmeye gerek yoktu. İyi bir iş kendini belli ederdi.</span></p>

  <p class="msoplaintext"><span class="calibre18">   Antrenör Olsen avcı şapkasının kulaklıklarını çekerek merdivenden aşağı inmeye başladı. Burnunun ucu soğuktan kızarmıştı. Ağzından çıkan soluğu bir bacadan çıkan duman gibi başının çevresinde yükseliyordu. "Bu akşam evlerinize gitmek için aracınız var mı?"</span></p>

  <p class="msoplaintext"><span class="calibre18">Hep bir ağızdan karşılık verdiler, gürültü yaparak, komiklik ederek adamın dikkatini üzerlerine çekmek istediler. Olsen güldü, teslim oluyormuş gibi eldivenli ellerini kaldırdı. "Tamam tamam! Beklerken üşürseniz pist açık. Telefon etmek isterseniz Olie içerde."</span></p>

  <p class="msoplaintext"><span class="calibre18">Koç ondan sonra her Çarşamba olduğu gibi sevgilisinin otomobiline atladı ve Grandmas Attic'te yemek yemeye gittiler. Çarşambaları Grandma'nın köfte gecesiydi. Menüde Yiyebildiğiniz Kadar yazardı. Josh, Olsen'in biraz fazlaca yiyeceğini düşünürdü.</span></p>

  <p class="msoplaintext"><span class="calibre18">   Gordie Knutson Arenası önündeki yuvarlak araba yolunda minivanlar, steyşin vagonlar harekete geçti, kapılar çarpıldı, egzozlar öksürdü. Çeşitli Çocuk Ligi takımlarından çocuklar sopalarını ve çantalarını bagajlara yerleştirip annelerinin ya da babalarının kullandıkları araçlara bindiler, antrenmanda yaptıkları oyunları anlatmaya koyuldular.</span></p>

  <p class="msoplaintext"><span class="calibre18">   Matt'in annesi, Josh'a Uzay Yolu'ndan gelmiş gibi görünen yeni otomobilleriyle önlerinde durdu. Matt eşyalarını topladı, omzu üzerinden arkadaşlarına veda edip koştu. Başında parlak kırmızı yün başlık olan annesi yanındaki koltuğun camını indirdi.</span></p>

  <p class="msoplaintext"><span class="calibre18">   "Josh, Brian, sizin arabanız var mı?"</span></p>

  <p class="msoplaintext"><span class="calibre18">   "Annem geliyor" dedi Josh ve birden onu görmek istedi. Annesi hastane dönüşünde kendisini alacak, sonra Pizza Kulesi'nde durup akşam yemeği için pizza alacaklardı ve annesi antrenmanda neler yaptıklarını öğrenmek isteyecekti. Gerçekten öğrenmek isteyecekti hem de. Babası gibi değil. Babası yalnızca dinlermiş gibi yapardı. Hatta bazen sessiz olması için Josh'u azarlardı da. Sonraları mutlaka özür dilerdi ama Josh yine de kendini çok kötü hissederdi.</span></p>

  <p class="msoplaintext"><span class="calibre18">   Brian, "Ablam gelecek" diye seslendi. Bayan Connor arabayı sürerken de alçak sesle, "Ablam Beth Mankafa" diye ekledi.</span></p>

  <p class="msoplaintext"><span class="calibre18">   Josh arkadaşını iterek, "Mankafa olan sensin!" dedi.</span></p>

  <p class="msoplaintext"><span class="calibre18">   Brian da onu iterken ağzında, ön dişlerinin olduğu yerde üç iri boşluk görünüyordu. "Mankafa!"</span></p>

  <p class="msoplaintext"><span class="calibre18">   Brian bir avuç kar alıp Josh'un yüzüne fırlattı, sonra dönüp koştu, merdivenleri çıkıp tuğla binanın yan tarafına gitti. Josh bir savaş çığlığı atıp ardından koştu. Saldırı oyunlarına öyle dalmışlardı ki, dünya artık kendileri için yok denilebilirdi. Biri ötekini kovalayıp yüzüne, sırtına, ceketinin yakasından içeri kartopu atmaya çalışıyordu. Başarılı bir atıştan sonra roller değişiyor, bu kere avlanan avcı oluyordu. Avcı avını yüze sayana kadar bulamazsa avlanan bir puan alıyordu.</span></p>

  <p class="msoplaintext"><span class="calibre18">   Josh saklanmakta çok ustaydı. Yaşına göre epey küçük ve kurnazdı, bu bileşim de Saldırı gibi oyunlarda çok işine yarıyordu. Brian'ın ensesine bir kartopu indirip dönüp kaçtı. Brian üstündeki karları silkeleyemeden Josh binanın yanındaki havalandırma tesisatı birimlerinin arkasına gizlenmişti bile. Silindirler kış ayları için brandayla kaplı olduğundan, rüzgârı önlüyordu. Sokak ışıkları da oraya kadar erişemiyordu.Josh Brian'ın bir çöp kutusu çevresinden dikkatle dolandığını, bir gölge görünce üzerine atılıp sonra çekildiğini görünce kıs kıs güldü. En güzel saklanma yerini bulmuştu işte. Eldivenli parmağının ucunu yalayarak havada kendisine bir puan çizdi.</span></p>

  <p class="msoplaintext"><span class="calibre18">   Brian, park yerini panayır alanından ayıran çalılıklardan birine yöneldi. Dilinin ucunu ağzından çıkarmış bir halde yaklaşıyordu çalılıklara. Josh'un daha ileri gitmediğini umuyordu. Yılın bu mevsiminde panayır yeri dünyanın en ürkütücü köşesiydi. Bütün binalar boş ve karanlıktı, çevrelerinde rüzgâr uğulduyarak dönüyordu.</span></p>

  <p class="msoplaintext"><span class="calibre18">   Brian bir korna sesi duyunca kalbi gümleyerek geri döndü. Ablasının Rabbit'i köşeden görününce düşkırıklığıyla homurdandı.</span></p>

  <p class="msoplaintext"><span class="calibre18">   "Acele et, Brian! Bu gece geçit töreni provam var!"</span></p>

  <p class="msoplaintext"><span class="calibre18">   "Ama..."</span></p>

  <p class="msoplaintext"><span class="calibre18">   "Aması maması yok, gerzek!" diye kestirip attı Beth Hiatt. Rüzgâr uzun sarı saçlarını yüzünün ön tarafına savuruyordu. Soğuktan bembeyaz kesilmiş çıplak eliyle saç demetini kulağının arkasına sıkıştırdı. "Bin arabaya haydi!"</span></p>

  <p class="msoplaintext"><span class="calibre18">   Brian içini çekerek elindeki kartopunu attı, hokey sopasıyla çantasına doğru yürüdü. Namussuz Beth, Rabbit'in motorunu çalıştırdı, vitesi taktı ve sanki kardeşini geride bırakacakmış gibi ilerledi. Bunu bir kere daha yapmış ve ikisi de fena azarlanmışlardı ama Beth kendisini suçladığı için kabak Brian'ın başında patlamış, ablası dört gün boyunca kendisine işkence edip durmuştu. Brian oyununu ve geride kalan arkadaşını unutup eşyalarını kaptığı gibi otomobile koştu. Bir yandan da ablasından bunun intikamını almayı düşünüyordu.</span></p>

  <p class="msoplaintext"><span class="calibre18">   Josh havalandırma birimlerinin ardından Beth Hiatt'ın sesini duymuştu. Sonra otomobil kapılarının çarpılarak kapandığını ve Rabbit'in hareket ettiğini duydu. Eh, bu oyun da burada sona ererdi.</span></p>

  <p class="msoplaintext"><span class="calibre18">   Josh saklandığı yerden çıkıp yine binanın önüne geldi.</span></p>

  <p class="msoplaintext"><span class="calibre18">   Park yerinde bir tek Olie'nin eski ve paslı Chevy kamyoneti kalmıştı. Bir sonraki antrenman bir saat sonra başlayacaktı. Araba yolunda da kimseler yoktu. Sayısız tekerleğin altında sımsıkı olmuş kar, sokak ışıklan altında sütbeyazı mermer kadar sert ve parlaktı. Josh sol eldivenini çıkardı, ski ceketinin kolunu yukarı çekip Tim Amca'nın Noel armağanı olarak gönderdiği saate baktı. Kadranı siyah ve iriydi; bir sürü düğmesi ve göstergesiyle bir dalgıcın ya da bir komandonun takabileceği bir şeyi andırıyordu. Josh kimi zaman bir komandoymuş gibi davranırdı, dünyanın en tehlikeli insanıyla karşılaşmaya hazırlanan bir komando. Saatin kadranındaki rakamlar karanlıkta yeşil yeşil parlıyordu: 5:45.</span></p>

  <p class="msoplaintext"><span class="calibre18">   Josh otomobil farlarını, annesinin direksiyonunda olacağı küçük kamyoneti görmeyi umarak sokağa baktı. Sokak karanlıktı. Yolun iki yanındaki evlerin pencerelerinde ışıklar vardı. O evlerde insanlar akşam yemeği yiyorlar, televizyonda haberleri izliyorlar, günleri hakkında konuşuyorlardı. Dışarıda tek ses, sokak lambalarının vızıltısı, soğuk rüzgârın ölü kış ağaçlarının kuru dallarını sallarken çıkardığı çatırtıydı. Gökyüzü karaydı.</span></p>

  <p class="msoplaintext"><span class="calibre18">   Josh yalnızdı.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span><span class="calibre20"><b class="calibre10">17:17 -5,5°C</b></span></p>

  <p class="msoplaintext"><span class="calibre18">  </span><span class="calibre20"> Hannah az daha kaçıyordu. Mantosunu giymiş, askılı çantasını omzuna atmış, eldivenleriyle kontak anahtarlarını bir eline almıştı. Hastanenin koridorunda yan kapıya doğru ilerlerken dimdik ileri bakıyor, kimseyle gözgöze gelmediği takdirde yakalanmayacağını, görünmez olacağını, kaçabileceğini düşünüyordu.</span></p>

  <p class="msoplaintext"><span class="calibre18">   Josh gibi konuşuyorum. Onun sevdiği türden oyun bu. Ya kendimizi görünmez yapabilseydik?</span></p>

  <p class="msoplaintext"><span class="calibre18">   Hannah'nın dudakları bir gülümsemeyle aralandı. Josh ve hayalgücü. Dün gece oğlanı kızkardeşi Lily'nin odasında bulmuştu. Kıza Hannah'nın Josh küçükken uydurduğu masalların karakterleri olan Zeek ve Super Duper hakkında bir serüven hikâyesi anlatıyordu. Lily küçük yatağında oturmuş, parmağını emerek, mavi gözlerini iyice açarak büyük bir hevesle ağabeyini dinlerken, Josh da böylece aile geleneğini sürdürmüş oluyordu.</span></p>

  <p class="msoplaintext"><span class="calibre18">   Çok esaslı iki çocuğum var. Artı hanesine iki yazılabilir. Bugünlerde elde edebildiğim her şeye razıyım.</span></p>

  <p class="msoplaintext"><span class="calibre18">   Hannah'nın gülümsemesi birden soldu, midesinde bir burkulma oldu. Gözlerini kırpıştırırken mantosunu yarı giymiş bir halde koridorun ucunda durduğunu farketti. Bakım kısmı şefi, Rand Bekker kapıdan girerken içerisi buz gibi hava doldu. Kocaman kızıl sakallı iriyarı adam, turuncu avcı kasketini çıkardı, sanki soğuğu silkip atabilirmiş gibi kocaman, ıslak bir öküz gibi silkelendi.</span></p>

  <p class="msoplaintext"><span class="calibre18">   "Selam, Dr. Garrison. Berbat bir hava var."</span></p>

  <p class="msoplaintext"><span class="calibre18">   "Öyle mi?" Hannah sanki bir yabancıyla konuşuyormuş gibi gözlerini kırpıştırdı. Ancak Deer Lake Hastanesi'nde yabancı yoktu. Herkes herkesi tanırdı.</span></p>

  <p class="msoplaintext"><span class="calibre18">   "Hem de nasıl. Esaslı bir Kar Festivali olacak."</span></p>

  <p class="msoplaintext"><span class="calibre18">   Rand gülümsedi, festival beklentisi bir çocuğun Noel sabahı beklentisinden farksızdı. Deer Lake boyunda bir kasaba için Kar Festivali büyük bir olay sayılırdı, Minnesota'nın uzun kışının tekdüzeliğini bozmak için kasabanın on beş bin sakini o günü iple çekerlerdi. Hannah da içinde bir heyecan bulmaya çalıştı. Josh'un festivali heyecanla beklediğini biliyordu, özellikle de meşaleli geçit resmini. Ancak kendisinin bugünlerde keyif duyması biraz güçtü.</span></p>

  <p class="msoplaintext"><span class="calibre18">   Genelde yorgun, tükenmiş ve ruhsuz hissediyordu kendini. Ve bu duygulardan hiçbirinin görünmesine izin veremeyeceği için hepsinin üzerine naylon bir örtü gibi sarılmış olan ince bir umutsuzluk tabakası vardı. İnsanlar kendisine güveniyor, onu çalışan kadınların bir modeli olarak görüyorlardı. Hannah Garrison: Doktor, eş, ana, yılın kadını; beceri ve kolaylık ve güzellik kraliçesi gülümsemesiyle bütün bu güç rollerin altından kalkabilen insan.</span></p>

  <p class="msoplaintext"><span class="calibre18">   "Güç bir gün müydü?"</span></p>

  <p class="msoplaintext"><span class="calibre18">   "Ne?" Hannah dikkatini yine Rand'a yöneltti. "Kusura bakma, Rand. Evet, o günlerden biriydi işte."</span></p>

  <p class="msoplaintext"><span class="calibre18">   "O zaman seni fazla tutmayayım. Benim de bir kazanla randevum var."</span></p>

  <p class="msoplaintext"><span class="calibre18">   Bekker, Yalnızca Bakım Personeli yazan kapıyı açıp girdi ve Hannah'yı holde tek başına bıraktı. Hannah'nın içinde bütün duygularını örten o örtüyü sıkı sıkı tutan küçük cin bağırıyordu.</span></p>

  <p class="msoplaintext"><span class="calibre18">   Git! Şimdi çık git! Fırsat varken kaç! Kaç kurtul!</span></p>

  <p class="msoplaintext"><span class="calibre18">   Josh'u alması gerekiyordu. Yolda durup bir pizza alacaklar sonra Lily'yi almak için bakıcısına uğrayacaklardı. Yemekten sonra Josh'u din dersine götürmesi gerekiyordu... Ama vücudu kaçma tepkisini göstermemekte ısrar ediyordu. Ve sonra büyük kaçış fırsatı kayboldu.</span></p>

  <p class="msoplaintext"><span class="calibre18">   "Dr. Garrison, Acile. Dr. Garrison, Acile."</span></p>

  <p class="msoplaintext"><span class="calibre18">   Hannah'nın o bencil yanı hâlâ kaçabileceğini söylüyordu. Bu gece nöbetçi değildi, yüz yataklı hastanede onun özel dikkatini gerektiren hastası yoktu. Kaçtığını görecek kimse de yoktu çevrede. İşleri, dünyaya ölümlülerin yardımına koşmak ve onları yakışıklılığıyla huzura kavuşturmak için gönderildiğine inanan nöbetçi doktor Craig Lomax'a bırakabilirdi. Hannah bu gece yedekte bile değildi. Ancak bu düşüncelerin hemen ardından suçluluk duygusu gelivermişti. Hizmet yemini etmişti. O günlük yeteri kadar yaralı vücut ve iltihaplı boğaz görmüş olması önemli değildi. Hastane yönetim kurulu kendisini Acil Bölüm müdürlüğüne getirdiğine göre artık daha geniş bir görevi vardı. Deer Lake halkı kendisine güveniyordu.</span></p>

  <p class="msoplaintext"><span class="calibre18">   Anons yinelendi. Hannah derin derin içini çekerken, gözlerinin ardında ılık gözyaşlarını hissetti. Fiziksel olarak da, duygusal olarak da tükenmişti. Bu geceye ihtiyacı vardı: Yalnızca kendisi ve çocukları; Paul geç saatlere kadar çalışacaktı, o sıkıntılarını ve alaycılığını ailesine yönelteceği yerde bürosunda tutacaktı.</span></p>

  <p class="msoplaintext"><span class="calibre18">   "Dr. Garrison, Acile. Dr. Garrison, Acile." Hannah mantosunu çıkartıp koluna aldı.</span></p>

  <p class="msoplaintext"><span class="calibre18">   "Tanrım, buradasın demek!" Kathleen Casey laboratuar önlüğünün eteklerini havalandırarak köşeyi döndü. Koşu ayakkabılarının kalın ve yastıklı tabanları cilalı zeminde hiç ses çıkarmıyordu. Bir elliden bir santim bile uzun olmayan boyuyla hasta bakıcının cin yüzü, gür kızıl saçları vardı ve bir saldın köpeği kadar inatçıydı. Üniforması; cerrahi önlüğü ve üzerinde Sızlanma Yok yazan bir rozetti.</span></p>

  <p class="msoplaintext"><span class="calibre18">   Hannah gülümsemeye çalıştı. "Özür dilerim. Tanrı kadın olabilir ama bu kadın olmadığından emin olabilirsin."</span></p>

  <p class="msoplaintext"><span class="calibre18">   Kathleen, Hannah'nın kolunu tutarken homurdandı. "Sen de aynı işi görürsün."</span></p>

  <p class="msoplaintext"><span class="calibre18">   "Craig yapamaz mıydı?"</span></p>

  <p class="msoplaintext"><span class="calibre18">   "Belki ama daha yüksek bir varlığı tercih ederiz."</span></p>

  <p class="msoplaintext"><span class="calibre18">   "Ben bu gece yedekte bile değilim. Josh'u hokeyden almam gerek. Dr. Baskir'i çağır..."</span></p>

  <p class="msoplaintext"><span class="calibre18">   "Aradık. Jurassic Park gribinden yatıyor. Zaten personelin yarısı aynı şeye tutuldu ki, bu da benim, yani Acil Bölüm kraliçesi Kathleen Casey'in, seni arzun hilafına işe çağırması demektir. Söz veriyorum, uzun sürmeyecek."</span></p>

  <p class="msoplaintext"><span class="calibre18">   "Ünlü son sözler" diye mırıldandı Hannah.</span></p>

  <p class="msoplaintext"><span class="calibre18">   Kathleen onu duymazdan gelip sanki bir yetmişlik Hannah'yı dümen suyunda sürüklemek niyetindeymiş gibi arkasını döndü. Dışardan bir cankurtaran sireni duyulurken Hannah'nın ayakları da kendiliklerinden hareket etti.</span></p>

  <p class="msoplaintext"><span class="calibre18">   "Ne geliyor?" diye sordu pes etmişçesine.</span></p>

  <p class="msoplaintext"><span class="calibre18">   "Otomobil kazası. Bir genç Old Cedar Road'da buzda kaymış ve büyükannelerle dolu bir arabaya bindirmiş."</span></p>

  <p class="msoplaintext"><span class="calibre18">   Her adımda biraz daha hızlı yürüyorlar, Hannah'nın deri botlarının alçak topukları hızlı bir tempoyla yeri dövüyordu. Yorgunluğu ve onun yanı başındaki duyguları görev yüzeyinin ve Paul'ün "doktor pozu" dediği şeyin akma girmişlerdi. İçinde elektrik düğmeleri çevriliyor, beynine ışık ve enerji doluyor, vücuduna bir adrenalin dalgası yayılıyordu.</span></p>

  <p class="msoplaintext"><span class="calibre18">   Sesi biraz sertleşerek, "Durum nedir?" diye sordu.</span></p>

  <p class="msoplaintext"><span class="calibre18">   "Ağırlardan ikisini helikopterle Hennepin County Tıp Merkezi'ne kaldırmışlar. Kalanlar bize geliyor. Yara bereli iki nine ve kolejli genç. Epey ağırmış galiba."</span></p>

  <p class="msoplaintext"><span class="calibre18">   "Emniyet kemeri bağlı değil miymiş?"</span></p>

  <p class="msoplaintext"><span class="calibre18">   "Ölümlülük kavramını kavrayacak kadar uzun yaşamamışsan emniyet kemeriyle ne işin var ki?" Hemşire bölümü ve idari personel bölmesi olarak kullanılan alana varmışlardı.</span></p>

  <p class="msoplaintext"><span class="calibre18">   Hannah tezgâhın üzerinden eğildi. "Carol, lütfen hokey pistini ara ve Josh'a biraz geç geleceğimi bildirmelerini söyle. Belki biraz paten çalışması yapar."</span></p>

  <p class="msoplaintext"><span class="calibre18">   "Hemen, Dr. Garrison."</span></p>

  <p class="msoplaintext"><span class="calibre18">   Dr. Craig Lomax bir televizyon dizisi doktoru gibi tertemiz cerrah önlüğüyle sahnede belirdi.</span></p>

  <p class="msoplaintext"><span class="calibre18">   "Tanrım" diye mırıldandı Kathleen. "Bu adam Tıp Merkezi dizisini seyrediyor yine. Şu saçlara bak hele."</span></p>

  <p class="msoplaintext"><span class="calibre18">   Craig'in kara saçları alnına öyle bir rastgele düşmüştü ki, bunu elde etmek için ayna başında on beş dakika harcadığı kuşkusuzdu. Lomax otuz iki yaşındaydı, kendi kendine deliler gibi âşıktı ve yeteneklerine aşırı bir güveni vardı. Twin Cities'deki daha iyi hastanelerde iş bulamayınca Nisan ayında Deer Lake'e gelmişti. Bu gerçek, egosunu asla yaralamış değildi. Deer Lake eyaletin epey sınırlarında olduğundan fazla seçici olamazlardı. Pek çok doktor küçük bir kolej kasabasının ihtiyaçlarına hizmet yerine kentlerdeki ücretleri tercih etmekteydi.</span></p>

  <p class="msoplaintext"><span class="calibre18">   Lomax'ın yüzüne yerleştirdiği duruma uygun ciddiyet maskesi Hannah'yı görünce biraz çatladı.</span></p>

  <p class="msoplaintext"><span class="calibre18">   "Kathleen beni kapıdan çıkarken yakaladı."</span></p>

  <p class="msoplaintext"><span class="calibre18">   "Tam zamanında" dedi hastabakıcı.</span></p>

  <p class="msoplaintext"><span class="calibre18">   Lomax kadının davranışını kınamak için soluğunu içine çekti.</span></p>

  <p class="msoplaintext"><span class="calibre18">   Hannah eşyalarını bekleme yerindeki koltuğun üstüne atıp Acil Bölüm'e girerken, "Zahmet etme, Craig" dedi.</span></p>

  <p class="msoplaintext"><span class="calibre18">   İçeri bir sedye getirildi. Hastabakıcılardan biri arkadaydı, diğeri hastanın üzerine eğilmiş, sakinleştirici bir sesle konuşuyordu. "Dayan, Mike. Doktorlar seni gözünü açıp kapayıncaya kadar yeni gibi yaparlar."</span></p>

  <p class="msoplaintext"><span class="calibre18">   Sedyedeki genç inledi, doğrulmaya çalıştı, ancak başındaki ve göğsündeki kayışlar kendisine engel oldu. Yüzü çektiği acıdan gerilmiş ve sararmıştı. Alnındaki bir yaradan kan akıyordu.</span></p>

  <p class="msoplaintext"><span class="calibre18">   Hannah kazağının kollarını sıvayarak, "Durum nedir, Arlis?" diye sordu.</span></p>

  <p class="msoplaintext"><span class="calibre18">   "Mike Chamberlain. On dokuz yaşında. Hafif şokta. Nabız yüz yirmi. Tansiyon dokuz altı. Başında bir yara ve kırık kemikler."</span></p>

  <p class="msoplaintext"><span class="calibre18">   "Bilinci yerinde mi?"</span></p>

  <p class="msoplaintext"><span class="calibre18">   Lomax sedyeye doğru giden Hannah'nın yolunu kesti. "Ben bakarım, Dr. Garrison. Siz nöbetçi değilsiniz. Mavis." Mavis Sandstrom'a başını salladı. Hemşire bir kumarbaz kadar ifadesiz bir yüzle Kathleen'e baktı.</span></p>

  <p class="msoplaintext"><span class="calibre18">   Hannah dilini ısırarak geri çekildi. Personelin ve hastanın önünde Lomax'la atışmanın anlamı yoktu. Yönetim bu gibi şeylerden hoşlanmazdı. Zaten orada olmak istemiyordu. Uzun zaman alacak olan hastaya Lomax baksındı.</span></p>

  <p class="msoplaintext"><span class="calibre18">   Lomax, "Üç numaralı muayene odası, çocuklar" dedi. Ve ikinci cankurtaran kapıya yanaşırken hepsini koridora sürükledi. "Önce serumla başlayalım..."</span></p>

  <p class="msoplaintext"><span class="calibre18">   "Dr. Craig egosu yine iş başında" diye söylendi Kathleen. "Senin kendisinin patronu olduğunu henüz kavrayamadı."</span></p>

  <p class="msoplaintext"><span class="calibre18">   "Önemli değil" dedi Hannah. "Eğer kendisini yeteri kadar görmezlikten gelirsek etki alanını işaretlemekten vazgeçecektir, o zaman da hepimiz mutlu olarak yaşarız."</span></p>

  <p class="msoplaintext"><span class="calibre18">   "Ya da keçileri kaçırır ve biz de onu otoparkta araba tekerleklerine işerken görürüz."</span></p>

  <p class="msoplaintext"><span class="calibre18">   Gülecek zaman yoktu. İkinci cankurtarandan iri yarı bir hastabakıcı koşarak içeri girdi.</span></p>

  <p class="msoplaintext"><span class="calibre18">   "Kalp durması da Bergen. Altmış dokuz yaşında. Yalnızca yara beresi vardı. Tam kapıdan giriyorduk ki, birden göğsünü tuttu ve..."</span></p>

  <p class="msoplaintext"><span class="calibre18">   Hannah, Kathleen ve diğer bir hemşire hemen harekete geçerken kadın sözlerinin arkasını getiremedi. Acil Bölüm birden bir ses ve hareket anaforuna girmiş gibiydi. Emirler yağdırılıyor, anonslar yapılıp yardımcı çağrılıyordu. Tekerlekli sedye koşturularak getirildi.</span></p>

  <p class="msoplaintext"><span class="calibre18">   Hannah, "Standart ACLS, çocuklar!" diye bağırdı. "Bana 6,5'luk bir boğaz tüpü verin. Ciğerlerine hava verelim biraz. Nabız?"</span></p>

  <p class="msoplaintext"><span class="calibre18">   "Yok."</span></p>

  <p class="msoplaintext"><span class="calibre18">   "CPR ile?"</span></p>

  <p class="msoplaintext"><span class="calibre18">   "Var."</span></p>

  <p class="msoplaintext"><span class="calibre18">   "Tansiyon dörde iki ve hızla kayboluyor."</span></p>

  <p class="msoplaintext"><span class="calibre18">   "Serum takın. Bretylium ve dopamin, bir de epinefrin iğnesi yapın."</span></p>

  <p class="msoplaintext"><span class="calibre18">   "Lanet olsun, damarı bulamıyorum! Haydi yavrum, haydi gel bakayım Kathleen Ana'na."</span></p>

  <p class="msoplaintext"><span class="calibre18">   "Allen, ciğer seslerini kontrol et. CPR'ı kes. Angie. Soluma cihazı geliyor mu?"</span></p>

  <p class="msoplaintext"><span class="calibre18">   "Wayne yola çıktı."</span></p>

  <p class="msoplaintext"><span class="calibre18">   "Tamam!" Kathleen iğneyi damara sokup bantla tutturdu. Bir teknisyenin verdiği epinefrini katetere boşalttı.</span></p>

  <p class="msoplaintext"><span class="calibre18">   "V fibrilasyonu düzgün, Dr. Garrison."</span></p>

  <p class="msoplaintext"><span class="calibre18">   "Defibrilasyon gerek. Chris, ben söyleyene kadar CPR'a devam et. Ailen 320'lik bir şarj ver." Hannah kürekleri kavradı, merhemi yaymak için birbirlerine sürttü. "Açılın!" Küreler kadının çıplak göğsü üzerinde. "Tamam!" Düğmelere bas. Kadın sedyede havaya fırladı.</span></p>

  <p class="msoplaintext"><span class="calibre18">   "Olmadı. Nabız yok."</span></p>

  <p class="msoplaintext"><span class="calibre18">   "Tamam!" Hannah düğmelere bir daha bastı. Gözleri düz bir yeşil çizginin ikiye ayırdığı ekrandaydı. "Bir daha. Tamam!"</span></p>

  <p class="msoplaintext"><span class="calibre18">   Kadının vücudu sarsıldı. Düz çizgi bir kamçı gibi sakladı, monitörden düzensiz bir bip sesi çıkmaya başladı. Odada bir alkış koptu.</span><span class="calibre20">Ida Bergen üzerinde kırk dakika çalışıp kadını ölümün pençesinden kurtardılar ama on dakika sonra bir daha kaybettiler. Mucizeyi ikinci bir kez kazandılar ama üçüncüsünü kazanamadılar.</span></p>

  <p class="msoplaintext"><span class="calibre18">   Ida'nın kocasına haberi Hannah verdi. Ed Bergen'in iş giysilerinden inek ve taze sütün sıcak tatlı kokusuyla, gübrenin kekremsi kokusu yükseliyordu. Adamda pek çok Kuzeyli çiftçinin yüzünde gördüğü kayıtsız ifade vardı ama gözleri kaygıyla nemli ve parlaktı. Ellerinden geleni yaptıklarını ancak karısını kurtaramadıklarını söyleyince adamın gözlerinden yaşlar boşanmıştı.</span></p>

  <p class="msoplaintext"><span class="calibre18">   Hannah adamın yanına oturdu ve ölümün zalim gereklerini anlattı. Bu acı anda bile kararlar verilmesi gerekiyordu. Alçak ve tekdüze bir sesle konuşuyor, kendini otomatik pilota bağlanmış hissediyordu. Yorgunluk ve depresyondan her tarafı uyuşmuştu. Doktor olarak zaman zaman ölümü aldattığı olurdu ama ölüm her zaman kazanmasına izin vermezdi ve Hannah da zarafetle kaybetmeyi öğrenememişti. Kriz sırasında kendisini ayakta tutan adrenalin uçup gitmişti artık. Bir yıkım kaçınılmazdı. Bay Bergen gittikten sonra Hannah odasına girdi, ışıkları yakmadan masasına oturdu, başını elleri arasına aldı. Bu kez çok daha kötüydü. Belki de yaşamında ilk defa kaybı bu kadar yakından hissetmişti. Evliliği sallantıdaydı. Ed Bergen'in evliliği ise sona ermişti. Bir arabanın buz tutmuş yolda kontroldan çıkması için gereken zamanda, kırk sekiz yıllık bir beraberlik bitivermişti. İyi yıllar mıydı onlar? Sevgi dolu yıllar mı? Adam karısının yasını tutacak mıydı, yoksa yaşamaya devam mı edecekti?</span></p>

  <p class="msoplaintext"><span class="calibre18">   Paul'ü, kocasının tatminsizliğini, mutsuzluğunu, o sessiz düşmanlığını düşündü. On yıllık evlilik çürümüş ipekli gibi parçalanıyordu ve bunu durduracak gücü yoktu. O güne kadar herhangi bir şey kaybetmiş değildi ve kayıpla mücadele edecek becerilerini geliştirememişti. Gözlerinin yaşarmak üzere olduğunu hissediyordu Ida Bergen ve kendisi için. Keder ve ruhsal karmaşa ve yorgunluk gözyaşları. Ağlamaya korkuyordu. Güçlü olmak zorundaydı. Bir çözüm bulmalı, bütün pürüzleri gidermeli, herkesi mutlu etmeliydi. Ama bu gece zayıf omuzlarındaki yükler çok ağırdı. Tünelin ucundaki ışığın kocaman kara bir trenin projektörleri olduğunu düşünmekten kendini alamıyordu.</span></p>

  <p class="msoplaintext"><span class="calibre18">   Kapıya vuruldu, Kathleen başını içeri uzattı. "Kadın yıllardır Abbott-Northwestern'de bir kalp uzmanının hastasıymış" dedi.</span></p>

  <p class="msoplaintext"><span class="calibre18">   Hannah burnunu çekerek masa lambasını yaktı. "Craig'in hastası nasıl?"</span></p>

  <p class="msoplaintext"><span class="calibre18">   Kathleen iskemleye oturdu.Bacak bacak üstüne attı, üniforma pantolonunun paçasındaki bir lekeyi dalgın bir tavırla sildi. "İyileşecek. Bir iki kırık, hafif bir beyin sarsıntısı. Talihliymiş. Otomobil çarptığı anda yan yatmış. Öteki otomobil yolcu tarafına vurmuş. Zavallı çocuk. Kendini çok kötü hissediyor. Sürekli olarak yolun kupkuru olduğunu, sonra aniden buzluk bir yere geldiğini söylüyor. "</span></p>

  <p class="msoplaintext"><span class="calibre18">   "Yaşam böyledir işte" diye mırıldanan Hannah, masasının üzerindeki küp biçimindeki saatle oynadı. Paul'den dört yıl önce bir evlilik yıldönümü armağanı. Bir araya gelmelerine kaç saat kaldığını bilmesi için.</span></p>

  <p class="msoplaintext"><span class="calibre18">   "Evet, sen de bu gece kendi buz tutmuş yerine çarptın" dedi Katleen. "kalkıp üstünü başını silkelemen ve çocuklarına gitmen gerekir."</span></p>

  <p class="msoplaintext"><span class="calibre18">   Hannah'nın içine buzdan bir hançer sokulmuş gibi oldu. Saati parmaklarıyla sıkıca kavrayıp yüzünü ışığa çevirdi. Altıyı elli geçiyordu.</span></p>

  <p class="msoplaintext"><span class="calibre18">   "Tanrım, Josh'u unuttum!"</span></p>
</body>
</html>
