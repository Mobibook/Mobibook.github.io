<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">OTUZ BİRİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><b class="calibre22">10. GÜN</b></p>

  <p class="msoplaintext"><span class="calibre18"><b class="calibre10">SAAT 05:47 -30,5°C RÜZGÂR FAKTÖRÜ: -39,9°C</b></span></p>

  <p class="msoplaintext"><span class="calibre18"> </span><span class="calibre20">Günahın pek çok aleti vardır ama yalan hepsine uyan kılıftır alıntısının Oliver Wendell Holmes'dan yapıldığını öğrenmişlerdi.</span></p>

  <p class="msoplaintext"><span class="calibre18">   Paul'ün evdeki çalışma odasında, epey kullanılmış bir deyimler kitabında bulmuşlardı aradıklarını. Çalışma odası bir ev dekorasyon dergisinin sayfalarından çıkmış gibiydi. Megan, yeri dışında duran ne bir kitap ne bir kalem görebilmişti. Zerre kadar toz yoktu. Duvardaki resimlerden biri bile çarpık değildi. Fanatik bir düzenlilik. Hannah'nın işi değil. Hannah, Pau'ün böyle bir kitabı olduğunu bilmiyordu. Odayı o kadar temiz tutan birinin raflardaki her kitabı bilmesi gerekirdi.</span></p>

  <p class="msoplaintext"><span class="calibre18">   Seri cinayet katilleri çoğunlukla çok titiz olurdu. Megan bunu FBI akademisindeki davranış bilimleri derslerinde görmüştü. Kimse Paul Kirkwood'un bir seri cinayet katili olduğunu söylüyor değilse de, Megan bu düzenlilik eğilimini aklının bir köşesine yerleştirdi. Bu ve telefon geldiğinde evde olmaması. Polis, bulunduğu işhanına bir ekip göndermiş ve memurlar Paul'ü derin uykuda olduğunu söylediği kanepesinden kaldırıp evine getirmişlerdi.</span></p>

  <p class="msoplaintext"><span class="calibre18">   Megan, Paul mutfağa girerken Hannah'nın gözlerinde beliren korkuyu görmüştü. Aralarında bir buz kalıbı gibi yatan gerilimi hissediyordu. Tanrım, Josh'u kaybetmek yeterli değil miydi? Evlilikleri de mi yıkılacaktı? Ama diğer yandan, Hannah, Paul'den daha iyisini haketmiş değil miydi? Bu sinirli ve kendine dönük adam ilk gördüğü andan beri Megan'ın hoşuna gitmemişti. Ama geceyarısında karısına telefon edip o yalan imalarıyla onu ürküten o muydu?</span></p>

  <p class="msoplaintext"><span class="calibre18">   Eğer öyleyse iyi bir aktör demekti. Telefon edildiği haberi adamı sarsmıştı. Suçluluktan mı, korkudan mı?</span></p>

  <p class="msoplaintext"><span class="calibre18">   Telefon, Deer Lake'te bir yerden edilmişti. Konuşma çok kısa süreli olduğundan yalnızca edildiği bölgeyi tespit edebilmişlerdi. Her yerden edilmiş olabilirdi -karşıdaki evden de, Albert Fletcher'in kilisenin gölgesinde yaşadığı gölün öteki kıyısından da. Paul'ün bürosundan da. Ya da kasabadaki herhangi bir telefon kulübesinden...</span></p>

  <p class="msoplaintext"><span class="calibre18">   Olasılıklar arı gibi vızıldıyordu Megan'ın kafası içinde. Telefon edildiğinde uyuyalı çok olmamıştı ve zaten iyi de uyuyamamıştı. Telesekreterindeki DePalma'nın gelir gelmez kendisini araması için bıraktığı mesaj kafasının rahatlamasına engel olmuştu. Ve şimdi Kirkwood'ların evinden dönmüştü ve saat yeniden yatmak için çok geç, işe gitmek için çok erkendi.</span></p>

  <p class="msoplaintext"><span class="calibre18">   Bitpazarından aldığı yuvarlak meşe masanın başında otururken, fazla kafein almaktan dolayı vücudundan ürpertiler geçiyordu. Dev bir migreni önlemek için kahve ve ilaçları arka arkaya içtiği için damarlarında kan yerine roket yakıtı dolaştığını hissediyordu. Kalbi çok hızlı atıyor, başı dönüyordu. Bedenini hor kullanmış, ilaçlarını düzensiz almış, bir kısmını fazlasıyla alırken diğerlerini uyuşukluk verdiği için azaltmıştı.</span></p>

  <p class="msoplaintext"><span class="calibre18">   Günahlarının bedelini de yakında ödeyecekti. Bir süre daha dişini sıkmak zorundaydı. Parçaları birbirlerine uydurana kadar. Gözden kaçırdıkları parçanın hangisi olduğunu anlayana kadar.</span></p>

  <p class="msoplaintext"><span class="calibre18">   Günahın çok aleti vardır ama yalan her şeye uyan bir kılıftır.</span></p>

  <p class="msoplaintext"><span class="calibre18">   Kimin yalanı? Kimin günahı? Göremedikleri şey neydi? Sancı dev bir kıskaç gibi şakaklarını sıkıyordu. Başağrısını iradesiyle kovmaya çalışarak ayağa kalkıp banyoya gitti</span></p>

  <p class="msoplaintext"><span class="calibre18">   Propranolol şişesinden bir hap aldı, suyla yuttu, aynada kendine bakıp kaşlarını çattı.</span></p>

  <p class="msoplaintext"><span class="calibre18">   "Bir darbe daha inerse sonun gelir, O'Malley" diye mırıldandı.</span></p>

  <p class="msoplaintext"><span class="calibre18">   Sancı bir çift mahmuz gibi battı şakaklarına.</span></p>

  <p class="msoplaintext"><span class="calibre18">   Kafasının ardında ince bir ses, daha şimdiden sonunun geldiğini söylüyordu.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 07:15 -28,3°C RÜZGÂR FAKTÖRÜ:-38,8°C</b></span></p>

  <p class="msoplaintext"><span class="calibre18"> </span><span class="calibre20">DePalma'nın bir gece önce bıraktığı mesaja bir yanıt vermek için içinde fazlaca bir istek olmadığından, Megan büroya gitmedi. Önce kriz merkezine gidip telefonlarda yararlı bir şeyin çıkıp çıkmadığına baktı. Paul'ün lehine ve aleyhine pek çok telefon gelmişti. Bir kadın Josh'un uzaylılar tarafından kaçırıldığını iddia ediyordu. On on beş kişi Paige Price'a davranışı yüzünden Megan'ı kınıyorlardı. Hepsi boştu kısacası. Saat sekizde dönüp adamlarına son gelişmeleri bildireceğini ve görev dağıtımı yapacağını söyleyerek oradan çıktı.</span></p>

  <p class="msoplaintext"><span class="calibre18">   Merkezde ilk durağı kriz odasıydı. Mitch daha önce gelmişti. Oliver Wendell Holmes'dan alıntı mesaj listeye eklenmiş, zaman çizelgesine Hannah'ya telefon edildiği saat yazılmış, Paul'ün evde olmadığı bir yıldızla vurgulanmıştı.</span></p>

  <p class="msoplaintext"><span class="calibre18">   Megan çizgi boyunca geriye giderek esrarın merkezinde Paul'ün olduğunu gösteren bir işaret arandı. Paul kendilerine yalan söylemişti. Kaçamak konuşmuştu. Bir sırrı olduğuna emindi Megan. Ama bu sırrı kendi oğluna zarar vermesine yol açacak kadar karanlık ve kötü bir şey miydi?</span></p>

  <p class="msoplaintext"><span class="calibre18">   Zaman çizelgesinde Albert Fletcher'in adı bir kere geçiyordu: Josh'un kaybolduğu gece, çocuğun gitmesi gereken sınıfta ders verirken. Zaman çizelgesinde yalnızca gerçekler vardı, varsayımlar ve kuşkuların yer almaması ellerindeki somut ipuçlarının da azlığını gösteriyordu. Aradıkları kişi Deer Lake'in on beş bin sakininden biri olabilirdi -eğer Deer Lake'tense tabii. Belki sokakta yanından geçen biriydi. Ya da şu ilerdeki kahvede oturanlardan biri. Kesin olarak bildikleri tek şey Josh'un en zayıf olduğu anda birinin karşısına çıkmış olmasıydı. Bu gerçek Olie Swain'i işaret ediyordu ama Olie Swain sonsuza kadar yoktu artık.</span></p>

  <p class="msoplaintext"><span class="calibre18">   Megan ondan sonra Olie'nin bilgisayarlarının Christopher Priest için hazırlanıp hazırlanmadığına bakmaya gitti. Bilgisayarlar hazırlanmakla kalmayıp Priest incelemeye başlamıştı bile. Bilgisayarlar küçük bir odada uzun bir masanın üstüne dizilmişti. Odada iki krom iskemleden başka bir şey yoktu. Hepsi hafif homurtularla çalışıyor, monitörler siyah beyaz ve yeşil karışımlarıyla parlıyordu. Priest, birinin üzerine eğilmiş, ekrandaki mesaja bakmaktaydı. Megan içeri girerken başını kaldırdı, iri gözlüklerini burnunun üstüne doğru itti.</span></p>

  <p class="msoplaintext"><span class="calibre18">   "Erkencisiniz, Profesör. Sizi sekiz buçuktan önce beklemiyordum."</span></p>

  <p class="msoplaintext"><span class="calibre18">   "Her şey hazır mı diye uğramıştım." Mavi balıkçı yaka kazağının kolları dirseklerine kadar çıkmıştı. "Mümkünse bir an önce başlamak isterim."</span></p>

  <p class="msoplaintext"><span class="calibre18">   "Merkezden gelen bilgisayar uzmanına bir bakayım" dedi Megan. "Makineler açıksa buralarda bir yerde olmalıdır. Onları siz açmadınız, değil mi?"</span></p>

  <p class="msoplaintext"><span class="calibre18">   "Hayır." Profesör oyuncakçıda hiçbir şeye dokunmaması söylenen bir çocuk gibi kollarını kavuşturdu.</span></p>

  <p class="msoplaintext"><span class="calibre18">   "İyi.. Aslında o olmadan buraya girmemeliydiniz." Megan ekranlarda karıştırıldığını gösterecek bir işaret bulmak için bakındı. Aslında bilgisayarda raporlarını yazmak ve merkezden bilgi istemek dışında bir şey yapmayı bilmezdi. Sonradan aklım gelmiş gibi, "Usul böyle"'dedi.</span></p>

  <p class="msoplaintext"><span class="calibre18">   Priest ifadesiz bir yüzle bakıyordu kadına.</span></p>

  <p class="msoplaintext"><span class="calibre18">   "Siz dinlenme odasına geçip bir fincan kahve alın, ben onu bulurum." Megan kapıyı açıp bekledi.</span></p>

  <p class="msoplaintext"><span class="calibre18">   Profesör, "Buralarda olduğunu umarım" dedi. "Saat birde üniversitede toplantım var. O zamana kadar..."</span></p>

  <p class="msoplaintext"><span class="calibre18">   Bilgisayarlara özlemle bakarak sözünü yarım bıraktı.</span></p>

  <p class="msoplaintext"><span class="calibre18">   Eli kapı kolunda bekleyen Megan, "Herhalde benim odamda bekliyordur" dedi. Kanıtların sunuşunda bir aksilik olsun istemezdi. Olie'nin bilgisayarlarında bir suç ortağı bağlantısı ortaya çıkarsa bunu elde etme yolları yargıcın titizliğini sağlayacak kadar temiz olmalıydı. Yargıç kurallara uymadıklarını söyleyerek kanıtı kabul etmediği takdirde bütün çabaları boşuna giderdi.</span></p>

  <p class="msoplaintext"><span class="calibre18">   Priest kadının yanından geçip koridora çıktı. "Ben güvenilir bir insanım, Ajan O'Malley." Kırılmış gibiydi. "Daha önce de polisle çalışmışlığım vardır."</span></p>

  <p class="msoplaintext"><span class="calibre18">   "O zaman bunun kişisel bir şey olmadığını biliyorsunuzdur." Megan adama hafifçe gülümserken kapıyı kilitledi. "Ben yalnızca kendimi emniyete alıyorum."</span></p>

  <p class="msoplaintext"><span class="calibre18">   Megan ürperir gibi oldu. Christopher Priest bir erdemlilik örneği, öğretmen, gönüllü ve çocuk suçlular için rol modeli olabilirdi ama Olie Swain'i tanıyordu. Bir savunma avukatı Priest'in bilgisayar odasında tek başına olduğunu öğrenirse artık mahkemede bütün bir gün bu kemiği kemirir dururdu.</span></p>

  <p class="msoplaintext"><span class="calibre18">   Megan, labirent gibi koridorlardan geçerken yanından geçenleri görmüyordu bile. Görüş alanı değişiyor, ışık ve karanlık algılaması keskinleşiyordu. Uyarıcı belirtiler. Bu öğleden sonraya kadar, şu iş olana kadar, bu iş bitene kadar geciktirebilseydi. Ama bu pazarlıkların hepsi artık eskimişti. Erken çıkacak ve bütün gece uyuyacaktı. Düzenli yemek yiyecek, stresten kaçınacaktı. Ağrı pençelerini geçirmeye her başladığında hep aynı sözleri verirdi.</span></p>

  <p class="msoplaintext"><span class="calibre18">   Eli o kadar titriyordu ki, odasının kilidine anahtarı güçlükle soktu. Ama buna gerek kalmadı. Kapı açıktı, içerde biri vardı.</span></p>

  <p class="msoplaintext"><span class="calibre18">   Ziyaretçi iskemlesinden bir elinde Law and Order dergisinin bir sayısı, diğerinde yarısı yenmiş bir çörek olan bir adam kalktı. Otuz yaşlarında görünüyordu ve otuz yaşı çok gerilerde kaldığı zaman bile çocuksu görünecek bir yüzü vardı. Gözleri iri, parlak ve kahverengiydi. Megan özel alanının işgali karşısında kaşlarını çattı.</span></p>

  <p class="msoplaintext"><span class="calibre18">   Çantasını masasına atarak, "Megan O'Malley" dedi. Ceketini askılığa asarken adamın yüzüne sert sert baktı. "Kimin odasına girdiğinizi merak ediyorsanız yani."</span></p>

  <p class="msoplaintext"><span class="calibre18">   Adam abartılı bön bir bakışla baktı, elindeki dergiyle yarısı yenmiş çöreği masanın üstüne bıraktı. Lacivert pantolonuna dökülmüş kırıntıları silkeledikten sonra elini Megan'a uzattı.</span></p>

  <p class="msoplaintext"><span class="calibre18">   "Marty Wilhelm."</span></p>

  <p class="msoplaintext"><span class="calibre18">   Megan adamın bu nezaket gösterisini görmezden geldi. Telefonundaki mesaj ışığı öfkeli bir kırmızı göz gibi yanıp sönüyordu. "Size Kanıt Odası'nın yanındaki küçük odanın ayrıldığını biliyorsunuz sanırım. Profesör bir an önce işe başlamak için sabırsızlanıyor."</span></p>

  <p class="msoplaintext"><span class="calibre18">   "Şey... ne?"</span></p>

  <p class="msoplaintext"><span class="calibre18">   "Profesör. Bilgisayarlar. Kapıdan çıkınca sola sapılacak. Anahtar gerekir diyeceğim ama anahtarsızlık buraya girmenizi önlemedi."</span></p>

  <p class="msoplaintext"><span class="calibre18">   Adamın yüzünde çarpık bir gülümseme belirdi. "Beni bir başkasıyla karıştırdınız galiba."</span></p>

  <p class="msoplaintext"><span class="calibre18">   "Bu sizin kim olduğunuza bağlı."</span></p>

  <p class="msoplaintext"><span class="calibre18">   "Ajan Marty Wilhelm. Merkez size haber verecekti. Hatta DePalma sizinle bizzat kendisinin konuşacağını söylemişti."</span></p>

  <p class="msoplaintext"><span class="calibre18">   Megan yanıp sönen mesaj ışığına baktı. Sırtından soğuk sular boşanırmış gibi oldu. O köpek yavrusu hevesliliği ve çizgili kravatıyla Marty'ye döndü.</span></p>

  <p class="msoplaintext"><span class="calibre18">   İçinin altüst olmasına rağmen gayet normal konuşmasına şaşarak, "Özür dilerim" dedi. "Neden söz ettiğinizi gerçekten bilmiyorum. Bugün Bruce ile henüz konuşamadım."</span></p>

  <p class="msoplaintext"><span class="calibre18">   "Yaa. Çok sıkıntılı bir durum." Adam öksürdü, göğsüne dokundu, sonra iki elini birden havaya kaldırdı. "Ben sizin yerinize geldim. Siz geçici olarak aktif görevden alındınız. Bu olaydan çekiliyorsunuz."</span></p>

  <p class="msoplaintext"><span class="calibre18">   İç uyarı zili çalmıştı ama artık çok geçti. Marty Wilhelm. Kendisinden önce bu göreve aday olan kişi. Özel Harekat'tan Hank Welsh'in kızıyla nişanlı olan Marty Wilhelm. Kuliste kendinin olayı yüzüne gözüne buruşturmasını beklediği anlaşılan Marty Wilhelm.</span></p>

  <p class="msoplaintext"><span class="calibre18">   Megan'ın aklından geçen ilk şey dokuz milimetrelik Glock'unu çekip herifin yüzündeki o budalaca sırıtmayı silmek oldu. Ukala, sinsi sansar, bir de karşısına geçmiş aptal rolü yapıyordu. Herifi bundan daha fazla memnun edecek tek şeyin o sırada bir seyirci topluluğu önünde olmak olacağını tahmin etti. Onu diğer polislerin önünde maskara etmek için ekip odasında beklememesi şaşılacak bir şeydi doğrusu.</span></p>

  <p class="msoplaintext"><span class="calibre18">   Megan öfkesine hakim olmaya çalışarak, "Kimliğinizi görmek zorundayım" dedi.</span></p>

  <p class="msoplaintext"><span class="calibre18">   Marty'nin kaşları kalktı. Ama kimliğini çıkartıp uzattı. Megan şöyle bir baktıktan sonra kartı masanın üstüne bıraktı. Onun masasına. Dizleri titrediği için Leo Kozlowski'nin kırık koltuğuna oturdu.</span></p>

  <p class="msoplaintext"><span class="calibre18">   "Bir iki telefon etmem gerek" dedi.</span></p>

  <p class="msoplaintext"><span class="calibre18">   Marty ziyaretçi iskemlesine oturup alicenap bir tavırla elini telefondan yana uzattı.</span></p>

  <p class="msoplaintext"><span class="calibre18">   "Ve ben telefonlarımı ederken lütfen dışarı çıkar mısın?"</span></p>

  <p class="msoplaintext"><span class="calibre18">   "Bak Megan" dedi Marty çok denenmiş üstünlük taslayan bir sesle. "Aslında bana emir verecek durumda değilsin."</span></p>

  <p class="msoplaintext"><span class="calibre18">   "Doğru ama 'Tatminsiz Ajan Ortalığı Kana Boğdu' gibi başlıklar yaratacak durumdayım. Böyle bir listenin başında olmak istemezsin, değil mi, Marty."</span></p>

  <p class="msoplaintext"><span class="calibre18">   Adamın gülüşü zorlama ve aşırı gergindi. Yine ayağa kalkıp kapıya doğru geriledi. "Bilgisayarlar ve profesör arasındaki bu karışıklığı gidermeye çalışayım bari."</span></p>

  <p class="msoplaintext"><span class="calibre18">   "İyi olur."</span></p>

  <p class="msoplaintext"><span class="calibre18">   "Sonra gelirim."</span></p>

  <p class="msoplaintext"><span class="calibre18">   "Acele etme."</span></p>

  <p class="msoplaintext"><span class="calibre18">   Marty dışarı çıkıp kapıyı yavaşça kapattı. Megan’ın kafasında ses kat kat büyümüştü. Mesleğinin üzerine kapanıyordu kapı.</span></p>

  <p class="msoplaintext"><span class="calibre18">   Halt ettin, O'Malley. Hapı yuttun. Tökezlemeni aç kurtlar gibi bekliyorlardı ve şimdi de seni hapur hupur yiyecekler.</span></p>

  <p class="msoplaintext"><span class="calibre18">   Kendi kendini suçlamalar kırbaç darbeleri gibiydi. Ne oluyordu böyle? Bu o kadar beklediği görevdi ve berbat etmişti -Mitch Holt ile ilişkiye girerek. Ve kendi kendini dilini tutması, öfkesine hakim olması için o kadar uyardıktan sonra canlı televizyon yayınında her şeyi berbat etmişti.</span></p>

  <p class="msoplaintext"><span class="calibre18">   Aptallık. Dikkatsizlik.</span></p>

  <p class="msoplaintext"><span class="calibre18">   Kendini toparlamaya çalıştı. Mücadelesiz çekilmeyecekti. Nefret ettiği, o salya sümük yakaran kadınlardan biri olmayacaktı.</span></p>

  <p class="msoplaintext"><span class="calibre18">   Migren ağrısı kafasının içinde bir balon gibi genişlerken elleri titreyerek telefona uzandı. Almacı kulağına dayadığı anda çevir sesi beynini yarıp geçti. Telefonu bir kenara atıp çöp kutusuna kusmaya başladı.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 07:42 -28,3°C RÜZGÂR FAKTÖRÜ:-38,8°C</b></span></p>

  <p class="msoplaintext"><span class="calibre18"> </span><span class="calibre20">"Josh'u gördüm."</span></p>

  <p class="msoplaintext"><span class="calibre18">   Peder Tom kilise sırasında Hannah'nın yanına oturdu. Kadın sabah gün doğarken telefon etmiş ve sabah ayininden önce görüşmek istediğini söylemişti. Güneş doğalı ancak bir saat olmuştu, renkli camlardan içeri soluk bir ışık girmekteydi. Orta koridoru kaplayan halının üzerinde yumuşak renklerden küpler ve ovaller dans ediyordu. Tom yatağından çıkınca bacağına bir pantolon, sırtına da bir tişörtle bir kazak geçirmişti. Tıraş olmamıştı. Kadın uzattığı elini iki eli arasına aldı. "Ne demek istiyorsun?"</span></p>

  <p class="msoplaintext"><span class="calibre18">   "Dün gece. Bir rüya gibiydi ama rüya değildi. Bir hayal sanki. Bunun çılgınca bir şey olduğunu biliyorum ama o kadar gerçekti ki. Üç boyutluydu. Üzerinde daha önce görmediğim bir pijama vardı ve bileği sarılmıştı." Hannah çaresizlikle, kendi kendine duyduğu sabırsızlıkla sustu. "Böyle anlatınca deliymişim gibi geliyor ama oldu ve çok gerçekti diyorum. Bana inanmıyorsun, değil mi?"</span></p>

  <p class="msoplaintext"><span class="calibre18">   "Sana inanıyorum elbette, Hannah. Ne diyeceğimi bilemiyorum ama bir şey gördüğüne inanıyorum. Sence neydi o?"</span></p>

  <p class="msoplaintext"><span class="calibre18">   Bir hayal. Beden dışı bir deneyim. Psişik bir şey. Ama Hannah ona ne ad verirse versin sözleri umutsuz bir kadının hezeyanları olarak kabul edilecekti. "Bilmiyorum" diye fısıldadı. Omuzları çöktü.</span></p>

  <p class="msoplaintext"><span class="calibre18">   Peder Tom çok hassas bir alanda, incecik bir çizgi üstünde yürüdüğünü bilerek sözcüklerini dikkatle seçti. "Ağır bir stres içindesin, Hannah. Josh'u görmeyi soluk almaktan bile çok istiyorsun. Onu rüyanda görmen, rüyanı gerçek sanman olağanüstü bir şey değil..."</span></p>

  <p class="msoplaintext"><span class="calibre18">   "Bir rüya değildi" diye inat etti Hannah.</span></p>

  <p class="msoplaintext"><span class="calibre18">   "Paul ne diyor buna?"</span></p>

  <p class="msoplaintext"><span class="calibre18">   "Ona söylemedim."</span></p>

  <p class="msoplaintext"><span class="calibre18">   Hannah ellerini çekip dizlerinin üstüne koydu, aşklarını ve birleşmelerini sembolize etmek üzere Paul'ün parmağına geçirdiği yüzüğe baktı. Kuşkusuyla ona ihanet mi ediyordu? Paul onların hepsine ihanet etmiş miydi? Sorular içinde çirkin ve zehirli yılanlar gibi birbirlerine dolanıyordu. Üzerlerinde denetiminin olmadığı yaratıklar gibi. Bakışlarını kilisenin yüksek kemerlerine, kucağında bir kuzu tutan Hazreti İsa'nın resmedildiği büyük renkli camlı pencereye, gayet süslü bir biçimde işlenmiş haça, İsa'nın haçın üstündeki yerinden aşağı bakışına çevirdi. Kilise boşken soğuk ve mağara gibiydi, Hannah kendini küçülmüş ve güçsüz hissetti.</span></p>

  <p class="msoplaintext"><span class="calibre18">   Günah çıkartırcasına alçak sesle, "Polis dün parmak izlerini aldı" dedi.</span></p>

  <p class="msoplaintext"><span class="calibre18">   "Biliyorum."</span></p>

  <p class="msoplaintext"><span class="calibre18">   "Bir şey söylemiyorlar ama onun da bu işe karıştığını düşünüyorlar."</span></p>

  <p class="msoplaintext"><span class="calibre18">   "Sen ne düşünüyorsun?" diye Peder Tom sordu.</span></p>

  <p class="msoplaintext"><span class="calibre18">   İçinde yılanlar boğuşurken Hannah sessizdi. "Bilemiyorum."</span></p>

  <p class="msoplaintext"><span class="calibre18">   Gözlerini kapayarak tuttuğu soluğu koyuverdi. "Ondan kuşkulanmamalıyım. O benim kocam. Güvenmem gereken tek insan. Bizim dünyanın en talihli insanları olduğumuzu düşünürdüm. Birbirimizi severdik. Güven. Saygı. Bir aile kurduk. Önceliklerimiz vardı. Şimdi bütün bunların gerçek mi ya da yalnızca bir anlık geçici bir şey mi olduğunu bilemiyorum. Belki de yaşamlarımız yalnızca o zaman için aynı düzlemdeydi ve şimdi o kadar farklı yönlere gittik ki, artık aramızda iletişim bile kuramıyoruz. Kendimi aptal yerine konulmuş, aldatılmış hissediyorum. Ve ne yapacağımı bilemiyorum."</span></p>

  <p class="msoplaintext"><span class="calibre18">   Kadın öylesine kaybolmuştu ki... O kadar yetenekli ve zeki olmasına rağmen yaşamında böyle felaketle yüzyüze gelmeye hazırlıklı değildi. Pek çok insanın ancak rüyasını görebileceği bir yaşamı vardı. Sevgi dolu bir aileden geliyordu, kendisine her türlü avantaj sağlanmıştı, başarılı olmuştu, yakışıklı bir erkekle evlenmiş, bir aile kurmuştu. Istırap ve düşmanlıkla mücadele edecek araçları asla geliştirmemişti. Şimdi öyle sersemlemiş, öyle savunmasız görünüyordu ki, Tom bu kadar zalim olduğu için Tanrı'ya küfretmekte olduğu farketti.</span></p>

  <p class="msoplaintext"><span class="calibre18">   "Hannah" diye mırıldandı. Kadının yanağına düşen saçlarını geriye atan eline engel olmadı. Merhamet sanatını iyi bilirdi ama eğer bir parçacık aklı varsa bu kadının yanında uçup gidiyordu. Ona boş sözlerden başka... kendisinden başka... sunacağı hiçbir şey yoktu.</span></p>

  <p class="msoplaintext"><span class="calibre18">   Hannah erkeğe döndü, başını omzuna yasladı. Gözyaşları erkeğin kazağını ıslatmıştı. Boğuk sesi Peder Tom'un içini parçalıyordu.</span></p>

  <p class="msoplaintext"><span class="calibre18">   "Anlamıyorum işte! Ve anlamak için o kadar çaba gösteriyorum ki!"</span></p>

  <p class="msoplaintext"><span class="calibre18">   Tom kadını kolları arasına aldı. Boş kilisede çevresine bakındı. Mumların alevden dilleri titriyordu, yanıtsız kalıp ölen umut sembolleri. İçinde korkuyla Hannah'ya biraz daha sıkı sarıldı, Hannah'nın kolları da onu sardı, parmakları kazağının yumuşacık yününe gömüldü. Tom kadının sırtını sıvazlıyor, eli ensesindeki incecik tüylere kadar yükseliyordu. Onun temiz ve tatlı kokusunu içine çekiyor, hiç bilmediği bir özlemle yanıyordu. Kadınlarla erkeklerin zamanın başlangıcından beri paylaştıkları o birleşme özlemi.</span></p>

  <p class="msoplaintext"><span class="calibre18">   Nedenini sormuyordu. Neden Hannah? Neden şimdi? Bu sorular ve suçlamalar bekleyebilirdi. İhtiyaç bekleyemezdi. Kadını kolları arasında sıktı, zamanın bir an durması için dua etti. Bunun devam edemeyeceğini biliyordu. Kadının alnına bir öpücük kondurdu, sıcak ve tuzlu gözyaşlarını tattı.</span></p>

  <p class="msoplaintext"><span class="calibre18">   "Günahkârlar!"</span></p>

  <p class="msoplaintext"><span class="calibre18">   Suçlama gökten gelmiş gibiydi. Ama gürleyen, Tanrı değil, Albert Fletcher'di. Diyakoz kilise eşyalarının durduğu odanın kapısının önündeki paravanın ardından üzerlerine inerken gözleri çılgındı, ağzı ardına kadar açıktı, elinde büyük bir taştan tas vardı. Aynı anda kilisenin kapılan açıldı, sabah ayinine gelenler önlerindeki garip, tabloyla dehşet içinde kaldılar.</span></p>

  <p class="msoplaintext"><span class="calibre18">   Peder Tom ayağa kalktı. Hannah, Fletcher'e döndü. Adam karabasandan çıkma biri gibi çılgınca bağırarak kadının üstüne indi.</span></p>

  <p class="msoplaintext"><span class="calibre18">   Tasın içindekileri fırlatarak, "Yanın günahkârlar!" diye bağırdı.</span></p>

  <p class="msoplaintext"><span class="calibre18">   Kutsal su Hannah'ya bir duvar gibi çarparken Peder Tom'u da ıslattı. Kilisenin arka tarafında yaşlı bir kadın bir çığlık attı.</span></p>

  <p class="msoplaintext"><span class="calibre18">   "Albert!" diye bağırdı Tom. "Günahın bedeli ölümdür!"</span></p>

  <p class="msoplaintext"><span class="calibre18">   Adamın kulakları bir şey duymuyordu, Peder Tom'un söyleyeceklerini dinlemekten çok uzaklardaydı.</span></p>

  <p class="msoplaintext"><span class="calibre18">   "Havva'nın günahkâr kızı!"</span></p>

  <p class="msoplaintext"><span class="calibre18">   Fletcher taş tası Hannah'ya fırlattı. Hannah haykırarak yoldan kaçınmaya ve aynı zamanda darbeyi savuşturmaya çalıştı. Tom kadının önüne atladı, darbeyi kalçasına yiyerek savuşturdu. Taş tas önündeki sıraya düştü, oradan yere kaydı ve parçalandı. Tom acısına aldırmadan koridora atlayıp Fletcher'i yakalamaya çalıştı. Diyakoz onun erişemeyeceği kadar geriye sıçradı.</span></p>

  <p class="msoplaintext"><span class="calibre18">   "Günahın bedeli ölümdür!" Fletcher mihrap merdivenlerini tırmandı.</span></p>

  <p class="msoplaintext"><span class="calibre18">   "Albert, yeter! Beni dinle! Kendine hakim değilsin. Ne yaptığını bilmiyorsun. Gördüğünü yanlış anladın. Sakinleş de konuşalım."</span></p>

  <p class="msoplaintext"><span class="calibre18">   Fletcher geri geri çıkıyordu merdivenleri. Sonunda mihrap düzeyine erişti. Gözleri bir an bile Peder Tom'dan ayrılmıyordu.</span></p>

  <p class="msoplaintext"><span class="calibre18">   "Koyun postuyla gelen ama içlerinde aç kurtlar olan sahte peygamberlere karşı kendini koru." Fletcher elleri arkasında olduğu halde mihrapta bir şeyler aranıyordu. Ter kaplı yüzü balmumu rengiydi, adaleleri kemik üzerinde davul gibi gergin kasılıyordu.</span></p>

  <p class="msoplaintext"><span class="calibre18">   Peder Tom sonuncu basamağı da çıktı, yavaşça uzandı, bunu önceden görmesi mi gerekirdi? Daha önceden bunu önleyecek bir şey yapabilir miydi? Albert Fletcher'i deli olarak değil de, hep saplantılı görmüştü. Tanrı'dan daha kötü saplantılar da vardı. Ama çılgınlık çılgınlıktı. Adamı o çizgiden geri çekmek için uzandı.</span></p>

  <p class="msoplaintext"><span class="calibre18">   "Anlamıyorsun Albert" dedi sakin bir sesle. "Gel de sana açıklıyayım."</span></p>

  <p class="msoplaintext"><span class="calibre18">   "Sahte peygamber! Şeytanın oğlu!" Albert kolunu savurdu ve kocaman pirinç şamdanın tabanını Peder Tom'un kafasına indirdi.</span></p>

  <p class="msoplaintext"><span class="calibre18">   Tom basamağın üzerinde dizüstü çöktü ama kendini tutamayıp geriye yuvarlandı. Ne kollarına ne de bacaklarına hakim olabiliyordu. Kafasının zonklaması dışında hiçbir şeyin farkında değildi. Konuşmaya çalıştı ama konuşmadı, insanlar çevresine toplanıp şaşkın şaşkın bakarken eliyle işaret etmeye çalıştı. Albert Fletcher yan kapıdan kaçtı.</span></p>

  <p class="msoplaintext"><span class="calibre18">  </span></p>
</body>
</html>
