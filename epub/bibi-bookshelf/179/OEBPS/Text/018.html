<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"><span class="t0">&nbsp;</span></p>

  <p class="p5"><a id="ncx1863"></a><span class="t8"><b>XIV</b></span></p>

  <p>&nbsp;</p>

  <p>AMİRAL gemisinde, herşeye rağmen konforlu bir hücre vermişler bize. Bize. Yani Gelma, Massart ve bana. Çünkü Riyella'yı ayrı tutuyorlar. Riyella herhalde kurtulacak. Kabileleri kesin olarak yatıştırmayı kabul ettiği taktirde. Bu işi de ancak o yapabilir. Bizi ise, divanıharp bekliyor.</p>

  <p><span class="t9">&mdash;</span> Tepedeki mağarada kendimi güvenlikte sanıyordum, diyor Gelma. Dünyalı Silüslerin geldiğini görmüştüm ve her türlü direncin saçma, ve faydasız olduğunu da biliyordum. Ormanda her tarafa haberciler yollayıp savaşı kesecektim. Tam bu sırada saldırdılar tepeye. Uyuşturucu bombalarla saldırdılar.</p>

  <p>Acı bir gülümseyişle ekliyor:</p>

  <p><span class="t9">&mdash;</span> Kendime geldiğim vakit general başucumdaydı ve ben tutsaktım.</p>

  <p><span class="t9">&mdash;</span> Nasıl buldular peki o mağarayı?</p>

  <p><span class="t9">&mdash;</span> Yerli esirlerden biri konuştu herhalde.</p>

  <p>Herhalde. Çaresizlik gösteren bir jestten sonra soruyorum:</p>

  <p><span class="t9">&mdash;</span> Darsaut'yla nasıl geçti?</p>

  <p><span class="t9">&mdash;</span> Sorguma henüz başlamıştı ki gelip Riyella ile senin yakalandığınızı haber verdiler.</p>

  <p>Tora Dünya'dan resmen yardım istemiş. Namussuzluğa bak sen! Eğer Helmar'la Tora genel kurmayını doğru söyleten uyuşturucularla sorguya çekselerdi, ağızları bir karış açık kalırdı hayretten.</p>

  <p>Massart gülümsüyor:</p>

  <p><span class="t9">&mdash;</span> Ne yazık ki böyle bir sorgu, genel kurmaylar seviyesinde mümkün değil.</p>

  <p>Darsaut da biliyordur herhalde işin içyüzünü; ama kesin bir ihbarla karşı karşıya. Sorguda söylediklerimi dinlemiş olması yeter.</p>

  <p><span class="t9">&mdash;</span> Beni asıl huzursuzlandıran, Helmar'ın beni şahsen talep edeceğidir, diyor Massart.</p>

  <p><span class="t9">&mdash;</span> Ve servisin seni ona teslim etmesinden mi korkuyorsun?</p>

  <p><span class="t9">&mdash;</span> Böyle bir durumda biliyorsun başıma ne geleceğini.</p>

  <p>&mdash; Hiç korkma! Dünyalısın sen. Ancak bir Dünya mahkemesi tarafından yargılanıp mahkûm edilebilirsin. Yasalar bu konuda kesin ve açık.</p>

  <p>Bacağımla ilgilenmediler bile. Nasıl olsa kurşuna dizile­ceğim için, zahmete değer bulmuyorlardır! Şimdilik acı vermiyor Yürümeme de engel olmuyor.</p>

  <p>Hücrenin kapısı açılıyor birden, genç bir uzay muhafız subayı beliriyor ve selam verdikten sonra konuşuyor:</p>

  <p><span class="t9">&mdash;</span> General, komutan Terrel'i bekliyor.</p>

  <p><span class="t9">&mdash;</span> Tek başıma mı istiyor beni?</p>

  <p><span class="t9">&mdash;</span> Evet komutanım.</p>

  <p>Bir bakıma bu tavır, Gelma için iyi belirti: Darsaut, ka­bilelerin teslim şartlarını Riyella ile görüşüp sonuca bağladı demektir. Bu da, Gelma'yı daha bir insafla sorguya çekmesine yol açar. Dilerim, yanılmamış olayım! Elimle küçük bir selam sarkıtıyorum Gelma'ya:</p>

  <p><span class="t9">&mdash;</span> Divanıharp yolu göründü işte...</p>

  <p>Bu türlü işler için zaman kaybetmez şefler. Genç subayın arkasında ana koridorda konferans salonuna kadar yürüyorum. Salonun kapısında bir asker nöbet tutuyor.</p>

  <p>Kapıyı tıkırdatıyor genç subay, içeriden otomatik olarak açılıyor kapı, ve subay bana yol veriyor. Henüz harp divanında değiliz: Darsaut tek başına içeride. Alaycı gözlerle bana bakıyor:</p>

  <p>Alçak küçük bir masanın önünde bir koltuğa oturmuş.</p>

  <p>Serinletici içkiler var masanın üzerinde. Yalnız girdim içeri. Beni getiren genç subay koridorda kaldı.</p>

  <p><span class="t9">&mdash;</span> Oturun Terrel. Sizi candan tebrik ederim.</p>

  <p><span class="t9">&mdash;</span> Alay etmeyin generalim.</p>

  <p>&mdash; Alabildiğine ciddî konuşuyorum Terrel. Görevinizi mükemmel bir şekilde yerine getirmiş bulunuyorsunuz.</p>

  <p><span class="t9">&mdash;</span> Nasıl?</p>

  <p><span class="t9">&mdash;</span> Toralı subayın yanında sizinle ters konuşmak zorunda kaldım ama buna mecburdum.</p>

  <p><span class="t9">&mdash;</span> Ama ben...</p>

  <p><span class="t9">&mdash;</span> İhanet etmek üzereydiniz, değil mi? Gerçekte sizinki, tam bir ihanet değildi: Gelma ile beraber servisten ayrılmayı tasarlıyordunuz. Ormanda bir krallık kurma imkânına sahip olduğunuza göre, bu da olağan sayılabilir.</p>

  <p><span class="t9">&mdash;</span> İhanet değildi, çünkü Dünya devletinin samimi bir dostu olmak arzusundaydınız. Yoksa aldanıyor muyum?</p>

  <p><span class="t9">&mdash;</span> Hayır ama o duruma gelebilmek için sizinle biraz çatışmak zorunda kalacaktım herhalde.</p>

  <p><span class="t9">&mdash;</span> Şimdi o işi yapacaksınız işte.</p>

  <p><span class="t9">&mdash;</span> Anlamadım...</p>

  <p><span class="t9">&mdash;</span> Biz Tora ile yapılan ittifakın bir hata olduğunu çoktan anladık. Ne var ki büyük konseyimiz bu ittifaktan tek taraflı olarak sıyrılamıyor. Bir ittifakın Dünyalılar tarafından bozulması, bütün kıyı gezegenlerinde ters tepkiler yaratır. Yani bu ittifakın Aramanlılar tarafından bozulması şart. Yani kabileler tarafından. Anlamaya başladınız mı şimdi?</p>

  <p><span class="t9">&mdash;</span> Biraz.</p>

  <p><span class="t9">&mdash;</span> Servisimizin zorlamalarından kurtulmak için gizli bir arzu besleyecek şekilde şartladık sizi. Bu şartlanmanın sonucu olarak, kabileler ayaklanmasının başına geçtiniz.</p>

  <p><span class="t9">&mdash;</span> Tabii Toralılar da aldandı bu duruma. Tam umduğum tepkiyi gösterdiler.</p>

  <p><span class="t9">&mdash;</span> Dünyadan resmen yardım talep etmekle mi?</p>

  <p><span class="t9">&mdash;</span> Evet. Ve şimdi siz bu sayede üç savaş Rafına sahip olacaksınız.</p>

  <p><span class="t9">&mdash;</span> Nasıl?</p>

  <p><span class="t9">&mdash;</span> Kaçarken çalmak suretiyle. Elinizin altında kesin sonuca götürecek silah bulunmadığı sürece, ormandaki mücadeleniz uzadıkça uzayacaktır. Oysa üç Rafla en can alıcı noktaları bombalayıp Tora'yı onbeş gün içinde teslim olmaya zorlayabilirsiniz. Susuyorum soruyor:</p>

  <p><span class="t9">&mdash;</span> Aynı fikirde değil misiniz?"</p>

  <p><span class="t9">&mdash;</span> Aynı fikirdeyim.</p>

  <p><span class="t9">&mdash;</span> Nedir öyleyse kafanızı kurcalayan?</p>

  <p><span class="t9">&mdash;</span> Rafları çalacak olursak, derhal harp suçlusu durumuna düşeriz.</p>

  <p><span class="t9">&mdash;</span> Tora'nın imdadına yetişecek olan Dünya filosu, yeni Araman kralı ile pazarlık etmek zorunda kalırsa, düşmezsiniz. Nitekim Araman kralı unvanını almış olacaksınız bu arada; ve Dünya Yüksek Konseyi de, yabancı bir ülkede sonu belirsiz bir savaştan kaçınmak için sizinle anlaşma yolunu seçecektir.</p>

  <p>Gözlerinin içi gülüyor konuşurken. Uzun boylu ve ince. Ağarmaya yüz tutmuş kalın ve sık kaşları var.</p>

  <p><span class="t9">&mdash;</span> Riyella ne diyor bu projenize?</p>

  <p><span class="t9">&mdash;</span> Onaylıyor. Zaten o da sizinle beraber kaçacak. Şimdilik, sizin hücrenizin yanındaki hücrede sözüm ona tutsak durumda. Ben Dünya'ya dönerken, kabilelerin davasını Yüksek Konsey önünde savunmak üzere, yerlilerin ileri gelenlerinden sadece birkaçını götüreceğim.</p>

  <p><span class="t9">&mdash;</span> Anlıyorum generalim.</p>

  <p>Bir tek nokta kalıyor geriye, aydınlanması gereken. Dikenli bir nokta, ama açıkça ortaya dökmek gerekiyor:</p>

  <p><span class="t9">&mdash;</span> Peki Massart? O ne olacak? diyorum.</p>

  <p><span class="t9">&mdash;</span> Siz onun tutsağı değil miydiniz?</p>

  <p><span class="t9">&mdash;</span> Evet ama Toralılar'ı terkedip benim tarafıma geçti. Hayatımı borçluyum ona, üstelik bir hain de değil Massart:</p>

  <p><span class="t9">&mdash;</span> Ya aylar boyunca korkunç işkenceler altında yavaş yavaş ölmek, yada Tora'da kalmak gibi bir seçim koymuşlar önüne. O</p>

  <p>da...</p>

  <p><span class="t9">&mdash;</span> Massart bizim gözümüzde resmen ölmüş bulunmaktadır. Ben şu anda, komutan Helmar'ın açık delillere dayanan ihbarına rağmen, ölmüş bir adamı diriltmek zorunda değilim.</p>

  <p><span class="t9">&mdash;</span> Yani o da bizimle beraber kaçabilecek mi?</p>

  <p>Evet... İlerde de örneğin Araman kralının temsilcisi olarak Dünya'ya rahatça gelip gidebilir.</p>

  <p>Üç Rafı çalabilmemiz için gerekli olan herşey herhalde hazırlanmıştır; ama dördüncüyü merak ediyorum:</p>

  <p><span class="t9">&mdash;</span> Peki ya Rampell'in prototipi ne olacak?</p>

  <p><span class="t9">&mdash;</span> O bundan yirmi beş yıl önce havalanırken patlayıp parçalanmıştı.</p>

  <p><span class="t9">&mdash;</span> Nasıl?</p>

  <p><span class="t9">&mdash;</span> Hem Toralılar'ı tahrik etmek, hem de sizin Araman'a gönderilmeniz için bir bahane bulmak amacıyla uydurduk o hikâyeyi.</p>

  <p>Uydurma bir Raf. İhanetimizi öngören bir şartlanma. İçimi çekiyorum: İnsanın servisin ellerinde basit bir oyuncaktan başka bir şey olmadığını keşfetmesi, umut kırıcı oluyor doğrusu! Suratımı astım herhalde, Darsaut soruyor:</p>

  <p><span class="t9">&mdash;</span> Nen var? Niye üzgünsünüz?</p>

  <p><span class="t9">&mdash;</span> Bütün bu hikâyede silik bir rol oynadığıma. Demek uzaktan idare edilen basit bir robottum ben, o kadar?</p>

  <p>&mdash; Yanılıyorsunuz. Sahte bir durum yarattık biz sadece; ve görevinizi kolaylaştırmak için de, birtakım duygularla donattık sizi. Hepsi bu. Ama bu çok önemli görev için Gelma Arene'le sizin seçilmenizde rol oynayan, kendi üstün niteliklerinizdir. Size güvendim ben; arzu ettiğim sonuca bir başkasıyla ulaşamayacağımı biliyordum çünkü.</p>

  <p>Belki! Aslında pek inanmış değilim ama uzun boylu tartışacak zaman yok artık. Robot veya değil, sonuna kadar götürmek zorundayım başladığım bu işi.</p>

  <p><span class="t9">&mdash;</span> Tek başıma çağırdınız beni. Bundan, Gelma ile Massart'ın hiçbir şey bilmemeleri gerekliği anlamını mı çıkarmalıyım?</p>

  <p><span class="t9">&mdash;</span> Siz karar verin Terrel. Etkilemek istemem sizi bu konuda.</p>

  <p><span class="t9">&mdash;</span> Herşeyi onlara da anlatacağım öyleyse.</p>

  <p><span class="t9">&mdash;</span> Nasıl isterseniz.</p>

  <p><span class="t9">&mdash;</span> Raflar nerede?</p>

  <p><span class="t9">&mdash;</span> Altı, yedi ve sekiz numaralı fırlatma ambarlarında sizi bekliyorlar.</p>

  <p><span class="t9">&mdash;</span> Mürettebat?</p>

  <p>&mdash; Hepsi robot. Hafıza şeritlerini pilot tablosunda bulursunuz .</p>

  <p><span class="t9">&mdash;</span> Anbarlarda kaç muhafız var?</p>

  <p><span class="t9">&mdash;</span> Hiç. Yalnız, son kademede bir muhafız karakolu vardır, onu aşamazsınız. Ayrıca gerek de yok, çünkü ambarların kapısı dışarıya açılır.</p>

  <p><span class="t9">&mdash;</span> Yani ambarlara ancak, bir süre uzayda uçmak suretiyle varabiliriz öyle mi?</p>

  <p><span class="t9">&mdash;</span> Evet. Hücrelerinizin koridoru üzerindeki dolaplarda uzay kıyafetleri vardır. Durumun inandırıcı olması için, hücrelerinizin önüne nöbetçi dikmek zorunda kaldım. Hiç kimse, sizin gibi yetenekli bir ajanın nasıl olup da bir paralizatör ele geçirdiğine hayret etmeyecektir.</p>

  <p>Bu son cümleyi söylerken, kuşağından çıkardığı bir paralizatorü masanın üzerine bırakıp bana doğru itiyor.</p>

  <p>&mdash; Özetliyorum, diyor. Rafları çalıp kaçtığınız resmen açıklandıktan sonra Dünya'dan derhal bir filo talep ediyor ve Yüksek Konseye durumu bildirmeye gidiyorum. Müdahale için gelecek filo, ancak on beş gün sonra Araman'da olabilir. Yani sizin, bu on beş gün zarfında Toralılar'ı pes ettirmeniz şart. Sözün kısası, Büyük Amiral Terrano'yu on beş gün sonra Tora sarayında bizzat siz karşılamalısınız Terrel.</p>

  <p>&mdash; Büyük Amirali oldu bitti karşısında bırakmak için tabii?</p>

  <p><span class="t9">&mdash;</span> Umarım, buraya arabulucu sıfatıyla gelecektir Büyük Amiral. İyi şanslar Terrel! Size ve Gelma'ya güveniyorum. İşin ucunda, yetenekli bir ajan için Araman genel valiliği pek kötü bir ödül sayılmaz sanırım?</p>

  <p>&mdash; Tam tersi...</p>

  <p><span class="t9">&mdash;</span> Ve unutmayın ki Dünya, dış planetler alanındaki yeni politikayı sizinle başlatıyor.</p>

  <p>Ana koridordaki muhafızları paralizatörümle bertaraf ettim hemen. Bu ilk sonuçtan sonra da herşey kolaylaştı. Önce Riyella'yı kurtarmaya yöneldim. Uzay kıyafetini giyerken hafif bir ürpermeyi engelleyemiyor kız. Bu onun uzaya ilk çıkışı olacak.</p>

  <p>Kendisiyle Massart ilgileniyor. Massart rahatladı sayılır, kötü bir kâbustan sıyrıldı nihayet. Gelma ise kılını bile kıpırdatmadı, belki de sezmişti gerçeği az çok. Kadın sezgisi boş bir söz olmasa gerek.</p>

  <p>İkimizin de duygularımızın silinmesi falan söz konusu değil artık: Beraber yaşayacağız. Tora'ya gelince. Elimizde üç Raf olduktan sonra, Tora kuvvetlerini dize getirmek basit bir formaliteden ibaret olacaktır. Massart, düşman genel kurmayının derhal teslim bayrağını açacağı düşüncesinde.</p>

  <p>Bense, bataklıkların ve gezegen sislerin koruduğu eski şehri, krallığıma başkent yapmaya karar verdim.</p>

  <p>Eğer o sisler yapma ise, bunları harekete geçiren büyük bir tertibat var demektir. İşte o tertibatı keşfetmek ve şimdiki zamanı o uzak geçmişe bağlamak istiyorum.</p>

  <p>Riyella giyindi. Massart'la uçacaklar. Aralarında derin bir aşk doğuyor yanılmıyorsam. Bizi uzaya fırlatacak olan peteklere yerleşiyoruz işte. Otomatik şekilde fırlayacağız uzaya, Riyella biraz korksa da önemi yok.</p>

  <p><span class="t9">&mdash;</span> Hazır mısınız?</p>

  <p>Bir ağızdan cevap veriyorlar:</p>

  <p><span class="t9">&mdash;</span> Hazır.</p>

  <p><span class="t9">&mdash;</span> Hazır.</p>

  <p><span class="t9">&mdash;</span> Hazır.</p>

  <p>İşareti veriyorum, dördümüz de peteklere giriyoruz. Zırhlı kapılar kendiliğinden kapanıyor. Sonra giriş kapısı açılıyor ve boşluktayız.</p>

  <p>Tam uzaya dalarken denetliyorum. Herkes tamam. Riyella gözünü bile kırpmadı. Artık eminim. Tora sarayında on beş gün sonra ben karşılayacağım Terrano'yu; ve dördümüz için de yepyeni bir hayat başlayacak.</p>

  <p class="p2"><span class="t10">&nbsp;</span></p>

  <p class="p2"><span class="t11"><b>- SON -</b></span></p>
</body>
</html>
