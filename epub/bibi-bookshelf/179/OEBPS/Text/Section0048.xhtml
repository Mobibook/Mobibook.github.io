<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">OTUZ YEDİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><span class="calibre20">Uyuşturucunun etkisi geçiyordu. Megan'ın beynindeki sis dağılıyor, ağrılar sıcak çöl güneşi gibi kavurarak aradan sızıyordu. Megan kafasının içinde dolaşan soruları düşünmeye zorladı kendini. Adam çok yaklaştığını söylemişti. Neye yaklaşmıştı? Geçmişi düşünmeye çalıştı. Kendini Priest'in evinde kıstırmıştı. Bu bir rastlantı mıydı? Yalnızca yanlış zamanda, yanlış yere gitmiş ve Albert Fletcher'in saklandığı yeri mi bulmuştu?</span></p>

  <p class="msoplaintext"><span class="calibre18">   Rastlantıya inanmazsın sen, O'Malley. O sesin diyakoza ait olduğuna da inanmıyordu. Ne İncil’den alıntı yapılmış, ne lanetler okunmuştu. Ses ürkütücü derecede sakin ve denetimliydi. Ruhsuz bir ses.</span></p>

  <p class="msoplaintext"><span class="calibre18">   Bu ses profesöre mi aitti? Profesör St. Peter'e gitmişti. Megan'ın evine gideceğini bilemezdi. Ona tuzak kurup beklemesine imkân yoktu.</span></p>

  <p class="msoplaintext"><span class="calibre18">   Eğer biri kendisini uyarmamışsa.</span></p>

  <p class="msoplaintext"><span class="calibre18">   Yalnızca iki kişi kendisinin onu aradığını biliyor Garrett Wright ve Todd Childs.</span></p>

  <p class="msoplaintext"><span class="calibre18">   The Pack Rat kitapçısında çalışan psikoloji öğrencisi Todd Childs, Ollie Swain'i de tanıyordu, Priest'i de. Priest'le gönüllü merkezinde birlikte çalışmıştı. Priest'le bir proje üzerinde çalışıyordu. Kimyasal maddeler hakkında çok bildiği kuşkusuzdu. Megan'a ne ilaç verileceğini bilirdi.</span></p>

  <p class="msoplaintext"><span class="calibre18">   "Gösteri zamanı geldi artık."</span></p>

  <p class="msoplaintext"><span class="calibre18">   Sözcükler dudaklarının hemen dibinde söylenmişi Müstehcen bir öpücük. Megan irkilince adam kıs kıs güldü. O kadar uzun zaman sessiz kalmıştı ki, Megan onun gittiğini düşünmüştü. Cesaret edebildiğince başını yana eğerek aşağı baktı. Siyah ayakkabının bir kısmını gördü yine.</span></p>

  <p class="msoplaintext"><span class="calibre18">   "Neden Josh?" diye mırıldandı. Ağzı pudra kadar kuruydu. "Neden onun ailesi?"</span></p>

  <p class="msoplaintext"><span class="calibre18">   "Neden olmasın?" dedi adam içine bir ürperti salarak. "Öyle kusursuz bir aile ki." Yumuşacık bir sesle söylenen sözcüklerde horgörü vardı.</span></p>

  <p class="msoplaintext"><span class="calibre18">   Megan topukları üstünde ileri geri sallanan ayakkabıya bakarken birden bir düğme çevrilmişçesine adamı tanıdı. Bu hareketi yaptığını çok görmüştü. Göz rengi ya da bir ben gibi akimin köşesine yerleştirdiği küçük bir ayrıntı. Sözler de yabancı gelmiyordu. Hannah ve Paul için çok üzülüyorum. Öyle kusursuz bir aile ki...</span></p>

  <p class="msoplaintext"><span class="calibre18">   Garrett Wright.</span></p>

  <p class="msoplaintext"><span class="calibre18">   Onu Mike Chamberlain'ın arabasının hakimiyetini kaybettiği yerde görmüştü. Yardımcı Dr. Wright iyiliksever bir gülümsemeyle yardım etmeyi önermişti, daha sonra da meslektaşının nerede olduğunu söylemişti.</span></p>

  <p class="msoplaintext"><span class="calibre18">   Hannah ve Paul'ün komşusu. Harris Koleji öğrencilerinin etki altında bırakılabilecek zihinlerine biçim veren kişi. Saygın. Kuşkunun ötesinde. Medyanın uzman tanık olarak seçtiği kişi. Medya bir kere olsun turnayı gözünden vurmuştu. Ama işe bakın ki bunu asla bilemeyeceklerdi.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 20:41 -5,5°C RÜZGÂR FAKTÖRÜ:-12,2°C</b></span></p>

  <p class="msoplaintext"><span class="calibre18"> </span><span class="calibre20">Mitch o gece ikinci kez arabasına atlayıp kent merkezinden yola çıktı. St. Elysius'a giderken damarlarında dolaşan adrenalinden artık eser kalmamıştı. Albert Fletcher'in ölümüyle büyük bir düşkırıklığına uğramış oluyordu. Josh'u kaçıran Fletcher ise artık bunu kendi ağzından duymaları olasılığı kalmamıştı. Fletcher artık Josh'un nerede olduğunu, sağ olup olmadığını söyleyemezdi.</span></p>

  <p class="msoplaintext"><span class="calibre18">   Bir şeye vurmak istiyordu. Ya da yumuşak bir şeyin kendisine dokunmasını. İlk gece Megan'a gitmişti, o da kendisine uzanmış, acısını almıştı. Megan kimseye ihtiyacı olduğunu sanmıyordu. Acaba birinin ona ihtiyaç duyabileceği hiç aklına gelmiş miydi? Mitch gibi biri. Yıkılmış, tükenmiş, aksi bir polis.</span></p>

  <p class="msoplaintext"><span class="calibre18">   Mitch arabayı Ivy Sokağı'ndaki büyük binanın önünde durdurdu, sileceklerin ileri geri çalışırken çıkardıkları sesi dinlemeye başladı. Kar lapa lapa yağıyordu. Fırtınanın bütün gece süreceği tahmin edildiğinden, belediye ekipleri ara sokakları temizlememişlerdi. İnsanlar araçlarını rastgele park etmişlerdi. Otomobillerin üzerlerinde on santim kar vardı. Ama Megan'ınki görünürlerde değildi.</span></p>

  <p class="msoplaintext"><span class="calibre18">   Üçüncü katın pencerelerinde de ışık yoktu. Siyah kedi açık renkli perdelerin önünde camda oturmuş hanımını bekliyordu. Megan, St. Paul'e gitmiş olmalıydı. Mitch buna sevinsin mi, üzülsün mü bilemiyordu. Orada ne aradığını da bilemiyordu. Ne yapacaktı yani? Kadına Fletcher'in Oglethotpe Cenaze Evi'nde mermerin üstünde yattığını söyleyip, canı sıkıldığı için eski günlerin hatırına kendisiyle yatmasını mı isteyecekti? O Glock tabancasını çekip kendisini iki gözünün arasından vururdu yani.</span></p>

  <p class="msoplaintext"><span class="calibre18">   Cebindeki telefon çaldı. Mitch bir küfür savurarak telefonu çıkarıp açtı. "Şimdi ne var?"</span></p>

  <p class="msoplaintext"><span class="calibre18">   Sessizliği bozan titrek bir soluk oldu. Mitch'in ensesindeki tüyler dikildi.</span></p>

  <p class="msoplaintext"><span class="calibre18">   "Mitch... Mitch?"</span></p>

  <p class="msoplaintext"><span class="calibre18">   Kalbi boğazına kadar çıkmıştı. "Megan? Ne oldu, sevgilim?"</span></p>

  <p class="msoplaintext"><span class="calibre18">   "O orospu çocuğunu..." Boğulurcasına bir çığlıkla sözü yarıda kesildi.</span></p>

  <p class="msoplaintext"><span class="calibre18">   "Megan!" diye bağıran Mitch serbest eliyle sımsıkı yapıştı direksiyona. "Megan!"</span></p>

  <p class="msoplaintext"><span class="calibre18">   Karşısındaki ses Megan'ın değildi. Sinirlerini jilet gibi kesen bir fısıltı. "Sana bir armağanımız var, Şef. Yarım saate kadar Quarry Hills Parkı'nın güneybatı girişinde ol. Yalnız gel. Tam zamanında gel ama bir dakika erken gelirsen Ajan O'Malley ölür. Anladın mı?"</span></p>

  <p class="msoplaintext"><span class="calibre18">   "Evet. Ne istiyorsunuz?"</span></p>

  <p class="msoplaintext"><span class="calibre18">   Adamın o soluğu kesilmiş gibi kahkahası omurgasında dolaşan kemikli bir parmaktı sanki.</span></p>

  <p class="msoplaintext"><span class="calibre18">   "Oyunu kazanmak" dedi sesi. Ve hat kesildi.</span></p>

  <p class="msoplaintext"><span class="calibre18">  </span><span class="calibre20">Adamın telefonu kapadığını duyan Megan, elinden geldiğince kendini hazırlamaya çalıştı. Kendisini cezalandıracaktı. Bunu biliyordu. Herif tam bir denetim hastasıydı ve o da o denetimin bir parçasını koparmıştı. Eğer talihi varsa bağırıp çağıracaktı, o zaman da kendisi onun sesini kesin olarak teşhis edebilecekti. Talihi yoksa da kendisini öldürecekti.</span></p>

  <p class="msoplaintext"><span class="calibre18">   "Senin akıllı bir kız olduğunu sanmıştık." Adam sesini az da olsa yükseltmemişti ama öfke oradaydı, tıpkı bir elektrik telinden geçen cereyan gibi vızlıyordu. "Senin akıllı bir kız olduğunu sanmıştık ama sen de o aptal orospulardan biriymişsin!"</span></p>

  <p class="msoplaintext"><span class="calibre18">   Darbe başının yan tarafına indi. Sopa değil de elinin tersi. Koltuğu yana savuracak kadar sert. Megan'ın gözlerinin ardında bir renk patlaması oldu, ağzında kan tadını hissetti. Patlama sona ermeden adam yumruğunu zaten yaralı olan eline indirdi. Gözyaşları aniden boşandı. Megan ağlamaktan da, adamın gözlerindeki bağın altından süzülen yaşları görmesinden de nefret ettiği halde yapabileceği bir şey yoktu. Yine de yüksek sesle hıçkırma ihtiyacını önlemek için dudağını ısırdı, soluğunu tuttu.</span></p>

  <p class="msoplaintext"><span class="calibre18">   Adamın en çok istediği buydu: Onu küçük düşürmek, kendi üstünlüğünü kanıtlamak. Her hamleyi, her ola önceden düşünmüş ama Megan’ın kendisine kafa tutacağım düşünmemişti. Megan bu tavrının onu bir yanlış yapmaya, yanlışının da Mitch'e adamı enselemesi için bir fırsat doğuracağını ummaktan başka bir şey yapamazdı.</span></p>

  <p class="msoplaintext"><span class="calibre18">   O fırsatı kendisi istiyordu. Adamı oyununda yenmek. Orospu çocuğunu fiziki olarak yenmek. Elindeki o copu alıp kafasını yarmak, Josh'un nerede olduğunu söyleyene kadar dövmek ve sonra dövmeye yeni baştan başlamak.</span></p>

  <p class="msoplaintext"><span class="calibre18">   Adam copu uzmanlıkla kullanıyordu, hangi noktaya vuracağını, bayıltmayacak ama acı verecek kadar vurmasını biliyordu. Sağ dizi, sol omzu, sol kalçası, sağ eli. Ve eline tekrar tekrar vuruyordu en küçük bir dokunuş bile Megan'ı çığlık çığlığa bağırtana kadar.</span></p>

  <p class="msoplaintext"><span class="calibre18">   Adamın öfkesi tükenince, Megan artık acıları ayırt edemiyordu. Acı kendisinden büyük bir boyuta erişmişti, onu boğuyor, sağırlaştırıyor, paramparça ediyordu. Tutunabildiği tek şey, göğsünde yanan o nefret kömürü ve adamın Josh'u bulmanın anahtarı olduğuydu.</span></p>

  <p class="msoplaintext"><span class="calibre18">   Kolları ve bilekleri çevresindeki bağlar birden çözüldü, koltuk öne eğildi, Megan taş yere düştü. Adamın sesi her iki kulağındaydı.</span></p>

  <p class="msoplaintext"><span class="calibre18">   "Kalk bakalım, orospu."</span></p>

  <p class="msoplaintext"><span class="calibre18">   Megan hiçbir hareket yapmadı. Cop sırtına, kaburgalarına, kalçalarına iniyor, kendisi de vücudunu hareket ettirmeye çalışıyordu. Ayaklarını altında toplayamıyor, hangi yönün yukarsı hangisinin aşağısı olduğunu bilemiyor, dayaktan kaçmak için ne yöne kaçacağını kestiremiyordu. Adam saçlarından yakalayıp havaya kaldırdı, duvara çarptı.</span></p>

  <p class="msoplaintext"><span class="calibre18">   "Seni doğduğuna pişman edebiliriz, orospu" diye fısıldadı. Kulağını dişleri arasına alıp bağırtana kadar ısırdı. "Biraz daha oynaşacak zamanımız olsaydı. Ama şimdi sevgilinle randevumuz var.</span></p>

  <p class="msoplaintext"><span class="calibre18">  </span></p>
</body>
</html>
