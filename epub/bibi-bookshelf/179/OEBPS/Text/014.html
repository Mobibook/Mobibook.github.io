<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"><span class="t0">&nbsp;</span></p>

  <p class="p5"><a id="ncx1291"></a><span class="t8"><b>X</b></span></p>

  <p>&nbsp;</p>

  <p>KENDİLİĞİMDEN teslim olmak yerine Toralılar'a zorla teslim edilmeyi istediğim için kollarımı arkama bağlattım. Urbiya tepesinin doruğuna açılan geçidin ağzında bekliyorum.</p>

  <p>Son derece isabetli seçilmiş bir yer. Her iki taraftan da hiçbir ihanet söz konusu olamaz: Çünkü tarafların herbiri, ötekine ait geçidin yarısını kontrol ediyor.</p>

  <p>Bizi sevkedecek olanlar gibi birleşme noktasında teslim alacak olanlar da, geri hatlarıyla sürekli olarak irtibat halinde kalacaklar.</p>

  <p>Beni götüren savaşçı, önümden yürüyor. Son saniyede yana kayıp bana yol verecek. Tepenin öbür tarafında da her şey yolunda olmalı. Beni teslim alacak olan Toralı savaşçıyı görüyorum.</p>

  <p>Bataklık baykuşlarınınkini andırır bir çığlık atıyor kılavuzum. Buna bir çığlık cevap veriyor. Kayalık duvara yapışarak bana yol veriyor.</p>

  <p>Öteki geçitte de aynı olay geçiyor herhalde. Önüne geçip yürümemi işaret ediyor Toralı. Otuz adım sayıyorum; ve kayalar arasında ufak bir düzlüğe ulaşıyoruz. Orada beş kişilik bir gezinti Silüs'ü bekliyor bizi.</p>

  <p>Uçağın giriş deliği önünde Toralı bir subay ayakta duruyor. Memnun, gülümsüyor beni görür görmez; binmemi işaret ediyor, biniyorum. Yanıma oturuyor.</p>

  <p>Silüs havalanıyor hemen; ve Toralı subay, adamlarından birine dönüp kollarımı çözmesini emrediyor, iyi işaret! Demek yumuşak davranmaya karar verdiler bana. Bileklerimi ovuşturuyorum. Subay kendini tanıtıyor.</p>

  <p>&mdash; Komutan Helmar. Göl kıyısındaki kampa dönüyoruz, araştırmalarınıza derhal yeniden başlayacaksınız. Daha önceki sorgularınızın kayıtlarını birbir inceledim. Kocaman bir gülümseyiş beliriyor yüzünde: &mdash; Rahatlıkla anlaşabiliriz sizinle.</p>

  <p>Benim bakımımdan işin tatsız yanı, bu kayıtlar artık hiçbir şey ifade etmiyor. Bilinçaltımda servise ihanete hazır olduğumu okumuştu Massart; ve bu ihanetin, Tora lehine olacağı sonucuna varmıştı.</p>

  <p>Büyük halâ. Gerçi yine servis umurumda değil; ama bu ormanda kendime bir krallık kurmak imkânını keşfettiğim için böyle.</p>

  <p>Bu da Helmar'ın işine gelmez herhalde. Hele doğru söyleten uyuşturucularla beni konuşturup da kendi teslim oluşumu bizzat düzenlediğimi ve Gelma'nın da ayaklanmaya hazır bekleyen kabilelerin başına geçtiğini öğrenince.</p>

  <p>Ayaklanma aktif bir şekilde başlar başlamaz, göl bölgesindeki kampın durumu alabildiğine nazikleşecek ve Toralılar bu kampı boşaltmak zorunda kalacaklar. Bu taktirde beni Tora'ya götüreceklerdir sanırım. Ve sanırım, ortalık durulunca araştırmalara yeniden başlayabilmek umuduyla, öldürmezler beni.</p>

  <p>Evet! Bir de tabii, kaçma ihtimali var. Ama bu da, şimdilik büyük bir hayal.</p>

  <p class="p2"><b>* * *</b></p>

  <p>Silüs gittikçe alçalıyor işte. Deliklerin birinden göl görünüyor. Sonra da kamp. Yine aynı bölmeye mi hapsedecekler beni acaba; ve yine Massart mı benimle yükümlü olacak?</p>

  <p>Massart ve Tarr. Yere konuyoruz, ve kapı açılıyor. Massart yok ortada, ikinci komutan üniformasını taşıyan bir Toralı var.</p>

  <p>Helmar'ı selamlıyor Toralı subay. İki asker aralarına alıyorlar beni; ve kampta bir çeşit kale rolü oynayan büyük Silüs'e doğru ilerliyoruz.</p>

  <p>İyi. Eski kabinime götürüyorlar beni. Önce Helmar giriyor içeri, sonra ben. Benim ardımdan da, elindeki tepside bir enjektör taşıyan bir uşak. Uyuşturucu bu. Dakika bile kaybetmeden konuşturacaklar beni. Helmar gülümseyerek:</p>

  <p>&mdash; Anlarsınız ya! diyor.</p>

  <p>Elbette anlarım, hele itiraz etmek mümkün olmayınca.</p>

  <p class="p2"><b>* * *</b></p>

  <p>Yoksa bu uyuşturucuya alışmaya mı başladım ben? Bilinçsizlikten bilince geçiş dönemi, daha kısa sürüyor çünkü eskisine oranla. Hemen hemen bir zihin sıçrayışıyla gerçeğe dönüyorum.</p>

  <p>Ve derhal toparlayabiliyorum bütün zekâmı. Karşımda, bir koltukta Helmar oturuyor. Memnun bir ifade var yüzünde.</p>

  <p>Serinletici bir şurup ikram ediyor bana uşak. Soruyorum?</p>

  <p><span class="t9">&mdash;</span> Bitti mi?</p>

  <p>Dışarıya bir göz atıyorum hemen: Güneşin durumuna bakılacak olursa, bu seferki sorgu oldukça uzun sürmüş. Müthiş bir susuzluk var içimde. Massart'ınkinden farklı bir uyuşturucu kullandığı anlaşılıyor Helmar'ın.</p>

  <p><span class="t9">&mdash;</span> Tam Yetkililerimizle temas kurmuş bulunuyorum diyor. Ve size, Tora adına, babadan oğula geçmek şartıyla kabileler genel valiliğini teklif ediyorum.</p>

  <p>Çıldırmış! Dört açıyorum gözlerimi: Babadan oğula geçmek şartıyla kabileler genel valiliği demek, krallık demektir aslında. Hiçbir şey anlamıyorum.</p>

  <p><span class="t9">&mdash;</span> Şaşırmış görünüyorsunuz Terrel.</p>

  <p><span class="t9">&mdash;</span> Haksız mıyım?</p>

  <p><span class="t9">&mdash;</span> Sizin dürüst davranacağınıza güvenimiz var.</p>

  <p>Alay mı ediyor benimle yoksa? Yine de tutuyorum kendimi, renk vermiyorum. İnanmış görünüyorum ona, işlerin akışından son derece memnun görünüyorum.</p>

  <p>Ama Toralılar'la kader birliği etmeye hiç mi hiç niyetim yok. Helmar devam ediyor:</p>

  <p><span class="t9">&mdash;</span> Belki fazla açık konuştum. Henüz almadığınız ama bilinçaltınızda hazır bekleyen ve mutlaka alacağınız bir kararı göz önünde tutuyorum ben...</p>

  <p>Yürümeyen bir yan var bu işte mutlaka. Ama şaşkınlığımı belli etmiyor ve oynuyorum:</p>

  <p><span class="t9">&mdash;</span> Kabileler valisi. Basit bir unvandan ibaret bu. Kolayca verildiği gibi, kolayca alınabilir de...</p>

  <p><span class="t9">&mdash;</span> Babadan oğula geçmek şartıyla valilik, dedim. Dünyalı olduğunuz için, kabileler sizi derhal kabul edeceklerdir. Sizi kabul ettikleri andan itibaren de, onların rızasını almadan sizi atamayız.</p>

  <p><span class="t9">&mdash;</span> O zaman iş değişir. Önemli bir mevki bu.</p>

  <p><span class="t9">&mdash;</span> Önemli ve özellikle de, bağımsız bir mevki.</p>

  <p><span class="t9">&mdash;</span> Neye borçluyum bu şerefi?</p>

  <p><span class="t9">&mdash;</span> Tora'nın sizin gibi adamlara ihtiyaç duymasına...</p>

  <p><span class="t9">&mdash;</span> Açık konuşalım: Prototipi bulup size teslim ettiğim taktirde, Dünya hükümeti Araman'a derhal bir uzay filosu yollayacak ve bütün sonuçları göze alarak gezeninizi askerî işgal altına alacaktır.</p>

  <p><span class="t9">&mdash;</span> Bu ihtimali hesaba kattım ben.</p>

  <p>Çıkmasını işaret ediyor uşağa, ve başbaşa kaldığımız zaman açıklıyor:</p>

  <p>&mdash; Rafı emniyet altına alır almaz, size gösterişli bir kaçış düzenleyeceğiz. Sözüm ona elimizden kurtulmuş olacak ve ormana ulaşarak, yardımcınız olan kadınla buluşacaksınız. Rafı bulduğunuzu söylemeyeceksiniz ona; birlikte araştırmalara devam edeceksiniz.</p>

  <p>Gözlerinin içi gülüyor birden:</p>

  <p>&mdash; Aradan birkaç gün geçtikten sonra da, Rafın yerini hatırladığınızı söyleyeceksiniz yardımcınıza; ve onu, Rampell'in gemisini gizlediği deliğin yakınlarında bir yere götüreceksiniz. Tek başınıza gireceksiniz bu deliğe. Birkaç dakika sonra da Gelma Arene, mağarasına daldığınız tepenin bir atom patlamasıyla yok olduğunu görecek. Sizin Rafa girmek isterken, otomatik korunma sistemini yanlış işlettiğinizden ötürü öldüğünüzü sanacak.</p>

  <p>Çok memnun bir hali var kendinden, zafer kazanmış bir komutan gibi bakıyor yüzüme. Bir baş işaretiyle onaylıyorum onu, ve devam ediyor:</p>

  <p><span class="t9">&mdash;</span> Gelma Arene'e bu durumda, sizi Araman'a getirmiş olan ve hâlâ bıraktığınız yerde emrinize hazır bekleyen Silüs'le Dünyaya dönmekten başka çare kalmayacak böylelikle.</p>

  <p><span class="t9">&mdash;</span> Ve ben de ölmüş sayılacağım?</p>

  <p><span class="t9">&mdash;</span> Evet. Yardımcınız ister istemez böyle rapor verecek.</p>

  <p><span class="t9">&mdash;</span> Siz de, Tora filosunu oluşturacak olan Rafların inşasını rahatça yönetebileceksiniz. Aynı zamanda, bu gemiler için gerekli özel tayfaları da yetiştireceksiniz. Servisiniz gerçeği öğrendiği zaman da, amiral rütbesiyle bizim filomuzun komutanı olarak çıkacaksınız karşılarına...</p>

  <p><span class="t9">&mdash;</span> Ve böylece bana hiçbir kurtuluş yolu kalmayacak. Ge­nellikle bütün hainler gibi, yurdumun en korkunç düşmanı gibi davranmış olacağım.</p>

  <p>Helmâr kalkıyor:</p>

  <p><span class="t9">&mdash;</span> Bugün tepelerde araştırma yapamayız diyor. Geç oldu. Dinlenmenize bakın. Size söylediklerim üzerinde iyice düşünün lütfen. Bir büyük planın sadece ana hatlarını açıkladım ben size. Bu konudaki düşüncelerinizi dikkatle göz önünde tutmaya hazırım Terrel...</p>

  <p><span class="t9">&mdash;</span> İtiraf edeyim ki şaşkın bir durumdayım diyorum.</p>

  <p><span class="t9">&mdash;</span> Tahmin ederim. Çünkü bilinçaltınızın en gizli, en derin çizgilerine kadar indim.</p>

  <p>Son bir selam verip kapıya yöneliyor. Kafam darmadağın bir halde. Nasıl olur da böyle konuşabilir benimle? Yoksa bir tuzak mı bu?</p>

  <p>Ve ne cins bir tuzak? Çünkü teslim olmaya bizzat benim karar verdiğimi ve Solyolu savaşçıların da, sırf kaçmak hakkını koruyayım diye beni elleri bağlı teslim ettiklerini bilmesi gerekir Helmar'ın.</p>

  <p>Ve Gelma'nın, ilk çağrımda ayaklanmaya hazır bekleyen kabilelerin şefi olabilmesi için böyle davrandığımı da bilmesi gerekir Helmar'ın. Bu durumla ilgili en ufak bir söz bile söylemedi oysa. Gelma'nın gerçekten kaçmış olduğuna inanmış göründü.</p>

  <p>Bütün orman kaynamaya başlayacak birkaç saate kalmadan. Yerli çeteciler adım adım kovalayacaklar Toralılar'ı. Her çalılıkta ayrı bir pusu kuracaklar, binbir şekliyle ölüm saçacaklar ortalığa.</p>

  <p>Bütün bunları bildiği halde hiç endişe etmiyor. Toralılar'la asla işbirliği yapmayacağımı bildiği halde güveniyor bana. Akıl almaz bir şey bu!</p>

  <p>Dalgın dalgın düşünüyorum uzun süre. Belki servis beni öyle bir şekilde şartlandırmış olabilir ki, bütün doğru söyleten uyuşturuculara meydan okuyabilirim! Tek açıklama tarzı bu işte. Düşüncelerimi gizleyebilecek şekilde şartlandırılmış olmam.</p>

  <p>Uyuşturucunun etkisi altına girer girmez, yapay bir düşünce çizgisini izleyen cevaplar veriyorum herhalde. Servis tarafından belirlenmiş bir düşünce çizgisine uygun şekilde. Eğer böyleyse, Helmar'ın bana tuzak kurması söz konuşu olamaz; hakkımda kökten yanılması söz konusu olabilir ancak. Öyle mi, değil mi?</p>

  <p>Hem evet, hem de hayır! Gelma'ya ormanda bir krallık kurmayı teklif ederken içtenliğimden eminim çünkü. Gerçi böyle bir krallık kurmakla Rafı Tora'ya teslim etmek arasında büyük bir fark var: Biri tam ihanet, öteki ise değil.</p>

  <p>Değil; çünkü temel düşüncem, kuracağım krallığı Dünya'nın sadık bir müttefiki haline getirmekti. Arada bir düşmanlık ihtimalini hesaba katıyordum ama, karara varmadan önce en kötü ihtimali bile katmak gerekir diye düşünerek katıyordum.</p>

  <p>Belki de şartlanmamın önce Massart'a sonra da Helmar'a ihanete hazır olduğum sanısını veren yanı bu.</p>

  <p>Peki ama, o zaman Servis kendi kuyusunu kendi kazmış demektir? Niçin olmasın? Bu ihtimal, şimdilik beni son derece rahatlatıyor; öngördüğüm planı değiştirmeye gerek yok. Yani kaçacağım.</p>

  <p>Yalnız bu kaçışın acele olması gerekmiyor artık. Tam tersine.</p>

  <p>Toralılar'la ne kadar uzun süre beraber kalırsam, o kadar iyi: Bütün zayıf noktalarını öğrenmek fırsatını bulurum.</p>

  <p>Sayılarının oldukça yüksek olduğunu belirtmişti Massart. En son anda, yani kabilelerin isyanını bastırmak üzere ne gibi önlemler aldıklarını öğrendikten sonra kaçacağım.</p>

  <p>Servis, bunu da öngörmüştür sanırım. Bölmenin deliğine yaklaşıyorum. Kamptan kaçmayacağım hayır, zamanı gelince...</p>

  <p>Tepelerde araştırma yaptığım bir sırayı gözleyeceğim. Gölün öbür kıyısına hâkim olan tepedeki en son sığındığım mağaraya açılan kayalık yeri kolayca bulabilirim.</p>

  <p>Hele ikinci mağaraya ulaşıp da, şaşkınlıktan faydalanarak gizli geçide geçecek kadar zaman bulabilirsem, tamamıyla kurtuldum demektir. İyi hesaplamalı. Araştırma yapacağım yerleri seçecek olan da ben değil miyim?</p>

  <p>Öyleyse, istediğim an o tepeye gidebilirim. Katiyen acele etmemeli. Meyvanın içindeki kurt gibiyim ben burada şimdi; ve eylem saati gelinceye kadar da, yapabileceğim en iyi şey, Helmar'ın öğüdüne uyup dinlenmektir.</p>

  <p class="p2"><b>* * *</b></p>

  <p>Dün gece açık bırakmış olduğum delikten güneş giriyor içeri. Yatağımdan fırlayıp rejeneresans banyosuna geçiyorum.</p>

  <p>Bütün gece rüyalar gördüm. Toralılar'a karşı olan durumumla ilgili rüyalar...</p>

  <p>Helmar'ın, ve daha önce de Massart'ın, uyuşturucuların etkisi altına girdiğim zamanki şartlanma özelliklerim tarafından aldatılmış olduklarına, gittikçe biraz daha inanıyorum.</p>

  <p>Servis yepyeni bir teknik kullanmış olsa gerek. Uyuşturucuları uyuşturma tekniği. Müthiş bir güven aşılıyor bu düşünce bana. Taze güç veren köpüğün derimin delikçiklerine süzülüşünü büyük bir hazla hissediyorum. Hafif ve hoş bir gıdıklanma duyar gibi oluyor insan. Sanki masaj yaptırıyorsunuz.</p>

  <p>Sözün kısası, Helmar'ın tekliflerini reddetmek için neden yok:</p>

  <p>Massart'ın olduğu gibi onun da, Tora'yla işbirliği yapmaya hazır olduğuma inanmasını sağlamakla, çok daha büyük bir hareket özgürlüğü kazanmış olurum.</p>

  <p>Serbest hareket edebileceğim alanı milimi milimine bilmem gerekiyor. Küvetten çıkıyorum; ve sıcak bir hava akıntısı bedenimi kurutuyor.</p>

  <p>Dakika bile sürmüyor. Giyinmeye başlıyorum hemen. Gayet iyi hissediyorum kendimi. Tam formdayım. Giyinmem bitti bile, bölmeye dönüyorum.</p>

  <p>Ben banyodayken, bir tepsi dolusu yemek getirmişler içeri. Toralılar'ın boğazlarına iyice düşkün oldukları anlaşılıyor.</p>

  <p>Izgara et ve meyva. Bir meyvayla yetinip kapıya ilerliyorum. Bakalım açık mı, yoksa kapalı mı? Açık. Koridorda da nöbetçi yok üstelik. Massart'dan daha yumuşak davranıyorlar demek! Geminin çıkış kapısına değil de, komuta mevkiine doğru ilerliyorum. Kapının önünde dört silahlı asker nöbet tutuyor.</p>

  <p>Beni görünce, kısa bir an konuşuyorlar kendi aralarında; ve içlerinden biri komutan bölmesine giriyor. İlerlemeye devam ediyorum; ve kapıya ulaştığımda, dün bizi Silüs'ten inerken karşılamış olan komutan yardımcısı subay beliriyor.</p>

  <p><span class="t9">&mdash;</span> Kumandan Helmar sizi bekliyor diyor. Buyurun.</p>

  <p><span class="t9">&mdash;</span> Sağol...</p>

  <p>Uzun bir masanın arkasında oturuyor Helmar, küçük rütbeli iki subay var yanında. Subayların önünde Massart'ı görüyorum. Silahsız. Üniforması kirli ve yırtık. Kaşlarımı kaldırıyorum merakla.</p>

  <p>Helmar heyecanlı bir sesle:</p>

  <p><span class="t9">&mdash;</span> Tam zamanında geldiniz Terrel diyor. Burada olup bitenler sizi de ilgilendirir sanırım.</p>

  <p>Massart sıçrayıp dönüyor. Bakışıyoruz bir an. Şaşırmış görünüyor önce; sonra yüzünde bir tiksinti ifadesi beliriyor. Tükürür gibi hitap ediyor bana:</p>

  <p><span class="t9">&mdash;</span> Geldin demek! Ben de seni hırslı sanmış, ve yanında mücadele etmek için ormana kaçmıştım.</p>

  <p>Masayı dönüp Helmar'a yaklaşıyorum. Gülümsüyor Helmar, ve kesin bir edayla konuşuyor:</p>

  <p>&mdash; Bu cins hainler için bir tek ceza biliriz biz: İşkence.</p>

  <p>Burada şimdi, çekeceği işkencenin süresini kararlaştırmak için divanıharp olarak toplanmış bulunuyoruz.</p>

  <p>Helmar yardımcılarına doğru eğilirken, Massart öfkeyle bakıyor bana. Çok geçmeden de Helmar'ın insafsız sesi yükseliyor:</p>

  <p><span class="t9">&mdash;</span> Üç ay.</p>

  <p>Massart'ın ürperir gibi olduğunu görüyorum. Ama derhal tutuyor kendini, bana dönerek:</p>

  <p><span class="t9">&mdash;</span> Bu sana ders olsun Terrel. Diyor. Seyretmek zevkini sana da tattıracaklardır herhalde. İbret vericidir.</p>

  <p>Helmar, muhafızları çağıracak olan düğmeye basmak üzere parmağını uzatıyor. Düşünmüyorum bile. Komutanın üzerine atılıp sol kolumu boynuna doluyorum.</p>

  <p>Aynı anda da gövdesini kaldırıp, belindeki fülgüranı çekiyorum. O hızla, ilk yardımcıyı ve beni içeri alan subayı deviriyorum. Öteki yardımcı atılmak üzereyken de, silahın namlusunu Helmar'ın şakağına dayayıp kesin bir sesle konuşuyorum:</p>

  <p>&mdash; Kımıldadığın anda komutanının işi bitmiş demektir.</p>

  <p>Gerçekten de, Helmar'ın kafasının bir anda tuzbuz olması için tetiğe dokunmak yeterli. Nitekim, olduğu yerde çivilenmiş gibi kalıyor yardımcı; ve sapsarı kesiliyor.</p>

  <p>&nbsp;</p>
</body>
</html>
