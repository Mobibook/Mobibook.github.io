<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">YİRMİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><b class="calibre22">6. GÜN</b></p>

  <p class="msoplaintext"><span class="calibre18"><b class="calibre10">SAAT 07:00 -27,7OC RÜZGÂR FAKTÖRÜ: -48°C</b></span></p>

  <p class="msoplaintext"><span class="calibre18"> </span><span class="calibre20">Pazartesi sabahı, kuzey Kutbu'ndan inen bir hava akımıyla başladı ve yanında eksi 7,7 derecede bir soğuk getirdi. Kuzeybatıdan esen sert rüzgâr, rüzgâr faktörünü zalim bir eksi kırk sekiz dereceye düşürmüştü. Megan'ın keyfinde de aynı derecede bir düşüş vardı. Sheraton'daki yatağında yatıyor, DePalma ile buluşmayı korkuyla beklerken, radyoda disk jokeylerin kent halkına insan derisinin altmış saniyede donacağını büyük bir zevkle söylemelerini dinliyordu.</span></p>

  <p class="msoplaintext"><span class="calibre18">   Pazar günü berbat geçmişti. Telefon kaydının ilk araştırmalarından fazla bir sonuç çıkmamıştı. Josh'un defterinde işe yarar bir parmak izi bulunamamıştı. Zanlı profillerini hazırlayan Jayne Millard'la yediği yemek Megan'a, o güne kadar kadınları uzak tutan bir alana girdiği için kutlanmasından başka bir şey getirmemişti.</span></p>

  <p class="msoplaintext"><span class="calibre18">   Şimdi de yatağında yatarken tuvalet masasının aynasına bakarak insanların bir kısmının onu kahraman, bir kısmının da başbelası olarak gördüklerini düşünüyordu. Sanki o insanların gördükleri Megan O'Malley bir hologramdan başka bir şey değilmiş gibi kendini olayların dışında hissetmekteydi. Onların kahramanı ya da belası olmak istemiyordu. Yalnızca işini yapmak istiyordu. Josh'u bulmak istiyordu.</span></p>

  <p class="msoplaintext"><span class="calibre18">   Yorgunluğun ve adale gevşeticilerin verdiği uyuşuklukla yataktan çıkıp duşa girdi. DePalma ile toplantısı için otomobile attığı eşyaları giydi: Siyah pantolon, yüzünün solgunluğunu gözlerinin altındaki çizgileri vurgulayan yumuşak siyah balıkçı yaka kazak.</span></p>

  <p class="msoplaintext"><span class="calibre18">   Parkasını giyip küpelerini takarken Tampa'da bir görevi hayal etmekteydi. Aklının bir köşesinde bir vaha gibi titreyip duran Florida hayali, sokağa çıkıp da rüzgâr bir taş gibi yüzüne çarptığı anda birden yokoluverdi. Park yetinde en az üç otomobilin kaputlarının açık olması kuzeyin teslim bayrağıydı; Hepsi de ölü akülerini canlandıracak servis araçlarını bekliyorlardı. Megan da iki dakika sonra Lumina'nın kaputunu kaldırarak otele girerken, "Kıştan nefret ediyorum" diye söyleniyordu.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 9:00 -27,7°C RÜZGÂR FAKTÖRÜ:-48°C</b></span></p>

  <p class="msoplaintext"><span class="calibre18"> </span><span class="calibre20">DePalma masasının arkasında yürürken ellerini beline dayamış, başını omuzları arasına çekmişti. Ed Sullivan taklidi yapan Nixon'a benziyordu.</span></p>

  <p class="msoplaintext"><span class="calibre18">   Başını sallayarak, "Basından bu kadar çok telefon almamıştık bugüne kadar" dedi.</span></p>

  <p class="msoplaintext"><span class="calibre18">   "Ben merak konusuyum" dedi Megan. Masanın karşı tarafında duruyordu. DePalma oturmasını söylemişti ki, bu kötü bir işaretti. "Ama bunu da atlatacaklar. Benim önemli biri olmadığım üzerinde durun. Zaten önemli olmamam gerek. Dikkatleri bana değil, Josh'a dönük olmalı."</span></p>

  <p class="msoplaintext"><span class="calibre18">   "Sen çocuğun babasını onların önünde sorguya çekerek seni gözardı etmelerini imkânsız hale getirdin."</span></p>

  <p class="msoplaintext"><span class="calibre18">   "Ben yalnızca ona birkaç soru sordum. O da öfkelendi hepsi bu..."</span></p>

  <p class="msoplaintext"><span class="calibre18">   DePalma duyduklarına inanamamış gibi döndü. "Hepsi bu mu? Megan, adam oğlunu kaybetmiş..."</span></p>

  <p class="msoplaintext"><span class="calibre18">   "Benden bilerek bilgi sakladı! Adam bir şeyler saklıyor, ne yapacaktım yani? Hanımefendi gibi davranıp ağzımı mı kapayacaktım yoksa polis gibi davranıp işimi mi yapacaktım?"</span></p>

  <p class="msoplaintext"><span class="calibre18">   "Basın işitme mesafesinde olduğu zaman iş böyle yapılmaz ve sen de bunu gayet iyi bilirsin!"</span></p>

  <p class="msoplaintext"><span class="calibre18">   Megan ağzını kapadı. Bu işi atlatmanın olanağı yoktu. Paul Kirkwood'u sorguya çekerek kendini güç duruma düşürmüştü. Mazerete gerek yoktu. Adamın başbelası olduğunu anlaması gerekirken, öfkesine yenik düşmüştü. İyi bir ajan böyle çalışmazdı.</span></p>

  <p class="msoplaintext"><span class="calibre18">   "Evet efendim" diye mırıldandı.</span></p>

  <p class="msoplaintext"><span class="calibre18">   DePalma içini çekerek koltuğuna oturdu. "Hoşuna gitse de gitmese de senin ve bu olayın üzerinde kocaman bir büyüteç var, Ajan O'Malley. Attığın adıma ve söylediğin her söze dikkat edeceksin. İyi bir polissin ama bugüne kadar kimse seni aşırı diplomatik olmakla itham etmiş değildir."</span></p>

  <p class="msoplaintext"><span class="calibre18">   "Evet, efendim."</span></p>

  <p class="msoplaintext"><span class="calibre18">   "Ve Tanrı aşkına geçen sonbahar ki o cinsel taciz olayını gündeme getirme. Müfettiş az daha kalp krizi geçiriyordu..."</span></p>

  <p class="msoplaintext"><span class="calibre18">   "Bu haksızlık ama" dedi Megan. "O konuyu açan ben değilim. Zaten benimle bir ilgisi de yoktu. O kutuyu Henry Forster açtı..."</span></p>

  <p class="msoplaintext"><span class="calibre18">   DePalma elini salladı. "Önemli değil. Hepimiz dikkatle izlenmekteyiz. Eğer kendine hakim olamazsan ya da bu baskıya dayanamazsan seni geri çekmek zorunda kalırım, başka seçeneğim olmadığını anlamalısın."</span></p>

  <p class="msoplaintext"><span class="calibre18">   Adam bir an sözlerinin etkisini bekledikten sonra gözlüğünü takıp masasının üstündeki kâğıt yığınına baktı. Megan derin bir soluk alıp gitmek için izin istemeye hazırlandı. DePalma başını kaldırdığında yüzündeki ifade yumuşamıştı.</span></p>

  <p class="msoplaintext"><span class="calibre18">   "Elinde hiçbir şey yok mu?"</span></p>

  <p class="msoplaintext"><span class="calibre18">   "Bulmaca parçaları. Şimdilik hiçbiri birbirine uymuyor."</span></p>

  <p class="msoplaintext"><span class="calibre18">   DePalma'nın kara gözleri oğullarının fotoğrafına kaydı. "Uydur onları. Bu işin altından kalk, Megan."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 11:13 -28,8°C RÜZGÂR FAKTÖRÜ: -44,4°C</b></span></p>

  <p class="msoplaintext"><span class="calibre18"> </span><span class="calibre20">Megan pek az kullanılan yan kapıdan merkezden çıkarken DePalma'nın ültimatomlarının ağırlığı altındaydı. Basın, telefon konusunda haber açlığı çekiyordu ve kendinde onların önüne atabileceği hiçbir şey yoktu. Âmiri tarafından azarlandıktan sonra medyanın karşısında görünmez olmak isterdi ama başarılı bir ortadan kaybolmayı ancak Josh Kirkwood yapmıştı ve kendisinin de görevi onu bulmaktı.</span></p>

  <p class="msoplaintext"><span class="calibre18">   Bürosuna girince o hiç kaybolmamış puro ve hava temizleyici kokusu görünmez bir duvar gibi çarptı yüzüne. Bir filtresi almaya karar verdi.</span></p>

  <p class="msoplaintext"><span class="calibre18">   Telesekreterin ışığı yanıp sönüyordu. Düğmeye bastı, başındaki eşarbı çıkardı. Paige Price röportaj yapmak istiyordu.</span></p>

  <p class="msoplaintext"><span class="calibre18">   Kulaklıklarını çıkartan Megan, "Domuzlar uçtukları zaman" diye söylendi.</span></p>

  <p class="msoplaintext"><span class="calibre18">   Henry Forster edilen telefon hakkında bir yorum bulunmasını istiyordu.</span></p>

  <p class="msoplaintext"><span class="calibre18">   Megan parkasını çıkarırken, "Sana bir yorumda bir bulunurum bok çuvalı miyop moruk" dedi.</span></p>

  <p class="msoplaintext"><span class="calibre18">   "Ajan O'Malley, ben NCIC'den Stuart Fielding. Lütfet beni acele arayın. Parmak izlerinizi buldum."</span></p>

  <p class="msoplaintext"><span class="calibre18">   Olie Swain'in parmak izleri.</span></p>

  <p class="msoplaintext"><span class="calibre18">   Megan parkasını askılığa doğru fırlatıp kırık koltuğuna geçti, telefonu açtı. Washington'daki FBI merkezinin numarasını tuşlarken bütün vücudu titriyordu. Sonunda Stuart Fielding karşısına çıktı.</span></p>

  <p class="msoplaintext"><span class="calibre18">   "Bu kadar uzun sürdüğü için kusura bakma ama ne parmak izine ne de ada, o coğrafi bölgede rastlayamadık. Araştırma parametrelerini sürekli genişletmek zorunda kaldık. Sonunda Washington Eyaleti'nde bulduk. Hazır mısın?"</span></p>

  <p class="msoplaintext"><span class="calibre18">   "Ne kadar hazır olduğumu tahmin bile edemezsin. Söyle."</span></p>

  <p class="msoplaintext"><span class="calibre18">   "Kriminal veritabanına göre parmak izleri Leslie Olin Sewek'e ait. Doğum tarihi 31 Ekim 1956. Walla Walla'da on yıllık cezasının beş yılını çekmiş ve 1989'da salıverilmiş."</span></p>

  <p class="msoplaintext"><span class="calibre18">   "Suçu neymiş?" Megan soluğunu tutup bekledi.</span></p>

  <p class="msoplaintext"><span class="calibre18">   "Çocukları taciz. Sabıka kaydını fakslarım."</span></p>

  <p class="msoplaintext"><span class="calibre18">   Megan, Fielding'e teşekkür edip telefonu kapadığını hayal meyal hatırlıyordu. Aldığı notlara bakarken gözleri yanıyordu.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">                           Olie Swain: namı diğer Leslie Olin Sewek</span></p>

  <p class="msoplaintext"><span class="calibre18">                           On yılın beşi - Walla Walla</span></p>

  <p class="msoplaintext"><span class="calibre18">                           Çocuk tacizi</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">   Olie Swain'in açık renkli bir kamyoneti vardı. Olie Swain Josh'a kolaylıkla erişebilirdi. Olie Swain sabıkalı bir sübyancıydı. "Şimdi hapı yuttun, seni orospu çocuğu."</span></p>

  <p class="msoplaintext"><span class="calibre18">   Megan faksı aldıktan sonra memurların, sekreterlerin ve bilinmeyen nedenlerle gelmiş olan kasabalıların arasından süzülerek Mitch'in odasına koştu. Natalie kalesine birinin böyle kapıyı vurmadan girme cüretini bulmuş olmasına şaşarak dosya dolaplarından döndü.</span></p>

  <p class="msoplaintext"><span class="calibre18">   "Şefle görüşmem gerek."</span></p>

  <p class="msoplaintext"><span class="calibre18">   "Yanında şerif var..."</span></p>

  <p class="msoplaintext"><span class="calibre18">   Megan hızını kesmedi bile. Yüzü kızarmış, gözleri parıldayarak iç odaya daldı. Russ Steiger'e bakmadan Mitch'in masasına yürüdü, Olie'nin sabıka kaydının yazılı olduğu faks kâğıdını masanın üstüne atarak yanına da yumruğunu indirdi.</span></p>

  <p class="msoplaintext"><span class="calibre18">   "Senin o zararsız Bay Swain'in Washington eyaletinde çocuk tacizinden hüküm giymiş."</span></p>

  <p class="msoplaintext"><span class="calibre18">   Mitch şaşkın şaşkın baktı kadına. "Ne?"</span></p>

  <p class="msoplaintext"><span class="calibre18">   "Leslie Olie Swain, namı diğer Lonnie O. Swain, namı diğer Olie Swain 1984'te dokuz yaşındaki bir oğlana cinsel tecavüzden hapse mahkûm olmuş."</span></p>

  <p class="msoplaintext"><span class="calibre18">   "Olamaz."</span></p>

  <p class="msoplaintext"><span class="calibre18">   Mitch hiç kıpırdamadan oturuyordu koltuğunda. Olie Swain'in buz pistinde çalışan garip adamdan başka bir şey olduğunu bilmesinin yolu yoktu. Ama yine de kendini sorumlu hissediyordu. Burası onun kasabasıydı. Deer Lake sakinlerini korumak onun göreviydi. Ve bunca zamandır bir çocuk düşmanı burnunun dibinde yaşıyordu ve o hiçbir şeyden kuşkulanmamıştı. Bir sübyancı çocuklara çok yakın olduğu bir işte çalışıyordu ve o buna izin vermişti."</span></p>

  <p class="msoplaintext"><span class="calibre18">   "Parmak izlerini nasıl aldın?"</span></p>

  <p class="msoplaintext"><span class="calibre18">   Megan, Steiger'in bakışlarından kaçınmak için sırtını döndüyse de, masum görünmeyi akıl edebildi. "Bir fırsat çıkmıştı, zanlı olarak bildirmedim ama hiç olmazsa onu bulduk işte. Geçmiş sabıkası nedeniyle kendisini şu anda bizim olayımızla ilgili olarak tutuklayamayız ama Washington eyaletinde kendisi için çıkarılmış bir şartlı tahliyeye uymadığı için tutuklama emri var. Yargıç Witt'i arayıp ev ve otomobilinin aranması için bir emir çıkartmak istediğimizi bildirdim. Sabıka kaydına ek olarak tanığın kamyonet konusunda verdiği ifade ve Olie'nin Josh'u kaçırma fırsatının bulunması arama emri için yeterlidir."</span></p>

  <p class="msoplaintext"><span class="calibre18">   Megan planını düşünerek masanın önünde ileri geri yürüyordu. "Ama acele etmememiz gerektiğini düşünüyorum"</span></p>

  <p class="msoplaintext"><span class="calibre18">   "Neden?" diye Steiger oturduğu koltuktan kalktı. "Gidip herifin ödünü patlatalım biraz."</span></p>

  <p class="msoplaintext"><span class="calibre18">   "Bu 'patlatalım' biz mi demek oluyor" diye Megan alaylı bir tavırla sordu. "Olie Swain, Deer Lake sınırları içinde oturuyor. Bu polisi ilgilendiren bir konudur. Senin yetki alanın dışındadır, Steiger."</span></p>

  <p class="msoplaintext"><span class="calibre18">   "Unut gitsin onu." Steiger gözlerinden ateşler saçarak baktı kadına. "Bu hepimizi ilgilendiren bir konu. O namussuzu..."</span></p>

  <p class="msoplaintext"><span class="calibre18">   "Peki ama bu işi onun yaptığını nasıl kanıtlayacağız?" diye adamın sözünü kesti Megan. "Onu gözetleyip bizi Josh'un yanına götürüp götürmeyeceğini saptamamız gerek. Josh'un onun bulunduğu yerde olmadığını biliyoruz. Çocuğu başka bir yere saklamış olmalı. Sonra bu işte yalnız olup olmadığı konusu var. Telefonu St. Peter'den onun etmediğini ve defteri Mitch'in otomobiline onun bırakmadığını biliyoruz. Bizi bunları yapan kişiye götürebilir."</span></p>

  <p class="msoplaintext"><span class="calibre18">   Steiger kadına sanki başlarına birer abajur geçirip hula hop dansı etmelerini önermiş gibi baktı. "Bu boyda bir kasabada gözetleme nasıl yapılır? Saat yedide bir ekip kursam beş dakika sonra haberi olmayan kalmaz."</span></p>

  <p class="msoplaintext"><span class="calibre18">   "Onun herhalde kasabanın boyuyla bir ilgisi yoktur" diye alay etti Megan.</span></p>

  <p class="msoplaintext"><span class="calibre18">   Mitch de yerinden kalkıp odanın içinde yürümeye başladı. "Olie'nin yerinin karşısındaki ev boş. Arlan ve Ramona Neiderhauser kışı Texas'ta Brownville'de bir treyler parkında geçiriyorlar. Oraya girebiliriz."</span></p>

  <p class="msoplaintext"><span class="calibre18">   "Olie evinden çıkınca ne olacak?" diye sordu Steiger. Deer Lake'de kendini göstermeden kimseyi izleyemezsin."</span></p>

  <p class="msoplaintext"><span class="calibre18">   "Gözetlemeyi geceleri yaparız. Resmi olmayan araçlar kullanırız. Uzaktan izler, ışıklarımızı yakmayız. Eğer bizi farkederse hapı yuttuk demektir ama farketmezse bizi Josh'a götürebilir."</span></p>

  <p class="msoplaintext"><span class="calibre18">   Steiger homurdandı. "Onu biraz sıkıştırırsak yola gelip bize istediğimiz bilgiyi verir."</span></p>

  <p class="msoplaintext"><span class="calibre18">   "Ya vermezse?" diye sordu Mitch. "Ya bir suçortağı varsa ve Olie'yi tutuklarsak ortağı paniğe kapılıp oğlanı öldürürse?"</span></p>

  <p class="msoplaintext"><span class="calibre18">   Mitch dahili telefonun düğmesine bastı. "Natalie? telefonda Arlan Neiderhauser'i bulur musun?" Sonra şerif döndü. "Bu işi bir denememiz gerek, Ross. Eğer işe yaramazsa arama emirleri var nasıl olsa."</span></p>

  <p class="msoplaintext"><span class="calibre18">   "Zaman yitirmekten başka bir şey değil" diye homurdandı Steiger.</span></p>

  <p class="msoplaintext"><span class="calibre18">   "Josh'u sağ kurtarmak ve suçluları da suçüstü yakalamak için bir yol." Mitch saatine bakıp kafasından bir hesap yaptı; "Olie saat üçten on bire kadar çalışır. Her olasılığa karşılık hemen buz pistinin dışına bir adam koyacağım. Ekiplerimiz toplayalım ve saat sekizde kriz merkezinde buluşalım."</span></p>

  <p class="msoplaintext"><span class="calibre18">   Steiger söylene söylene çıktı odadan. Arkasından kapı çarpılarak kapanınca Megan tuttuğu soluğunu koyverdi.</span></p>

  <p class="msoplaintext"><span class="calibre18">   Mitch masasının ardına geçti. "İyi iş basardın, Ajan O'Malley. İki yıldır kasabadayım ve Olie Swain hakkında hiçbir şey bilmiyorum; sen geleli beş gün oldu ve onun bir sübyancı olduğunu ortaya çıkardın. Üstelik ben onu araştırıp hiçbir şey bulamamıştım."</span></p>

  <p class="msoplaintext"><span class="calibre18">   Megan erkeğin sesindeki kendi kendini suçlama karşısında kaşlarını çattı. "Takma adına çıkmış geçerli bir sürücü ehliyeti vardı ve o ad altında herhangi bir sabıkası yoktu. Sen işini yaptın. Ben yalnızca bir adım daha ileri gittim. Ve Cuma gecesi kendisiyle konuşurken parmaklarının üzerinde beceriksizce yapılmış bir dövme görmeseydim bunu yapmayabilirdim. İçimden gelen bir sese uydum ve haklı çıktım. Yalnızca talih."</span></p>

  <p class="msoplaintext"><span class="calibre18">   "Talihin bu işle hiçbir ilgisi yok. İyi polissin." Bu iltifat pek içtenlikti olmasa da Megan yine de sıcak bir sevinç dalgası hissetti içinde. Mitch'in bunu âdeta istemeyerek altta kalmak hoşuna gitmiyormuş gibi söylemesi iltifatı daha da tatlılaştırıyordu.</span></p>

  <p class="msoplaintext"><span class="calibre18">   Etkilenmiş görünmemeye çalışarak, "Teşekkür ederim, Şef" dedi.</span></p>

  <p class="msoplaintext"><span class="calibre18">   Mitch kadının utanmış olduğunun farkındaydı. Gururunu kayıtsızla maskesiyle örtmeye kalkışması da ona dokunmuştu.</span></p>

  <p class="msoplaintext"><span class="calibre18">   "Parmak izlerini aldığını bana neden söylemedin?" diye sordu.</span></p>

  <p class="msoplaintext"><span class="calibre18">   Megan erkekle gözgöze gelmemeye çalışarak omuzlarını silkti. "Aramızda o konu geçmemişti" dedi. "Sezgilerime göre bir hamle yapıyordum. Bir sonuç alacağımı sanmamıştım." Masanın üstündeki cam Miki Fare ağırlığı kaldırıp kartopu gibi elleri arasında yuvarladı. "Teknik olarak, çizmeyi aştım sanırım. Bu şimdi beni azarlayacağın anlamına mı geliyor?"</span></p>

  <p class="msoplaintext"><span class="calibre18">   Mitch masasının kenarına dayandı. "Sezgilerin çok başarılı bir sonuç verdiği için fazla kızamam. Ama bu, mutlu olmam gerektiği anlamına da gelmez."</span></p>

  <p class="msoplaintext"><span class="calibre18">   Megan Miki'yi yerine bıraktı. Ağzının kenarları aşağıya doğru çekilmişti. "Bu olayda mutluluğun yeri yok, Şef."</span></p>

  <p class="msoplaintext"><span class="calibre18">   Megan'ın telefon edip laboratuardan bir yanıt gelmediğini söylemesinden bu yana, Pazar gecesinden beri konuşmamışlardı. Cumartesi gecesi hakkında ikisi de bir şey söylemiş değildi. Şimdi kadına bakarken Mitch'in gözlerinden o açlığı ve sıcaklığı hatırladığı görülüyordu, Megan bunu kendi derisinin altında hissediyordu. Gereksiz bir etkiydi ama geri dönüş imkânsızdı ve bir fırsat doğmuş olsa kararını asla değiştirmeyeceğini biliyordu. Akıllıca değildi belki, ama öyleydi işte.</span></p>

  <p class="msoplaintext"><span class="calibre18">   "DePalma ile ne oldu?" diye sordu Mitch.</span></p>

  <p class="msoplaintext"><span class="calibre18">   Megan kollarını iki yana açtı. "Kolum bacağım hâlâ yerinde."</span></p>

  <p class="msoplaintext"><span class="calibre18">   "Ya işin?"</span></p>

  <p class="msoplaintext"><span class="calibre18">   Megan acı acı gülümsedi. "Şu an için sürüyor. Bu işte başarılı olursak kurtulanın yalnızca Josh olmayacağını söyleyebiliriz. Eh, o nedenle ben işimin başına dönsem iyi olacak. Hastaneye uğrayıp Josh'un kaybolduğu gece buz pistine telefon eden kişiyle konuşmayı düşünüyordum. Konuştuğu adamın ses teşhisini yapabilir belki de. Eğer Olie'nin sesini tanırsa o zaman telefona onun çıktığını ve Hannah'nın geç geleceğini bildiğini öğrenmiş oluruz. Fırsat olayını güçlendirir."</span></p>

  <p class="msoplaintext"><span class="calibre18">   "Güzel. Ben de onun eskiden yaşadığı yerlerin yetkililerini arayıp bize bir bilgi verip veremeyeceklerine bakayım. Savcıyı da arayıp durumu bildiririm."</span></p>

  <p class="msoplaintext"><span class="calibre18">   "Çok iyi."</span></p>

  <p class="msoplaintext"><span class="calibre18">   "Megan." Mitch bunu yalnızca kadının adını söylemiş olmak için söylemişti. Ama sonra kendi kendine kızdı. İş iştir demişti. Yatakta aralarında olanlar işe karıştırılamazdı. Bunu yapmayı istememeliydi. "DePalma'nın sana bir zarar vermediğine sevindim" dedi.</span></p>

  <p class="msoplaintext"><span class="calibre18">   "Gururumdan başka bir yara almadım" diye mırıldandı Megan. "Ben gidiyorum, Şef. Sonra görüşürüz."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 13:07 -29,4°C RÜZGÂR FAKTÖRÜ: -44,4°C</b></span></p>

  <p class="msoplaintext"><span class="calibre18"> </span><span class="calibre20">"Özür dilerim. Ama yapa... hap... şuuu!" Carol Hiatt burnunu bir avuç kâğıt mendile gömdü ve hastaneyi kasıp kavuran virüse teslim olmuşçasına bir an gözlerini kapattı.</span></p>

  <p class="msoplaintext"><span class="calibre18">   "Çok yaşa" dedi Megan.</span></p>

  <p class="msoplaintext"><span class="calibre18">   Hastane resepsiyon memuru burnunu silip mendili zaten tepeleme dolu olan çöp sepetine attı. "Bu türü en berbatıdır" dedi. Virüs, saçlarını uzun ve oval bir yüzün tepesinde siyaha boyanmış bir süpürgeye dönüştürmüştü. Burnu kıpkırmızıydı "Gelmeyecektim ama ötekiler benden de beter."</span></p>

  <p class="msoplaintext"><span class="calibre18">   Megan sempati göstermeye çalışarak başını salladı. Arkasındaki bekleme yerinde küçük bir çocuk ve bir bebek uyumsuz bir koro gibi ağlarlarken bir üçüncüsü oyuncak ksilofonunu tangırdatıp duruyordu. Televizyonda Geraldo dizisi oynamaktaydı.</span></p>

  <p class="msoplaintext"><span class="calibre18">   Carol yine, "Özür dilerim" dedi. "Cuma günü bütün bunları öteki memura anlatmıştım. Telefonu ben ettim ama o gece burası kıyamet yerinden farksızdı. Buz pistinde kiminle konuştuğumu bilemeyeceğim."</span></p>

  <p class="msoplaintext"><span class="calibre18">   "Adam kendini tanıtmadı mı?"</span></p>

  <p class="msoplaintext"><span class="calibre18">   "Bugüne kadar telefonda kendini tanıtan bir erkekle karşılaşmış değilim. Sanki kim olduklarını bilmek gerekirmiş gibi hemen konuşmaya başlarlar. Sanki burada oturup onların telefonunu bekliyormuşsunuz gibi." Kadın burnuna yeni bir mendil götürüp onu da karanfil şeklinde buruşturdu.</span></p>

  <p class="msoplaintext"><span class="calibre18">   Megan not defterindeki resepsiyon sözcüğünün üzerine kalın bir çizgi çekti. "Sesini duysanız tanır mıydınız?"</span></p>

  <p class="msoplaintext"><span class="calibre18">   "Evet demek isterdim." Carol telefonun yanındaki kutudan bir avuç mendil daha alırken gözleri doldu, duygusal bir sıkıntıyla yüz hatları gerildi. "Hannah'yı çok severim. Tanıdığım en iyi insandır o. Ve onun küçük çocuğunu biri alsın ve kimbilir neler yapsın..."</span></p>

  <p class="msoplaintext"><span class="calibre18">   Carol Hiatt ıstırapla çarpılmış yüzünü kaldırdı. "Çok özür dilerim. Benim de küçük bir oğlum var -Brian. Josh'un en iyi arkadaşıdır. Aynı hokey takımında oynuyorlar. O gece o da pistteydi. Kaçırılan o olabilirdi..."</span></p>

  <p class="msoplaintext"><span class="calibre18">   Megan uzanıp kadının omzunu okşadı. "Yardım edebilseydiniz, ederdiniz" dedi. "Benimki yalnızca uzak bir olasılıktı, teşekkür ederim."</span></p>

  <p class="msoplaintext"><span class="calibre18">   "Lütfen Josh'u bulun" diye fısıldadı kadın. Deer Lake'in tümü adına konuşuyormuş gibi geldi Megan'a. Hepsi de acı çekiyordu, hepsi de sersemlemişti. Geceleri sokak kapılarının önündeki ışıklan açık bırakıyorlardı ve kapılarına JOSH İÇİN YANIYOR diye yazılar asmışlardı. Çünkü çalınan yalnızca Josh değildi, kasaba masumluğu ve güveninin bir kısmı da onunla birlikte çalınmıştı.</span></p>

  <p class="msoplaintext"><span class="calibre18">   Leslie Olin Sewek'in vereceği hesap çok büyüktü. "Elimizden geleni yapıyoruz" dedi.</span></p>

  <p class="msoplaintext"><span class="calibre18">   Oradan ayrılırken duvarda kafeteryayı gösteren oku gördü. Ve izlemeye başladı. Belki kafein başağrısını giderirdi.</span></p>

  <p class="msoplaintext"><span class="calibre18">   Kafeterya masalar ve iskemlelerle dolu, bir duvarında otomatların bulunduğu bir odadan fazla bir şey değildi. Köşedeki masada hastane onarım ekibinden birkaç kişi kahve içip zar atıyorlardı. Megan içeri girince başlarını bile kaldırmadılar.</span></p>

  <p class="msoplaintext"><span class="calibre18">   Megan bir otomata para atıp Mountain Dew düğmesine bastı. Makinenin deliğinden teneke kutu çıkarken Christopher Priest içeri girdi. Siyah balıkçı yaka kazağı dar göğsüne yapışmış, kollarından yukarı sıyrılmıştı. İnce kemikli elleri kazağın kısa kollarından sanki iki karış çıkmış gibiydi.</span></p>

  <p class="msoplaintext"><span class="calibre18">   "Ajan O'Malley." Adamın gözlüklerinin iri camları ardında gözleri şaşkınlıkla parıldadı. İnce dudaklarının uçları yukarı doğru kıvrıldı. "Burada ne işiniz var? Umarım o virüsü kapmamışsınızdır."</span></p>

  <p class="msoplaintext"><span class="calibre18">   "Hayır, gayet iyiyim. Siz nasılsınız, Profesör?"</span></p>

  <p class="msoplaintext"><span class="calibre18">   "Burada bir öğrencim var da." Profesör otomata para attı, kremalı ve şekerli bir kahve aldı.</span></p>

  <p class="msoplaintext"><span class="calibre18">   Megan kutusunu açtı, çantasından bir Cafergot table alıp içti. Bir yandan da profesörün fincanını alıp bir masaya götürürken gösterdiği titizliğe bakıyordu. Priest fincan kenarından dökülen kahveyi bir kâğıt peçeteyle sildi, son peçeteyi itinayla dörde katlayıp fincanın hemen sol tarafına bıraktı.</span></p>

  <p class="msoplaintext"><span class="calibre18">   Megan profesörün solundaki iskemleye yanlamasına oturdu, "Josh'un kaçırıldığı gece o araba kazası geçiren çocuk... "</span></p>

  <p class="msoplaintext"><span class="calibre18">   "Evet." Adam kahvesini yudumladı. Gözlükleri buğulanırken dimdik ileri bakıyordu.</span></p>

  <p class="msoplaintext"><span class="calibre18">   "Nasıl şimdi?"</span></p>

  <p class="msoplaintext"><span class="calibre18">   "Aslında pek iyi değil. Bazı komplikasyonlar çıkmış. Belki de Cities'de daha büyük bir hastaneye nakledecekler."</span></p>

  <p class="msoplaintext"><span class="calibre18">   "Çok kötü."</span></p>

  <p class="msoplaintext"><span class="calibre18">   "Hııımmm..." Adam duvardaki renkli bir postere baktı. Kendi kendine konuşurmuş gibi alçak sesle, "Mike benim için bir iş yapıyordu" dedi. "Algılama ve öğrenme projesi için."</span></p>

  <p class="msoplaintext"><span class="calibre18">   "Dr. Wright'in geçen gün sözünü ettiği proje."</span></p>

  <p class="msoplaintext"><span class="calibre18">   "Evet. Mike yolun boş olduğunu söylüyor ve sonra o virajı alamadı." Kahvesinden bir yudum daha aldı, dudaklarını kuruladı. "Yaşam çok garip, değil mi?"</span></p>

  <p class="msoplaintext"><span class="calibre18">   "Hem de nasıl."</span></p>

  <p class="msoplaintext"><span class="calibre18">   "Bu rastgele bir şey mi, yoksa kader mi? Mike Chamberlain'i o anda o köşeye getiren nedir? O gece Josh Kirkwood'u o kaldırımda tek başına bekleten nedir? Sizi ve beni aynı anda burada karşı karşıya getiren nedir?"</span></p>

  <p class="msoplaintext"><span class="calibre18">   "Bunlar felsefe bölümü sorularına benziyor."</span></p>

  <p class="msoplaintext"><span class="calibre18">   "Hiç de değil. Bilgisayar bilimi mantık, neden-sonuç ve düşünme biçimleriyle ilgilenir."</span></p>

  <p class="msoplaintext"><span class="calibre18">   Megan madensuyunu bitirip tenekeyi kutuya attı. "Eh, profesör, siz ve bilgisayarınız bu dünyada olan pislikler konusunda mantıklı bir açıklama bulursanız bunu en önce ben bilmek isterdim."</span></p>
</body>
</html>
