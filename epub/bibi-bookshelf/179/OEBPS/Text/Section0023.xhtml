<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">ON ALTINCI BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">3. GÜN</span></b></p>

  <p class="msoplaintext"><span class="calibre18"><b class="calibre10">SAAT 18:16 -4,9-C</b></span></p>

  <p class="msoplaintext"><span class="calibre18"> </span><span class="calibre20">Yemeğe fazladan birinin gelmesi Jessie'yi kuşkulandırmıştı Mitch'in yemeklerini alıp gelmesini beklerlerken Megan'a uzun uzun baktı. Megan da bir şey söylemiyor, Mitch'in kızın inceliyordu. Jessie Holt, iri kahverengi gözleri ve düğme burnuyla çok sevimli bir kızdı. Uzun saçları arkaya taranmış ve ta beline kadar uzanan bir örgü yapılmıştı. Başının garip yerlerine garip açılarla yerleştirilmiş iki toka, bunların Jessie'nin kendi katkısı olduğunu gösteriyordu.</span></p>

  <p class="msoplaintext"><span class="calibre18">   Kız hiç de memnun görünmeyerek, "Sen babamın sevgilisi misin?" diye sordu.</span></p>

  <p class="msoplaintext"><span class="calibre18">   "Babanla birlikte çalışıyoruz," diyen Megan, usta bir hareketle konudan uzaklaştı.</span></p>

  <p class="msoplaintext"><span class="calibre18">   "Sen de polis misin?"</span></p>

  <p class="msoplaintext"><span class="calibre18">   "Evet."</span></p>

  <p class="msoplaintext"><span class="calibre18">   Jessie arkasına yaslanıp kollarını göğsünde kavuşturarak bunu düşündü. Üzerinde renkli karelerden oluşan bir kazak vardı ve ön tarafına çilli ve çift örgülü yünden saçlı bir kız yüzü aplike edilmişti. Kız saç kuyruklarından birini alıp burnuna sürttü.</span></p>

  <p class="msoplaintext"><span class="calibre18">   "Ben hiç kız polis görmemiştim."</span></p>

  <p class="msoplaintext"><span class="calibre18">   Megan dirseklerini masaya dayadı. "Sayımız pek fazla değildir. Babam da polisti. Sen de büyüyünce polis olmayı düşünür müsün?"</span></p>

  <p class="msoplaintext"><span class="calibre18">   Megan boğazına kadar yükselen kahkahasını tuttu. "Güzel bir plan. Veteriner ne iş yapar?"</span></p>

  <p class="msoplaintext"><span class="calibre18">   "Hasta hayvanlara yardımcı olup onları iyileştirir."</span></p>

  <p class="msoplaintext"><span class="calibre18">   "Çok güzel bir iş. Ben de hayvanları severim. Evde iki kedim var."</span></p>

  <p class="msoplaintext"><span class="calibre18">   Jessie'nin gözleri irileşti. "Sahi mi? Benim Whiskers adında oyuncak bir kedim var. Büyükbabam alerjik olduğu için anneannem gerçek kedi alamayacağımı söylüyor."</span></p>

  <p class="msoplaintext"><span class="calibre18">   "Çok yazık."</span></p>

  <p class="msoplaintext"><span class="calibre18">   "Ama bir köpeğim var." Kız da Megan'ı taklit ederek kollarını masaya dayadı. "Adı Scotch. Benden yaşlı ama benim köpeğim. Babam öyle diyor."</span></p>

  <p class="msoplaintext"><span class="calibre18">   "Babanın dediği doğrudur." Mitch elindeki yüklü tepsiyi masaya bıraktı.</span></p>

  <p class="msoplaintext"><span class="calibre18">   Jessie gülümsedi. Oturan babasının kucağına çıktı, başını geriye atıp yüzüne baktı.</span></p>

  <p class="msoplaintext"><span class="calibre18">   Megan onların yanında yerinin olmadığını hissediyordu. Mitch kızıyla birlikte olmak istemiş, kendisini de kibarlığından davet etmişti. Megan daveti kabul ettiği için pişmandı ve eski anılarının tazelenmesine izin verdiği için kendi kendine içerlemişti. Yetişkin bir kadındı ve uyumsuz teriminin cisimleşmişi olan bir ailesi oldu diye kendine acımaktan vazgeçmeliydi.</span></p>

  <p class="msoplaintext"><span class="calibre18">   "Hey, O'Malley? İyi misin?"</span></p>

  <p class="msoplaintext"><span class="calibre18">   "Ne?" Megan Mitch'e baktı ve gözlerindeki kaygıyı görünce utandı. "Evet evet" diyerek dikkatini önünde kağıda sarılı duran hamburgere verdi. Kızarmış soğan kokusu iştahını açmıştı. "Şey... vakayı düşünüyordum. Bugün hastane personeliyle yapılan konuşmaları incelemeliydim. Belki de geçidi izlemem."</span></p>

  <p class="msoplaintext"><span class="calibre18">   "Kendine biraz zaman ayır" dedi Mitch. "Saatin işlediğini biliyorum ama günde yirmi dört saat de çalışamazsın. Kendin tüketircesine çalışırsan bedenen de ruhen de ölürsün kimseye bir yararın olmaz."</span></p>

  <p class="msoplaintext"><span class="calibre18">   Megan omuzlarını silkti. "Bugün yalnızca on saat çalıştım. Bir iki saat daha çalışabilirim, sonra da dinlenecek birkaç saatim daha kalır. Geceleri daha iyi düşünürüm ben. İnsanı ayartacak fazla bir şey yoktur."</span></p>

  <p class="msoplaintext"><span class="calibre18">   Mitch kaşlarını çattı ama bir şey söylemedi.</span></p>

  <p class="msoplaintext"><span class="calibre18">   Jessie sütünü yudumladı. "Baba geçitte geçen seferki gibi peynir kılığına girmiş insanlar olacak mı? Çok komiktiler."</span></p>

  <p class="msoplaintext"><span class="calibre18">   "Herhalde olur yavrum" dedi Mitch gözlerini kadından ayırmadan.</span></p>

  <p class="msoplaintext"><span class="calibre18">   Jessie bir yıl önceki fener alayını anlatmaya koyuldu, Megan, Mitch'in sorularından kurtulduğuna sevinerek küçük kıza döndü, hikâye bittiğinde yemeğin de biteceğini ve o zaman da kaçabileceğini düşünüyordu. Mitch kızıyla başbaşa kalmayı hakketmişti ve kendisi de bu tanımadığı ortamdan en iyi bildiği şey olan işine çekilmek istiyordu.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 20:19 -6,6°C</b></span></p>

  <p class="msoplaintext"><span class="calibre18"> </span><span class="calibre20">Megan, Deer Lake'in ıssız sokaklarından geçerken arabanın ısıtıcısına küfürler yağdırıyordu. Bir geçit yapmak için yılın komik bir ayını seçmişlerse de herkes oradaydı. Megan lise bando takımı borazancılarının kaçının dudaklarının aletlerinin ağızlığına yapışıp kalacağını düşündü.</span></p>

  <p class="msoplaintext"><span class="calibre18">   Jessie'nin geçen yılın geçit törenini anlatışı aklına gelince gülümsemekten kendini alamadı. Eski itfaiye binasının garajında gördüğü araçları hatırlıyordu. Buckland peynir fabrikasından getirtilen peynir tekerleklerini ve palyaçoları, karda kayıp birbirleri üstüne devrilirken kaldırımlarda toplanan insanların kasıklarını tuta tuta güldüklerini hayal edebiliyordu.</span></p>

  <p class="msoplaintext"><span class="calibre18">   Bu gece ne kadar gülünecekti acaba? Bu gece herkesin aklı kayıp çocukta olacaktı ve katılan her kişinin kolunda sarı bir kurdele ve arabaların üstünde de JOSH'U EVİNE GETİR yazılı pankartlar olacaktı.</span></p>

  <p class="msoplaintext"><span class="calibre18">   Megan oğlanın evine dönmesini bütün kalbiyle istiyordu. Ellerinde o kadar az şey vardı ki. İhbarlardan hiçbir şey çıkmamıştı. Sürekli olarak Olie Swain'i düşünüyordu. Bir zanlıya en yakın o vardı. Mitch de öyle düşünmüş olmalıydı, yoksa Olie'nin kamyonetinin içine bakma riskini göze alamazdı.</span></p>

  <p class="msoplaintext"><span class="calibre18">   Mitch'in kamyonet konusunu kendisine açmış olmasını isterdi. Ve kendisini. Megan telefonu açıp on dakikada onun geçmişini öğrenebilirdi. Hatta isteseydi TV7'yi arayıp Paige Price'ın Mitch hakkındaki o programının bir kopyasını alabilirdi. Ya da Miami'de emniyette birini bulur ya da Miami Herald arşivlerinden hikâyeyi elde edebilirdi. Ama bunların hiçbirini yapmayacaktı. Bu bilgi Mitch'in kendisinden gelmeliydi ve bunun nedeni de Megan'ın ödünü patlatıyordu. Mantığın hiçbir öneminin olmadığı ruhunun derinliklerinde, erkeğin kendisine güvenmesini istiyordu.</span></p>

  <p class="msoplaintext"><span class="calibre18">   Sen sözle ifade edilemeyecek kadar aptalsın, O'Malley.</span></p>

  <p class="msoplaintext"><span class="calibre18">   Mitch kendisiyle yatmak istiyordu, kalbini vermek istemiyordu.</span></p>

  <p class="msoplaintext"><span class="calibre18">   Megan onunla gitmek istiyordu. Yeni görevinde üçüncü günüydü ve polis şefiyle seks yapmak istiyordu.</span></p>

  <p class="msoplaintext"><span class="calibre18">   Sen yaşamayacak kadar aptalsın, O’Malley.</span></p>

  <p class="msoplaintext"><span class="calibre18">   Şehvet. Hayvansal cazibe. Patlamak üzere olan bir durumun hassaslaşmış duyguları. Uzun zamandır gözardı edilmiş bedensel ihtiyaçlar. Hepsi de doğru olan ama hiçbiri gerçek olmayan mazeretler, kafasından birbiri ardından geçmekteydi. Gerçeğin ta kendisini aramayacaktı. Bulacağı şeyden korkuyordu. Hiç doyurulmamış olan bir ihtiyaç. Ezelden beri kendisiyle beraber olan bir özlem. Aptalca hayaller.</span></p>

  <p class="msoplaintext"><span class="calibre18">   Yaşamında bir ilişkiye yer yoktu, özellikle de getireceği bütün karışıklıklarla Mitch Holt ile bir ilişkiye. Bu fikri kafasında evirip çevirdiğine inanamıyordu. Aşk, aile ve kara saçlı küçük çocuklar hayali gecenin en karanlık, en derin, en yalnız saatlerine özgüydü ve aydınlık ve gerçeğin doğmasıyla rüya olarak nitelenirdi. Şimdi onlarla uğraşacak ne zamanı de enerjisi olmadığı bir anda ortaya çıkmaları kafasını allak bullak ediyordu. Şu anda yalnızca önündeki olayı düşünmeliydi.</span></p>

  <p class="msoplaintext"><span class="calibre18">   Megan kendisini mesleği boyunca yöneltmiş olan o inatçı kararlılıkla düşüncelerini o yöne doğrulttu ve arabasını buz pistine çevirdi. Park yerinde uzun bir süre oturup Olie'nin hurda kamyonetine baktı. İçinde bir dürtü, erişemediği yerdeki bir kaşıntı gibi kendisini rahatsız ediyordu. Kafasının gerisinde Josh'un defterine yazdığı satırı okuduğunu duyar gibiydi: Çocuklar Olie ile alay ediyorlar ama bu kötü bir şey. Görünüşü kendi elinde olan bir şey değil ki.</span></p>

  <p class="msoplaintext"><span class="calibre18">   İçerde hoparlörde müzik çalıyordu: Mariah Carey'in Hero adlı parçası. Tribün karanlık ve boştu. Buzun üzerinde ışıklar yanıyor, yalnız bir dansçı melodiyle birlikte kayıyor, dönüyor ve sıçrıyordu. Megan takım sırasına kadar gidip pistin kenarında bir koltuğa oturdu.</span></p>

  <p class="msoplaintext"><span class="calibre18">   Buz dansı yapan genç bir kadındı: bacaklarına siyah dolaklar geçirmiş, mor bir etekli ve fildişi rengi bol bluzlu ufak tefek ama atletik yapılı. Kendini müziğe, el ve ayak hareketlerine vermişti. Her hareketi kusursuz bir hale gelince bir sonrakine karışıveriyordu. Sıçrayışları zarif ve güçlü, inişleri fizik kurallarına meydan okurcasına düzgündü. Müzik birden arttı, yükseldi ve sonra yumuşadı. Kadın da bir müzik kutusu üstündeki bir balerin gibi son dönüşüne başladı.</span></p>

  <p class="msoplaintext"><span class="calibre18">   Megan alkışlayınca kadın ilk kez kendisinin farkında oldu, sonra gülerek el salladı, ardından da elleri belinde, koyarak yanına geldi.</span></p>

  <p class="msoplaintext"><span class="calibre18">   "Çok güzeldi!" dedi Megan.</span></p>

  <p class="msoplaintext"><span class="calibre18">   Kadın soluklarını düzene sokmaya çalışarak omuzlarını silkti. "Daha çalışmak ister ama teşekkür ederim. Şu su şişesini verir misiniz?"</span></p>

  <p class="msoplaintext"><span class="calibre18">   Megan oyuncu sırası üzerinde duran plastik maden suyu şişesini uzattı. "Ben Cezai Takibat Bürosu'ndan Megan O'Malley."</span></p>

  <p class="msoplaintext"><span class="calibre18">   "Ciji Swensen." Kadın kapıdaki havluyu alıp dudaklarını, alnını kuruladı. "Sizi gazetede okudum. Buraya kaçırılma için gelmiştiniz galiba? Dr. Garrison'a çok acıdım doğrusu."</span></p>

  <p class="msoplaintext"><span class="calibre18">   "Josh'u tanır mısınız?"</span></p>

  <p class="msoplaintext"><span class="calibre18">   "Elbette. Kasabada ayağına paten geçiren herkesi tanırım. Buz Dansı Kulübü'nde öğretmenim."</span></p>

  <p class="msoplaintext"><span class="calibre18">   "Bu gece mesai mi yapıyorsunuz?"</span></p>

  <p class="msoplaintext"><span class="calibre18">   "Antrenman. Kulüp her yıl Kar Festivali'nde küçük bir gösteri yapar. Bu benim parçalarımdan biri. Bu gece herkesin geçitte olacağını bildiğimden, tek başıma rahat çalışırım diye düşündüm. Özel bir gösteri bu -Josh için. Kulüp elde edilecek hasılatı gönüllü merkezine bağışlamaya karar yerdi."</span></p>

  <p class="msoplaintext"><span class="calibre18">   "Çok cömert bir davranış."</span></p>

  <p class="msoplaintext"><span class="calibre18">   "Eh, hepimizin bir şey yapması gerekiyor. Bir sapığın Josh'u bu buz pistinin dışından aldığını düşündükçe çıldıracak gibi oluyorum. Bunu yaptığında ben buradaydım hatta."</span></p>

  <p class="msoplaintext"><span class="calibre18">   "O gece burada mıydınız?"</span></p>

  <p class="msoplaintext"><span class="calibre18">   Ciji bir yudum daha su içerken başını salladı. "Saat yedide dersim vardı."</span></p>

  <p class="msoplaintext"><span class="calibre18">   Pistin öte yanından bir erkek sesi duyuldu. "Müziği bir daha ister misin, Ciji?"</span></p>

  <p class="msoplaintext"><span class="calibre18">   "Teşekkür ederim ama istemem, dinleniyorum, Olie" diye seslendi kadın.</span></p>

  <p class="msoplaintext"><span class="calibre18">   Megan dikkatle bakınca gölgeler arasında Olie Swain'in baş ve omuzlarını farketti. "O gece Olie'yi görmüş müydünüz?"</span></p>

  <p class="msoplaintext"><span class="calibre18">   "Evet." Kadın omuzlarını silkti. "Olie her zaman buralarda bir yerdedir."</span></p>

  <p class="msoplaintext"><span class="calibre18">   "Sizin dersiniz başlamadan buz makinesini çalıştırdı, değil mi?"</span></p>

  <p class="msoplaintext"><span class="calibre18">   Ciji başını salladı. "Çocukların antrenmanı biter bitmez."</span></p>

  <p class="msoplaintext"><span class="calibre18">   "Saat kaçtı?"</span></p>

  <p class="msoplaintext"><span class="calibre18">   "Beşi çeyrek geçe ile beş buçuk arası." Ciji'nin ince kaşları kaygıyla birleşti. "Bakın, kasabada Olie'yi suçlamaya hazır çok kişinin olduğunu biliyorum ama aslında kötü bir insan değildir. Gariptir yalnızca. Tatlı bir insandır. Onun çocukların yanında uygunsuz bir şey yaptığını görmüş değilim."</span></p>

  <p class="msoplaintext"><span class="calibre18">   "Onu o gece daha sonra gördünüz mü?"</span></p>

  <p class="msoplaintext"><span class="calibre18">   "Elbette. Saat sekizde yaşlıların hokey maçından önce makinesini çalıştırdı yine."</span></p>

  <p class="msoplaintext"><span class="calibre18">   Bu da başka şeyler yapması için kendisine saatler bırakırdı. Josh Kirkwood'u kaçırmak da dahil.</span></p>

  <p class="msoplaintext"><span class="calibre18">   Ciji şişesini sıranın üstüne bırakıp elindeki havluyu buruşturdu. "Bu işi onun yaptığına gerçekten inanmıyorsunuz, değil mi?"</span></p>

  <p class="msoplaintext"><span class="calibre18">   "Biz yalnızca Çarşamba gecesi olanların kronolojik bir sırasını çıkarmaya çalışıyoruz. Kimin saat kaçta nerede olduğunu bilmek bizim için önemlidir. Siz kaça kadar buradaydınız?"</span></p>

  <p class="msoplaintext"><span class="calibre18">   "Sekizi çeyrek geceye kadar. Her zaman yaşlıların ısınmalarını beklerim." Gülümsedi. "Flört etmeye bayılırlar. Çok tatlı insanlardır."</span></p>

  <p class="msoplaintext"><span class="calibre18">   "Olağandışı bir şey görüp duymadınız sanırım."</span></p>

  <p class="msoplaintext"><span class="calibre18">   Kadının yüzündeki gülümseme kayboldu. "Hayır. Dün beni sorguya çeken memura da söylediğim gibi -aksini söyleyebilmek isterdim. Josh için bir kahraman olmak isterdim ama hiçbir şey görmedim."</span></p>

  <p class="msoplaintext"><span class="calibre18">   "Teşekkür ederim" dedi Megan. "Sizi çalışmanızla bırakayım artık. Tanıştığımıza memnun oldum."</span></p>

  <p class="msoplaintext"><span class="calibre18">   "Tamam." Ciji havluyu atıp zarif bir hareketle pistin ortasına kaydı. "Pazar günkü gösteriye geleceğinizi umarım."</span></p>

  <p class="msoplaintext"><span class="calibre18">   "Gelmeye çalışacağım" diye seslenen Megan pistin öteki ucuna doğru yürüdü.</span></p>

  <p class="msoplaintext"><span class="calibre18">  </span><span class="calibre20">Olie kadının geldiğini görmüştü. Yüzüne öyle dik dik bakan kadın polis. Onunla konuşmak istemiyordu. Kimseyle konuşmak istemiyordu. İnsanların ne dediklerini biliyordu: kamyoneti polislerin aradığına benziyormuş. Eh, Mitch Holt kamyonetin içine bakmış ve bir şey bulamamıştı. Kendisine öyle yan gözle bakan ve arkasından konuşan insanların cehenneme kadar yolları vardı. Zaten kendisi onların ne düşündüklerine aldırmıyordu bile. Bütün istediği rahat bırakılmaktı.</span></p>

  <p class="msoplaintext"><span class="calibre18">   Plastik Cola şişesiyle kaos kuramları hakkındaki kitabını alıp soyunma odalarına doğru yürüdü.</span></p>

  <p class="msoplaintext"><span class="calibre18">   "Bay Swain? Sizinle biraz konuşabilir miyim.7"</span></p>

  <p class="msoplaintext"><span class="calibre18">   "Şefle konuştum" diye homurdandı Swain. "Söyleyecek başka şeyim yok."</span></p>

  <p class="msoplaintext"><span class="calibre18">   Terbiyeli ol, Leslie! Kabalık etme, Leslie! Ben konuşurken bana asla arkanı dönme, Leslie!</span></p>

  <p class="msoplaintext"><span class="calibre18">   Kafasının içindeki sert sesi duyunca birden irkilmişti. "Yalnızca bir dakika."</span></p>

  <p class="msoplaintext"><span class="calibre18">   Olie odasına gidecek olursa kadın kendisini izleyecekti. Bunu istemiyordu. Odasına bir başkasının girmesinden hoşlanmazdı. Başka insanlar kendi alanına girdiklerinde soluk alamazdı.</span></p>

  <p class="msoplaintext"><span class="calibre18">   Adama yetişen Megan, "Size bir iki sorum olacak" dedi. Adamın kokusunu iki metre öteden alabiliyordu. Kötü vücut bakımının keskin soğan kokusu ile aşırı çalışan tel bezlerinin bayatlamış kolonya kokusu. Üzerinde o ilk gece giydiği kazak ve ceket vardı. Adam elindeki kitabı göğsüne dayamış öylece dururken, cam gözü ileri bakıyor, sağlam gözü çevresinde dolanıyordu.</span></p>

  <p class="msoplaintext"><span class="calibre18">   "Bay Swain, Josh'un kaybolduğu gece burada buz yaptığınızı biliyorum. Onun takımı antrenmanı bitirdikten hemen sonra, değil mi?"</span></p>

  <p class="msoplaintext"><span class="calibre18">   Olie başını salladı.</span></p>

  <p class="msoplaintext"><span class="calibre18">   "Ve yaşlılar takımı oynamadan hemen önce de aynı şeyi yaptınız?"</span></p>

  <p class="msoplaintext"><span class="calibre18">   Baş yine sallandı.</span></p>

  <p class="msoplaintext"><span class="calibre18">   "O ikisinin arasında nerede olduğunuzu söyleyebilir misiniz?"</span></p>

  <p class="msoplaintext"><span class="calibre18">   "Buralardaydım." Kendi saldırgan ses tonu karşısında irkilmişti.</span></p>

  <p class="msoplaintext"><span class="calibre18">   Benimle o ses tonuyla konuşma, Leslie. Bundan pişman olacaksın, Bay Ukala. Seni doğduğuna pişman edeceğim.</span></p>

  <p class="msoplaintext"><span class="calibre18">   Kadın polis kendisine bakıyordu. Olie onu itip geçmek isterdi. Onun kendisine öyle bakmaması için suratına bir yumruk indirmek ve sonra kendisini rahat bırakması için bağırırken bir yumruk daha. Ama bunları yapamazdı ve yapamayacağını bilmek de kendisini zayıf, güçsüz ve iktidarsız hissetmesine yol açıyordu. Hilkat garibesi. Garip yaratık. Doğanın bir yanlışı. Cola şişesini tutan eli kasıldı, kaşlarını çatarken küçük ağzı büzülerek at nalı şeklini aldı.</span></p>

  <p class="msoplaintext"><span class="calibre18">   "Sizi burada gören var mı?" Megan'ın bakışları Olie'ni yarım yün eldivenli eline kaydı. Eldivenin kesik yerlerinden çıkan parmaklarının üzerinde ince mavi çizgiler vardı. Olie açıktaki parmaklarını sıkarken şişeden bir çatlama sesi geldi. Megan'ın kalp atışları hızlandı</span></p>

  <p class="msoplaintext"><span class="calibre18">   "Ben bir şey yapmadım" dedi Olie.</span></p>

  <p class="msoplaintext"><span class="calibre18">   "Ben size bir şey yaptınız demedim, Bay Swain. Ama biliyorsunuz, kamyonetiniz tanığımızın tarif ettiğine çok benziyor. Eğer onu siz kullanmadıysanız kim kullandı? Belki de bir arkadaşınıza ödünç vermiştiniz. Bana söyleyebilirsiniz. Bu size hiçbir suç yüklemez."</span></p>

  <p class="msoplaintext"><span class="calibre18">   "Hayır" dedi Olie, Nike ayakkabıları üzerine ileri geri sallanarak. Aynı zamanda şişeyi de sıkmaya devam ediyordu.</span></p>

  <p class="msoplaintext"><span class="calibre18">   "Bütün gece burada olduğunu söylüyorsun ama bu iddianı doğrulayacak bir kişi yok mu?"</span></p>

  <p class="msoplaintext"><span class="calibre18">   "Ben bir şey yapmadım!" diye bağırdı Olie. "Beni rahat bırak!" Cola şişesini kapının yanındaki çöp tenekesine attı, sonra dönüp karanlık koridorda koşarak uzaklaştı.</span></p>

  <p class="msoplaintext"><span class="calibre18">   "Bunu yapabileceğimi hiç sanmıyorum, Bay Swain" diye mırıldandı Megan. Soluğunu tutarak çöp tenekesine eğildi ve Cola şişesini boynundan tutup çıkardı.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 20:43 -6,6°C</b></span></p>

  <p class="msoplaintext"><span class="calibre18"> </span><span class="calibre20">Fener alayı geçidinde Kar Festivali gelenekleri unutulmamıştı -Ayaz Kralı ve elbisesi altına termal iç çamaşırı giymiş olan Karlar Kraliçesi, olta sopalarını tüfek gibi taşıyan Happy Hookers buz balıkçı takımı, mini kar arabalarıyla kaldırımdan kaldırıma yalpalayarak geçen kafayı bulmuş Shrinerler. Atların Çektiği kızaklar, köpek kızakları, karadamı gibi giyinmiş Rotary Kulübü üyeleri. Ancak Mitch'in de tahmin ettiği gibi ortada eğlenceli bir hava yoktu. Sokakları dolduran seyirciler Josh'un isimlerini, pankartları ve kasabanın umutsuzluğunu kaydetmeye gelmiş olan televizyon kameralarını görmezden gelemezlerdi. Gönüllü merkezi grubu, ellerinde yanan mumlarla geçerken çevresinden yükselen hıçkırıkları duyuyordu.</span></p>

  <p class="msoplaintext"><span class="calibre18">   Jessie bu arada her dakika biraz daha sessizleşerek babasının kucağında duruyordu. Sonunda başını omzuna dayayarak eve gitmek istedi.</span></p>

  <p class="msoplaintext"><span class="calibre18">   Mitch kızın burnunun ucunu öpüp sıkıca sarıldı. "Tabii kızım, gidelim bakalım anneannen burnumuzu ve ayaklarımızı ısıtacak sıcak kakao yapar mı bize."</span></p>

  <p class="msoplaintext"><span class="calibre18">   Ama umduğu gülüş gelmedi. Kız başını sallayıp daha sık sarıldı boynuna.</span></p>

  <p class="msoplaintext"><span class="calibre18">   "Mitch, senden kısa bir demeç alabilir miyiz?"</span></p>

  <p class="msoplaintext"><span class="calibre18">   Mitch, Paige Price'a döndü, kadını tutup kalabalıktan uzaklaştırdı. "İnsaf, Paige. Sen hiç pes etmez misin? Sende hiç sınır diye bir şey yok mudur?"</span></p>

  <p class="msoplaintext"><span class="calibre18">   Paige erkeğin umursamayacağını bile bile sanki kırılmış gibi baktı. Garcia o pozunu yakaladıysa şimdi olmazsa bile daha başka bir haberde kullanabilirdi. Kameraman ona ayak uydurmaya çalışarak yürüyordu. "Burası sınır dışı sayılmaz ki, Şef Holt."</span></p>

  <p class="msoplaintext"><span class="calibre18">   "Hayır, bu önemli kanıtları açıklamanın yanına bile yaklaşamaz. Bugün epey yoğun bir gün yaşadınız, Bayan Price." Mitch alaycı bir ses tonuyla konuşuyordu. İnsanların dikkatlerinin geçitten kendilerine çevrilmekte olduğunun farkındaydı.</span></p>

  <p class="msoplaintext"><span class="calibre18">   "Notlar hakkındaki haberin sizin soruşturmanızı nasıl güçleştireceğini anlamadım doğrusu" dedi Paige.</span></p>

  <p class="msoplaintext"><span class="calibre18">   "Yarın postada birinci hamur kâğıda lazer yazıcıyla basılmış ve kaçırılmanın sorumluluğunu üstlenen yüz elli not çıktığında sizi aydınlatırım. Belki o zaman kameramanınızla gerçek ipuçlarını aramakta olan insanların yanında olacağınıza, o yüz elli kaçığı aramaya gidersiniz."</span></p>

  <p class="msoplaintext"><span class="calibre18">   Jessie alt dudağı titreyerek başını kaldırdı. Gözleri yaşlıydı. "Baba, kızma ne olur."</span></p>

  <p class="msoplaintext"><span class="calibre18">   "Tamam kızım" diye fısıldadı Mitch. "Sana değil, bu hanımefendiye kızdım." Jessie'nin başını omzuna dayayıp Paige'i bir kırtasiyeci dükkânının önüne doğru gerilemeye zorladı. "Kaynağın kimdi, Paige?"</span></p>

  <p class="msoplaintext"><span class="calibre18">   "Bu bilgiyi açıklayamayacağımı bilirsin."</span></p>

  <p class="msoplaintext"><span class="calibre18">   "Aman ne iyi! Senin muhbirlerin dokunulmazlığa sahip ama polis istihbaratı herkese açık, öyle mi? Bu tabloda yanlış bir şey var, Paige."</span></p>

  <p class="msoplaintext"><span class="calibre18">   Kadına sözünü yanıtlama fırsatı vermeden aniden sağa dönünce Jessie'nin başı az daha kameranın objektifine çarpıyordu. Mitch eliyle kamerayı yana itip kameramanın yüzüne doğru eğildi. "O lanet şeyi yüzümden çek, yoksa şapka niyetine kafana geçiririm!"</span></p>

  <p class="msoplaintext"><span class="calibre18">   Jessie ağlamaya başladı. Mitch hem kızını avutmaya hem de öfkeyle Paige'e bakmaya çalıştı. "O haberi sana sızdıranı bulacağım ve canına okuyacağım."</span></p>

  <p class="msoplaintext"><span class="calibre18">   Paige konuşmadı, Mitch Holt'un yüzünde gördüğü öfkeyle içi tir tir titrerken sakin görünmeye çalıştı. Holt kucağında kızıyla uzaklaşırken Garcia kamerasını bebek gibi kucaklayarak Paige'e eğildi.</span></p>

  <p class="msoplaintext"><span class="calibre18">   "Herifin öfkesi burnundaymış. Ama bana buralarda tutuklanmaya karşı koymamayı hatırlat, olur mu?"</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 21:05 -7,2°C</b></span></p>

  <p class="msoplaintext"><span class="calibre18"> </span><span class="calibre20">Joy Strauss, Jessie'nin paltosunu holdeki dolaba asarken Mitch'in duyacağı bir sesle, "Ben de bundan korkuyordum" diye hoşnutsuzluğunu dile getirdi.</span></p>

  <p class="msoplaintext"><span class="calibre18">   Mitch kaynanasının arkasından baktı. Joy ince yapılı, zarif bir kadındı ve ağzını öyle ekşitirmiş gibi büzmese çekici sayılabilirdi. Omuzlarına kadar inen gümüş tellerin seçildiği sarı saçları vardı.</span></p>

  <p class="msoplaintext"><span class="calibre18">   "Bu kaçırılma kızı korkuttu" diye devam etti. Dolap kapısını kaparken başını salladı. "Uyumuş olması bir mucize. Sokaklarda manyaklar kol gezip çocuk kaçırıyor."</span></p>

  <p class="msoplaintext"><span class="calibre18">   Mitch, Jessie'yi göğsüne bastırarak uyarırcasına baktı kadına. "Bir tek vaka, Joy" dedi. "Salgın halini almış değil. Jessie de yalnızca yorgun, değil mi sevgilim?"</span></p>

  <p class="msoplaintext"><span class="calibre18">   Jessie başını salladı.</span></p>

  <p class="msoplaintext"><span class="calibre18">   Joy kollarını açtı. "Anneannene gel bakalım, Jessie Yatmaya gidelim."</span></p>

  <p class="msoplaintext"><span class="calibre18">   "Ben götürürüm" dedi Mitch. Joy burnunu kaldırdı ama talihini fazla zorlamadı. Dilini şaklatarak televizyonun açık olduğu ve Jurgen'in kitabına daldığı oturma odasına yürüdü;</span></p>

  <p class="msoplaintext"><span class="calibre18">   Mitch, Jessie'yi odasına çıkardı, geceliğini giymesin yardım etti. Hafta sonu yer alacak Kar Festivali gösterilerin annenannesi ve büyükbabasıyla ne kadar eğleneceklerin anlattı. Belki de büyükbabası kendisini parktaki buzda heykelleri görmeye götürürdü. Belki de kızağa binerlerdi. Anneannesi buz dansı gösterisine bilet almıştı. Ne kadar eğlenceli olacaktı, değil mi?</span></p>

  <p class="msoplaintext"><span class="calibre18">   Jessie konuşmaya hiçbir katkıda bulunmadı. Yüzünü yıkadı, dişlerini fırçaladı, Mitch'in açtığı yatağına girdi. Mitch kızın yanına oturup saçlarını okşadı.</span></p>

  <p class="msoplaintext"><span class="calibre18">   Alnına bir öpücük kondurarak, "Dua et şimdi" dedi.</span></p>

  <p class="msoplaintext"><span class="calibre18">   Jessie babasına baktığında gözleri dolmuştu. İncecik titrek bir sesle, "Baba, korkuyorum" dedi.</span></p>

  <p class="msoplaintext"><span class="calibre18">   Mitch soluğunu tuttu. "Neden korkuyorsun, yavrum?"</span></p>

  <p class="msoplaintext"><span class="calibre18">   "O manyağın beni de kaçıracağından korkuyorum!"</span></p>

  <p class="msoplaintext"><span class="calibre18">   Gözlerinden yaşlar boşanan kız, babasının kucağı tırmandı. Mitch kızını sıkı sıkı kucakladı. "Seni kimse kaçırmayacak, yavrum."</span></p>

  <p class="msoplaintext"><span class="calibre18">   "A..ama biri.. Josh'u... kaçırdı. Anneannem... her gün olduğunu... söylüyor."</span></p>

  <p class="msoplaintext"><span class="calibre18">   "Burada değil, yavrum." Mitch kızı kucağında salladı. "Seni kimse kaçırmayacak. Nasıl güvencede olacağını konuştuğumuzu hatırlıyor musun? Hani yabancı tehlikesinden ve birinden korktuğun zaman oradan nasıl kaçacağını konuşmuştuk."</span></p>

  <p class="msoplaintext"><span class="calibre18">   "Ama... Josh'u kaçırdılar... ve... ve... o büyük çocuktu. Ben küçüğüm!"</span></p>

  <p class="msoplaintext"><span class="calibre18">   Mitch'in yüreği parçalanıyordu. Jessie'nin başını göğsüne dayadı, gözlerine dolan sıcak yaşları önlemeye çalışarak gözlerini kırpıştırdı. "Seni kimse alamaz, yavrum. Ben buna asla izin vermem."</span></p>

  <p class="msoplaintext"><span class="calibre18">   Onu emniyete alacaktı.</span></p>

  <p class="msoplaintext"><span class="calibre18">   Ağabeyine yaptığı gibi mi?</span></p>

  <p class="msoplaintext"><span class="calibre18">   Bu düşünce bir bıçaktan farksızdı. Derine saplanan eti, kemiği ve ruhu delip geçen bir hançer. Kanatana kadar dudağını ısırdı, yanana kadar gözlerini yumdu. Kızına sıkı sıkı sarılmışken ağabeyinin güvenliğini sağlayamadığı için şimdi onun tek çocuğu olduğunu biliyordu. Ve ne kadar çok çalışsa da, bunu hakettiğine ne kadar çok inansa da, Jessie'yi de koruyacağının garantisi olmadığını da biliyordu.</span></p>

  <p class="msoplaintext"><span class="calibre18">   Her kimsen, lanet olsun sana. Josh'u kaçırdığın için, bu kasabanın masumiyetini bozduğun için lanet olsun sana. Eğer fırsatını bulursam, seni ta cehennemin dibine göndereceğim.</span></p>

  <p class="msoplaintext"><span class="calibre18">   Kızın gözyaşları kesilip uyuyakalana kadar kucağında salladı. Sonra yatağa yatırdı, üstünü örttü, ve sevgisi içinde bedensel bir acı olana kadar baktı. Geçen zamanın farkında değildi. Jurgen'le Joy'un yukarı çıktıklarını, Joy'un Jessie'nin kapısı dışında durduğunu duydu. Ama onun orada olduğunu farkettiğini belli etmedi ve kadın sonunda döndü, giderken koridor ışıklarını söndürdü.</span></p>

  <p class="msoplaintext"><span class="calibre18">   Mitch, Jessie'den ayrılıp da odadan çıktığında ev uzun zamandır sessizdi. Kızın korkuyla uyanmasına karşılık yatağın yanındaki ışığı açık bıraktı. Onu da eve götürmek isterdi ama Joy bir ay önce istemişti torununun o hafta sonu kendilerinde kalmasını. Sonra Josh hakkında bir şey olduğu takdirde kendine hemen haber verilmesi için emir vermişti. Çağrı cihazının kızı uyandırmasını istemezdi.</span></p>

  <p class="msoplaintext"><span class="calibre18">   Explorer'in saati, geceyarısını on üç dakika geçtiğini gösteriyordu. Mahalle sessiz ve karanlıktı. Kent merkezindeki barlar açık olmalıydılar ama gürültü istemiyordu. Otoyoldaki Big Steer sabaha kadar açıktı ama orada da patronun ve çalışanların kendisine bir şey sormalarını istemiyordu. Karşıda evi boştu ama yalnız kalmak da gelmiyordu içinden.</span></p>

  <p class="msoplaintext"><span class="calibre18">   Megan'ı düşününce az daha kendi kendine gülecekti. Bütün kadınlar içinde...</span></p>

  <p class="msoplaintext"><span class="calibre18">   Allison'un ölümünden bu yana sonu gelmeyen bir kadın sürüsü olmuştu. İyi kadınlar, nazik kadınlar, kendisini memnun etmek için her şeyi yapacak kadınlar ve kalbini kazanmak isteyen kadınlar. Hepsini geri çevirmiş ve kendisinden daha değerli erkekleri aramaya göndermişti. Onların arkadaşlığını ve yakınlıklarını kendisine yasaklamıştı. Bedensel ihtiyaçlar karşı konulmaz duruma gelince Cities'e gitmiş, herhangi bir bağlılığın söz konusu olmadığı rahatlamalar bulmuştu. Bir gecelik ilişkiler artık yaşamının bir parçası olmuştu.</span></p>

  <p class="msoplaintext"><span class="calibre18">   Bunun yaşam için çok zavallı bir mazeret olduğu hiç aklına gelmiş değildi. Bütün istediği ve hazır olduğu şey buydu. Güvenli ve ıstırapsızdı. Ve boş... ve yalnız... ve bu gece istediği bu değildi.</span></p>

  <p class="msoplaintext"><span class="calibre18">   Bu fikrin akıllıca bir şey olup olmadığını sorgulamasın izin vermeden arabasını Ivy Sokağı'na doğru sürdü.</span></p>
</body>
</html>
