<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">OTUZ DOKUZUNCU BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">11. GÜN</span></b></p>

  <p class="msoplaintext"><span class="calibre18"><b class="calibre10">SAAT 21:51 -7,2°C RÜZGÂR FAKTÖRÜ: -14,4°C</b></span></p>

  <p class="msoplaintext"><span class="calibre18"> </span><span class="calibre20">"Neler oluyor?" Karen Wright garajın mutfağa açılan kapısı önünde duruyordu. Yüzünde dehşet dolu bir ifade vardı.</span></p>

  <p class="msoplaintext"><span class="calibre18">   "Bir yanlışlık" dedi kocası. Garajın beton zemininde yüzüstü yatıyordu, elleri arkasından kelepçeliydi. Tabancasını hâlâ üzerine doğrultmakta olan Mitch'e dönüp baktı.</span></p>

  <p class="msoplaintext"><span class="calibre18">   "Doğru" dedi Mitch. "Bir yanlış ve yanlışı yapan da sensin."</span></p>

  <p class="msoplaintext"><span class="calibre18">   Karen'in iri ceylan gözleri dolmuştu. Ellerini bol pembe kazağının eteklerine doladı. "Anlamıyorum ama! Garrett bir şey yapmadı ki! Hızlı otomobil bile sürmez o!"</span></p>

  <p class="msoplaintext"><span class="calibre18">   Mitch bir anlığına kadına baktı. Bir kadının yıllarca bir erkekle yaşayıp onun bir ırz düşmanı, bir katil ya da bir sübyancı olarak gizli yaşamının farkında bile olmadığım çok yerde okumuştu. Karen Wright da onlardan biri olmalıydı. Gönüllü Merkezi'nde çalışmış, Josh'u bulma çabası için broşürler göndermişti, kocası o hastalıklı oyununu oynarken. Yine de ne bilip bilmediği konusunda sorguya çekilecekti. Kocasının söyleyeceklerini doğrulayıp doğrulamaması çok önemliydi. Mitch onun fazla dayanacağını sanmıyordu. Pek dirençli birine benzemiyordu.</span></p>

  <p class="msoplaintext"><span class="calibre18">   "Garrett, neler oluyor?" diye bağırdı kadın. "Hiçbir şey anlamıyorum!"</span></p>

  <p class="msoplaintext"><span class="calibre18">   "Özür dilerim hanımefendi" dedi Mitch. "Eğer içerde beklerseniz..."</span></p>

  <p class="msoplaintext"><span class="calibre18">   "Garrett!" diyen Karen, hıçkırmaya başladı.</span></p>

  <p class="msoplaintext"><span class="calibre18">   Garajın büyük kapısı açılınca içeri rüzgâr ve kar dolarken sokağın başında polis arabaları ve arkalarında Mitch'in Explorer'ı göründü. Araçlar araba yoluna girdiler. Işıklarını yakmamışlar, sirenlerini açmamışlardı. Mitch cep telefonuyla merkezi aradığında sessiz olmaları için emir vermişti. Bir kod ya da suç belirtmemiş, yalnızca Noogie, Dietz ve Stevens ile bir devriye arabasının Lakeshore Drive 91 numaraya gönderilmesini istemişti.</span></p>

  <p class="msoplaintext"><span class="calibre18">   Wright'in evine. Mitch adamın garajdaki Saab'la kaçmak niyetinde olduğunu tahmin ediyordu ama kaçış diye bir şey olmayacaktı. Bu gece adaletin kazanması gerekiyordu.</span></p>

  <p class="msoplaintext"><span class="calibre18">   </span><span class="calibre20">Explorer'de oturan Megan, Noogie'nin Garrett Wright'i polis otomobiline götürmesini izliyordu: Kendisini döven, işkence eden, hepsine işkence eden adamın yüzüne baktı. Bir metre ötesindeki adam da dönüp Megan'ın yüzüne baktı. Yarısı gölgede kalmış, yarısı garajın kapısının üstünden gelen ışıkta aydınlanmış yüzde hiçbir duygu belirtisi yoktu. Öylece bakıyordu. Sonra Noogie iri elini omzuna bastırarak adamı arabadan içeri soktu.</span></p>

  <p class="msoplaintext"><span class="calibre18">   Megan ürperdi. Titremesini önleyemiyordu ve bu da soğuktan değildi. Noogie, onu yün battaniyelere sarmış, motoru ve ısıtıcıyı açık bırakmıştı. Megan onun cankurtaran çağırma önerisini reddetmişti. Mitch'in Garrett Wright'i yakaladığını bilmeden Acil Servis'e götürülmeye niyeti yoktu. Garrett Wright'in onu vurmamış olduğunu öğrenemeden.</span></p>

  <p class="msoplaintext"><span class="calibre18">   Dietz ile Stevens aralarında Karen Wright olduğu halde garajdan çıktılar. İkisi de hıçkırıklarla ağlayan kadına destek oluyorlardı. Wright'in o ürkütücü fısıltısı Megan'ın kulaklarından eksik olmuyordu: biz... biz... biz... Asla ben değil, hep çoğul. Ama ekibin öteki yarısı olarak Kirkwood'u hayal edemiyordu. O seste kadınlara karşı aşırı bir horgörü vardı. Sen de aptal orospulardan birisin!</span></p>

  <p class="msoplaintext"><span class="calibre18">   Megan onun ardından gelen tokadı hatırlayınca irkildi. "Lanet olsun, Megan, sen hastanede olmalısın!"</span></p>

  <p class="msoplaintext"><span class="calibre18">   Mitch kapıyı açmış kaşlarını çatarak kendisine bakıyordu. Ama gözlerinde öfke yoktu.</span></p>

  <p class="msoplaintext"><span class="calibre18">   "Bilmem gerekiyordu" diye mırıldandı. "Onu yakaladığını bilmek zorundaydım."</span></p>

  <p class="msoplaintext"><span class="calibre18">   Mitch, kadına bakarken içinde bir şeyin burkulduğunu hissetti. Megan'ın sağ gözü morarmaya başlamıştı. Alt dudağı patlayıp şişmişti. O orospu çocuğu onu dövmüştü ama Megan yine de gözlerinin yaşı ardında meydan okuma parıltısıyla duruyordu orada.</span></p>

  <p class="msoplaintext"><span class="calibre18">   "Onu yakaladım" diye fısıldadı Mitch. Kadının saçlarını okşadı, arabanın içine eğilerek başını tutup omzuna dayadı. "Onu yakaladık."</span></p>

  <p class="msoplaintext"><span class="calibre18">   Sonucun çok farklı olabileceğini düşününce birden ürperdi. Megan öldürülebilirdi. Onu kaybederdi. Ama işte yaşıyordu ve oradaydı. Aniden hissettiği rahatlamayla Mitch'in içi boşalır gibi oldu.</span></p>

  <p class="msoplaintext"><span class="calibre18">   Geri çekilirken her ikisi de gözlerini kırpıştırıyorlardı. Mitch'in yüzü çarpık bir gülümsemeyle aralandı.</span></p>

  <p class="msoplaintext"><span class="calibre18">   "Sen çok esaslı bir polissin, Megan O'Malley" diye fısıldadı. "Şimdi seni hastaneye götürelim haydi."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 23:47 -8,3°C RÜZGÂR FAKTÖRÜ: -17,7°C</b></span></p>

  <p class="msoplaintext"><span class="calibre18"> </span><span class="calibre20">"Sana Josh'un nerede olduğunu söyledi mi?" diye sordu Hannah.</span></p>

  <p class="msoplaintext"><span class="calibre18">   Mitch kadına oturmasını söylemişti ama Hannah oturamıyordu. Oturma odasında kollarını sımsıkı göğsünde kavuşturmuş, ileri geri yürüyordu. Nabız atışları hızlanmıştı. Yatması gerekirdi ama Mitch ihtiyacı olan yanıtı verene kadar hareket etmek zorundaydı. Ondan sonra Josh'a koşacaktı. Paul ise ne kıpırdayacak ne de konuşacak bir halde görünmüyordu, o kanepenin ucunda oturmuş, başını elleri arasına almıştı.</span></p>

  <p class="msoplaintext"><span class="calibre18">   Mitch'in Garrett Wright'ın tutuklandığını ve durumu açıklamak için evlerine geleceğini bildiren telefonundan bu yana iki saat geçmişti. Hannah ona Paul'e bürosunda haber vermesini söylemiş, sonra, sersemlemiş ve uyuşmuş bir halde oturup beklemişti.</span></p>

  <p class="msoplaintext"><span class="calibre18">   Mitch çizmelerine bakıp içini çekti. "Hayır. Şu ana kadar konuşmadı."</span></p>

  <p class="msoplaintext"><span class="calibre18">   Mitch adamdan biraz merhamet göstermesini, eh azından Josh'un yaşayıp yaşamadığını söylemesini istemişti. Ama Garrett Wright'ta merhamet diye bir şey yoktu. Mitch'in gözlerinin içine bakarken soğuk ve karanlık gözleri ardında da yüzünde de hiçbir ifade yoktu.</span></p>

  <p class="msoplaintext"><span class="calibre18">   "Garrett Wright" diye mırıldandı Hannah. "Emin..."</span></p>

  <p class="msoplaintext"><span class="calibre18">   "Hiç kuşkum yok" dedi Mitch. "Başından beri bizimle oynuyor, önümüze ipuçları seriyordu. Bu akşamki oyunu da Megan, yani Ajan O'Malley ileydi. Bize ne kadar üstün olduğunu gösterecekti ama bu defa aleve çok yakın uçtu. Onu ben kovaladım, Hannah. Adamımız odur, en azından onlardan biridir. Olie Swain'in ya da bir başkasının da onunla birlik olup olmadıklarını henüz bilmiyoruz."</span></p>

  <p class="msoplaintext"><span class="calibre18">   Mitch, Todd Childs adında Harris Kolejli bir öğrencinin de sorguya alındığını söylememişti. Ondan henüz bir şey çıkmış değildi. Christopher Priest'in de yakalanması için bir bülten çıkarttığından da söz etmedi. Profesör St. Peter'den dönmemişti. Eğer oraya gitmişse. St. Peter polisi fırtınadan yolda kalanlardan biri olup olmadığını anlamak için motelleri arıyordu.</span></p>

  <p class="msoplaintext"><span class="calibre18">   "Tanrım, Garrett Wright." Hannah başını salladı, akıl almaz bir şeydi bu. Garrett komşularıydı. Karen'ın kocası. Harris'te öğretmen. Daha dün gece telefon edip aile danışmanının adını vermişti. "Neden?"</span></p>

  <p class="msoplaintext"><span class="calibre18">   "Bunun yanıtını vermem mümkün değil" diye mırıldandı Mitch. "Keşke verebilseydim."</span></p>

  <p class="msoplaintext"><span class="calibre18">   "Bizi neden böyle incitmek istesin?" diye devam etti kadın, sanki Mitch hiç konuşmamış gibi.</span></p>

  <p class="msoplaintext"><span class="calibre18">   "Deli olduğu için!" diye bağıran Paul yerinden fırladı. "Çıldırmış!"</span></p>

  <p class="msoplaintext"><span class="calibre18">   Paul bir karabasana kıstırılmıştı. Bunlar oluyor olamazdı. Garrett Wright tutuklanmış. Hayır. Bu işi yapan Garrett olamazdı. Garrett olmasına tahammül edemezdi.</span></p>

  <p class="msoplaintext"><span class="calibre18">   "Böyle bir şeyi yapan biri çıldırmıştır!" dedi. Üzerindeki rafta Josh'un bir çerçeve içindeki fotoğrafının kendisine baktığı şömineye sırtını çevirdi. Diğer bir rafta Josh'un video oyunları duruyordu. Nereye dönse onu hatırlatacak bir şeyle karşılaşıyordu. Kafasının içinde Josh'un sesi durmadan yankılanmaktaydı. Baba gelip beni hokeyden alır mısın? Baba, gelip beni hokeyden alır mısın? Baba,...</span></p>

  <p class="msoplaintext"><span class="calibre18">   "Buna inanamıyorum" diye mırıldandı. Başka bir yere bakmaya korkarak halıya baktı. Josh'u hatırlatan şeylere bakamıyordu. Mitch Holt'a bakamıyordu. Özellikle de Hannah'ya. Garrett Wright'ı düşünemiyordu. Suçluluk, panik ve kendine acıma boğazını tıkamıştı. "Bunların benim başıma geldiğine inanamıyorum" dedi.</span></p>

  <p class="msoplaintext"><span class="calibre18">   Ama onu duyan olmadı.</span></p>

  <p class="msoplaintext"><span class="calibre18">   Hannah'nın dikkati Mitch'e çevrilmişti. Önü açık ve sırtında eğreti duran ceketi, darmadağınık saçlarıyla cehenneme gidip gelmiş gibiydi. Ceketin kollarından biri yırtılmış, içinden kuştüyleri dökülüyordu. Gecenin gerilimi yüzünün Çizgilerini derinleştirmiş, gölgeleri koyulaştırmıştı. En kötüsü de gözlerindeydi: pişmanlık, anlayış, kesinlik.</span></p>

  <p class="msoplaintext"><span class="calibre18">   "Josh'un öldüğüne inanıyorsun, değil mi?" diye sordu Hannah.</span></p>

  <p class="msoplaintext"><span class="calibre18">   Mitch bir koltuğa oturdu. Hepsi de bu olayın sona ermesi için dua etmişlerdi ama böyle bitmesini de istememişlerdi. Josh hâlâ kayıp, komşularından biri tutuklu, Megan hastanede.</span></p>

  <p class="msoplaintext"><span class="calibre18">   "Durum iyi görünmüyor." Hannah, Mitch'in dizlerinin dibinde çömelip yüzüne baktı. "Çarşafta kan lekeleri vardı. Kanın Josh'un kanı olduğu sanıyoruz. Laboratuarın DNA karşılaştırması yapması için senden de Paul'den de kan almamız gerek."</span></p>

  <p class="msoplaintext"><span class="calibre18">   "Ölmedi" diye neredeyse kendi kendine mırıldandı Hannah. Ayağa kalktı, sağ eliyle sol dirseğinin iç tarafına dokundu. "Ondan kan aldılar. "Kolunda bir sargı bezi gördüm."</span></p>

  <p class="msoplaintext"><span class="calibre18">   "Hannah..."</span></p>

  <p class="msoplaintext"><span class="calibre18">   Paul döndü. "Yeter artık, Hannah! Öldü o!"</span></p>

  <p class="msoplaintext"><span class="calibre18">   Hannah kocasının bu parlayışını çelik gibi bir kararlılıkla, içinden bir yerden fışkıran bir güçlülükle karşıladı. Zihninin uzak ve her şeyden kopuk bir köşesinde böylesine yıkıcı bir haber aldığı bu anda, bu gücü bulabilmesinin garip olduğunu düşünüyordu. Bu anı karabasanlarında görmüş, kendini paramparça olurmuş gibi hayal etmişti. Ama parçalanmıyordu işte. Josh'tan kolay kolay vazgeçmiyordu ve Paul'e tahammül etmeyi bırakmıştı artık.</span></p>

  <p class="msoplaintext"><span class="calibre18">   "Ölmedi ve senin bana onun öldüğünü söylemenden bıktım artık!" dedi bir zamanlar kocası, aşığı ve dostu olan adama bakarak. "Ölü olan sensin, en azından bir zamanlar sevdiğim yanın. Artık seni tanıyamıyorum, ama senin yalanlarından ve suçlamalarından bıktığımı biliyorum. Josh'u kaybettiğimiz için beni suçlamandan bıktım. Senin bütün istediğin onu gömmek ve cenazede kameraların iyi fotoğraf veren yanını alacaklarını ummak!"</span></p>

  <p class="msoplaintext"><span class="calibre18">   Paul sanki kalbine bir hançer saplanmış gibi elini göğsüne götürdü. "Bunu nasıl söylersin?"</span></p>

  <p class="msoplaintext"><span class="calibre18">   "Gerçek olduğu için!"</span></p>

  <p class="msoplaintext"><span class="calibre18">   "Bunları dinlemek zorunda değilim." Paul başını karısından, gözlerindeki horgörüden aksi yana çevirdi.</span></p>

  <p class="msoplaintext"><span class="calibre18">   "Hayır." Hannah kocasının koltuğun arkasında duran ceketini atıp fırlattı. Öfkesinden ve gözlerine dolan yaşları önleme çabasından ağzı titriyordu. "Beni daha fazla dinlemek zorunda değilsin. Ben de senin o tavırlarına, yaralanmış erkeklik gururuna ve aptalcasına kıskançlıklarına dayanmak zorunda değilim. Her şey bitti artık! Seninle aramızda hiçbir şey kalmadı!"</span></p>

  <p class="msoplaintext"><span class="calibre18">   Hannah normal solumaya çalıştı. Onun önünde ağlamayacaktı. Kaybettikleri şey için tek başına gözyaşı dökecekti. Paul elindeki cekete bakarak öylece duruyordu. Hannah'nın evlendiği erkek karşı koyardı, direnirdi. Evlendiği erkek onu sevdiğini söylerdi. O erkeğin artık varolmaması ikisi için de çok kötüydü.</span></p>

  <p class="msoplaintext"><span class="calibre18">   "Artık burada yaşamıyorsun, Paul" diye mırıldandı. "Neden çıkıp gitmiyorsun? Dışarda yaslı babadan bir şeyler koparmak için bekleyen gazeteciler hâlâ vardır sanırım."</span></p>

  <p class="msoplaintext"><span class="calibre18">   Paul bir adım geriledi. Karısının sözleri birer şamar gibi inmişti yüzüne. Her şeyi kaybettim. Bunun benim başıma geldiğine inanamıyorum.</span></p>

  <p class="msoplaintext"><span class="calibre18">   Kafasının gerisinde hâlâ Josh'un sesi vardı: Baba, gelip beni alır mısın? Suçluluktan boğulacaktı neredeyse. Suçluluğunu içinde tutmaya, saklamaya çalışıyordu. Gözlerini üzerinde hissediyordu. Hannah'nın, Mitch Holt'un. Görebiliyorlar mıydı? Ter kokusu gibi üzerindeki suçluluk kokusunu duyabiliyorlar mıydı? Her şeyi kaybediyordu -oğlunu, evliliğini, her şeyi. Ve ömrünün sonuna kadar o sırla yaşayacaktı: Kendisi karısını aldatırken, metresinin kocası Josh'u kaçırmıştı.</span></p>

  <p class="msoplaintext"><span class="calibre18">   Mide bulantısı ve zayıflıkla ürperdi. "Buradan gitmeliyim" diye mırıldandı.</span></p>

  <p class="msoplaintext"><span class="calibre18">   Hannah kocasının ardından baktı, kapının kapanmasını, arabanın hareket ederken çıkardığı boğuk sesi dinledi. Mitch, sanki orada değilmiş gibi yüzünü bir yana çevirmiş oturuyordu.</span></p>

  <p class="msoplaintext"><span class="calibre18">   "Bunu görmek zorunda kaldığın için özür dilerim" dedi Hannah.</span></p>

  <p class="msoplaintext"><span class="calibre18">   Mitch bitkin bir halde, ne yapacağını bilemeyerek ayağa kalktı.. "Bu iş ikinize de çok ağır geldi. Biraz zamana..."</span></p>

  <p class="msoplaintext"><span class="calibre18">   "Hayır" dedi Hannah kesin bir şeşle. Uzanıp saçını kulağının arkasına attı. "İhtiyacımız olan şey zaman değil."</span></p>

  <p class="msoplaintext"><span class="calibre18">   Mitch itiraz etmeye kalkışmadı. "Şimdi ne olacak?" diye sordu Hannah.</span></p>

  <p class="msoplaintext"><span class="calibre18">   "Wright'in Megan'ı götürdüğü yeri araştırıyoruz. Burasının yetmiş beş milden uzak olduğunu sanmıyoruz. Belki daha da azdır. Başka bir mülkü, başka bir otomobili olup olmadığını araştırıyoruz. Avukatı buraya gelir gelmez sorgusu başlayacak. Bu arada onun ömrünün sonuna kadar içerde tutacak bir iddianame hazırlamaktayız."</span></p>

  <p class="msoplaintext"><span class="calibre18">   Hannah başını salladı. "Ya Josh?"</span></p>

  <p class="msoplaintext"><span class="calibre18">   "Onu bulmak için elimizden gelen her şeyi yapacağız." Dirisini ya da ölüsünü. Bunu söylememişti ama Hannah gözlerinden okuyordu.</span></p>

  <p class="msoplaintext"><span class="calibre18">   "Bana onu aramaktan vazgeçmeyeceğini söyle, Mitch" dedi. "Evlat kaybetmenin ne demek olduğunu bilirsin. Onu aramaktan vazgeçmeyeceğine söz ver bana."</span></p>

  <p class="msoplaintext"><span class="calibre18">   Mitch kadını kucakladı ve bir an öylece tuttu. Bir evlat kaybetmenin ne demek olduğunu biliyordu ve en küçücük bir umut ışığı bile olsa Hannah’nın aynı acıyı duymasını istemiyordu.</span></p>

  <p class="msoplaintext"><span class="calibre18">   "Söz veriyorum" dedi boğuk bir sesle. "Biri bana aksini kanıtlayana kadar sağdır o."</span></p>

  <p class="msoplaintext"><span class="calibre18">   "Yaşıyor" dedi Hannah. "Yaşıyor ve ben de onu bulana kadar pes etmeyeceğim."</span></p>

  <p class="msoplaintext"><span class="calibre18"> </span><span class="calibre20">Mitch bir gelişme olursa haber vereceğini söyledi. Hannah adamı kapıya kadar geçirdi, otomobili uzaklaşana kadar arkasından baktı. Siyah-beyaz gecede tek ışık arabanın arka lambalarıydı. İnsanın kemiklerini donduran bir rüzgâr eşliğinde kar hâlâ yağıyordu.</span></p>

  <p class="msoplaintext"><span class="calibre18">   Hannah üşüyen kollarını ovuşturarak içeri girdi ama üşümesinin çok daha derinde olduğunu biliyordu. Oturma odasında durup da çevresine bakınınca artık ailesinin olmadığını farketti. Ev bomboş ve çok büyük geliyordu şimdi. Yalnızlık hissediyordu ve bundan sonra hep yalnız olacağı düşüncesiyle ürperdi.</span></p>

  <p class="msoplaintext"><span class="calibre18">   Lily dışında.</span></p>

  <p class="msoplaintext"><span class="calibre18">   Lily, Josh'un eski oyuncak ayısına sarılmış yatıyordu, parmağını ağzında yeni çıkarmıştı. Hannah kızına baktı. Gece lambasının soluk ışığı altın renkli lülelerle çevrili o tatlı, o değerli, o masum yüzü ancak sıyırıyordu. Tombul yanağına düşen uzun kirpikleri uyku yüklüydü. Ağzı bir gül goncasından farksızdı.</span></p>

  <p class="msoplaintext"><span class="calibre18">   "Bebeğim" diye fısıldayan Hannah parmak uçlarıyla okşadı kızı.</span></p>

  <p class="msoplaintext"><span class="calibre18">   Bu değerli hayatı içinde taşımanın nasıl bir şey olduğunu hâlâ hatırlıyordu. Josh'u taşırken neler hissettiğini de. Ilk çocuğu olacak mucizenin sevincini, korkusunu ve şaşkınlığının her anını. Kendinin ve Paul'ün anababa olacaklarını duyunca hissettikleri heyecanı. Paul'ün eli karnında olduğu halde yatakta yatıp da sakin sakin geleceği planladıkları geceleri.</span></p>

  <p class="msoplaintext"><span class="calibre18">   Bir daha öyle yatamayacaklarını, birlikte bir gelecek planlayamayacaklarını düşünmek kalbini parçalıyordu. Kendini soyulmuş hissediyordu. Oğlu, evliliği, dünyanın güzel vaatlerle dolu bir yer olduğu inancı alınmıştı elinden.</span></p>

  <p class="msoplaintext"><span class="calibre18">   "Bizden başka hiçbir şey kalmadı, Lilyciğim" diye fısıldadı.</span></p>

  <p class="msoplaintext"><span class="calibre18">   Lily'nin gözleri faltaşı gibi açıldı. Çocuk küçücük yumruğuyla yanağını ovuşturarak doğruldu. Annesinin gözyaşlarını görünce kaşlarını çattı.</span></p>

  <p class="msoplaintext"><span class="calibre18">   "Ağlama anne." Kucağa alınmak için kollarını uzattı. Hannah kızını alıp göğsüne bastırdı, kaybettiği her şey için, geleceğin belirsizliği için hıçkırarak ağlamaya başladı. Vücudu acı ve korkuyla sarsılıyordu ve yapabileceği tek şey çocuğunu kucaklamak, umut için dua etmekti. O kadar çok şey kaybettikten sonra, bu isteyecek o kadar az bir şeydi ki.</span></p>

  <p class="msoplaintext"><span class="calibre18">   Gücü tükenerek eski hasır sallanan koltuğa oturdu. Lily kucağında doğrulup elleriyle gözyaşlarını silmek istedi.</span></p>

  <p class="msoplaintext"><span class="calibre18">   "Ağlamak yok, anne."</span></p>

  <p class="msoplaintext"><span class="calibre18">   "Anneler de bazen ağlar, tatlım." Hannah kızın parmaklarının uçlarını öptü. "Kimi zaman hepimiz ağlamak ihtiyacını duyarız."</span></p>

  <p class="msoplaintext"><span class="calibre18">   Lily bunu düşünmek için oturdu. Dışarda rüzgâr olanca hızıyla cama bastırırken odayı sessizlik doldurdu. Hannah kızı kucaklayıp kendine çekti.</span></p>

  <p class="msoplaintext"><span class="calibre18">   "Josh nerede, anne?" Lily'nin parmağı ağzına kaydı.</span></p>

  <p class="msoplaintext"><span class="calibre18">   "Bilmiyorum, tatlım." Hannah boş yatağa ve oğlunun eski oyuncak ayısına baktı. Doktor hamile olduğunu söylediği gün almıştı onu. Josh hemen hemen yaşamının her gecesi onunla yatmıştı. Son on bir gece dışında.</span></p>

  <p class="msoplaintext"><span class="calibre18">   Lily'nin o tatlı pudra kokusunu içine çekerek, "Sıcak bir yerde olduğunu umalım" diye mırıldandı. "Korkmadığını umalım. Bizi özlediğini ama ilk fırsatta onu eve getireceğimizi bildiğini. Kendisini sevdiğimizi bildiğini. Onu bulacağımızı bildiğini... çünkü onu bulacağız... söz veriyorum."</span></p>

  <p class="msoplaintext"><span class="calibre18">   Hannah gözlerini kapadı, soluğunu tuttu ve bebeğine sarıldı. Sözünü tutabilmesi için, güçlü olmak için, umut için ve bir yerlerde duaların duyulduğu ve yanıtlandığına olan inancı için dua etti.</span></p>

  <p class="msoplaintext"><span class="calibre18">  </span></p>
</body>
</html>
