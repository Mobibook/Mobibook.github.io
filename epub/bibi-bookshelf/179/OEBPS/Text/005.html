<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"><span class="t0">&nbsp;</span></p>

  <p class="p5"><a id="ncx18"></a><span class="t8"><b>I</b></span></p>

  <p>&nbsp;</p>

  <p>KELİMENİN tam anlamıyla tehlikedeyiz şimdi... Retrofüzeler çalışmaya başladı. Şu sırada bir detektör yerimizi saptayacak olursa, artık bir daha koyvermezler ardımızı; ve arayıcı torpillerden biri, nereye gidersek gidelim, sonunda bizi yakalar.</p>

  <p>Ve her şeyin sonu olur bu.</p>

  <p>Pis bir an yaşıyoruz. Gidip Arka zindanlarında çürümeye hiç niyetim yok... Baş döndürücü bir hızla Araman üzerinde uçmayı sürdürüyoruz.</p>

  <p>Gelma da aynı duyguları taşıyor. Göz ucuyla bakıyorum. Yüzü renk vermiyor ama, pilot koltuğunun kenarlarını kavramış olan parmakları neredeyse kırılacak gibi sinirden.</p>

  <p>Urbiya, Kers gezegenindeki beyaz ırktan bir kız. Uzun boylu, ince yüzlü, kalın kızıl saçlı. Elmacık kemikleri hafifçe çıkık. Olağanüstü berrak bir teni var...</p>

  <p>Bana bu görevi verdikleri zaman, yardımcı olarak yanımda bir kadın bulacağımı aklımdan bile geçirmiyordum. Gezegen yaklaşıyor. Yükseklik göstergesine dikkatle bakıyorum, 100­150 metre kala yere paralel şekilde fırlatmam gerekir Silüs'ü.</p>

  <p>Tam sırası. Retrofüzeleri durdurup motorları çalıştırıyorum. Hava tabakaları üzerinde sıçramaya başlıyoruz birden: Su üzerinde sıçrayarak giden bir taş gibi.</p>

  <p>Şimdi motoru frenleyip, savanın ortasındaki ufak bir tepenin üzerinde gördüğüm küçük koruluğa doğru dalıyorum.</p>

  <p>Yere yavaşça konuyor Silüs; motorları stop etmeden önce sık bir çalılığın ortasına kaydırıyor ve derhal, negatif dalga yayan cihazı çalıştırıyorum.</p>

  <p>Eğer bizi şu ana kadar saptayamadılarsa, arayıcı dalgalar bizim cihazımız tarafından yutulacağı için. yerimizi bulmaları imkânsız... Biraz rahatlıyorum.</p>

  <p>Herhangi bir kötü belirti yok gökyüzünde; başardık herhalde... Uzay gömleğimin cebinden bir sigara çekip soruyorum Gelma'ya:</p>

  <p><span class="t9">&mdash;</span> Sigara ister misin?</p>

  <p><span class="t9">&mdash;</span> Hayır sağol!</p>

  <p>Pek hoşlanmadı "sen" diye hitap etmemden. Gülümsüyorum.</p>

  <p><span class="t9">&mdash;</span> Katıldığın ilk sefer mi bu?</p>

  <p><span class="t9">&mdash;</span> Hayır!</p>

  <p><span class="t9">&mdash;</span> Benden önce birlikte çalıştıkların "sen " diye hitap etmediler mi sana hiç?</p>

  <p><span class="t9">&mdash;</span> Hemen hiçbir zaman.</p>

  <p><span class="t9">&mdash;</span> Yani şaşırttım seni?</p>

  <p><span class="t9">&mdash;</span> Aptal değilim.</p>

  <p><span class="t9">&mdash;</span> Bravo!. Yola çıkmadan önce adınızın Gelma olduğunu söylemişlerdi. Soyadınız ne?</p>

  <p><span class="t9">&mdash;</span> Arene.</p>

  <p><span class="t9">&mdash;</span> Kersli'siniz galiba?</p>

  <p><span class="t9">&mdash;</span> Evet. Ama soyumuz Dünyalı.</p>

  <p><span class="t9">&mdash;</span> Bunu tahmin etmiştim. Yükledikleri görev. Dünyalı olmanızı gerektirir. Kaç zamandır servistesiniz?</p>

  <p><span class="t9">&mdash;</span> İki yıldan beri.</p>

  <p><span class="t9">&mdash;</span> Kaçıncı göreviniz bu?</p>

  <p><span class="t9">&mdash;</span> Dördüncü.</p>

  <p><span class="t9">&mdash;</span> Sizi böyle bir göreve vermeleri için, ilk üç görevde olağanüstü yetenekler ortaya koymuş olmalısınız.</p>

  <p><span class="t9">&mdash;</span> Bilmiyorum. Beni buraya sizinle niçin gönderdiklerini bile bilmiyorum.</p>

  <p><span class="t9">&mdash;</span> Kural böyle. Ben açıklayacağım size. Zorunlu bulduğum kadarıyla. Yavaş yavaş. Benim kim olduğumu söylediler mi size?</p>

  <p><span class="t9">&mdash;</span> Hayır.</p>

  <p><span class="t9">&mdash;</span> Guy Terrel.</p>

  <p>Hafifçe açıyor gözlerini. Benden söz edildiğini işitmiş olsa gerek; ve en tehlikeli görevlerin genellikle bana verildiğini biliyor olmalı.</p>

  <p>Nihayet sigaramı yakıp derin bir nefes çekiyorum, sonra da:</p>

  <p><span class="t9">&mdash;</span> Bu seferki iş, çantada keklik, diyorum. "Farkımıza varmadılar. Başarırsak, Dünyaya geri dönmek bakımından ciddî bir şans kazanmış oluruz ki bu bile harika. "</p>

  <p>Biraz alaycı bir gülümseyişle, üzerine konduğumuz kıtanın bir haritasını çıkarıyor ve bulunduğumuz yeri sefer tablosunun koordinatlarına başvurarak kolayca buluyorum.</p>

  <p>Ardından, bölgenin ayrıntılı bir haritasını alıyor ve geniş bir yeşil düzlüğü gösteriyorum Gelma'ya:</p>

  <p><span class="t9">&mdash;</span> Şuradayız. İşte üzerine konmuş olduğumuz tepecik. Ordet savanının tam ortasında. Ordet kim biliyor musun?</p>

  <p><span class="t9">&mdash;</span> Hayır.</p>

  <p><span class="t9">&mdash;</span> Buraya ilk inen pilot. Yüz yıldan fazla olmuş.</p>

  <p>Eski bir aktüalite filminde görmüştüm Ordet'i; ve şimdi onu düşünmekten kendimi alamıyorum işte! Onu ve Komutan Rampell'i. Dişlerim gıcırdıyor kendiliğinden, yumruklarım sıkılıyor... Gelma'ya durumu hemen anlatman belki daha iyi olacak. Her şeyi değil tabii sadece hareket noktası bakımından gerekli olanları.</p>

  <p><span class="t9">&mdash;</span> Rampell de kaybolan gemisiyle, buraya, bu savana inmişti.</p>

  <p><span class="t9">&mdash;</span> Rampell?</p>

  <p><span class="t9">&mdash;</span> Komutan Rampell. Bugünkü büyük savaş gemilerimizin ilk örneğine komuta eden adam. Raf I'in komutanı. Raflar insanlığın şimdiye kadar gördüğü en büyük, en korkunç savaş araçlarıdır biliyorsun. Ve biz bütün bilinen samanyolları arasındaki üstünlüğümüzü, bu araçlar sayesinde sürdürmekteyiz.</p>

  <p>Sigaramdan derin bir nefes çekip ağır ağır burnumdan salıyorum dumanı.</p>

  <p><span class="t9">&mdash;</span> Bundan 25 yıl önce oldu bu. Geminin uçuş sırasında parçalanıp tuzbuz olduğunu sanmıştı o zaman herkes; ve olay kafalardan silinmiş gitmişti. Ama bundan üç ay önce bir gün bir irtibat füzesinin, Ay'ın etrafında dönen ikmal uydusunun yörüngesine girdiği görüldü. Bu irtibat füzesi Rampell tarafından yollanmış, ama yolundan saptığı için zamanında yetişememişti. 25 yıl önce bu türden aksamalar normal sayılıyordu.</p>

  <p>Dikkatle dinliyor Gelma. Hafifçe gülümseyerek devam ediyorum:</p>

  <p><span class="t9">&mdash;</span> Raf I parçalanmış değildi. Rampell gemisini Araman'a indirmişti. Blokmotorda bir arıza vardı, ve bu arızayı kendi imkânlarıyla onaramaz durumdaydı. İrtibat füzesinde kayıtlı mesajında, uzay gemisinde üç ay dayanabileceğini bildiriyor ve bu süre sonunda, şu an üzerinde bulunduğumuz kıtanın başkenti Tora'dan imdat istemeden önce Rafı, işaretlediği belli bir yere gizleyeceğini söylüyordu.</p>

  <p>İlgisi birden artıyor Gelma'nın:</p>

  <p><span class="t9">&mdash;</span> Ve komutan Rampell'den bir daha söz edilmedi öyle mi?</p>

  <p>&mdash; Ne ondan, ne de komutasındaki öteki görevlilerden. Duman olup uçmuşlardı sanki...</p>

  <p><span class="t9">&mdash;</span> Ve siz...</p>

  <p>&mdash; Yakalanıp tutuklandıklarını ve prototip geminin gizlenmiş olduğu yerin sırrını kendisinden zorla almak istedikleri zaman da, ölmüş olduklarını sanıyorum.</p>

  <p><span class="t9">&mdash;</span> Hepsi mi?</p>

  <p>Hepsi evet! Bir prototipin komutanı gibi bütün tayfası da, asla konuşmamaya şartlandırılmışlardır. Ve artık direnemeyecek hale geldikleri an, intihar ederler. İntihar ettiklerini bilmeden.</p>

  <p><span class="t9">&mdash;</span> Allahım!</p>

  <p><span class="t9">&mdash;</span> Belki ikimiz de aynı durumdayız Gelma.</p>

  <p><span class="t9">&mdash;</span> Öyle olsak, söylerlerdi bize. Başımı sallıyorum:</p>

  <p><span class="t9">&mdash;</span> Zalimce bir şey olurdu bunu söylemeleri. Rampell'in</p>

  <p>mesajı deşifre edilir edilmez, Dünya Konfederasyonu hükümeti Tora'ya derhal bir araştırma komisyonu yollayarak açıklama istedi. Ama Tora makamları hiçbir şeyden haberleri olmadığını ileri sürdüler ve Dünyalılar'ın kuşkusuz Araman'daki yerli kabileler tarafından öldürüldüğünü sandıklarını bildirdiler. Tora'ya yeni temsilciler yolladı Hükümet, ama bir tedbirsizlik sonucu haber yayıldı ve Dünya basını, Rampell'in basit bir gemiye komuta etmediğini, Araman'a inmeyi başardığını ve Rafını da orada gizlemiş bulunduğunu yazdı.</p>

  <p>Bir an daldıktan sonra ekliyorum:</p>

  <p><span class="t9">&mdash;</span> Bu haberin yayınlanmasından iki gün sonra da Tora'daki temsilcilerimiz, Ovada yaşayan muhalif kabileler tarafından katledildi. Hükümetimiz yeni temsilci göndermek isteyince de, Araman yöneticileri, yeni kurulun güvenliğini sağlayamayacakları bahanesiyle isteği reddettiler.</p>

  <p><span class="t9">&mdash;</span> Anlıyorum diye mırıldanıyor Gelma.</p>

  <p>&mdash; Bir filo yollayıp bütün gezegeni işgal edebilirdik; ama çok büyük bir risk altına girmiş olurduk o zaman. Hükümet böyle bir tedbire, ancak iyice çaresiz kaldığı takdirde başvurabilir! Bizi gizlice göndermelerinin nedeni de, işte bu.</p>

  <p><span class="t9">&mdash;</span> Yani biz fedai olarak geldik?</p>

  <p><span class="t9">&mdash;</span> Tastamam.</p>

  <p><span class="t9">&mdash;</span> Ve amacımız da o prototipi bulmak.</p>

  <p><span class="t9">&mdash;</span> Bulup yok etmek. Tabii onarıp beraber götüremediğimiz takdirde.</p>

  <p><span class="t9">&mdash;</span> Komutan Rampell'in gizlemiş olduğu yeri bildiğinize göre, gemiyi bulmak zor olmayacaktır.</p>

  <p><span class="t9">&mdash;</span> Hiç de öyle değil. Çünkü bilmiyorum. Kendi imkân ve yeteneklerimizle bulmak zorundayız onu. Tek avantajım, gemi için şartlandırılmış olmam. Yani belirli birtakım durumlarda, bilinçaltım kendiliğinden tepki gösterecektir.</p>

  <p><span class="t9">&mdash;</span> Peki bu gizlilik niye?</p>

  <p>&mdash; Çünkü bizi ele geçirip doğru söyleten uyuşturucular verebilirler. Bu durumda, biz de bir şey bilmediğimiz için düşmanlarımıza yardımcı olmak tehlikesinden korunmuş oluyoruz.</p>

  <p>&mdash; Araman'da düşmanlarımız bulunduğunu hiç sanmıyordum.</p>

  <p><span class="t9">&mdash;</span> Yalnız Araman'da değil, her yerde. Bütün Galaksiler'de Dünyalı veya Dünyalı olmayan herkes barbarlığa dönebilmek için bizi yok etmeyi düşlüyor. Egemenliğimizi silahlarımızın ezici üstünlüğüne borçluyuz. Ve eğer öteki federasyonların hükümetleri, Raf gibi bir silahı ellerine geçirebilseler; bizim üstünlüğümüz epey sarsılır.</p>

  <p>Bir an susuyor Gelma, sonra içini çekerek mırıldanıyor:</p>

  <p><span class="t9">&mdash;</span> Şimdi bir sigara verebilirsiniz bana.</p>

  <p>Paketi uzatıyorum, alıyor. Çakmağımı yakarken soruyorum:</p>

  <p><span class="t9">&mdash;</span> Çok etkilenmiş gibisin?.</p>

  <p><span class="t9">&mdash;</span> Seferin bu kadar tehlikeli olduğunu düşünmemiştim.</p>

  <p><span class="t9">&mdash;</span> Ve korkuyorsun?</p>

  <p><span class="t9">&mdash;</span> Tabii. Sefere başlarken daima korkulur. Yalnız, burada, prototipi yok etmeden önce veya sonra ele geçecek olursak, bir tutsak değişimi çerçevesi içine girmemiz de söz konusu olmayacaktır.</p>

  <p><span class="t9">&mdash;</span> Tora yöneticileri bizi niye tutukladıklarını hiçbir zaman açıklamak istemeyeceklerine göre, tamamen haklısın.</p>

  <p><span class="t9">&mdash;</span> Yalnız, senin de benim gibi şartlanmış olduğunu bil. Ve bu, gerekirse, hiç beklenmedik şaşırtıcı imkânlar verebilir sana.</p>

  <p>Bu ihtimal bile pek sevindirmiyor onu. Dostça omuzuna vuruyorum:</p>

  <p>&mdash; Şunu da iyice belle ki, sen seçildiysen, bu görevi başarabilecek yetenekli kadın sayılıyorsun demektir.</p>

  <p><span class="t9">&mdash;</span> Başarıdan kastınız ne? Prototipi yoketmemiz mi, yoksa Dünya'ya dönmemiz mi?</p>

  <p><span class="t9">&mdash;</span> İkisi biribirinden ayrılmaz Gelma. Servisin, Rafı geri getireceğimizi umduğunu da hiçbir zaman çıkarma aklından.</p>

  <p>Her ikimiz de Büyük amiral rütbesiyle Dış Güvenlik Servisi'ne bağlıyız. Rütbenin nedeni basit. Görev sırasında karşımıza çıkacak darkafalı veya saf bir subay, bize asla engel olamasın.</p>

  <p>Üniformamız yok. Ama her ay, yüksek rütbeli bir subayın aldığından üç dört kat fazla para geçer elimize. Bu da, A sınıfındakilerin bütün haklarından yararlanmamıza yeter.</p>

  <p>Buna karşılık, servis istediği gibi kullanabilir bizi. Amacı o belirler, ve biz başarmak zorundayızdır. Üstün önemli görevlerde iki defa başarısızlığa uğramış hiçbir ajanımız yoktur.</p>

  <p>Söz konusu prototipin geri getirilmesi veya ortadan kaldırılması, "üstün önemli bir görev.</p>

  <p>Ya başaracak, ya öleceğiz! Üçüncü bir yol yok!... Buna karşılık, amaca varmak için başvuracağımız hiçbir araç, tartışma konusu olamaz. Her aracı deneyebiliriz rahatça.</p>

  <p>Dokunulmazlığımız, "dünyasal adaletin yürürlükte olduğu her yerde " servis tarafından garantilenmiştir.</p>

  <p>Koca bir gezegeni bir atom cehennemi haline sokup yok etsek bile dokunamazlar bize. Bu sınırsız dokunulmazlık, bir bakıma zorunludur çünkü henüz gezip keşfetmediğimiz galaksilerden ve dış gezegenlerden gelebilecek bütün tehlikelerin daha farkında değiliz.</p>

  <p>Her durumda, imparatorluğumuzun sınır boylarında silahlı bir ayaklanmaya kesinlikle izin veremeyiz. Bu. bizim için, bir ölüm kalım sorunudur.</p>

  <p>Bel ve omuz kayışlarımızı kuşandık ikimiz de. Sağımızdaki kılıfın içinde bir paralizatör (vurduğu canlıyı hareketsiz kılan bir silah) solumuzdakinde de bir fülgüran (şimşek hızıyla atış yapan öldürücü ağır silah) asılı. Elimizdeyse, dumdum kurşunlu birer tüfek var.</p>

  <p>Sırtımızda dört köşe büyük bir çanta duruyor. Aynı zamanda, istediğimiz an yerçekimi dışına çıkmamızı sağlayan bir araç bu. Kamp malzemesiyle bir sürü araç sıralı çantanın içinde; önemli oranda kurşun ve yiyecek içecek var.</p>

  <p>Bunların hepsi, en ufak bir ağırlık bile vermiyor. Silüs'ü terketmeden önce, belimize sallandırmak üzere iki uzun av bıçağıyla boynumuza asmak için iki dürbün ekliyorum.</p>

  <p><span class="t9">&mdash;</span> Hazır mısın?</p>

  <p><span class="t9">&mdash;</span> Evet.</p>

  <p><span class="t9">&mdash;</span> Çıkış kapağını harekete geçiriyorum hemen.</p>

  <p>&nbsp;</p>
</body>
</html>
