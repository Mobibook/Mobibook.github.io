<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">YİRMİ BEŞİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">8. GÜN</span></b></p>

  <p class="msoplaintext"><span class="calibre18"><b class="calibre10">SAAT 13:42 -31,6°C RÜZGÂR FAKTÖRÜ:-45,5°C</b></span></p>

  <p class="msoplaintext"><span class="calibre18"> </span><span class="calibre20">Olie Swain'in bilinen bir tanıdığı yoktu. Arkadaşı yoktu. Akşam haberlerinde söylemeyi o kadar çok sevdikleri gibi, başına yaşayan bir insandı. İşini yapardı ve kendi kabuğu içiş yaşardı. İç sayfalarındaki damgalara bakılırsa kitaplarının çoğunu Harris Koleji yakınlarındaki eskici The Pack Rat'ten alırdı.</span></p>

  <p class="msoplaintext"><span class="calibre18">   Dükkânda psychedelic renklere boyanmış bir Volkswagen'in arkasından aşk boncukları satmanın kendisine daha uygun geleceği bir tezgâhtardan başka kimse yoktu. Uzun ve delikanlı, pas rengi saçlarını ortadan ayırmış ve arkada atkuyruğu biçiminde toplamıştı. Çenesindeki sakal, sakaldan çok Megan'ın ara sıra saç fırçasından topladığı kıl kümesini andırıyordu. Üzerinde elde boyama bir tişört, onun altında kareli bir gömlek, bacağında bol bir blucin pantolon vardı Kemer yerine beline bir çamaşır ipi bağlamıştı. Adı Todd Childs'dı, Harris'te psikoloji bölümü son sınıfındaydı ve boş zamanın bir kısmını Gönüllü Merkezi'nde geçirmişti. ,</span></p>

  <p class="msoplaintext"><span class="calibre18">   Todd gözlüğünün ince altın çerçevesine parmağıyla dokunarak, "Gözlem anlayışın anahtarıdır" dedi. Kemikli dirseklerini tezgâha dayanıp öne eğilerek, Megan'ın gözlerinin içine baktı. Gözbebekleri irileşmişti, elbiselerinden yanık bir kenevir kokusu yayılıyordu. "Örneğin sizin çok olduğunuzu söyleyebilirim."</span></p>

  <p class="msoplaintext"><span class="calibre18">   "Bulunduğum bölgeye ilişkin bir şey."</span></p>

  <p class="msoplaintext"><span class="calibre18">   "Doğru..." Başı da ağır çekimdeymiş gibi sallandı. Adaletsiz bir dünyada adalet aramak. Su taşkınını çikletle durdurmaya çalışmak. Polislerin çoğu denetim delileridir. Bunu bir hakaret olarak söylüyor değilim, yalnızca bir gözlem."</span></p>

  <p class="msoplaintext"><span class="calibre18">   "Olie'de neler gözlemlediniz peki?"</span></p>

  <p class="msoplaintext"><span class="calibre18">   "Tuhaf bir insandı. Kimseyle konuşmak istemezdi. Gelir, kitaplarını alır ve giderdi." Todd, doğrulup elindeki Marlboro 100'ün yarısını bir nefeste içine çekti. Dumanların arasından, "Birkaç kere aynı sınıfa düştüğümüz olmuştu. Öteki öğrencilerle hiç konuşmamıştı. Hiç."</span></p>

  <p class="msoplaintext"><span class="calibre18">   "Gerçekten Harris'te derslere devam ediyor muydu?"</span></p>

  <p class="msoplaintext"><span class="calibre18">   "Yalnızca dinleyici olarak. Parası çıkışmıyordu sanırım. Bilgisayara çok düşkündü. Sanırım insanlardan çok, onlarla iletişim kuruyordu. Bazı insanlar öyledir. Bana insanların kafalarıyla uğraşacak biri gibi gelmemişti. O yazılan notlar, telefonlar falan yani." Başını salladı, sigaranın çeyreğini daha içine çekip dumanını burnundan üfledi. "Çoklu kişilik düzensizliği yoksa, ki olduğunu sanmıyorum, onun böyle şeyler yapabileceğini hiç sanmam."</span></p>

  <p class="msoplaintext"><span class="calibre18">   Megan eldivenlerini giyerken, "Gizli bir yaşantısı vardı herhalde" dedi.</span></p>

  <p class="msoplaintext"><span class="calibre18">   "Kimin yoktur ki? Herkesin yaptığı aynı şey değil mi? İç benliklerimizin çevresine kamuflaj duvarları inşa etmez miyiz?"</span></p>

  <p class="msoplaintext"><span class="calibre18">   Megan kulaklarını başına geçirdi. "Herhalde. Ama çoğumuzun da çocukları taciz eden iç benliklerimiz yoktur." Tezgâhın üzerine kartını bıraktı. "Eğer yardımcı olacak bir şey hatırlarsanız lütfen bir telefon edin."</span></p>

  <p class="msoplaintext"><span class="calibre18">   "Elbette."</span></p>

  <p class="msoplaintext"><span class="calibre18">   Megan atkısının ucunu omzuna attı. "Ve Todd, iş uyuşturucu kullanma. İçeri ne zaman bir polisin gireceğini bilemezsin."</span></p>

  <p class="msoplaintext"><span class="calibre18">   Megan kitapçının hemen yanında, The Leaf and Bean adında bir kahvehaneye çevrilmiş olan turkuvaza boyalı küçük bir eve girdi. Küçük ön verandada herhalde kışın sonunu bekleyen bisikletler yığılmıştı. Megan içerde, ön cama yakın beyaz örtülü küçük bir masaya oturup Morticia Addams gibi giyinmiş bir kıza çikolatalı kekle sütlü kahve ısmarladı. Diğer bir iki müşteri herhalde bir zamanlar yemek odası olan yerde oturmuşlar, alçak sesle konuşup gazete okuyorlardı. Tezgâhın ardında bir radyoda bir alternatif rock istasyonu açılan boşluğu Shawn Colvin'in müziği ile doldurmaktaydı.</span></p>

  <p class="msoplaintext"><span class="calibre18">   Duvarla tebeşir beyazıydı ve sade, siyah çerçeveler içinde eski fotoğraflarla süslenmişti. Pencerelerde perde olmadığından soğuk parlak güneş ışığı olduğu gibi içeri giriyordu. Megan süt kahvesini yudumladı, dalgın dalgın kekini ısırırken önünde not defterine baktı.</span></p>

  <p class="msoplaintext"><span class="calibre18">   Bölük pörçük bilgi parçacıklarını birbirine bağlayacak bir iplik bulmaya ihtiyacı vardı ama ortada böyle bir şey görünmüyordu. Elinde yalnızca varsayımlar vardı. Olie tek başına hareket etmişti. Olie'nin bir suçortağı vardı. Kim? Arkadaşı yoktu ki. Olie'nin kimsenin giremediği bilgisayarları vardı, not yazıcısı iğneliydi ve Josh'un çantasında ve defterinin sayfala arasında bulunan notlar lazer yazıcıdan çıkmıştı. Olie'nin çıplak oğlan resimleri vardı ama onlar da yıllar öncesinden, başka bir yerdeki yaşamından kalmaydı.</span></p>

  <p class="msoplaintext"><span class="calibre18">   Megan çok şey bilen biri olarak çok az şey biliyordu.</span></p>

  <p class="msoplaintext"><span class="calibre18">  </span><span class="calibre20"> Cahillik masumluk değil GÜNAHtır</span></p>

  <p class="msoplaintext"><span class="calibre18">   Küçük bir GÜNAHtan doğan küçük bir kederim vardı</span></p>

  <p class="msoplaintext"><span class="calibre18">   Kör ve çıplak cahillik... kör</span></p>

  <p class="msoplaintext"><span class="calibre18">   Ve çıplak cahillik...</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">   Kafa oyunları. Mitch, Olie'nin kafa oyunları tipi olmadığını söylüyordu. Mitch'in evine telefon geldiğinde Olie kendi kanı içinde yatmaktaydı.</span></p>

  <p class="msoplaintext"><span class="calibre18">   Kör ve çıplak cahillik.</span></p>

  <p class="msoplaintext"><span class="calibre18">   Megan, Bartlett'te bunun nereden alındığına bakmıştı. Tennyson'un Kral İdilleri''nden alınmıştı. Kör ve çıplak cahillik hiç utanmadan yanlış hükümler verir.</span></p>

  <p class="msoplaintext"><span class="calibre18">   Biri böylece kendilerine yanlış kişiyi tutukladıklarını mı söylemek istiyordu? Yoksa kendilerini telefonla taciz ettiği sırada Olie'nin cam gözünün parçasıyla damarlarını kesmekte olduğunu bilmeyen suçortağı mıydı bu?</span></p>

  <p class="msoplaintext"><span class="calibre18">   Varsayımlar kafasının içinde döndükçe başı ağrıyordu. Ve bir başka yerde de, eğer biri Mitch'le ilişkisini konu etmeye kalkışırsa mesleğine neler olacağı düşünceleri vardı. En hafifi birlikte çalıştığı erkeklerin yanında utanca düşmesiydi. En kötüsü de o görevinden alınması ve bir alışveriş merkezinde güvenlik görevlisi yapılmasıydı. Hayır. En kötüsü bu olayı çözememek diye düşündü Josh'un resmine bakarken.</span></p>

  <p class="msoplaintext"><span class="calibre18">   Oğlan hayat, heyecan ve parlak gözlü masumluk dolu olarak kendisine gülümsüyordu. Megan bir an denetimi elden bırakarak onun nasıl olduğunu, neler düşündüğünü, ne kadar korkmakta olduğunu düşündü... eğer hâlâ yaşıyorsa.? Yaşadığına inanmak zorundaydı. Herkesi gayrete getiren sadece bu inançtı.</span></p>

  <p class="msoplaintext"><span class="calibre18">   Ve bütün diğer düşüncelerin altında geçen her saniyenin bilinci vardı.</span></p>

  <p class="msoplaintext"><span class="calibre18">   "Elimizden geleni yapıyoruz, Josh" diye mırıldandı. "Dayan, izci."</span></p>

  <p class="msoplaintext"><span class="calibre18">   Fotoğrafı zarfına koyup dikkatini yine aldığı notlara verdi. Olie -bilgisayar. Olie -dinleyici öğrenci 'Harris Koleji. Öğretim üyeleri?</span></p>

  <p class="msoplaintext"><span class="calibre18">   Christopher Priest bölüm başkanıydı. Belki de Olie'nin bilgisayarlarında neler saklamış olduğu hakkında bir fikre sahipti. Belki de onlara erişmenin bir yolunu bulurdu.</span></p>

  <p class="msoplaintext"><span class="calibre18">   Megan hesabı ödeyip sanki rüzgâra karşı korunma sağlayabilirmiş gibi, dosyasını ve not defterini göğsüne yaslayarak dışarı çıktı. Lumina söylene söylene hareket etti, vantilatör kayışı merkeze kadar çılgınlar gibi öttü.</span></p>

  <p class="msoplaintext"><span class="calibre18">   Aşırı soğuğun tek iyi yanı basın mensuplarının kapı önünde toplanmalarını imkânsız hale getirmesiydi. İçeride dolaşmaları da yasaklandığından, şimdi Belediye binasının ana girişinde toplanıyorlar ya da park yerinde araçlarının motorlarını kapamadan bekliyorlardı. Megan binanın arkasında Ajan L. Kozlowski'ye ayrılmış yere girdi ve akbabalar tüneklerinden çıkamadan binaya daldı.</span></p>

  <p class="msoplaintext"><span class="calibre18">   Odasına girdiğinde telesekreterin ışığı yanıp sönüyordu ama arayan DePalma değil, Dave Larkin'di. Megan bu sessizliği, basın toplantısındaki pisliğin henüz merkeze ulaşmamış olması diye yorumluyordu. Onlardan önce davranıp DePalma'yı kendi aramayı ve olanları kendisine göre anlatmayı düşünmüştü: Mitch ile olayı konuşuyorlardı, çok yorgun oldukları için şöminesinin önünde ikisi de uyuyakalmışlardı, sonra da telefon gelmişti...</span></p>

  <p class="msoplaintext"><span class="calibre18">   Telefonlar. Çoğul. Kör ve çıplak cahillik. Ceketini asarken ses kafasının içinde tekrarlayıp duruyordu. Alçak. Fısıltı gibi. Ürkütücü. Olie'nin hücresinin duvarına kanla yazılmış yazı belirdi gözlerinin önünde -BEN DEĞİLDİM. Ya Olie masumsa? Ya gerçek suçlu arkasına yaslanmış kahkahalarla gülerken, kendileri yanlış insanın peşinden koşmuşlarsa? Telefonu açıp numarayı tuşladı ve Larkin'in masasının başında olması için dua etti. Telefon altıncı çalışta açıldı.</span></p>

  <p class="msoplaintext"><span class="calibre18">   "Larkin."</span></p>

  <p class="msoplaintext"><span class="calibre18">   "Dave, ben Megan. Bana ne haberlerin var?"</span></p>

  <p class="msoplaintext"><span class="calibre18">   "Zanlının ölümü için başsağlığı. Bir de kötü talihten söz ederler, İrlandalı."</span></p>

  <p class="msoplaintext"><span class="calibre18">   "Eh, kötüsü de olmasaydı hiç talihimiz olmayacaktı. Bu taraftan kulağına bir şeyler çalındı mı?"</span></p>

  <p class="msoplaintext"><span class="calibre18">   "Ne gibi?"</span></p>

  <p class="msoplaintext"><span class="calibre18">   "Bir şey değil. Boş ver. Kan raporları geldi mi?"</span></p>

  <p class="msoplaintext"><span class="calibre18">   "Evet, oraya gidip başlarında ekşidim. Sana onlardan çabuk iletirim diye düşündüm."</span></p>

  <p class="msoplaintext"><span class="calibre18">   "Teşekkür ederim. Sen gerçek bir dostsun, Dave. Bulgular ne?</span></p>

  <p class="msoplaintext"><span class="calibre18">   "İnsan kanı değilmiş."</span></p>

  <p class="msoplaintext"><span class="calibre18">   Megan tuttuğu soluğunu koyverdi. "Tanrım, buna sevinmek mi üzülmek mi gerektiğini bilemiyorum."</span></p>

  <p class="msoplaintext"><span class="calibre18">   "Anlıyorum. Özür dilerim. Sana işine yarayacak bir bilgi vermek isterdim ama bu kan onlardan değil. Herhalde zavallı bir Bambi'nin kanıdır ve yıllardır oradaydı. Adamının evinde av tüfeği falan da bulunmuş değil. Raporu sana hemen fakslarım, diğer izler konusunda bir bilgi alınca da telefon ederim."</span></p>

  <p class="msoplaintext"><span class="calibre18">   "Teşekkür ederim, Dave."</span></p>

  <p class="msoplaintext"><span class="calibre18">   "Bir şey değil. Ve sakın cesaretini kaybetme, İrlandalı. Bu işi halledince sana bir yemek ısmarlayacağım."</span></p>

  <p class="msoplaintext"><span class="calibre18">   Megan ona yemeği tek başına yiyeceğini söylemedi. Bundan sonra asla polis olmayacaktı.</span></p>

  <p class="msoplaintext"><span class="calibre18">   Paige Price'ın haberi kulaktan kulağa yayıldığında Dave Larkin'le paylaştıkları o rahat arkadaşlığa ne olacağını merak ediyordu. Larkin'in girişimlerini polislerle asla çıkmadığını söyleyerek geri çevirmişti. Dave bu konu üzerinde şakalaşmayı severdi ama Megan'ın koyduğu sınırlara de hep saygı göstermişti. Mitch'le yattığını duyunca neler hissedecekti? Anlamaya çalışacak mıydı, yoksa egosu bir hava yastığı gibi aralarında Şişecek miydi?</span></p>

  <p class="msoplaintext"><span class="calibre18">   Megan belki de yüzüncü defa kendi kendine lanetler yağdırdı. O kadar çok şeyi tehlikeye atmıştı ve ne için? Hemen hemen hiç tanımadığı bir erkekle birkaç saatlik bir yakınlık için.</span></p>

  <p class="msoplaintext"><span class="calibre18">   Kafasının içinden başka nedenler de geçiyordu. Mazeretler ve tam biçimlenmemiş istekler. Fiziki çekicilik o güne kadar bildiklerinin hepsinden güçlüydü; onunla mücadele etmesini bilememişti. Mitch ısrarlı ve ikna edici olmuştu. Yakınlık, dostluk ve aşk gibi hiç sahip olmadığı şeyler için içinde bir duygu uyandıran bir yakınlık hissetmişti erkeğe karşı.</span></p>

  <p class="msoplaintext"><span class="calibre18">   Megan gözlerini kapayıp başını salladı. O, erkek engelini aşıp Minneapolis emniyetinde dedektif olacak kadar güçlüydü. CTB'de bu görev için mücadele verecek kadar güçlüydü. Herhangi bir polis kadar kötü karakter yakalamıştı. Ve bir erkeğe kadın gibi göründüğünü hissetme şansı için bunlar göz açıp kapayıncaya kadar kısa bir sürede unutulmuştu.</span></p>

  <p class="msoplaintext"><span class="calibre18">   Arkasındaki faks makinesi bipledi. Megan kan lekesi, hakkındaki raporu bekleyerek arkasına döndü. Ancak fakstan Taşıtlar Dairesi başlıklı bir kâğıt çıkıyordu. Olie'nin kamyoneti hakkında. Üreticinin araç numarasını kullanarak kamyonetin Minnesota'daki geçmişini ilk sahibinden son sahibine kadar çıkarmışlardı. Rapora göre kamyonetin mülkiyeti 1991 Eylülü'nde Lonnie O. Swain'e devredilmişti. Ondan önceki satış 1989 Nisanındaydı. Talihli sahibi: Paul Kirkwood.</span></p>

  <p class="msoplaintext"><span class="calibre18">   Megan'ın vücudunda ürpertiler dolaştı. Paul Kirkwood'un kendisine sözünü etmek istemediği kamyonet Olie Swain'inkiydi.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 14:14</b></span></p>

  <p class="msoplaintext"><span class="calibre18"> </span><span class="calibre20">"Belediye meclisi üyeleri çok bozuk çalıyorlar, Mitch. Böyle bir şeyin nasıl olabileceğine akıl erdiremiyorlar. Yani bıçağı nereden buldu? O insanlara yemekleriyle birlikte bıçak vermiyorsunuz herhalde?"</span></p>

  <p class="msoplaintext"><span class="calibre18">   Mitch, Belediye Başkanı Don Gillen'in karşısında oturmuş, stres ve mide ekşimesinden sabır çıkarmaya çalışıyordu. "Bıçağı falan yoktu, Don. Herhangi bir aleti yoktu. Cam gözünü kırdı, parçalarıyla bileklerini kesti ve eğer mecliste bunu önceden tahmin edebilecek biri varsa armamı seve seve göğsüne takar ve polislikten istifa ederim."</span></p>

  <p class="msoplaintext"><span class="calibre18">   "Vay canına!" diye dehşetle ürperdi Gillen. Altın çerçeveli gözlüklerinin ardında mavi gözlerini kırpıştırdı. Belediye başkanlığının yanı sıra, Deer Lake Devlet Okulları yöneticiliği de vardı. Elli yaşını aşmış olmasına rağmen hâlâ modanın eteklerinde bir yuppie gibi giyinirdi, özelliği de gösterişli kravat ve pantolon askılarıydı. "Bu korkunç bir şey, Mitch."</span></p>

  <p class="msoplaintext"><span class="calibre18">   Mitch ellerini açtı. "Bunu meclis üyelerinden başkasına söylemezsen memnun olurum."</span></p>

  <p class="msoplaintext"><span class="calibre18">   "Elbette." Gillen başını sallayarak ziyaretçi koltuğundan kalktı. Umut dolu bir sesle, "Sence iş sonuna yaklaşıyor mu?" diye sordu. "Çocuğu Olie kaçırdı ve suçluluğundan ya da tekrar hapse girmeyi göze alamadığından kendini öldürdü, öyle mi?"</span></p>

  <p class="msoplaintext"><span class="calibre18">   "Doğrusunu istersen bilemiyorum, Don." Mitch de kalktı. "Bilemiyorum."</span></p>

  <p class="msoplaintext"><span class="calibre18">   Gülen bir şey söyleyecekken kapı vurulunca sustu. Megan davet beklemeden başını içeri uzattı.</span></p>

  <p class="msoplaintext"><span class="calibre18">   "Özür dilerim, Şef. Rahatsız etmek istemezdim ama çok acil bir şey var, sizinle hemen görüşmem gerekiyor."</span></p>

  <p class="msoplaintext"><span class="calibre18">   Megan elinde boru gibi kıvrılmış faks kağıdıyla içeri girdi. Gözleri parlıyordu ama yüzü solgun ve gergindi. Mitch'in içgüdüleri radar gibi dikildi. Megan'ın elinde somut bir şey vardı. Bunu hissedebiliyordu.</span></p>

  <p class="msoplaintext"><span class="calibre18">   "Gelin, Ajan O'Malley" dedi. Masasının ardından çıktı. "Belediye başkanımız Don Gillen'le tanışmış mıydınız?"</span></p>

  <p class="msoplaintext"><span class="calibre18">   Megan, Gillen'in kendisinden Mitch'e bakışını kaçırmayarak başını salladı. İkisi hakkındaki söylentiler kasabaya yayılmış olmalıydı, ancak o şu anda bunlara metelik verecek durumda değildi.</span></p>

  <p class="msoplaintext"><span class="calibre18">   "Lütfen beni gelişmelerden haberdar et, Mitch" dedi; Gillen. "Ben meclis konusunda elimden geleni yaparım."</span></p>

  <p class="msoplaintext"><span class="calibre18">   "Teşekkür ederim, Don."</span></p>

  <p class="msoplaintext"><span class="calibre18">   Gillen kapıyı arkasından kapayarak dışarı çıktı. Megan tam on saniye bekledi. Kalbi yerinden kopacak gibi atıyor, odasından oraya koşa koşa gelmiş gibi sık sık soluyordu. Mitch elleri belinde olarak masasının önünde duruyordu.</span></p>

  <p class="msoplaintext"><span class="calibre18">   "Geçen Cuma Paul Kirkwood'un kime sattığını unuttuğu eski kamyoneti için Taşıtlar Dairesi'ne başvurmuştum" diye başladı Megan. "Bilgisayarları arızalıydı. Sonra beni aramadılar, haber aldığıma göre istek kâğıdımı kaybetmişler. Bu arada Olie Swain'in kamyoneti hakkında bir araştırma istedik, yanıt şimdi elimde. Kimden aldığını bilmen için sana üç tahmin hakkı tanıyorum."</span></p>

  <p class="msoplaintext"><span class="calibre18">   "Paul mü?" dedi Mitch. Sinirleri midesinde çöreklenmiş yılanlar gibiydi.</span></p>

  <p class="msoplaintext"><span class="calibre18">   Megan diplomasını verirmiş gibi faksı uzattı. "Adama bir puro verin. İlk seferinde tutturdu."</span></p>

  <p class="msoplaintext"><span class="calibre18">   Mitch kâğıdı açıp baktı. "Kamyonetini Olie'ye sattığını unutmasına inanmam."</span></p>

  <p class="msoplaintext"><span class="calibre18">   "Benim Kirkwood hakkında inanmadığım başka şeyler de var. Şu anda Gönüllü Merkezi'nde. Telefon edip biraz konuşmak üzere buraya çağırdım. Senin de orada olmak isteyeceğini düşündüm."</span></p>

  <p class="msoplaintext"><span class="calibre18">   Paul kamyonetini Olie'ye satmış ve daha Olie'den kuşkulanılmadan bu gerçeği saklamaya çalışmıştı. Bunun akla getirdiği olasılıklar çok çirkindi. Mitch değil o konuda Paul'le konuşmak, bunları düşünmek bile istemiyordu. Ancak kanıt, dumanı tüten bir tabanca kadar somut olarak elindeydi.</span></p>

  <p class="msoplaintext"><span class="calibre18">   "Onunla ben konuşsam daha iyi olur" diye mırıldandı.</span></p>

  <p class="msoplaintext"><span class="calibre18">   "Bunu geçen hafta da söylemiştin. Ama böyle bir konuşma yaptığını hatırlamıyorum."</span></p>

  <p class="msoplaintext"><span class="calibre18">   Mitch başını sertçe kaldırıp kadına bakarken, gözleri kehribar kadar sert ve parlaktı. "Başka önceliklerim vardı. Yani onunla isteyerek mi konuşmaktan kaçındığımı ima ediyorsun?"</span></p>

  <p class="msoplaintext"><span class="calibre18">   "Ben hiçbir şey ima ediyor değilim. Söylediğim tek şey şu: Böyle bir konuşma olmadı. Ve şimdi ben onu buraya çağırdım ve soruların sorulmasına kararlıyım."</span></p>

  <p class="msoplaintext"><span class="calibre18">   Aralarındaki sessizlik uzuyordu bir alan hakimiyeti mücadelesinin tarafları gibi karşı karşıya dururlarken. Mitch kadının ayağını uzatıp halının üzerinde aralarına bir çizgi çizdiğini hissediyordu. Akıllıca olsa da olmasa da hafif bir kaybetmiş olma duygusu vardı içinde.</span></p>

  <p class="msoplaintext"><span class="calibre18">   Megan'ın geri çekilmeyeceğini bilerek kendisi çizgiden bir adım geriledi. Megan meydan okurcasına olduğu yerde duruyor, meydan okurcasına gözlerinin içine bakıyordu.</span></p>

  <p class="msoplaintext"><span class="calibre18">   Mitch elini kadının yüzüne uzattı. "Megan."</span></p>

  <p class="msoplaintext"><span class="calibre18">   Megan başını çevirdi. "Durumu gereğinden daha fazla güçleştirme, Mitch" diye mırıldandı. "Lütfen."</span></p>

  <p class="msoplaintext"><span class="calibre18">   "Düşman olmamız gerekmez."</span></p>

  <p class="msoplaintext"><span class="calibre18">   "Düşman değiliz." Megan kendini bir adım yana kaymaya zorladı. Erkeğin bu sevecenliği kendisini mahvediyordu. Eğer bu durumdan bir şeyler kurtaracaksa buna bir son verilmesi gerekirdi.</span></p>

  <p class="msoplaintext"><span class="calibre18">   "Bak" dedi içini çekerek. "Kendimi köşeye kıstırılmış hissediyorum. Olanlar için seni suçluyor değilim. Bu konuda sportmence davranmıyorum, hepsi bu işte."</span></p>

  <p class="msoplaintext"><span class="calibre18">   "İstersen DePalma ile konuşur, herhangi bir şey olmadığını söylerim. Zaten bu onları ilgilendirmez ya."</span></p>

  <p class="msoplaintext"><span class="calibre18">   Megan esefle gülümsedi. "Teşekkür ederim ama bu bir şeyi değiştirmez. Eğer benim bir halkla ilişkiler sorunu haline geldiğime karar vermişlerse, aramızda neyin olup neyin olmadığıyla ilgilenmeyecektir. Eğer bu karara varmışlarsa beni merkeze çağırırlar, resmi neden olarak bu vakada bir ilerleme kaydedemediğimi ileri sürerek bu görevden alırlar."</span></p>

  <p class="msoplaintext"><span class="calibre18">   "Ama sen çok esaslı bir polissin" diyen Mitch faksı geri verdi.</span></p>

  <p class="msoplaintext"><span class="calibre18">   Megan iltifatın kendisini fazla etkilemesini istemeyerek omuzlarını silkti. İkinci faks kâğıdını uzattı.</span></p>

  <p class="msoplaintext"><span class="calibre18">   "Nedir bu?"</span></p>

  <p class="msoplaintext"><span class="calibre18">   "Kamyonetteki kan lekesinin analiz raporu. İnsan kanı değilmiş."</span></p>

  <p class="msoplaintext"><span class="calibre18">   "Tanrı'ya şükürler olsun."</span></p>

  <p class="msoplaintext"><span class="calibre18">   "Öyle."</span></p>

  <p class="msoplaintext"><span class="calibre18">   Natalie'nin dahili sistemden sesi duyuldu. "Şef, Paul Kirkwood sizinle görüşmek istiyor."</span></p>

  <p class="msoplaintext"><span class="calibre18">   Megan'ın kaşı kalktı. "İsteğimi yanlış anlamış olmalı" dedi acı acı gülerek.</span></p>

  <p class="msoplaintext"><span class="calibre18">   Mitch masasının başına geçip düğmeye bastı. "İçeri gönder, Natalie."</span></p>

  <p class="msoplaintext"><span class="calibre18">   Paul "O, CTB orospusu" hakkında söylenmeye hazır olarak içeri daldı ama Megan O'Malley'i görür görmez olduğu yerde durdu. Kadın ellerini göğsünde kavuşturmuş, Mitch'in masasının yanında duruyordu. Yüzünde Paul'ün eski St. Paul mahallesindeki çocukluğundan tanıdığı meydan okuyan bir bakış vardı.</span></p>

  <p class="msoplaintext"><span class="calibre18">   Paul kendini toparlayıp gömleğinin kolları sıvalı olarak dirseklerini masasına dayayan Mitch'e baktı.</span></p>

  <p class="msoplaintext"><span class="calibre18">   "Yalnız olacağını sanmıştım" dedi.</span></p>

  <p class="msoplaintext"><span class="calibre18">   "Olay hakkında söyleyeceğin her şeyi Ajan O'Malley'in önünde söyleyebilirsin. Paltonu çıkar da otur hele, Paul."</span></p>

  <p class="msoplaintext"><span class="calibre18">   Paul teklifi duymazlıktan gelerek masanın önünde ileri geri yürümeye başladı. "Evet, ikinizin böyle olduğunuzu duydum." Elini uzatıp orta parmağını işaret parmağı üzerine attı. "O kadar mesai arasında bir şeylerin başarıldığını bilmek iyi bir şey doğrusu."</span></p>

  <p class="msoplaintext"><span class="calibre18">   Megan, "Sanırım boş dedikodular yapmak yerine düşünmeniz gereken daha önemli şeyler var, Bay Kirkwood" dedi Megan. "Belleğinizin pek iyi olmaması örneğin."</span></p>

  <p class="msoplaintext"><span class="calibre18">   "Ne?"</span></p>

  <p class="msoplaintext"><span class="calibre18">   "Paul, otur" dedi Mitch. Arkadaş, dost. "Eski kamyonetin hakkındaki bir iki noktayı aydınlatmamız gerekiyor."</span></p>

  <p class="msoplaintext"><span class="calibre18">   "Yine o mesele mi?" Paul kollarını siyah yünlü kumaştan paltosunun bol yanlarına çarptı. "Buna inanamıyorum. Elimizdeki tek zanlıyı öldürmeyi başardınız ve..."</span></p>

  <p class="msoplaintext"><span class="calibre18">   "Olie kendini öldürdü" dedi Mitch.</span></p>

  <p class="msoplaintext"><span class="calibre18">   "Yoksa bu soruları ona soracaktık" diye Megan ekledi.</span></p>

  <p class="msoplaintext"><span class="calibre18">   Paul durup kadına baktı. Biraz zayıflamış gibiydi, burnu daha sivrileşmiş, gözleri iyice batmıştı ama bitkin görüneceği yerde durumun bu geriliminden enerji alır gibi görünüyordu. Megan her gün biraz daha bir ölüm kampı sakinine benzeyen Hannah'yı düşünmekten kendini alamadı.</span></p>

  <p class="msoplaintext"><span class="calibre18">   "Bu ne demek oluyor?" diye sordu Paul.</span></p>

  <p class="msoplaintext"><span class="calibre18">   "Paul, kamyonetini Olie Swain'e sattığını bize neden söylemedin?" diye sordu Mitch normal bir sesle.</span></p>

  <p class="msoplaintext"><span class="calibre18">   Paul kulaklarına inanamayarak polis şefine döndü. "Ben kamyoneti kimin aldığını hatırlamadığımı söyledim ama alan o değildi. Ona satmış olsaydım hatırlardım."</span></p>

  <p class="msoplaintext"><span class="calibre18">   "Çok garip" diye mırıldandı Megan. "Ben de aynı şeyi söylemiştim: 'Olie'ye sattığını hatırlardı'..."</span></p>

  <p class="msoplaintext"><span class="calibre18">   "Satmadım!"</span></p>

  <p class="msoplaintext"><span class="calibre18">   Mitch faksı papirüs gibi açıp gösterdi. "Taşıtlar Dairesi öyle demiyor ama, Paul."</span></p>

  <p class="msoplaintext"><span class="calibre18">   "Taşıtlar Dairesi'nin ne dediği umurumda değil! Ben o kamyoneti Olie Swain'e satmadım!" Paul telaşına hakim olamayarak yine odanın içinde yürümeye başladı. "Satmış olsam ne çıkar yani? O... dört beş yıl önceydi..."</span></p>

  <p class="msoplaintext"><span class="calibre18">   "1991 Eylülü" diye Megan adama yardım etti.</span></p>

  <p class="msoplaintext"><span class="calibre18">   "Elbette önemli değil" dedi Mitch. "Önemli olan bize bu konuda yalan söylemiş olman, Paul. İşte bu çok önemli."</span></p>

  <p class="msoplaintext"><span class="calibre18">   Paul yumruğunu masaya indirdi, öfkesinden boynunda bir damar fırlamıştı. "Ben size yalan söylemedim! Beni ne cesaretle suçlarsınız? Oğlum hâlâ kayıp..."</span></p>

  <p class="msoplaintext"><span class="calibre18">   "Ve biz de her ipucuna, ipucu olabilecek her bilgi kırıntısını dikkatle araştırıyoruz, Paul" dedi Mitch. "Görevimizi yapıyoruz."</span></p>

  <p class="msoplaintext"><span class="calibre18">   "Ya dün gece elindeki tek zanlı bileklerini keserken ne yapıyordun?"</span></p>

  <p class="msoplaintext"><span class="calibre18">   Mitch yüzünde taş gibi bir ifadeyle kalktı. Masasının ardından çıktı, elini Paul'ün omzuna koyarak ziyaretçi koltuğuna oturmasına yardım etti. "Otur hele, Paul."</span></p>

  <p class="msoplaintext"><span class="calibre18">   Sonra kendisi masasına yaslandı. "Önce bir iki noktayı açıklığa kavuşturalım, Paul. Bir kere Josh'u bulmak için elimizden geleni yapıyoruz. Hiç kimse gözardı edilmiyor. Ne dediğimi anlıyor musun, Paul? Hiç kimse! Kural böyle. Bu soruşturmalar böyle yapılır. Altına bakılmadık tek taş kalmamalı. Eğer bu senin duygularını incitiyorsa özür dilerim ama yaptığımız her şeyi Josh için yaptığımızı da unutma."</span></p>

  <p class="msoplaintext"><span class="calibre18">   "Sizin zanlı olduğunuzu söylemek istemiyoruz, Bay Kirkwood" diye Megan araya girdi. "Olie Swain'in kamyonetini rutin olarak araştırdık. İnanın bana, Olie'den önceki sahibinin siz olacağı aklımın ucuna bile gelmiş değildi."</span></p>

  <p class="msoplaintext"><span class="calibre18">   "Paul, duygularını bir anlığını bir kenara bırakırsan, bu işin bize nasıl göründüğünü tahmin edebilirsin" dedi Mitch. "Kamyonetini kimin satın aldığını hatırlamadığını söylüyorsun, sonra da onu çocuğunu kaçırmış olduğundan kuşkulandığımız kişinin elinde buluyoruz. Seni tanıdığıma memnun olmalısın, Paul..." Mitch uzanıp parmağını adamın yüzüne doğru salladı. "Çünkü eğer başka bir polis olsaydım şu anda bu konuşmayı yanında avukatın olduğu halde sorgulama odasına yapardık."</span></p>

  <p class="msoplaintext"><span class="calibre18">   Paul müdürün odasında kabadayı davranmaya çalışan bir öğrenci gibi, yarı kaş çatması, yarı somurtma denilebilecek bir ifadeyle oturduğu yerde kıpırdandı. "Ben kamyoneti Olie Swain'e satmadım." Sesinde hafif bir titreme vardı. "Benden satın alan kişi mülkiyetini değiştirmeden satmış olmalı."</span></p>

  <p class="msoplaintext"><span class="calibre18">   Mitch arkasına yaslanıp Taşıtlar Dairesi'nin faksını eline aldı. "Hangi ayda sattığını hatırlıyor musun?"</span></p>

  <p class="msoplaintext"><span class="calibre18">   "Bilemem. İlkbahardı. Nisan ya da Mayıs."</span></p>

  <p class="msoplaintext"><span class="calibre18">   "Mülkiyet Eylül'de değişmiş" diyen Mitch, kâğıdı Megan'a verdi. Megan'ın Mitch'e bakışı Paul'ün gözünden kaçmamıştı.</span></p>

  <p class="msoplaintext"><span class="calibre18">   "Hannah'ya sor" dedi Paul. "Hannah her şeyi hatırlar."</span></p>

  <p class="msoplaintext"><span class="calibre18">   Megan, "Vergi kayıtlarınız arasında satışa ait bir şey var mı?" diye sordu. "Muhasebeci olduğunuza göre..."</span></p>

  <p class="msoplaintext"><span class="calibre18">   "Herhalde vardır. Şimdiye kadar bakardım ama oğlumu aramakla meşguldüm ama doğrusunu isterseniz bunun olayla ne ilgisi olduğunu anlamıyorum."</span></p>

  <p class="msoplaintext"><span class="calibre18">   Mitch yine iyi polis kimliğine büründü. "Sen bir bak yine de. Kopuk kopuk uçları bir araya getirmeye yarar."</span></p>

  <p class="msoplaintext"><span class="calibre18">   "Peki." Paul bacak bacak üstüne atarak gövdesini Mitch ile Megan'dan farklı yöne çevirdi.</span></p>

  <p class="msoplaintext"><span class="calibre18">   Bu oyunun farkında olan Megan, adamın görüş alanına geçti. "Bay Kirkwood, Josh'un kaybolduğu gece hakkında bir iki sorum olacak."</span></p>

  <p class="msoplaintext"><span class="calibre18">   "Ben o gece çalışıyordum."</span></p>

  <p class="msoplaintext"><span class="calibre18">   "Büronuzdaki toplantı odasında. Ve telesekreterinize hiç bakmadınız mı?"</span></p>

  <p class="msoplaintext"><span class="calibre18">   "Hayır" diye fısıldayan Paul'ün kafasının içinde Josh'un sesi duyuluyordu: Baba, gelip beni hokeyden alır mısın? Annem gecikti, ben de eve gitmek istiyorum. İçinden bir ürperme geçti, "hayır... ancak sonra..."</span></p>

  <p class="msoplaintext"><span class="calibre18">   "Neden sonra?"</span></p>

  <p class="msoplaintext"><span class="calibre18">   Baba, gelip beni hokeyden alır mısın? Annem gecikti, ben de eve gitmek istiyorum.</span></p>

  <p class="msoplaintext"><span class="calibre18">   Paul burnunu çekti, gözlerini eliyle perdeledi. "Ertesi gün."</span></p>

  <p class="msoplaintext"><span class="calibre18">   "Bant hâlâ duruyor mu?"</span></p>

  <p class="msoplaintext"><span class="calibre18">   Baba, gelip beni hokeyden alır mısın? Annem gecikti, ben de eve gitmek istiyorum.</span></p>

  <p class="msoplaintext"><span class="calibre18">   "Şey... hayır" diye yalan söyledi. "Saklayamadım. Dinleyemedim..."</span></p>

  <p class="msoplaintext"><span class="calibre18">   Baba, gelip beni hokeyden alır mısın? Annem gecikti, ben de eve gitmek istiyorum.</span></p>

  <p class="msoplaintext"><span class="calibre18">   Paul ürperdi. Gözyaşları arasında, "Onun dönmesini istiyorum" dedi. "Yalnızca onun dönmesini istiyorum."</span></p>

  <p class="msoplaintext"><span class="calibre18">   Megan tuttuğu soluğu koy verirken Mitch uy amcasına baktı kendisine. "Sizi bunları sorarak üzdüğüm için özür dilerim" dedi.</span></p>

  <p class="msoplaintext"><span class="calibre18">   Mitch, Paul'e bir kâğıt mendil paketi uzattı, omzunu okşadı. "Neler çektiğini biliyorum, Paul. Zorunlu olmasaydık bunları sormazdık."</span></p>

  <p class="msoplaintext"><span class="calibre18">   "Şef?" Natalie'nin sesi duyuldu. "Noogie telefonda ve sanırım söyleyeceklerini duymak isteyeceksin."</span></p>

  <p class="msoplaintext"><span class="calibre18">   Mitch yine masasının başına geçti, telefonu açıp yanan ışıklı düğmeye bastı. "Ne oldu, Noogie?"</span></p>

  <p class="msoplaintext"><span class="calibre18">   "St. Elysius'tayım, Şef. Buraya gelsen iyi olur. Şeriflik bürosuna bir telsiz mesajı aldım. Burada Ryans Bay'de bir kadın, köpeğinin bir çocuk ceketi bulduğunu bildirmiş Ceketin Josh Kirkwood'a a ait olduğunu sanıyorlar."</span></p>

  <p class="msoplaintext"><span class="calibre18">  </span></p>
</body>
</html>
