<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">YİRMİ YEDİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><b class="calibre22">8. GÜN</b></p>

  <p class="msoplaintext"><span class="calibre18"><b class="calibre10">SAAT 17:39 -32,7°C RÜZGÂR FAKTÖRÜ: -42,7°C</b></span></p>

  <p class="msoplaintext"><span class="calibre18"> </span><span class="calibre20">Hannah pencerede durmuş, göle bakıyordu. Güneş son ışınları uzaktaki ufku bir yaradan yayılan kızgın, kızıl iltihap çizgileri gibi boyamıştı. Böylesine sıcak bir rengin soğuk bir gökyüzünün belirtisi olması ne garipti. Hannah orada dururken, camdan sızarı soğuğun vücuduna dolduğunu hissediyordu. Soğuğun kendisini uyuşturmasını isterdi ama uyuşturmuyor, sadece ürpertiyordu işte.</span></p>

  <p class="msoplaintext"><span class="calibre18">   Gölün karşısında ışıklar yanıyordu. Yine helikopterler çağırılmıştı. Uzaklarda bir tanesinin bir akbaba gibi Dinkytown'a daldığını görebiliyordu. Onların kasabaların üzerinden defalarca geçerken pervane seslerini dinleyerek uykusuz yattığını hatırlıyordu. Dinkytown'ın ötesinde, kızıla boyanmış ufkun orada Ryan's Bay vardı. Ve Ryan's Bay'de bir köpek Josh'un işe yaramaz eski bir paçavraymış gibi atılan ceketini bulmuştu.</span></p>

  <p class="msoplaintext"><span class="calibre18">   Hannah hayalinde ceketi görebiliyordu: Yeşil ve sarı renk lekeleriyle parlak mavi. Boyunu ve markasını biliyordu. Josh'un kâğıt mendillerini , eldivenlerini ve küçük hazinelerini dolduğu ceplerini biliyordu. Kumaşın ele gelişini, kokuşunu biliyordu ve bütün bu anılar elle dokunulamaz bir halde kafasının içinde dolanıp durmaktaydı. Bir haftada Josh'tan gelen ikinci işaretti ve kendisinin ceketi görmesine ya da "okunmasına izin vermemişlerdi. Ceket incelenmek ve analiz bilmek üzere St. Paul'e gönderilmişti.</span></p>

  <p class="msoplaintext"><span class="calibre18">   "Onu yalnızca tutmak isterdim" dedi. Ceketi ellerinden yüzüne götürürken, yanağına sürterken hissediyordu.</span></p>

  <p class="msoplaintext"><span class="calibre18">   "Çok üzgünüm, Hannah" dedi Megan. "Laboratuara ne kadar çabuk gönderirsek o kadar iyi olur diye düşündük."</span></p>

  <p class="msoplaintext"><span class="calibre18">   "Anlıyorum" diye mırıldandı Hannah. Ama beyninin alışkanlıktan karşılık veren o mantıklı, pratik yanı dışında anlamıyordu.</span></p>

  <p class="msoplaintext"><span class="calibre18">   "Üzerinden parmak izi mi alacaksınız?" diye sordu Paul. Üzerinde rengi solmuş siyah bir pantolon ve Minnesota Üniversitesi amblemli kalın bir gri kazak olduğu halde şöminenin yanında oturuyordu. Isınmak için aldığı duştan hala ıslaktı saçları. Lily kucağında oturmuş, babasını ayısı Barney'le boşuna ilgilendirmeye çalışıyordu.</span></p>

  <p class="msoplaintext"><span class="calibre18">   Megan ile Mitch bakıştılar.</span></p>

  <p class="msoplaintext"><span class="calibre18">   "Hayır" dedi Mitch. "Naylon parmak izi tutmaz."</span></p>

  <p class="msoplaintext"><span class="calibre18">   "Neden öyleyse?"</span></p>

  <p class="msoplaintext"><span class="calibre18">   "Gerçekten bunu söylemelerini istiyor musun?" Hannah sert bir sesle sordu. "Ne arıyorlar dersin, Paul? Kan ve meni ve o hayvanın Josh'a yaptığından başka kalmışsa. Öyle değil mi, Ajan O'Malley?"</span></p>

  <p class="msoplaintext"><span class="calibre18">   Megan yanıt vermedi. Soru aslında soru değil Hannah'nın bir yanıta ihtiyacı olmadığı gibi, yanıt da bilmiyordu. Sırtını pencereye vermiş dururken, öfkesi kendisi yiyip bitiren dehşetin üzerindeki ince bir maskeydi.</span></p>

  <p class="msoplaintext"><span class="calibre18">   "Köpeği ceketi bulmuş olan kadın, ceketi oraya bırakmış adamı görmüş olabilir" dedi Mitch. "Hatta onunla konuşmuş da olabilir."</span></p>

  <p class="msoplaintext"><span class="calibre18">   "Olabilir mi?"</span></p>

  <p class="msoplaintext"><span class="calibre18">   Mitch, Ruth Cooper ile mutfak penceresinden gören adamın daha sonra kapısına geldiğini anlattı. Köpeğin adına gelince Hannah'nın yüzü birden soldu, düşmemek için koltuğun arkasına dayandı.</span></p>

  <p class="msoplaintext"><span class="calibre18">   Paul doğruldu, Lily'yi yere bıraktı. Küçük kız emekleyerek Mitch’in yanına gelip oyuncağını uzattı. Peder Tom oturduğu yerden kalkıp kızı kucakladı, yukarı, yatak odasına götürürken gıdıklayarak güldürdü.</span></p>

  <p class="msoplaintext"><span class="calibre18">   "Bu adamı teşhis edebiliyor demek" dedi Paul.</span></p>

  <p class="msoplaintext"><span class="calibre18">   "Şu anda robot resmini çizmeye çalışıyoruz. Bu sanıldığı kadar kolay değil. Adam soğuk yüzünden iyice sarınıp sarmalanmıştı. Ama kadın bir daha gördüğü takdirde onu tanıyacağını sanıyor."</span></p>

  <p class="msoplaintext"><span class="calibre18">   "Sanmak mı?" Paul bir kürek alıp şöminedeki ateşi dürtükledi, kayan kütüklerden bacaya kıvılcımlar yükseldi.</span></p>

  <p class="msoplaintext"><span class="calibre18">   "Hiç yoktan iyidir."</span></p>

  <p class="msoplaintext"><span class="calibre18">   "Ama bu hiçbir şey değil!" Paul elinde kürekle döndü. Zayıf yüzü acı bir öfkeyle çarpılmıştı. "Hiçbir şey yok elinizde! Oğlum bir yerde ölü yatıyor ve sizin elinizde hiçbir şey yok! Elinizdeki bir tek zanlının bile ölmesini önleyemediniz!"</span></p>

  <p class="msoplaintext"><span class="calibre18">   Hannah öfkeyle baktı kocasına. "Yeter! Sus!"</span></p>

  <p class="msoplaintext"><span class="calibre18">   Ama Paul karısına aldırış etmeden Öfkesini o an için Mitch ile Megan'a yöneltti. "Oğlumu düşünmeyecek kadar meşguldünüz düzüşmekle..."</span></p>

  <p class="msoplaintext"><span class="calibre18">   "Paul, Tanrı aşkına!"</span></p>

  <p class="msoplaintext"><span class="calibre18">   "Ne var, Hannah?" Paul küreği elinde sıkarak karışma döndü. "Hassas bir yerine mi dokundum"</span></p>

  <p class="msoplaintext"><span class="calibre18">   "Herkesi kırdın."</span></p>

  <p class="msoplaintext"><span class="calibre18">   "Umurumda bile değil. Onlar bir bok başaramadılar ve bunun bedelini oğlum ..."</span></p>

  <p class="msoplaintext"><span class="calibre18">   "O benim de oğlum..."</span></p>

  <p class="msoplaintext"><span class="calibre18">   "Öyle mi? Onun için mi kaçırılıp öldürülmesi için sokakta bıraktın onu?" Paul'ün fırlattığı kürek duvara çarparak yere düştü.</span></p>

  <p class="msoplaintext"><span class="calibre18">   Hannah yanıt verebilmek için soluğunu içine çekemiyordu. Kocası küreği kafasına indirseydi onu bu kadar yaralayamazdı. "Seni orospu çocuğu!" dedi titrek bir fısıltıyla.</span></p>

  <p class="msoplaintext"><span class="calibre18">   "Paul!" diye gürleyen Mitch adamın omzunu tuttu. Öfkesinden iyice sıkmıştı elini. "Çalışma odana gidelim" dedi</span></p>

  <p class="msoplaintext"><span class="calibre18">   Paul yüzünü buruşturarak polisin elinden kurtuldu. "Bana karımı desteklemem için yeni bir konferans mı vereceksin? Hiç sanmıyorum. Senin söyleyeceğin hiçbir şey beni ilgilendirmiyor."</span></p>

  <p class="msoplaintext"><span class="calibre18">   Mitch adamı yine yakaladı ve odasına doğru yöneltti.</span></p>

  <p class="msoplaintext"><span class="calibre18">   Hannah arkalarından bakmadı. Kendine hakim olmaya çalışarak odanın öteki ucuna gitti, küreği yerden alıp yerine koydu. Elleri öylesine titriyordu ki, neşter tuttuğu, titremediği zamanları hatırlamıyordu bile.</span></p>

  <p class="msoplaintext"><span class="calibre18">   "Eh, çirkin bir sahneydi" diyerek ellerini pantolonuna sildi.</span></p>

  <p class="msoplaintext"><span class="calibre18">   "Hannah..."</span></p>

  <p class="msoplaintext"><span class="calibre18">   "Ve en kötüsü de doğru olması. Kabahat benim."</span></p>

  <p class="msoplaintext"><span class="calibre18">   "Hayır. Yalnızca geç kalmıştın. Bunun bedeli Josh olmamalıydı."</span></p>

  <p class="msoplaintext"><span class="calibre18">   "Ama oldu."</span></p>

  <p class="msoplaintext"><span class="calibre18">   "Onu almayı seçen adam yüzünden. Onun seçimi üstünde söz sahibi değildin."</span></p>

  <p class="msoplaintext"><span class="calibre18">   "Hayır" diye mırıldandı Hannah. "Ve şimdi hiçbir şey üzerinde söz sahibi değilim. Zamanın içindeki o an nedeniyle yaşamın paramparça olmak üzere. Eğer Kathleen beni çağırmak için köşeyi dönmeden bir an önce hastaneden çıkmış olsaydım, Josh şimdi burada olacaktı. Onu bugün hokeyden alıyor olacaktım. Josh da saat yedide din dersine gideceği için mızmızlık edecekti.</span></p>

  <p class="msoplaintext"><span class="calibre18">   "Bir dakika. Bir avuç saniye. Bir kalp atışı." Alevlere bakarak parmaklarını şaklattı. "O kadarcık bir zaman gerekiyordu o otomobil kazasının olmaması için. O zaman Acil'e çağırılmayacaktım, Josh yalnız kalmayacaktı ve şimdi kocam beni suçluyor diye böyle münasebetsiz bir durumda burada olmayacaktık..."</span></p>

  <p class="msoplaintext"><span class="calibre18">   Hannah düşüncelerinin peşini bıraktı. Zamanda geri gitmenin anlamı yoktu, sadece ileri, kesin olmayana doğru gidebilirdi. Tükenmiş bir halde bir koltuğa oturup bacaklarını altına aldı. Paul'ün, çalışma odasının kapalı kapısının ardından öfkeli sesleri geliyordu.</span></p>

  <p class="msoplaintext"><span class="calibre18">   Hannah pantolonunun dizindeki kurumuş bir mavi boyla lekesini kazırken, "Paul'ün de değiştiği o anı bulmak için zaman içinde geriye gitmek isterim" diye fısıldadı. "O kadar farklıydı ki. O kadar mutluyduk ki."</span></p>

  <p class="msoplaintext"><span class="calibre18">   Megan ne karşılık vereceğini bilemiyordu. Başka kadınlarla sırlarını pek paylaşmış değildi. İlişki kurmakta beceriksizliği, bilgece bir şeyler bulup söyleme imkânı vermiyordu kendisine. Bildiği tek şeye döndü o da. "Onda ilk değişikliği ne zaman farkettin?"</span></p>

  <p class="msoplaintext"><span class="calibre18">   "Bilmem." Hannah omuzlarını silkti. "O kadar belli belirsizdi ki. Yıllar önce herhalde. Buraya taşındıktan bir iki yıl sonra."</span></p>

  <p class="msoplaintext"><span class="calibre18">   Hastaneye ve topluma yerleşmesinden sonra. Buraya taşınmak fikri Paul'ündü ve Hannah onun ta içinde neler kurduğunu merak ederdi. Acaba Hannah'nın sevildiği ve sayıldığı toplum içinde kendisini bir fazlalık gibi mi görmüştü? ilk günlerinde bir memur ailesinin kitaba düşkün bir oğlundan fazla bir şey olmak istediğini itiraf etmişti Hannah'ya. Burada başka biri olacağını mı düşünmüştü? içinde olmayan nitelikleri edinerek dışadönük biri mi olmayı istemişti? Aralarında bu uçurumu açanın ve paylaştıkları sevgiyi zehirleyenin kıskançlık olduğunu düşünmekten nefret ediyordu Hannah. Birbirlerine saygı ve destek yemini etmiş insanlar arasında yeri olmayan saçma bir duyguydu bu.</span></p>

  <p class="msoplaintext"><span class="calibre18">   "Ve giderek daha çok mu içine kapandı?" diye sordu Megan.</span></p>

  <p class="msoplaintext"><span class="calibre18">   "Acil Servis'in başına getirildiğimden beri hastanede geçirdiğim zamana kızıyor."</span></p>

  <p class="msoplaintext"><span class="calibre18">   "Peki, onun çalışma saatleri neydi? O da gece çalışı, yordu."</span></p>

  <p class="msoplaintext"><span class="calibre18">   "Vergi mevsimi geldi. Pek çok gece geç saatlere kadar çalışacak."</span></p>

  <p class="msoplaintext"><span class="calibre18">   "Geceleri kendisini bürosunda aradığınızda genellikle telesekreterine bakmaz mı?"</span></p>

  <p class="msoplaintext"><span class="calibre18">   Hannah birden doğruldu, gözleri kasıldı, göğsünde bir şey daralır gibi oldu. "Bu soruları neden soruyorsunuz?"</span></p>

  <p class="msoplaintext"><span class="calibre18">   Megan kadına inandırıcı olacağını umduğu saf bir bakış baktı. "Ben bir polisim, en iyi yaptığım şey budur."</span></p>

  <p class="msoplaintext"><span class="calibre18">   "Paul'ün bu işle bir ilgisi olduğunu düşünüyor olamazsınız."</span></p>

  <p class="msoplaintext"><span class="calibre18">   "Hayır, ne münasebet. Bunlar yalnızca sıradan sorul diye yalan söyledi Megan. "Avukatlar işi ele almadan herkesin nerede olduğunu bilmek zorundayız. Avukatlar ayrıntı delisidir. Teresa Ana burada olsaydı onun bile bulunduğu yeri kanıtlamak zorunluluğu olacaktı. Bu herifi yakaladığımızda avukatı herhalde suçu bir başkasının üstüne atmak isteyecektir. Müvekkilinin bu sabah saat altıda başka yerde olduğunu ispat etmeye çalışacaktır. Eğer aşağılık biriyse size de Paul'e de bu sabah saat altıda nerede olduğunuzu soracaktır."</span></p>

  <p class="msoplaintext"><span class="calibre18">   Hannah ifadesiz bir yüzle gözlerini kırpıştırdı. "Paul'ün nerede olduğunu bilmiyorum. Ben uyandığımda gitmişti. Kendi başına otomobile atlayıp kasabada dolaşmaya çıktığını söyledi... aramaya gitmiş... öyle yaptığından da eminim." Hannah Megan'ı olduğu kadar kendisini de inandırmaya çalışıyor gibiydi.</span></p>

  <p class="msoplaintext"><span class="calibre18">   "Haklı olduğunuza eminim" dedi Megan. Bu sahneyi bütün ayrıntılarını belleğine yerleştiriyordu: gerçek Hannah'nın ses tonu, yüz ifadesi, çevresinde statik elektrik gürültüsü, kendisini saran gerilim. "Başka bir şey ima etmek istemedim. Bu işin nasıl yapıldığını, bu soruların bazılarını neden sorduğumuzu anlamanızı istiyorum. Aslında öğrenmek istediğim size ya da Paul'e kırgınlığı olan kişileri hatırlayıp hatırlamadığınız. Tatmin olmamış bir hasta, aldığı sonuçtan memnun olmayan bir müşteri falan."</span></p>

  <p class="msoplaintext"><span class="calibre18">   "Tanıdığımız herkesle zaten konuştunuz" dedi Hannah. "Doğrusu böyle korkunç bir yola başvurmayı isteyecek bir hastam olduğunu sanmıyorum. Bizimki gibi küçük bir hastanede çoğunlukla ya kolayca tedavi edilen ya da kısa zamanda ölüme giden vakalar görürüz. Kritik hastaların çoğu, örneğin kaza kurbanları falan, doğruca helikopterlerle daha büyük hastanelere gönderilir. Ciddi hastalıkları olanları da büyük hastanelere göndeririz."</span></p>

  <p class="msoplaintext"><span class="calibre18">   "Ama burada da birkaç ölümle karşılaşıyor olmalısınız."</span></p>

  <p class="msoplaintext"><span class="calibre18">   "Birkaç tane." Hannah'nın ağzı acı hatıralarla kıvrıldı. "Cities'de çalışırken Deer Lake gibi küçük taşra hastanelerine etiketleyip paketleme servisleri derdik. Elimizden geleni yapıyoruz ama büyük hastanelerde olan araç gereç ve personelimiz yok. Buradaki insanlar da bunu bilirler."</span></p>

  <p class="msoplaintext"><span class="calibre18">   "Belki" diye mırıldanan Megan, Deer Lake Hastanesi'ne gidip Acil Servis personeliyle bir de kendisi konuşmaya karar verdi.</span></p>

  <p class="msoplaintext"><span class="calibre18">   "Paul'ün müşterilerine gelince, her yıl ödeyecekleri vergi konusunda mızmızlanan birkaç kişi olur ama o da Paul'ün kabahati değildir."</span></p>

  <p class="msoplaintext"><span class="calibre18">   "Büyük felaketlere yol açan teftişler, hapse girenler falan olmadı mı hiç?"</span></p>

  <p class="msoplaintext"><span class="calibre18">   "Hayır." Hannah oturduğu koltuktan kalktı; bütün yorgunluğuna rağmen o sinirli huzursuzluğu birkaç dakikadan fazla hareketsiz kalmasına izin vermiyordu. "Ben bir çay yapacağım. İster miydiniz? O kadar soğuk ki..."</span></p>

  <p class="msoplaintext"><span class="calibre18">   Ve Josh ceketsiz olarak, dışarda bir yerdeydi.</span></p>

  <p class="msoplaintext"><span class="calibre18">   Büyük pencerenin dışında bir örs kadar soğuk ve siyah gece başlamıştı.</span></p>

  <p class="msoplaintext"><span class="calibre18">   Hannah, Josh'un sekiz uzun gün önce içinde kaybolduğu karanlığa bakarak, "Yaşıyor mu acaba?" diye sordu.</span></p>

  <p class="msoplaintext"><span class="calibre18">   Megan kalkıp kadının yanına gitti. Bir hafta önce kasabada herkes Hannah'nın her şeye sahip olduğunu söylerdi; Meslek, aile, göle bakan bir ev. Kasabanın yarısı onu modern kadınlığın sembolü olarak görüyordu. Şimdiyse zayıf ve yıkılmış, bir saç teli kadar ince bir umut ipliğine tutunan bir kadındı.</span></p>

  <p class="msoplaintext"><span class="calibre18">   "Biri bana aksini kanıtlayana kadar yaşıyor" dedi Megan. "Ben buna inanıyorum. Sen de buna inanmalısın."</span></p>

  <p class="msoplaintext"><span class="calibre18">   Paul'ün odasının kapısı açıldı. Adam fırtına gibi yanlarından geçerek garaja giden kapıdan çıktı. Ardından görünen Mitch'in yüzü yorgunluktan kırışmıştı.</span></p>

  <p class="msoplaintext"><span class="calibre18">   Oturma odasına girerken, "Onunla nasıl iletişim kurabileceğimi bilemiyorum" dedi.</span></p>

  <p class="msoplaintext"><span class="calibre18">   "Ben de" diye Hannah itirafta bulundu. "Bir destek grubu kuralım mı?"</span></p>

  <p class="msoplaintext"><span class="calibre18">   Mitch kadının şaka çabasına güçlükle gülümsedi. Ellerini avuçları içine alıp sıktı. Kadının parmakları ölüm kadar soğuktu. "Bütün bunlar için çok üzgünüm, Hannah. Yapabileceğim başka şeyler olmasını isterdim."</span></p>

  <p class="msoplaintext"><span class="calibre18">   "Hepinizin elinizden geleni yaptığınızı biliyorum. Senin bir kabahatin yok."</span></p>

  <p class="msoplaintext"><span class="calibre18">   "Senin de." Mitch kadını kolları arasına çekip kucakladı. "Dayan, yavrum."</span></p>

  <p class="msoplaintext"><span class="calibre18">   Hannah ikisini de kapıya kadar geçirdi. Odaya dönerken bir an durup sessizliği dinledi. Evlerindeki ajan Mitch ile Megan geldiğinde yemeğe çıkmış ve henüz dönmemişti. Hannah komşulardan ve kayıp çocuklar örgütünden bir akşamlık izin istemişti. Ev şimdi sessiz ve sakindi, gerilim diye bir şey kalmamıştı.</span></p>

  <p class="msoplaintext"><span class="calibre18">   Paul'ün nerede olduğunu merak etti, ne zaman dönecek ve aralarındaki düşmanlık başlayacaktı. Aralarındaki uçurumun kapanması ne kadar zaman alacaktı acaba? Bir hafta mı, bir ay ya da bir. yıl mı? Ondan önce Josh dönecek miydi? Bu uçurumun kapanmasını kendisi acaba gerçekten istiyor muydu?</span></p>

  <p class="msoplaintext"><span class="calibre18">   Gözlerinin önünde Ryan's Bay'de sazlar arasına atılmış ceket vardı.</span></p>

  <p class="msoplaintext"><span class="calibre18">   Korku ve suçluluk içinde yeni bir döngüye başladığında yukarı, Lily'nin odasına çıktı. Lily kendisine koşulsuz, hiçbir hükmü gerektirmeyen sevgisini verirdi.</span></p>

  <p class="msoplaintext"><span class="calibre18">   Odadan gelen hafif bir sesle koridorda durakladı. Kapı aralıktı, dışarı ayışığı gibi yumuşak bir ışık düşmüştü. Aralıktan bakınca Peder Tom'un eski, beyaz, hasır, sallanan koltukta oturduğunu gördü. Lily kucağındaydı ve Tom ona bir masal okuyordu.</span></p>

  <p class="msoplaintext"><span class="calibre18">   Yabancı biri onları baba kız sanırdı. Tom'un üzerinde buruşuk kadife bir pantolonla bir kazak vardı, ışık gözlüğünün altın çerçevesinden yansıyordu. İri gözleri uykuyla ağırlaşmış, yanakları pembeleşmiş olan Lily, Winnie-the-Pooh ile arkadaşlarının serüvenlerini büyük bir mutlulukla dinlemekteydi.</span></p>

  <p class="msoplaintext"><span class="calibre18">   Hannah'nın içinde adlandırmaya cesaret edemediği bir şey kıpırdandı; ardından düşkırıklığı ve utanç getiren bir şey.</span></p>

  <p class="msoplaintext"><span class="calibre18">   Duygu kendisini oradan uzaklaştırmadan içeri girdi. Tom bir arkadaştı ve kendisinin de bir arkadaşa ihtiyacı vardı; hepsi buydu: Ne bir komplikasyon, ne de pişmanlık getirecek başka bir şey. Tom hikâyeyi bitirdi, kitabı kapadı, o da Lily de bir beklentiyle Hannah'ya baktılar.</span></p>

  <p class="msoplaintext"><span class="calibre18">   "Merhaba anne" diyen Lily başını yana eğip elini salladı.</span></p>

  <p class="msoplaintext"><span class="calibre18">   "Merhaba, Lily böceğim benim. Herkes gitti." Kızı kucağına almak için eğildi. Lily annesinin kolları arasına girdi, başını omzuna dayadı.</span></p>

  <p class="msoplaintext"><span class="calibre18">   "Paul de mi gitti?" diye Tom kaşlarını kaldırarak sordu.</span></p>

  <p class="msoplaintext"><span class="calibre18">   Ayağa kalkınca pantolonundaki buruşuklukları düzeltmek için eliyle silkeledi.</span></p>

  <p class="msoplaintext"><span class="calibre18">   "Nereye gittiğini bilmiyorum." Hannah insanların kendisine acımalarından bıkmış olarak, erkeğin gözlerindeki sempatiyi görmemek için başını çevirdi.</span></p>

  <p class="msoplaintext"><span class="calibre18">   "Kavganızı duydum" dedi. "Öyle bir şey demek istediğini sanmıyorum. Kendini tutamayıp çevresine saldırıyor. Tabii, bu senin kırılmanı azaltmaz ama..."</span></p>

  <p class="msoplaintext"><span class="calibre18">   Hannah başını salladı. "Önemli değil."</span></p>

  <p class="msoplaintext"><span class="calibre18">   "Önemlidir" diye Tom ısrar etti. "Bunun senin suçun olmadığını görmesi, eğer onu yapamazsa da seni bağışlaması gerek."</span></p>

  <p class="msoplaintext"><span class="calibre18">   "Ben kendimi bağışlamıyorsam Paul neden bağışlasın ki? "</span></p>

  <p class="msoplaintext"><span class="calibre18">   "Hannah..."</span></p>

  <p class="msoplaintext"><span class="calibre18">   "Ama doğru bu." Hannah pembe duvarlı odanın içinde yürüdü. "O geceyi bin kere yaşadım. Şunu yapsaydım. Şunu yapmasaydım. Ama sonuç hep aynı: Ben Josh'un annesiyim. bana güvendi ve ben onu düşkırıklığına uğrattım. Benim günahımı hiç kimse bağışlamalı."</span></p>

  <p class="msoplaintext"><span class="calibre18">   "Tanrı seni bağışlıyor."</span></p>

  <p class="msoplaintext"><span class="calibre18">   Hannah sorularını yanıtlamasını isteyerek ama yanıtlayamayacağını bilerek erkeğe döndü.</span></p>

  <p class="msoplaintext"><span class="calibre18">   "O zaman neden beni böyle cezalandırıyor?" İçindeki acı giderek genişliyordu. "Bunu hak etmek için ne yaptım? Josh ya da Paul ne yaptılar? Anlamıyorum."</span></p>

  <p class="msoplaintext"><span class="calibre18">   "Bilmiyorum" diye kısık bir sesle mırıldandı Peder Tom. O da anlamıyordu ve bunun kendi günahlarından biri olduğuna emindi: Tanrı'nın her şeyin iyisini bildiğine olan inanç. Bu bir insan için nasıl iyi olabilirdi? İnsanlara bu kadar çok şey veren Hannah neden ıstırap çeksindi? Bunu o da anlamıyor ve kabul edemiyordu ve yaşamını adadığı Tanrı'ya karşı kızgınlık hissetmekten kendini alamıyordu. Hannah gibi o da kendisini ihanete uğramış hissediyordu. Ve bu yüzden de suçluluk hissediyordu, suçluluktan dolayı da öfkeliydi, statüsünün kendine koyduğu sınırlara isyan ediyor, bu isyanın kendini götüreceğini sandığı yerden korkuyordu.</span></p>

  <p class="msoplaintext"><span class="calibre18">   Hannah, "O kadar çok acı çekiyorum ki" diye fısıldadı. Gözlerini kapadı, Lily'yi sıkı sıkı sararak sallamaya başladı.</span></p>

  <p class="msoplaintext"><span class="calibre18">   Tom hiç duraksamadan kadını kolları arasına alıp kendisine doğru çekti. Kadın acı çekiyordu, onu teselli edecekti. Eğer daha sonra bunun cezasını ödeyecekse ödemeye hazırdı. Başını omzuna yasladı, saçlarını okşadı.</span></p>

  <p class="msoplaintext"><span class="calibre18">   "Çok acı çektiğini biliyorum" diye mırıldandı. "Bunu acına son verecek bir şey yapmak isterdim. Sana yardım için her şeyi yapardım. Bu acını almak için sana her şeyi verirdim."</span></p>

  <p class="msoplaintext"><span class="calibre18">   Hannah erkeğin omzuna dayanıp ağladı. Verdiği teselliyi kabul etti. Öyle kolları arasında durmak o kadar rahatlatıcıydı ki. Tom sağlamdı, güçlüydü, sıcaktı. Sevecen. Onun hissettiklerini hissediyordu. Istırabını çekip almak istiyordu. Kocasının olması gereken ve olamadığı her şeydi.</span></p>

  <p class="msoplaintext"><span class="calibre18">   Hannah kolunu erkeğin beline dolayıp gözlerinden yaşlar boşanırken sıktı. Josh için değil, bir zamanlar o kadar kusursuz görünen ve şimdi paramparça olan kendi yaşamı için ağlıyordu. Parçalanmış ve dağılıp gitmiş bir düş. Onun aslında gerçek olup olmadığını merak ediyordu.</span></p>

  <p class="msoplaintext"><span class="calibre18">   Tom bir şeyler mırıldanıyordu. Sanki keten helvasından yapılmış gibi çok hafifçe saçlarını, yanağını okşadı. Dudaklarını alnına değdirdi. Hannah yüzünü kaldırdı, erkeğin soluğunun sıcaklığını hissetti. Gözlerini açınca bakışları karşılaştı ve erkeğin gözlerinde kendi duygularının yansımasını gördü: ihtiyaç, özlem, ıstırap ve suçluluk.</span></p>

  <p class="msoplaintext"><span class="calibre18">   İstedikleri ve kim oldukları, doğru olanla gereken arasındaki bu an giderek uzuyordu. Bu açıklanma ve korku soluklarını kesmişti.</span></p>

  <p class="msoplaintext"><span class="calibre18">   Tılsımı bozan Lily oldu. İki yetişkin arasında sıkışıp kalmaya itiraz ederek annesinin omzunu iteledi. "Anne, indir!" Tom geri adım attı, Hannah bakışlarını yere indirdi. "Yatma zamanı geldi, Lily" diyerek kızın yatağına döndü. Lily'nin kaşları çatıldı. "Hayır."</span></p>

  <p class="msoplaintext"><span class="calibre18">   "Evet."</span></p>

  <p class="msoplaintext"><span class="calibre18">   "Josh nerede?" diye kız yatağın parmaklıklarına tutunup doğruldu. "Josh'u istiyorum."</span></p>

  <p class="msoplaintext"><span class="calibre18">   Hannah kızın altın gibi parlayan saçlarını geri itip alnından öptü. "Ben de, tatlım."</span></p>

  <p class="msoplaintext"><span class="calibre18">   Tom yatağın ucuna geçti, elleriyle köşe direklerini kavradı. Hannah'yı kollarının arasında hissetmek istediğinin farkındaydı. Bunun bir yanlış olduğunu kabul etmeye yanaşamıyordu. Bunu denemek yerine konuyu değiştirdi.</span></p>

  <p class="msoplaintext"><span class="calibre18">   "Bir öneride bulunabilir miyim?" dedi. "Bir röportaj yap."</span></p>

  <p class="msoplaintext"><span class="calibre18">   Hannah şaşkın şaşkın baktı. "Ne?"</span></p>

  <p class="msoplaintext"><span class="calibre18">   "Herkesin seninle bir röportaj yapmak için çırpındığını ve senin bunu istemediğini biliyorum. Ama bu bence senin için iyi olacaktır. En büyük reytinge sahip olan programı seç ve televizyona çık. Amerika'ya bana söylediklerini anlat: Duygularını, bu suçlulukla yaşamanın ne güç olduğunu, yanlış yaptığını sandığın şeyi, eğer o gece geri gelebilseydi neyi değiştireceğini."</span></p>

  <p class="msoplaintext"><span class="calibre18">   "Ben günah çıkarmanın gizli olduğunu sanırdım."</span></p>

  <p class="msoplaintext"><span class="calibre18">   "Bunu istersen günahının cezası olarak düşünebilirsin. Belki de böyle yaparak başka birini bir kere daha düşünmeye zorlayabilirsin. O gece geri gelemez, ama başkasının bu cehennemi yaşamasını önleyebilirsin belki de."</span></p>

  <p class="msoplaintext"><span class="calibre18">   Hannah tavşan ve ördek resimli örtüler arasında kıvrılmış yatan kızına baktı. Bu çok değerli küçük kızını korumak için canını verirdi. Ana ile evlat arasındaki bağ buydu işte. Eğer başka bir anneye yardım edebilirse, başka bir çocuğu kurtarabilirse bu yaptığı yanlışların bedeli sayılır mıydı?</span></p>

  <p class="msoplaintext"><span class="calibre18">   "Düşünürüm." Peder Tom'a, erkeğin güçlü ve yakışıklı yüzüne, iyilik dolu mavi gözlerine baktı. Kalbi gereğinden hızlı atıyordu. "Teşekkür ederim. Ben... ben..."</span></p>

  <p class="msoplaintext"><span class="calibre18">   Sözcükleri çıkaramadı, ki belki böylesi daha iyiydi. Adamın Hannah'nın neler hissettiğini bilmemesi kendisi için daha iyiydi; bu sadece durumu güçleştirirdi ve Hannah onun dostluğunu kaybetmek istemiyordu.</span></p>

  <p class="msoplaintext"><span class="calibre18">   "Teşekkür ederim."</span></p>

  <p class="msoplaintext"><span class="calibre18">   Peder Tom başını sallayarak yatağın yanından ayrıldı, ellerini ceplerine soktu. "Ben gideyim artık. Sen de biraz dinlenmeye çalışmalısın."</span></p>

  <p class="msoplaintext"><span class="calibre18">   "Denerim."</span></p>

  <p class="msoplaintext"><span class="calibre18">   "Söz mü?"</span></p>

  <p class="msoplaintext"><span class="calibre18">   "Deneyeceğime söz veriyorum."</span></p>

  <p class="msoplaintext"><span class="calibre18">   "Sen burada Lily ile kal, ben kendim çıkarım. İhtiyacın olursa beni nerede bulacağını biliyorsun."</span></p>

  <p class="msoplaintext"><span class="calibre18">   Hannah başını salladı ve erkek ikisinin de pişman olacakları bir şey söylemeden arkasına döndü. Onun duygularının derinliğini bilmiyordu; bildiği' tek şey onun kendisini düşündüğü ve teselli için yanında bulunduğuydu. Bunun ötesi önemli olamazdı.</span></p>

  <p class="msoplaintext"><span class="calibre18">   Dışarda gece o kadar soğuktu ki, elle. dokunulan her şey parçalanacakmış gibi geliyordu. Kalp gibi. Peder Tom benzetmeyi saçmalık olarak niteleyip motoru çalıştırırken daha papazca bir şey düşünmeye çalıştı. Dua sözcükleri geçti aklından. Bizi ayartmalardan koru... kötülükten kurtar...</span></p>

  <p class="msoplaintext"><span class="calibre18">   "Hannah Garrison'a âşığım," diye mırıldandı. "Onun çocuğunu bir deli çaldı."</span></p>

  <p class="msoplaintext"><span class="calibre18">   Ön camdan dışarı baktı. Gökyüzü simsiyah ve kırık ayın ışığıyla gümüş rengiydi. Çok uzaktaki yıldızlar. İçinde bir terkedilmişlik duygusu vardı.</span></p>

  <p class="msoplaintext"><span class="calibre18">   "Orada birileri görevlerini yapmıyorlar" diye mırıldandı.</span></p>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"><b class="calibre10">SAAT 18:24 -33,3°C RÜZGÂR FAKTÖRÜ: -45,5°C</b></span></p>

  <p class="msoplaintext"><span class="calibre18"> </span><span class="calibre20">Soğuktan Paul'ün ciğerleri ağrıyordu. Derin karlar içinde yürümekten bacakları zonkluyor, her birine çekiçle vurulmuş gibi ayak parmakları sızlıyordu. Sıcak olan tek yeri, göğsündeki öfke ateşiydi. Göl kenarındaki evlerin arkasındaki koruluğun hemen kenarındaki yere düşmüş bir dal parçasına ayağı takılınca bir sedir ağacına yaslandı. Doğuda ve kuzeyde gayet bakımlı kayak pistleriyle Quarry Hills parkı vardı. Kendisinin hakkettiği ödüllerden biri: ön kapısı önünde göl ve arka kapısı önünde park. Başarıya ulaştığının simgelerinden biri.</span></p>

  <p class="msoplaintext"><span class="calibre18">   Bu Mitch Holt ile Megan O'Malley, kendisine bir suçluymuş gibi davranmak istiyorlardı.</span></p>

  <p class="msoplaintext"><span class="calibre18">   Josh'u geri almak için öylesine çaba göstermesinden sonra ondan nasıl kuşkulanabilirlerdi? Araştırmalara katılmış, televizyonda çağrılarda bulunmuştu. Bundan fazla ne yapabilirdi?</span></p>

  <p class="msoplaintext"><span class="calibre18">   Bütün bunlar o CTB'den gelen orospunun marifetiydi, o eski kamyonetine o kadar takılan oydu. O gece telesekreterindeki mesajlara neden bakmadığı ve Hannah'yı neden aramadığını soran da oydu. Ve tabii ikisi de Hannah'ya soruyorlardı. Kendisinden o kadar çok şey veren zavallı Hannah! Oğlunu kaybetmiş zavallı ana Hannah.</span></p>

  <p class="msoplaintext"><span class="calibre18">   Parmaklarındaki yanma Paul'ü kendine getirdi. Evlerinin önündeki sokak gazetecilerin ve televizyoncuların araçlarıyla dolu olduğu için ormana girmişti. Onlara söyleyecek çok şeyi vardı ama şimdi olmazdı. Şimdi başka ihtiyaçları vardı. Gerçek bir kadının kollarında olmak, kendisini anlayan ve memnun etmek için hiçbir şeyden kaçınmayan bir kadın.</span></p>

  <p class="msoplaintext"><span class="calibre18">   Wright'ların arka bahçesine girip garajın arka kapısını açtı- Garrett'in Saab'ı yoktu. Çoğu akşam olduğu gibi Karen'in Honda'sı yine tek başınaydı. Garrett Wright karısıyla değil, işiyle evliydi. Ev, duş yapmaya ve üstünü değiştirmeye geldiği yerdi. Karen'in hayatındaki yeri daha çok bir süs olmaktı: Üniversite yemeklerine götürülecek biri. Bir kadın olarak ilgi duymuyordu artık. Karen'e bakılırsa artık sevişmiyorlardı ve seviştiklerinde de Garrett bunu arzudan çok görev duygusuyla yapmaktaydı.</span></p>

  <p class="msoplaintext"><span class="calibre18">   Garrett'lerin çocukları yoktu. Karen normal yollardan gebe kalmıyordu ve Garrett de tüp bebek için gerekli testleri ve işlemleri yapmak yanlısı değildi. Çocuk sahibi olmak onun için önemli değildi. Karen evlat edinmekten söz ediyordu ama o süreç de ürkütücüydü ve onunla tek başına uğraşacak gücü ve dayanıklılığı olduğunu sanmıyordu. Ve böylece bir evlilik kılıfı içinde yaşamaya devam ediyorlardı: Garrett rahat ettiği için, Karen de kurtulmak için cesareti olmadığından.</span></p>

  <p class="msoplaintext"><span class="calibre18">   Paul, Garrett Wright'i ancak soyut terimlerle düşünürdü. Komşu olmalarına rağmen birbirlerini pek tanımazlardı. Paul'e göre Garrett Wright başka bir evrende yaşamaktaydı. Kendini Harris'te psikoloji kitaplarına ve araştırmalarına gömmüş bir gölgeydi ve boş zamanlarını Bilim Kurgu Kovboyları diye anılan bir grup suçlu çocuğa ayırırdı. Kendisi ve Garrett Wright sadece Karen'de kesişen iki ayrı düzlemde yaşamaktaydılar.</span></p>

  <p class="msoplaintext"><span class="calibre18">   Paul tezgâhın üstündeki çivi dolu eski kahve kutusu altında duran anahtarı alarak çamaşırlığa girdi. Çizmelerini çıkarıp pantolonundaki karları eliyle süpürdü.</span></p>

  <p class="msoplaintext"><span class="calibre18">   "Garrett?"</span></p>

  <p class="msoplaintext"><span class="calibre18">   Karen mutfak kapısını açtı, erkeği görünce gözleri irileşti. Ayakları çoraplıydı, bir elinde kareli yeşil bir kurulama bezi vardı. V yakalı bol bir fildişi kazak dizlerine kadar iniyordu. Saman sarısı, ipek gibi saçları ceylan gözlerinin üstüne düşmüştü. Ufak tefek ve yumuşak, dişi, kendisi için kaygı dolu. Paul'ün içinde arzunun ilk fısıltıları dolaşmaya başladı.</span></p>

  <p class="msoplaintext"><span class="calibre18">   "Onu bekliyor musun?" diye sordu.</span></p>

  <p class="msoplaintext"><span class="calibre18">   "Hayır. Az önce işe gitti. Bir şey unuttu sanmıştım." Kadın saçını kulağının arkasında topladı. "Bu gece Hannah ile olursun sandım. Ceketi duydum. Çok üzgünüm, Paul."</span></p>

  <p class="msoplaintext"><span class="calibre18">   Paul, eski, siyah parkasını çıkarıp kurutma makinesinin üstüne attı. Gözlerini kadının gözlerinden ayırmadan, "O konuda konuşmak istemiyorum" dedi.</span></p>

  <p class="msoplaintext"><span class="calibre18">   "Peki."</span></p>

  <p class="msoplaintext"><span class="calibre18">   Kadının elinden bezi aldı, boynuna geçirip kendisine doğru çekti. Bezin ucunu yumruğu içinde sıkarak, "Bıktım artık" dedi. Öfkesi göğsünde alev alev yanıyordu. "Sorulardan, suçlamalardan ve beklemekten ve herkesin Hannah'ya bakarak 'Zavallı cesur Hannah' demesinden bıktım. Oysa suç onun. Ve o da beni suçlamaya çalışıyor."</span></p>

  <p class="msoplaintext"><span class="calibre18">   Karen şaşırmıştı. "Hannah seni mi suçluyor?" Erkeğe bakmak için bezin çektiği başını geriye atmak zorunda kalmıştı.</span></p>

  <p class="msoplaintext"><span class="calibre18">   "Ajan O'Malley yüzünden. Karı işini doğru dürüst yapmak yerine Holt'la düzüşüp duruyor."</span></p>

  <p class="msoplaintext"><span class="calibre18">   "Sent nasıl suçlayabilirler ki?"</span></p>

  <p class="msoplaintext"><span class="calibre18">   Baba gelip beni hokeyden alır mısın? Annem gecikti, ben de eve gitmek istiyorum.</span></p>

  <p class="msoplaintext"><span class="calibre18">   Paul gözleri yaşarırken, "Bilmiyorum" diye mırıldandı "Benim bir suçum yok."</span></p>

  <p class="msoplaintext"><span class="calibre18">   "Elbette yok."</span></p>

  <p class="msoplaintext"><span class="calibre18">   "Suç benim değildi." Paul gözlerini kapatıp başını indirdi Bezi biraz daha sıktı. "Suç benim değildi."</span></p>

  <p class="msoplaintext"><span class="calibre18">   Karen boğazındaki acılıktan kurtulmak için erkeğe yaslandı. Küçük ellerini kazağının altına sokup sırtını okşadı. "Senin suçun değildi, sevgilim."</span></p>

  <p class="msoplaintext"><span class="calibre18">   Baba gelip beni hokeyden alır mısın? Annem gecikti, ben de eve gitmek istiyorum.</span></p>

  <p class="msoplaintext"><span class="calibre18">   Ses bir türlü aklından çıkmıyordu. Arka planda da öğleden sonrasının görüntüleri: O'Malley'in kendisini sorguya çekmesi -telesekretere hiç bakmadınız mı? Elindeki ceket - Öldü. Öldü. Öldü.</span></p>

  <p class="msoplaintext"><span class="calibre18">   Bez elinden yere düştü.</span></p>

  <p class="msoplaintext"><span class="calibre18">   Titreyerek, "benim suçum değildi" diye mırıldandı.</span></p>

  <p class="msoplaintext"><span class="calibre18">   Karen parmağını erkeğin dudaklarına bastırdı. "Şşşt. Benimle gel."</span></p>

  <p class="msoplaintext"><span class="calibre18">   Karen erkeği mutfaktan ve karanlık koridordan geçirip misafir yatak odasına götürdü. Garrett'le yattığı yatakta asla sevişmezlerdi. Zaten yakalanma korkusuyla evde pek buluşmazlardı. Kadın onu çocukmuş gibi soyarken Paul önlemek için bir şey yapmadı; kadın kendisi soyunurken de bir harekette bulunmadı. Oraya bunun için gelmişti ama ilk hareket kendisinden gelmeyecekti. Suç onun değildi. Teselli edilmeyi hak etmişti.</span></p>

  <p class="msoplaintext"><span class="calibre18">   Komodinin üzerindeki lambanın solgun ışığında şeftali rengi çarşafa uzanarak kadının kendisini elleri, ağzı ve vücuduyla uyarmasına bıraktı. Karen ağzıyla, elleriyle okşadı, küçük göğüslerini göğsüne sürttü, kendini açıp erkeği içine aldı. Üzerinde ağır ağır hareket ediyor, mırıldanıyor, göğsünü okşuyor, o uyuşmanın getirdiği sisin içinde yavaş yavaş yanan bedensel ihtiyaç ateşini besliyordu.</span></p>

  <p class="msoplaintext"><span class="calibre18">   Paul, kadını omuzlarından yakalayıp kendine çekti, altına aldı. Bunu hak etmişti. Buna ihtiyacı vardı. Vücudu ve içinde yanan o öfke için bir boşalma; Hannah'ya, O'Malley'e, yaşamına yığılmış adaletsizliklere olan öfkesi için. Başka bir erkeğin karısının içine girip çıkarak hepsini boşalttı. Daha sert, daha derine, hamleleri tutkudan çok cezaymış gibi.</span></p>

  <p class="msoplaintext"><span class="calibre18">   Sonra bir patlamayla hepsi sona erdi. Gücü tükenmişti, Karen'in yanına yığılarak yanında kendisine sokulmuş yatağını, gözyaşlarını, geçen zamanı unutarak tavana baktı. İçinde kıpırdayan o sinsi zayıflık dışında hiçbir şeyi hissedemiyordu.</span></p>

  <p class="msoplaintext"><span class="calibre18">   "Kalmanı isterdim" diye fısıldadı Karen.</span></p>

  <p class="msoplaintext"><span class="calibre18">   "Kalamam."</span></p>

  <p class="msoplaintext"><span class="calibre18">   "Biliyorum. Ama yine de isterdim." Kadın başını kaldırıp baktı. "İhtiyacın olan bütün sevgiyi ve desteği sana verebilmek isterdim. Sana bir oğul verebilmek isterdim."</span></p>

  <p class="msoplaintext"><span class="calibre18">   "Karen..."</span></p>

  <p class="msoplaintext"><span class="calibre18">   "İsterdim." Kadın avcunu erkeğin kalbi üzerine koydu. "Senin bebeğini doğururdum, Paul. Sürekli bunu düşünüyorum. Senin evindeyken, Lily'yi kucağıma aldığımda bunu düşünüyorum. O bizimmiş gibi davranıyorum. Birlikte heri oluşumuzda, içimde doyuma her ulaştığında bunu düşünüyorum. Senin bebeğini doğururdum, Paul. Senin için her şeyi yapardım."</span></p>

  <p class="msoplaintext"><span class="calibre18">   Paul kadının eğilip göğsünü öpmesini seyrederken bu da yaşamın zalim cilvelerinden biri işte, diye düşündü. Hep istediğini sandığı kadına sahipti -bağımsız, yetenekli Dr. Garrison- ve şimdi de hep nefret ettiği tip kadını istiyordu - hizmet etmek için doğmuş, kendi ihtiyaçlarını Paul'ünkilerin altında tutan, onun memnun etmek için istediği her şey olmaya hazır Karen.</span></p>

  <p class="msoplaintext"><span class="calibre18">   Komodinin üzerindeki saate baktı. "Gitmeliyim." Karen çarşafı değiştirirken Paul de misafir banyosunda yıkandı. Her zaman olduğu gibi bu çalıntı anlarının hiçbir izi kalmayacaktı, hatta çarşaflarda seks kokusu bile. Konuşmadan giyindiler ve karalık koridordan geçerek musluğun üzerine bir tek ışığın yandığı mutfağa yürüdüler.</span></p>

  <p class="msoplaintext"><span class="calibre18">   Karen dolaba dayanarak, "Yarın yeniden araştırmaya başlayacaklarmış diye duydum" dedi. "Sen de çıkacak mısın?" Paul bir bardak alıp doldurdu. Camdaki hayaline baktı.</span></p>

  <p class="msoplaintext"><span class="calibre18">   "Herhalde."</span></p>

  <p class="msoplaintext"><span class="calibre18">   Sudan bir yudum aldı, gerisini boşattı, bardağı çalkalayıp kenara koydu, ağzını kareli yeşil bezle kuruladı, bezi katlayıp yine tezgâhın üzerine, bıraktı.</span></p>

  <p class="msoplaintext"><span class="calibre18">   Çamaşırlıktan garaj kapısının açılıp kapanırken çıkardığı duyuldu. Paul'ün tüyleri diken diken olmuştu. Suçluluk birden bir yumruk gibi kavradı içini. Mutfak kapısı açıldı, eldivenlerini paltosunun ceplerine sokaraktan Garrett Wright içeri girdi.</span></p>

  <p class="msoplaintext"><span class="calibre18">   "Paul!" Adamın kara gözleri irileşmişti. "Bu ne sürpriz böyle!"</span></p>

  <p class="msoplaintext"><span class="calibre18">   Garrett çantasını mutfak masası üzerine bırakıp paltosunu çıkardı. Karen onun yanındaki yerini aldı, uzanıp yanağına tutkusuz bir öpücük kondurdu. İkisi de sarışındı, siyah gözleri ve düzgün yüz hatlarıyla hoş bir çift oluşturuyorlardı. İki kardeş sanılabilecek bir çift.</span></p>

  <p class="msoplaintext"><span class="calibre18">   "Yarın Gönüllü Merkezi'nde çalışır mı diye Karen'e sormaya geldim" dedi Paul. "Soğuğa rağmen bir araştırma daha başlatıyoruz."</span></p>

  <p class="msoplaintext"><span class="calibre18">   "Duydum. Önde arabanı görmedim."</span></p>

  <p class="msoplaintext"><span class="calibre18">   "Yürüyerek geldim."</span></p>

  <p class="msoplaintext"><span class="calibre18">   Garrett'in soluk renkli kaşları havalandı. "Yürümek için çok soğuk bir gece."</span></p>

  <p class="msoplaintext"><span class="calibre18">   "Kafam biraz boşalır diye düşündüm."</span></p>

  <p class="msoplaintext"><span class="calibre18">   "Eh, olur tabii. Bugünlerde kafan da çok dolu. Nasıl, dayanabiliyor musun?"</span></p>

  <p class="msoplaintext"><span class="calibre18">   "İdare ediyorum." Paul, Garrett Wright ile konuşurken kendini mikroskop altındaki bir böcekmiş gibi hissederdi. Sanki kendisi potansiyel bir psikanaliz adayıymış da, konuşurlarken Wright sözlerini ve jestlerini, yüz ifadesini ya da ifadesizliğini incelermiş gibi.</span></p>

  <p class="msoplaintext"><span class="calibre18">   Garrett paltosunu çıkardı. "Araştırmaya aktif olarak katıldığını biliyorum" dedi. Görev bilincinde olan karısı Karen tek kelime söylemeden paltoyu alıp holdeki dolaba asmaya götürdü. "O da durumla başa çıkmanın sağlıklı bir yoludur, arada pek çok düşkırıklığı olsa da. Hannah nasıl?"</span></p>

  <p class="msoplaintext"><span class="calibre18">   "Elinden geldiğince idare ediyor o da."</span></p>

  <p class="msoplaintext"><span class="calibre18">   "Onu haberlerde görmedim, yalnız geçen Pazar gün gazetede vardı. Yıkıldı, değil mi?" Garrett başını salladı Ellerini pantolon ceplerine sokup topukları üstünde iki yana sallandı. "Bir çocuğun kaybı anababada korkunç bir gerilim yaratır."</span></p>

  <p class="msoplaintext"><span class="calibre18">   "Bunun farkındayım" dedi Paul.</span></p>

  <p class="msoplaintext"><span class="calibre18">   Garrett birden durumun farkına varmış gibi oldu, kara gözleri pişmanlıkla irileşti. "Özür dilerim. Öyle üstünlük taslar gibi konuşmak istememiştim, Paul. Söylemek istediği şu: eğer biriniz biriyle konuşma ihtiyacı hissederseniz Edina'daki bir arkadaşımı salık verebilirim. Aile terapisinde uzmandır."</span></p>

  <p class="msoplaintext"><span class="calibre18">   "Benim yapacak daha iyi şeylerim var" dedi Paul.</span></p>

  <p class="msoplaintext"><span class="calibre18">   "Lütfen alınma, Paul." Wright elini uzattı. "Ben yalnızca yardım etmek istedim."</span></p>

  <p class="msoplaintext"><span class="calibre18">   "Yardım etmek istiyorsan yarın sabah Ryan's Bay'e gel öyleyse. Biz o tür yardım istiyoruz, Edina'da aşırı fiyatlı bir deli doktoru değil." Paul, Karen'e döndü. "Yarın merkezde görüşürüz."</span></p>

  <p class="msoplaintext"><span class="calibre18">   Karen gözlerini yerden ayırmadan başını salladı. "Orada olacağım."</span></p>

  <p class="msoplaintext"><span class="calibre18">   Garaj kapısının açılıp kapandığını duyana kadar soluğunu tutarak olduğu yerde bekledi.</span></p>

  <p class="msoplaintext"><span class="calibre18">   "Çok duyarlı davrandığını söyleyemem, Garrett" diye kınadı kocasını.</span></p>

  <p class="msoplaintext"><span class="calibre18">   "Öyle mi? Bütün olanlar göze alındığında çok da iyi davranmış sayılırım."</span></p>

  <p class="msoplaintext"><span class="calibre18">   Garrett musluğa gitti, kenardaki ıslak bardağı aldı, bir yanda duran dörde katlanmış yeşil kareli bezi alıp kuruladı sonra yine katladı.</span></p>

  <p class="msoplaintext"><span class="calibre18">   "Öteberiyi bıraktığın yerlere dikkat etmelisin" diye bezi gösterdi.</span></p>

  <p class="msoplaintext"><span class="calibre18">   Paul'ün Karen'in elinden aldığı bez. Boynuna sarıp onu kendisine çektiği bez.</span></p>

  <p class="msoplaintext"><span class="calibre18">   Sonra da çamaşırlıkta yere attığı bez.</span></p>

  <p class="msoplaintext"><span class="calibre18">   Karen ağzını açmadı. Garrett bezi tezgâhın üzerine bırakıp mutfaktan çıktı.</span></p>

  <p class="msoplaintext"><span class="calibre18">  </span></p>
</body>
</html>
