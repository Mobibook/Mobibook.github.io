<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">İKİNCİ BÖLÜM</span></h3>

  <p class="msoplaintext"><span class="calibre18"> </span><span class="calibre20">l.GÜN</span></p>

  <p class="msoplaintext"><span class="calibre18">SAAT 18:42 -5,5°C</span></p>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18">Megan O'Malley bir polis şefini ilk kez iç çamaşırıyla göreceğini hiç düşünmüş değilse de, öyle bir gündü işte. Yeni dairesine taşınmak için yeterli zaman ayıramamıştı. Dahası, taşınmadan önce, taşınma sırasında ve taşındıktan sonra karşılaştığı aksaklıkları da düşünmemişti. Bu yüzden kendi kendine söylenip duruyordu. Bunları bilmiş olması gerekirdi.</span></p>

  <p class="msoplaintext"><span class="calibre18">   Tabii, önceden kestiremeyeceği şeyler vardı. Örneğin dün eşyalarını taşıyan kamyonun kontak anahtarının kırılacağını önceden tahmin edemezdi.Yeni mal sahibinin de American Legion salonunda Vegas yolculuğunu kazanarak çekip gideceğini de bilemezdi. Dairenin anahtarlarını bulmak için Buckland peynir fabrikasının en karanlık köşelerine kadar bir araştırma gerekeceğini ve bir kere eve girdikten sonra hiçbir şeyin çalışmadığını görmeyi de bekleyemezdi. Ne telefon. Ne elektrik. Ne de havagazı.</span></p>

  <p class="msoplaintext"><span class="calibre18">   Felaketler ve gecikmeler sağ gözünün üstünde bir noktada toplanmıştı. Beyninin kenarını bir ağrı yokluyor, kocaman bir baş ağrısına dönüşme tehditleri savuruyordu. Yeni işine başlarken bir de migren eksikti. Bu durumda kendisinin nasıl biri olduğu hemen anlaşılacaktı -zayıf. Ufak tefek ve zayıf. En sağlıklı olduğu zamanlarda bile mücadele etmek zorunda kaldığı imaj.</span></p>

  <p class="msoplaintext"><span class="calibre18">   Bugünden başlayarak Ortabatı'nın en üst düzey asayiş dairelerinden biri olan Minnesota Cezai Takibat Bürosu'nun (CTB) elemanlarındandı. Eyaletin yalnızca on bir arazi ajanından biriydi. Tek kadın. Dairenin o testosteron engelini aşan ilk kadın. Bir yerde, biri herhalde kendisiyle gurur duyardı ama Megan, bu duygunun asayiş dairesinin erkek kalelerine kadar uzanacağı hayaline kapılmıyordu. Feministler kendisine öncü diyeceklerdi. Diğerleri günlük kullanımdaki sözlüklerden edebe aykırı diye çıkartılan bazı sözcükleri kullanırlardı.</span></p>

  <p class="msoplaintext"><span class="calibre18">   Megan kendisine polis memuru derdi. Konuşmalara cinsiyetinin katılmasından bıkmıştı artık. Bütün gerekli kurslara gitmiş, bütün sınavlardan geçmişti 'hem sınıfta hem de sokakta. Nasıl davranacağını, ateş edebilen her şeye karşı ne yapacağını bilirdi. Sokakta devriye de gezmiş, detektif unvanını kazanmıştı. Merkezde uzun saatler çalışmış ve arazi çalışmaları için iki kere sırası geldiği halde atlanmıştı. Sonunda onun da günü gelmişti.</span></p>

  <p class="msoplaintext"><span class="calibre18">   Deer Lake bölge ajanı Leo Kozlowski elli üç yaşında, kalp krizinden ölmüştü: Otuz yıl boyunca yağlı çörek yiyip ucuz puro içmek sonunda kendisini Scandia House Kafeteryasında Noel sonrasında bir tabak İsveç köftesi başında yakalayıvermişti.</span></p>

  <p class="msoplaintext"><span class="calibre18">   Leo'nun ölüm haberi merkeze ulaştığında Megan onun için bir dakikalık yas sessizliğine bürünmüş, sonra müfettiş yardımcısına bir not daha yazarak göreve talip olduğunu bildirmişti. Karar günü yaklaşıp da cesaret verici bir haber alamayınca bütün cesaretini ve dosyasını toplayıp St. Paul bölge dairesinin başında olan özel ajanın bürosuna gitmişti.</span></p>

  <p class="msoplaintext"><span class="calibre18">   Bruce DePalma, Megan'a daha önce de söylediği bütün atlatma numaralarını bir daha sıralamıştı. Arazide çalışacak ajanların erkek olmalarının nedeni vardı. Onların birlikte çalışmak zorunda oldukları polis şefleri, ve şerifler hep erkeklerdi. Birlikte çalışacakları detektifler ve memurlar hemen hemen yalnızca erkeklerden oluşmuştu. Hayır, bu cinsiyet ayrımı değil, gerçekçilikti.</span></p>

  <p class="msoplaintext"><span class="calibre18">   "Bruce, benim de sana söyleyeceğim bir gerçek var" diyen Megan, dosyasını adamın tertemiz masasının ortasına bıraktı. "Benim bu iş için sırası gelen herkesten daha çok deneyimim ve daha iyi tutuklama geçmişim var. FBI akademisinde ajan kursunu başarıyla geçtim, iki yüz metreden bir farenin pipisini vurabilirim. Eğer yalnızca memelerim var diye yine atlanacaksam, buradan Pioneer Press gazetesi idarehanesine kadar sesimin duyulacağından emin olabilirsin."</span></p>

  <p class="msoplaintext"><span class="calibre18">   DePalma kaşlarını kaldırarak baktı kadına. Megan onun kafasının içinde sahneyi canlandırdığını görebiliyordu: Muhabirler kendisini kaçamak yanıtlar verip işbirliğine yanaşmamakla suçlarlarken, kameralar o sinsi gözlerine çevrilmişlerdi.</span></p>

  <p class="msoplaintext"><span class="calibre18">   "Bu şantaj" dedi sonunda.</span></p>

  <p class="msoplaintext"><span class="calibre18">   "Ve bu da cinsiyet ayrımı. Ben iyi bir polis olduğum ve hak ettiğim için istiyorum bu görevi. Eğer oraya gider de işleri yüzüme gözüme bulaştırırsam beni geri çekersin ama hiç olmazsa bana bir kendimi kanıtlama fırsatı ver."</span></p>

  <p class="msoplaintext"><span class="calibre18">   DePalma koltuğuna yığıldı, parmaklarını kavuşturdu, kemikli omuzlarını kulaklarına kadar kaldırıp, tünemiş bir akbaba pozuna girdi. Sessizlik aralarında uzayıp duruyordu. Megan geri adım atmayarak gözlerini adamın gözlerinden ayırmadı. Tehditlere başvurmaktan nefret ederdi, bu işi bileğinin hakkıyla almak istiyordu. Ama birkaç ay önce görevi sona eren müdürlerine karşı, kadın memurların taciz iddialarından bulunmalarından sonra amirlerinin taciz ve cinsiyet ayrımcılığı gibi sözcükler karşısında hâlâ çok tedirgin olduklarını biliyordu. Bir risk olabilirdi ama bunu hatırlatmak DePalma'nın sözlerine dikkat etmesini sağlamıştı.</span></p>

  <p class="msoplaintext"><span class="calibre18">   Adam dişlerini gacırdatırken yanakları titredi. "Orada bir eski dostlar kurumu vardır. Başarılı bir polis çalışması için bu gereklidir. Herkes senin oraya ait olmadığını hissederse aralarına karışabilmeyi bekleyemezsin ki."</span></p>

  <p class="msoplaintext"><span class="calibre18">   "Benim de onlardan biri olduğumu kanıtlarım kendilerine."</span></p>

  <p class="msoplaintext"><span class="calibre18">   "Ne yana dönsen taştan bir duvarla karşılaşacaksın."</span></p>

  <p class="msoplaintext"><span class="calibre18">   "Balyozlar bu işe yarar."</span></p>

  <p class="msoplaintext"><span class="calibre18">   DePalma başını salladı. "Bu işte incelik gerek, balyoz değil."</span></p>

  <p class="msoplaintext"><span class="calibre18">   "Yumuşak eldiven giyerim."</span></p>

  <p class="msoplaintext"><span class="calibre18">   Megan otomobilin ısıtıcısını çalıştırmaya çalışırken, ya da yün, diye düşündü. İliklerine kadar üşümüş bir halde otomobilin ön tablosuna bir yumruk indirdi ve vantilatör deliklerinden çıkan bir toz bulutuyla ödüllendirildi. Chevy Lumina, büronun garajından çıkma eski bir otomobildi. Ama çalışıyordu, dört sağlam lastiği ve gerekli telsiz donanımı vardı. O kadar. Ama otomobildi ve Megan da arazi ajanıydı. Ne olursa olsun yakınmayacaktı.</span></p>

  <p class="msoplaintext"><span class="calibre18">   Cezai Takibat Bürosu arazi ajanı. CTB, 1927'de yasayla eyaletteki diğer asayiş güçlerine araştırma, laboratuar ve kayıt hizmetleri için kurulmuş ve FBI'ın küçültülmüş bir modeliydi. Megan şimdi on ilçelik bir çevrede büronun temsilcisiydi. Yerel yetkililerle merkez arasında bağlantı memuru olarak hizmet görüyordu. Danışman, detektif, uyuşturucu avcısı -pek çok kılığa girmek zorundaydı ve bu görevdeki ilk kadın olarak hepsinde de iyi görünmesi gerekirdi.</span></p>

  <p class="msoplaintext"><span class="calibre18">   Operasyon üssü olarak kullanacağı kasabanın polis şefiyle ilk görüşmesine geç kalmak iyi bir başlangıç değildi.</span></p>

  <p class="msoplaintext"><span class="calibre18">   "O'Malley randevunu yarına bırakmalıydın" diye söylenip yirmi metre uzunluğunda gibi gelen atkısıyla boğuşarak otomobilden indi.</span></p>

  <p class="msoplaintext"><span class="calibre18">   Atkı boynuna, koluna ve çantasının tutamağına sarılan bir piton yılanından farksızdı. Ucundan tutup çekerken Deer Lake belediye binası ve emniyet müdürlüğü binasının ardındaki sözde park yeri olan buz pistinden geçiyor ve bir yandan da içinden küfürler savuruyordu. Atkının ucunu tutup omzu üzerinden attı ve o anda da dengesini kaybetti. Ayakları altından uçar gibi oldu, düşmemek için çılgın bir step dansına başladı. Boyunu uzun göstermek için seçtiği botların topukları buz patenlerine dönüşmüştü sanki. Binaya doğru iki metre daha kaydı, sonra bir çuval gibi yere yığıldı, kıç üstü düşüşünün şiddetinden dişleri takırdadı. Kıçından başlayıp belkemiğinden beynine kadar uzanan bir ağrı beyninde çınladı.</span></p>

  <p class="msoplaintext"><span class="calibre18">   Megan bir an gözleri kapalı kaldı düştüğü yerde. Sonra soğuk siyah, yünlü pantolonunun altından girmeye başladı. Tanık var mı diye çevresine bakındı. Kimseler yoktu. Öğleden sonra sonunda karanlığın altında ezilmişti. Saat beşi geçmiş, personelin yarısı evlerine gitmişti. Şef Holt da herhalde gitmişti ama Megan randevusuna geldiğinin kayda geçmesini istiyordu. Üç saat geç kalmış olabilirdi ama gelmişti işte.</span></p>

  <p class="msoplaintext"><span class="calibre18">   Bacaklarını altına toplarken, "Kıştan nefret ediyorum" diye söylendi. Hiç de zarif olmayan bir biçimde doğruldu, ayakları kaydı yine, sendeledi ve sonra bir otomobile tutunarak kalktı. "Kıştan nefret ediyorum."</span></p>

  <p class="msoplaintext"><span class="calibre18">   Kar kuşağının güneyinde, herhangi bir yerde olmayı tercih ederdi. St. Paul'de doğup büyümüş olmasının hiç önemi yoktu. Genetik yapısında kutup derecelerine karşı bir sevgi yoktu işte. Kuştüylü astarlı ceketlerle arası iyi değildi. Yün kazaklar onda kaşıntılar başlatırdı.</span></p>

  <p class="msoplaintext"><span class="calibre18">   Babası olmasaydı çoktan daha sıcak iklimlere göçmüş olurdu. Quantico'da akademideyken kendisine önerilen FBI işini kabul ederdi. Memphis. Memphis'te insanlar kışın ne demek olduğunu bile bilmezlerdi. Kar Memphis'te bir olaydı. Termometrelerinde herhalde sıfırın altı diye bir şey yoktu. Alberta clipper sözcüğünü duymuşlarsa herhalde bunu kutup ayılarının kemiklerindeki iliği donduran rüzgâr faktörünü getiren bir hava sistemi değil de bir tekne adı sanırlardı.</span></p>

  <p class="msoplaintext"><span class="calibre18">   Burada senin için kalıyorum, Baba.</span></p>

  <p class="msoplaintext"><span class="calibre18">   Sanki babasının umurundaymış gibi.</span></p>

  <p class="msoplaintext"><span class="calibre18">   Başağrısının dişleri biraz daha fazla ısırıyordu şimdi.</span></p>

  <p class="msoplaintext"><span class="calibre18">   Deer Lake Merkezi yeni bir yerdi. İki katlı V biçimli bina, kentlerden taşınan meslek sahibi insanların oluşturduğu vergi temelinin giderek genişlemesinin göstergesiydi. Kasaba kent alanının güney ucundan gidip gelinecek kadar uzaktı. Minneapolis ve St. Paul'de nüfus ve suç arttıkça imkânı olanlar ve yola pek aldırış etmeyenler Deer Lake, Elk River, Northfield ve Lakefield gibi yerlerin o antika sevimliliğini aramaktaydılar.</span></p>

  <p class="msoplaintext"><span class="calibre18">   Belediye büroları Merkezin güney, polis müdürlüğü ve Leo Kozlowski'nin bürosu kuzey kanadındaydı ve ikinci katta da kasaba cezaevi bulunuyordu. Meydanın karşısında da eski Park County adliyesi, ilçe şeriflik bürosu ve ilçe cezaevi vardı.</span></p>

  <p class="msoplaintext"><span class="calibre18">   Megan binaya girince sola saptı, çatısı camlı, saksılarla ve Deer Lake'in resimli tarihiyle bezenmiş geniş salonu geçti. Duvardaki bir vitrinin camında aksini görünce hafifçe yüzünü buruşturdu. Başından az önce bir çuval çekip çıkarmışa benziyordu. Bir ay önceymiş gibi görünen o sabah, kara saçlarını arkasında bir atkuyruğu biçiminde toplamış ve siyah bir tokayla tutturmuştu. Derli toplu. Şimdi alnından ve yanaklarından ipek iplikler gibi teller sarkıyordu. Sabırsız bir hareketle saçlarını geri itti.</span></p>

  <p class="msoplaintext"><span class="calibre18">   Polis kanadının başındaki resepsiyon masası boştu. Masanın yanından geçip belediye meclisi üyelerini polislerden ve suçlulardan, polislerle suçluları da belediye meclisi üyelerinden koruyan güvenlik kapılarına doğru yürüdü. Zile basıp beklerken, kurşun geçirmez cam kapıdan içeri baktı. Oda aydınlık ve temizdi -beyaz duvarlar, henüz bir yıpranma göstermeyen sanayi kalitesi gri halı. İki sıra halinde yerleştirilmiş siyah çelik masalar. Ama masalar çoğunlukla pek düzenli değildi. Üzerlerinde dosya yığınları, kahve fincanları ve çerçeveli resimler vardı. Yalnızca üçünde insan vardı: birinde dev bir üniformalı polis telefonda konuşuyordu, diğer iki-sindeki sivil memurlar işlerini yaparken bir yandan da sandviç yiyorlardı.</span></p>

  <p class="msoplaintext"><span class="calibre18">   Üniformalısı telefonu kapayıp dev cüssesiyle ayağa kalktı, bir çikleti ambalajından çıkararak kapıya doğru yürüdü. Otuz yaşlarındaydı ve Samoah'ya benziyordu. Saçları siyah ve dağınık, vücudu bir meşe gövdesi gibiydi ve herhalde onun kadar da güçlüydü. Göğsünde NOGA yazıyordu. Çikleti ağzına açıp dahili telefonun düğmesine bastı.</span></p>

  <p class="msoplaintext"><span class="calibre18">   "Buyrun?"</span></p>

  <p class="msoplaintext"><span class="calibre18">   "Ajan O'Malley, " Megan kimliğini çıkartıp cama doğru tuttu. "Şef Holt'la randevum vardı."</span></p>

  <p class="msoplaintext"><span class="calibre18">   Polis hafif bir ilgiyle fotoğrafa baktı; yarı uyukluyor gibiydi. Elini sallayarak, "Gel bakalım" dedi. "Kapı açık."</span></p>

  <p class="msoplaintext"><span class="calibre18">   Megan dişlerini gacırdattı ve yüzünün kızarmaması için çabaladı. Aptal yerine konulmayı hiç istemezdi, hele böyle bir günün sonunda ve kendi çalışma ağının bir parçası olmayan biri tarafından. Noga kapılardan birini açtı, Megan da çelik gibi bakışlarını erkeğe dikerek içeri girdi.</span></p>

  <p class="msoplaintext"><span class="calibre18">   "Bu bölmenin güvenli olması gerekmiyor mu?" diye sert bir sesle sordu.</span></p>

  <p class="msoplaintext"><span class="calibre18">   Noga kadının tavrından etkilenmiş görünmüyordu. Küçük bir dağı titreten depremi andıran bir hareketle omuzlarını silkti. "Neye karşı?" Megan ters ters bakınca da dudaklarının sağ tarafını yukarı kaldıran yarım bir gülümsemeyle, "Buralardan değilsin galiba" dedi.</span></p>

  <p class="msoplaintext"><span class="calibre18">   Megan'ın adama bakmaktan boynu ağrımıştı. Kendinden otuz santim uzun birini bakışlarınla sindirmeye çalışmak kadar güç bir şey olamazdı. "Ya sen?"</span></p>

  <p class="msoplaintext"><span class="calibre18">   "Sayılırım. Arkaya gel." Adam öne geçip Megan'ı masaların arasından arka taraftaki özel odaların bulunduğu koridora geçirdi. "Natalie hâlâ buralarda. Önce Natalie ile görüşmeden kimse şefi göremez. Burayı o yönetir. Biz ona Komutan deriz." Megan'a merakla baktı. "Sen ne istiyorsun bakalım? Leo'nun yerine biri atanana kadar mı yolladılar."</span></p>

  <p class="msoplaintext"><span class="calibre18">   "Leo'nun yerine atanan biri benim."</span></p>

  <p class="msoplaintext"><span class="calibre18">   Noga kalın kaşlarını kaldırınca daha çok hazımsızlığı akla getiren bir şaşkınlık ve dehşet ifadesi takındı.</span></p>

  <p class="msoplaintext"><span class="calibre18">   "Olamaz."</span></p>

  <p class="msoplaintext"><span class="calibre18">   "Bir kadınla çalışmak senin için sorun mu olur?" Megan sesindeki sinirliliği önlemeye çalışıyordu ama yorgundu. Öfkesinin hemen yüzeyin altında kabardığını hissediyordu.</span></p>

  <p class="msoplaintext"><span class="calibre18">   Noga gözlerini iri iri açarak masum rolüne büründü. "Benim bir sıkıntım yok."</span></p>

  <p class="msoplaintext"><span class="calibre18">   "İyi."</span></p>

  <p class="msoplaintext"><span class="calibre18">   Noga bir odaya girerken kapıyı vurdu. "Hey, Natalie! CTB'dan bir kadın..." Utanmış gibi Megan'dan yana baktı.</span></p>

  <p class="msoplaintext"><span class="calibre18">   "Ajan O'Malley."</span></p>

  <p class="msoplaintext"><span class="calibre18">   "... geldi" diye Noga sözünü tamamladı.</span></p>

  <p class="msoplaintext"><span class="calibre18">   "Eh, tam zamanıydı."</span></p>

  <p class="msoplaintext"><span class="calibre18">   Ses, içinde bulundukları odanın arkasındaki odadan geliyordu. Kapının buzlu camı üzerinde MITCHELL HOLT, POLİS ŞEFİ yazıyordu, ancak kapıdan kara gözlerinden ateşler fışkırarak çıkan Mitchell Holt değildi.</span></p>

  <p class="msoplaintext"><span class="calibre18">   Natalie, Megan'ın bir altmış boyundan fazla değilse de, ondan daha iriydi. Teni cilalı maun rengindeydi, yüzü balkabağı kadar toparlaktı ve yeni kırpılmış bir koyunun postunu andıran kısacık, kara kıvırcık saçları vardı. Bir eli kapı pervazında, bir eli kalçasında olduğu halde kırmızı çerçeveli gözlüğünün ardından Megan'ı süzdü.</span></p>

  <p class="msoplaintext"><span class="calibre18">   "Kız, geç kaldın."</span></p>

  <p class="msoplaintext"><span class="calibre18">   "Farkındayım" dedi Megan gayet soğuk bir sesle. "Şef Holt içerde mi?"</span></p>

  <p class="msoplaintext"><span class="calibre18">   Natalie yüzünü ekşitti. "Hayır, içerde değil. Burada oturup seni bekleyeceğini mi sanmıştın?"</span></p>

  <p class="msoplaintext"><span class="calibre18">   "Geç kalacağımı bildirmek için telefon etmiştim."</span></p>

  <p class="msoplaintext"><span class="calibre18">   "Eh, benimle konuşmadın ama."</span></p>

  <p class="msoplaintext"><span class="calibre18">   "Bunun gerekli olduğunu bilmiyordum."</span></p>

  <p class="msoplaintext"><span class="calibre18">   Natalie homurdandı. Kapıdan çekilip masası başına döndü, bir dosyaya bazı kağıtlar yerleştirip dosyayı arkasındaki beş altı madeni siyah dolaptan birine kaldırdı. Her hareketi çabuk ve becerikliydi. "Sen yenisin. Kiminle konuşacaktın ki? Melody ile mi? O kız eğer üstünde hatırlatmak için sürekli bir erkek eli olmasa bir kıçının olduğunu bile unutur."</span></p>

  <p class="msoplaintext"><span class="calibre18">   Noga pek göze batmamaya çalışarak kapıya doğru süzüldü. "Noogie, sakın sıvışayım deme" dedi Natalie, erkeğe bakmadan. "Mitch'in istediği o raporu tamamladın mı?"</span></p>

  <p class="msoplaintext"><span class="calibre18">   Noga yüzünü buruşturdu. "Sabaha tamamlarım. Devriyeye çıkacağım."</span></p>

  <p class="msoplaintext"><span class="calibre18">   "Başın belada öyleyse" diye homurdandı Natalie. "O rapor öğleye kadar masamda olmazsa canına okuduğumun resmidir. Duydun mu?"</span></p>

  <p class="msoplaintext"><span class="calibre18">   "Duydum."</span></p>

  <p class="msoplaintext"><span class="calibre18">   "Ve Dick Reid'in evi önünden iki kere geçmeyi unutma. Cozumel'e gitmişlerdi."</span></p>

  <p class="msoplaintext"><span class="calibre18">   Megan içini çekerek Cozumel'e gitmiş olanın kendisi olmasını istedi. Sağ gözkapağında bir seyirme başlamıştı. Gözünü ovuşturarak kahvaltıdan bu yana ilk kez yemeği düşündü. Bir şeyler yemeliydi, yoksa başağrısı kötüleşecek ve ilacı midesinde tutamayacaktı.</span></p>

  <p class="msoplaintext"><span class="calibre18">   "Şef Holt gitmişse randevumuzu yenilemek isterim."</span></p>

  <p class="msoplaintext"><span class="calibre18">   Natalie kalın dudaklarını büzdü, Megan'a uzun uzun baktı. "Gittiğini söylemedim. İçerde değil dedim. Ne biçim polissin sen? İnce ayrıntılara dikkat etmiyorsun." Yüzünü buruşturarak öne geçti, odadan çıktı. "Yürü bakalım, Ajan O'Malley. Madem geldin, kendisiyle bir tanış bakalım."</span></p>

  <p class="msoplaintext"><span class="calibre18">   Megan şefin sekreterinin yanında yürürken ondan ileri geçmeye çalışmadı. Kadının kendisini ölçüp biçtiğinin farkındaydı.</span></p>

  <p class="msoplaintext"><span class="calibre18">   "Demek Leo'nun yerini doldurmaya geldin."</span></p>

  <p class="msoplaintext"><span class="calibre18">   "Leo'nun yerini dolduramam" dedi Megan. "Yeteri kadar yağda kızarmış şeyler yemiyorum."</span></p>

  <p class="msoplaintext"><span class="calibre18">   Natalie'nin ağzının kenarında bir kas oynadı. Buna pek gülümseme denemezdi. "Leo esaslı oburdu" dedi. "Şimdi de gitti işte. Ona kolesterolüne dikkat edip o lanet puroları içmemesini söylerdim. Ama beni dinlemezdi ki. Erkek işte. Sözlükte duygusuz sözcüğüne bak, yanıbaşında bir erkek resmi olmalı."</span></p>

  <p class="msoplaintext"><span class="calibre18">   Sonra Megan'a bir kere daha dikkatle bakarak, "Ama herkes Leo'yu severdi" dedi. "Çok esaslı adamdı. Sen nesin bakalım?"</span></p>

  <p class="msoplaintext"><span class="calibre18">   "Esaslı bir polisim."</span></p>

  <p class="msoplaintext"><span class="calibre18">   Natalie burnunu kıvırdı. "Göreceğiz."</span></p>

  <p class="msoplaintext"><span class="calibre18">   Megan müzik sesini ilk duyduğunda bunu hayal ettiğini sandı. Ses çok hafif, melodi Noel mevsimine ait bir şeydi. Kimse ocak ayında Noel müziği çalmazdı. Herkes aralık ayının ortası geldiğinde Noel müziği duymaktan bunalmış olurdu. Ama koridorda yürüdükçe ses de artıyordu. "Kış Mucizesi."</span></p>

  <p class="msoplaintext"><span class="calibre18">   "Polisler ve itfaiyeciler Kar Festivali için bir gösteri yapıp hasılatı yardım derneklerine verecekler" diye anlattı Natalie. "Prova yediye kadar devam eder."</span></p>

  <p class="msoplaintext"><span class="calibre18">   Bir erkek kahkahası müziği bastırdı. Natalie TOPLANTI 3 yazan bir kapıyı açıp, Megan'a öne geçmesini işaret etti. iki sıra halinde gelişigüzel dizilmiş krom ve plastik iskemlelerde sekiz on kişi oturuyordu. Beş altısı da duvara yaslanmışlardı. Hepsi de isteri halindeydi: Gülüyor, dizlerini dövüyor, gözlerinden yaşlar akarak kasıklarını tutuyorlardı. Odanın ön tarafında uzun kırmızı donlu iki kişi bir oyunu prova ederken hoparlörden Norveç aksanıyla biri şarkı söylüyordu: "Şurasını kaşı. Burasını kaşı. Kışlık donumla giderken..."</span></p>

  <p class="msoplaintext"><span class="calibre18">   Megan şaşkın şaşkın baktı. Sağdaki şişman adamın başında kırmızı kareli bir Elmer Fudd şapkası vardı. Soldaki ise uzun boylu ve ince yapılıydı, Harrison Ford'a benziyordu, atletik bir vücudu vardı. Donu vücuduna ikinci bir deri gibi yapışmıştı ve cinsiyetini gayet açıkça belirtmekteydi. Megan bakışlarını, adamın anatomisinin daha az kışkırtıcı alanlarına kaydırmaya çalıştı -heykel gibi göğsüne, daracık kalçalarına, bir süvarininkiler kadar adaleli uzun bacaklarına. Giydiklerinin onu komik yapacağını düşünen her kimse, epey yanılmıştı.</span></p>

  <p class="msoplaintext"><span class="calibre18">   Başlıklar ise başka bir olaydı. Minnesota Vikingler'in yün başlığında sarı kumaş boynuzlar ve sarı yünden uzun örgüler vardı. Adam dans edip zıplarken saç örgüleri sallanıyordu.</span></p>

  <p class="msoplaintext"><span class="calibre18">   Dans sona erince oyuncular abartılı selamlar verdiler. Ancak o kadar çok gülüyorlardı ki, bir türlü doğrulamıyorlardı. Harrison tiplisinin şahane bir gülüşü vardı. Sıcak, kaba, erkeksi. Megan duyduğu sıcaklığı aşırı giyinmiş olmasına atfederek, beni etkileyemez ya, diye düşündü. Erkeklere karşı bilinçsiz tepkileri yoktu. Buna izin vermezdi. Bu akıllıca bir şey olmazdı -hele erkek bir polisse.</span></p>

  <p class="msoplaintext"><span class="calibre18">   Harrison doğruldu, yüzü geniş bir gülümsemeyle aydınlandı; biraz sert, biraz çizgili, tam olarak yakışıklı değil ama tümüyle etkileyici bir yüz. Çenesinde iki santim boyunda bir yara izi vardı. Burnu bir iki kere kırılmış olabilirdi. Gözleri koyu renkliydi ve neşeyle parıldıyor olsalar bile yüz yaşında gösteriyorlardı.</span></p>

  <p class="msoplaintext"><span class="calibre18">   Megan duraksayınca Natalie onu iteledi, sonra yanından geçip öne çıktı.</span></p>

  <p class="msoplaintext"><span class="calibre18">   Patronuna, "Sende gurur diye bir şey yok mu?" diyerek sarı saç örgülerinden birini çekti. Başını sallarken gözleri parıldıyor, gülmemek için kendini güç tutuyordu.</span></p>

  <p class="msoplaintext"><span class="calibre18">   Mitch Holt tuttuğu soluğunu koyverdi. "Victoria's Secret'ta modelliği bana vermelerini kıskanıyorsun, değil mi?" Şef mesleki yaşamını yöneten kadına baktı. Sekreter, Natalie Bryant için çok küçültücü bir unvandı. Mitch onu idari yardımcısı olarak görürdü ve belediye meclisinden buna göre para çıkartmıştı. Ancak kadına en yakışan şeyin lakabı olduğuna inanırdı. Natalie gerçekten etekli komutandı.</span></p>

  <p class="msoplaintext"><span class="calibre18">   Natalie bir atın burnundan soluması gibi bir ses çıkardı. "Çiftçi Yıllığı desen daha doğru olurdu. Köylü fabrikasının ıskartasına benziyorsun."</span></p>

  <p class="msoplaintext"><span class="calibre18">   "Sakın beni kıracağını düşünme."</span></p>

  <p class="msoplaintext"><span class="calibre18">   "Hiç düşünmem zaten. Konuğun var. CTB'dan Ajan O'Malley." Natalie elini yanında gelen kadından yana salladı. "Ajan O'Malley seni Şef Holt'la tanıştırayım."</span></p>

  <p class="msoplaintext"><span class="calibre18">   Mitch elini uzatmak için eğilince sarı saçörgüsü sallandı. Yün başlığı başından çıkarıp dans arkadaşına fırlattı. "Mitch Holt. Beni üniformasız yakaladığınız için özür dilerim."</span></p>

  <p class="msoplaintext"><span class="calibre18">   "Ben bu kadar geç kaldığım için özür dilerim." Megan adamla el sıkışmak için öne çıktı.</span></p>

  <p class="msoplaintext"><span class="calibre18">   Erkeğin geniş, güçlü ve sıcak eli elini kavrayınca, Megan ne adlandırabildiği ne de kabul edebileceği küçük bir kıpırtı hissetti içinde. Yüzünde kendini beğenmiş bir ifade bulacağını sanarak Mitch Holt'a baktı ama yalnızca güven ve karşısındakinin bilincinde olma halini buldu. Aklına gelen tehlikeli sözcüğünü hemen uzaklaştırdı. Teması kesmek isteyerek elini çekti. Ama erkek kendisinin istediği gibi çalışacaklarını bildirecek kadar uzun bir süre tuttu kadının elini. Ya da o öyle düşünüyordu.</span></p>

  <p class="msoplaintext"><span class="calibre18">   "Taşınırken beklenmedik sorunlar çıktı" dedi Megan. "Aslında çok dakikimdir."</span></p>

  <p class="msoplaintext"><span class="calibre18">   Mitch başını salladı. İddiaya girerim ki öylesindir, Ajan O'Malley. Gözlerini kadından ayırmıyor, fiziki temasına bir tepki arıyordu. Megan'ın bakışı yeşil buzdan farksızdı. Kadının çevresinde kalkanların yükseldiğini hisseder gibiydi.</span></p>

  <p class="msoplaintext"><span class="calibre18">   "Bir sorun değildi" dedi. Yün başlığın dağıttığı saçlarını düzeltmek için elini başından geçirdi.</span></p>

  <p class="msoplaintext"><span class="calibre18">   "Demek Leo'nun yerine siz geldiniz." Kaşının birini kaldırarak kadını sırtında parka olmadan hayal etti. "Tanrı bilir ya, size bakmak daha kolay olacak." Bu söz çeliğin çeliğe çarpması gibi oldu, Megan'ın parçalanmış sinirlerinden kıvılcımlar çıkardı. "Ben bu işi külotlu çorapla iyi göründüğüm için almadım, Şef."</span></p>

  <p class="msoplaintext"><span class="calibre18">   "Leo da o yüzden almamıştı Tanrı'ya şükür. Yaşamımda hiç rastlamak istemediğim bazı şeyler vardır, iç çamaşırı içindeki Leo Kozlowski de bunların başında gelirdi. Esaslı adamdı ama. Yüz millik çevrede balık avlanacak her yeri bilirdi."</span></p>

  <p class="msoplaintext"><span class="calibre18">   Megan bunun bir ajanın sahip olması gerektiği önemli yeteneklerden biri olduğu fikrinde değildi ama fikrini kendisine sakladı..</span></p>

  <p class="msoplaintext"><span class="calibre18">   Provanın sona erdiği resmen ilan edilmişti. Oyuncular birer ikişer dışarı çıktılar, Natalie de bir çoban gibi arkalarından geliyordu. Adamlardan bir ikisi Mitch'e seslenip veda ettiler. Mitch elini kaldırıp adamları selamladıysa da, gözlerini Ajan O'Malley'den ayırmadı.</span></p>

  <p class="msoplaintext"><span class="calibre18">   Bu kalkanların ardında ne olduğunu merak ediyordu. Nereye kadar söküleceğini görmek için oynayacağı bir uç. Bulmaca çözmek Mitch'in doğasında vardı ve mesleğine uyan bir şeydi. Kadının ne tepki göstereceğini anlamak için sessizliği öylece uzattı aralarında.</span></p>

  <p class="msoplaintext"><span class="calibre18">   Megan erkeğin gözlerinin içine bakıyor ve bekliyordu. Atkuyruğundan çıkmış olan telleri elinin bir hareketiyle geriye itti. Kadının saçının rengi Mitch'e Coca Cola'yı hatırlatıyordu -hafif kızıllığı olan siyah. Bu İsveçliler ve Norveçliler ülkesinde egzotik. Çenesinin inatçılığı dışında bir rahibeler okulundan kaçan bir kızı hatırlatıyordu. Soluk oval yüz, taze krema gibi ten ve Killarney çimenleri gibi yeşil gözler. Güzel. Genç. Mitch birden kendini doksan üç yaşındaymış gibi hissetti.</span></p>

  <p class="msoplaintext"><span class="calibre18">   "Şey" diye Megan söz başladı. Bu konuşmayı sona erdirmeye ihtiyacı vardı, geri çekilir, kuvvetini yeniden toplar, yarın sabah kendini daha güçlü hissettiği ve erkek de uzun dondan başka bir şey giymiş olduğu zaman geri dönerdi. "Saat geç oldu. Yarın gelebilirim. Daha çok vaktimiz olur. Pantolonunuzu da giyersiniz..."</span></p>

  <p class="msoplaintext"><span class="calibre18">   Mitch gülümsedi. "Bu durum sizi rahatsız mı ediyor, Ajan O'Malley?"</span></p>

  <p class="msoplaintext"><span class="calibre18">   Megan kaşlarını çattı. Gözü seyiriyor ve yaratmak istediği etkiyi bozuyordu. "Ben donla dolaşan erkeklerle iş yapmaya alışkın değilim, Şef Holt."</span></p>

  <p class="msoplaintext"><span class="calibre18">   "Büyük bir zevkle çıkartabilirim" diyen Mitch kolunu kaşıdı. "Kaşındırıyor zaten. Odama gelin de bu sosis derisinden sıyrılayım."</span></p>

  <p class="msoplaintext"><span class="calibre18">   Mitch toplantı odasının kapısına doğru yürürken kadının omzuna atmak istermiş gibi elini uzattı. Megan yana kaydı. Tepesi atmıştı, artık kendine hakim olamıyordu. Yorgundu ve imalı bir hareketle başa çıkacak durumda değildi.</span></p>

  <p class="msoplaintext"><span class="calibre18">   "Ben Cezai Takibat Bürosu ajanıyım, Şef. St. Paul emniyetinde iki yıl, Minneapolis'de yedi yıl çalıştım ve beş yılım detektiflikte geçti. Narkotik ajanıydım. Ahlak polisinde çalıştım. Hukuk diplomam var ve Quantico'da kurs gördüm. Eğer buraya seks oyuncağı olarak gelirsem, vergi mükelleflerinin paralarının karşılığını alabileceklerini sanmıyorum."</span></p>

  <p class="msoplaintext"><span class="calibre18">   "Seks oyuncağı mı?" Mitch kaşlarını kaldırarak arkasına döndü. "Teklifimi daha açık dile getireyim. Ben üstümü değiştirirken siz Natalie'nin odasında bekleyebilirsiniz. Sonra sizi bu güzel kasabamızın gözde lokantalarından birine büyük bir zevkle götürürüm ve iyi bir yemek yeriz." Gelecek protestoları önlemek için ellerini kaldırdı. "Kendi paranızı kendiniz ödersiniz,Ajan O'Malley. Sizin feminist duyarlılığınızı tehdit etmek aklımın ucundan geçmez.Bu teklifimi kabul ya da red edebilirsiniz.Sizi zorlamak istemem ama açıksözlülüğümü mazur görürseniz, biraz köfteye ihtiyacınız olduğunu söyleyebilirim.</span></p>

  <p class="msoplaintext"><span class="calibre18">   Şunu da belirteyim ki, kadın olan bir ajanla herhangi bir sorunum yoktur. Ben doksanlı yılların aydın bir insanıyım. O yüzden bu alınganlığınızı bırakın artık, Ajan O'Malley."</span></p>

  <p class="msoplaintext"><span class="calibre18">   Megan her cümleyle biraz daha büzüldüğünü hissediyordu. Fizik yasalarının birdenbire yok olmasını ve eriyerek yerdeki halının iplikleri arasına karışmayı istedi.</span></p>

  <p class="msoplaintext"><span class="calibre18">   Gözü çok seyiriyordu. Uzanıp kaşıdı, derin bir soluk aldı, kalan gururunu da yuttu. "Özür dilerim. Genellikle böyle hakaret edici sonuçlara varmam. İyi bir günümde olmadığımı söylemek dışında ne diyeceğimi bilemiyorum."</span></p>

  <p class="msoplaintext"><span class="calibre18">   St. Paul'de iki yıl, Minnesota'da yedi. Detektif, narkotik ajan. Bir kadın için etkileyici bir sicil. Mitch bir kadının bu işte başarılı olması için nasıl bir mücadele vermesi gerektiğini bilirdi. Her şey kadınlara karşıydı bu toprak kadar eski erkekler âleminde. Eşit fırsat kotaları bir yana, Bayan O'Malley'in hem dayanıklı hem de iyi olması gerekiyordu. Ve bugün bu çabası kendisine çok şeye maloluyor gibiydi.</span></p>

  <p class="msoplaintext"><span class="calibre18">   Onun çabaları bana da çok şeye malolacak diye düşündü. Gayet düzenli ve sakin bir yaşamı ve bürosu vardı. Bir kadının sutyenini bayrak gibi sallayarak içeri dalmasına, bir sıkıntı olmayan yerde başa bela olmasına hiç de gerek yoktu.</span></p>

  <p class="msoplaintext"><span class="calibre18">   "Seks oyuncağına ihtiyacım olursa postayla sipariş ederim" dedi. "Benim işimi bozma, Ajan O'Malley. Ben külotlu çorap içinde iyi görünseler de görünmeseler de baş belalarından hoşlanmam."</span></p>

  <p class="msoplaintext"><span class="calibre18">   Mitch kadından bir adım gerilerken garip bir koku alınca burnunu kıvırdı. "İlginç bir parfümünüz var. Çedar peyniri mi?"</span></p>

  <p class="msoplaintext"><span class="calibre18">   Megan'ın yanakları pembeleşti. "Günümün yarısını peynir fabrikasında evimin anahtarlarını arayarak geçirdim."</span></p>

  <p class="msoplaintext"><span class="calibre18">   "Gerçekten güç bir gün geçirmişsiniz. Size köfte tavsiye ederim. Belki bir kadeh de şarap. Mutlaka bir parça havuçlu pasta. Tanrım, açlıktan ölüyorum." Şef kapıya doğru yürürken elini dümdüz karnının üstünden geçirdi.</span></p>

  <p class="msoplaintext"><span class="calibre18">   Megan adamla yemeğin her şeye yeniden başlamak mı, yoksa bu söz düellosuna devam mı olacağını düşünerek arkasından yürüdü. Her ikisi için de pek gücü kalmamıştı ama Mitch Holt'un bu zayıflığını görmesine izin veremezdi. Adamın aydın biri olduğu iddialarına rağmen hem meslektaş hem de hasım olacağını hissediyordu. Ve ikisine de zayıflığını göstermemeyi çok eskiden öğrenmişti.</span></p>
</body>
</html>
