<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">ON İKİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">2. GÜN</span></b></p>

  <p class="msoplaintext"><span class="calibre18"><b class="calibre10">SAAT 21:43 -9,9°C</b></span></p>

  <p class="msoplaintext"><span class="calibre18"> </span><span class="calibre20">Phil Collins arka planda hüzünlü bir şarkı söylerken Josh'u özel düşüncelerinin arasında dolaştılar. Bunlar oğlanın öze çizimleri ve karalamalarıydı, yabancıların elleyip incelemesi için yapılmamışlardı. Megan bu gerçeği bir yana bırakıp mutsuzluk, korku ya da bir yetişkinden nefrete işaret edebilecek bir şey arıyordu.</span></p>

  <p class="msoplaintext"><span class="calibre18">   Yarış arabaları resimleri ve Josh'u sevgilisi yapmak isteyen Kate Murphy adında küçük bir kızın inatçılığını küçümseyen notlar vardı. Josh öğretmenine âşıktı. En iyi arkadaşları Brad Hyatt ve Matt Connor'du -Üç Arkadaşlar. Hokeyden sözediliyordu ve doğum lekesinden tanınan Olie Swain'in paten kayarken karikatürümsü bir resmi yapılmıştı. Josh resmin yanına Çocuklar Olie ile alay ediyor ama bu kötü bir şey. Görünüşü kendi elinde olan bir şey değil ki diye yazmıştı.</span></p>

  <p class="msoplaintext"><span class="calibre18">   Anababasının sorunları olduğunu biliyordu. Boynunda stetoskopu olan annesinin bir yana, kaşları öfkeli kara lekeli olan babasının bir yana dönmüş bir resimleri vardı. Başı üstünde bir fırtına bulutundan kurşun boyunda yağ damlaları fırlıyordu. Sayfanın altına şöyle yazmıştı: Babam kızgın. Annem üzgün. Ben kendimi kötü hissediyorum.</span></p>

  <p class="msoplaintext"><span class="calibre18">   Megan sayfayı çevirdi ve ellerini yüzünden geçirdi. Mitch defterin ara sayfaları arasında bulduklarına bakıyordu. Çantada bırakılanın eşi gibiydi. Ucuz büro kağıdı üzerine lazer baskı.</span></p>

  <p class="msoplaintext"><span class="calibre18">  </span><span class="calibre20"> küçük bir GÜNAHtan doğan bir kederim vardı</span></p>

  <p class="msoplaintext"><span class="calibre18">   cahillik masumiyet değil GÜNAHtır</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">   GÜNAH. Günahtan ikinci kere söz ediliyordu. Josh, St. Elysius'ta papaz yardımcılığı yapardı. Eğer kaybolmamış olsaydı Çarşamba gecesi din dersine gidecekti. Biri din öğretmenine gidip Josh'un gecikeceği ya da gelmeyeceği hakkında bir telefon gelip gelmediğini sormuştu. Joshla konuşan her yetişkine sorulan sorular. Ama kiliseyle ilişkili birkaç yüz kişi vardı. Ya da kaçıran kişinin St. Elysius'la bir ilgisi olmayabilirdi; Deer Lake'in sekiz kilisesinin herhangi birinin cemaatinden olabilirdi -ya da hiçbirinden olmayabilirdi.</span></p>

  <p class="msoplaintext"><span class="calibre18">   Mitch'in çağrı cihazının sesi yükseldi. Yarısı yenmiş biberli ve mantarlı pizza dilimini karton kutuya bırakıp kalktı. Parmaklarındaki yağa aldırmadan elini ceketinin cebine soktu, cep telefonunu çıkararak numarayı tuşladı.</span></p>

  <p class="msoplaintext"><span class="calibre18">   Gözlerini Megan'dan ayırmadan, "Ne var, Andy?" diye sordu. Megan sanki ani bir hareket iyi bir haber almalarını engelleyecekmiş gibi ağır ağır ayağa kalktı.</span></p>

  <p class="msoplaintext"><span class="calibre18">   "Bir tanık bulduk! Buz pistinin orada oturuyor. Dün gece Josh'u gördüğünü sanıyor. Onun bir otomobile bindiğini görmüş."</span></p>

  <p class="msoplaintext"><span class="calibre18">   "Neden polisi araması bu kadar uzun sürmüş?" diye gürledi Mitch. "Neden dün gece kadınla konuşan olmadı?"</span></p>

  <p class="msoplaintext"><span class="calibre18">   "Bilmiyorum, Şef. Şimdi merkeze geliyor. Siz de orada olmak istersiniz diye düşündüm."</span></p>

  <p class="msoplaintext"><span class="calibre18">   "Hemen geliyorum!" Mitch gözlerini hâlâ Megan'dan ayırmadan telefonu kapadı. "Eğer gökte bir Tanrı varsa bir ipucu bulduk demektir."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 21:54 -9,9°C</b></span></p>

  <p class="msoplaintext"><span class="calibre18"> </span><span class="calibre20">"Kendimi çok kötü hissediyorum, Mitch."</span></p>

  <p class="msoplaintext"><span class="calibre18">   Toplantı odasının flüoresan ışıkları Helen Black'a duruma gayet uygun düşen bir görünüm vermişti. Helen kırk üç yaşındaydı, boşanmıştı ve -kendi ifadesine göre- Elizabeth Arden, Slim Fast ve sürekli çalışmayla kendini korumuştu. Daha yumuşak bir ışıkta çekici olmadığı söylenemezdi ama bu gece yorgunluk ve zamanın çizgileri gözlerinin ve ağzının ötesinde daha belirgindi ve saçlarının, Rocco Altobelli Güzellik Salonu'nda seçtiği sarısı, yüzünün solukluğunu daha da ortaya çıkaran bir bakıra dönüştürmüştü.</span></p>

  <p class="msoplaintext"><span class="calibre18">   Helen, yenileştirilmiş eski bir binanın ikinci katında. kendi fotoğraf stüdyosunun sahibiydi. Mitch'in masasındaki kızıyla resmini o çekmişti. Resimlerini çektiği insanların kişiliklerini kaydetmekteki yeteneği ona uzak çevrelerden müşteri getirirdi. Başarılı ve bekar olan Helen'i arkadaşları son iki yıldır Mitch'e yöneltmeye çalışmışlardı. Ama Mitch bundan kaçınmış, Helen'in dikkatini başka tarafa çevirmeyi başarmıştı.</span></p>

  <p class="msoplaintext"><span class="calibre18">   "Cities'e gitmek üzere hazırlanıyordum. Burnville'de sanat galerisi sahibi arkadaşım Wes Riker beni Miss Saigon'a davet etmişti. Kafası koparılmış tavuk gibi evde oradan oraya koşuştururken bir ara ön pencereden dışarı bakacak oldum...</span></p>

  <p class="msoplaintext"><span class="calibre18">   "Saat kaçta?" diye kalemi elinde bekleyen Megan sordu.</span></p>

  <p class="msoplaintext"><span class="calibre18">   Megan ceviz taklidi masanın bir yanında, Helen Black'in karşısında oturuyordu. Russ Steiger, Megan'ın solundaki plastik iskemleyi çekip kalın kar botunu dayamıştı. Tabanlarının kıvrımları arasından sızan erimiş kar ve çamur iskemlenin oturacak yerine damlıyordu. Mitch yüzü kapıya dönük olarak kadının yanında oturuyordu. Onun da kalemi ve defteri vardı ama ikisi de masanın üzerindeydi. Dikkatini tümüyle Helen Black'a vermişti.</span></p>

  <p class="msoplaintext"><span class="calibre18">   Helen elleriyle bir çaresizlik işareti yaptı. "Tam olarak bilemeyeceğim. Saat yediden önce ve çocukların normalde alındıkları saatten sonra olmalıydı, aksi takdirde aklıma bir şey gelmezdi. Zaten bir şey de düşünmüş değilim. Aklımda kalmasının tek nedeni, işte benim gibi geç kalmış biri diye düşünmüş olmam."</span></p>

  <p class="msoplaintext"><span class="calibre18">   "Gördüğünün Josh olduğuna yemin edebilir misin?" diye sordu Steiger.</span></p>

  <p class="msoplaintext"><span class="calibre18">   Kadın daha da telaşlandı, kaşları alnında birleşti. "Hayır. O kadar da dikkat etmiyordum. Başında açık renkli bir yün başlık olduğunu biliyorum. Kaldırımda ondan başka çocuk yoktu." Kadının gözleri doldu. Elindeki kâğıt mendili biraz daha sıktı ama kullanmaya yeltenmedi. "Bilseydim... Tanrım, zavallı çocuk! Ve Hannah... herhalde çılgına dönmüş olmalı."</span></p>

  <p class="msoplaintext"><span class="calibre18">   Helen, yumruğunu ağzına bastırdı ama gözyaşları yine de boşandı. Mitch uzanıp kadının masanın üzerindeki öteki elini tuttu.</span></p>

  <p class="msoplaintext"><span class="calibre18">   "Helen, senin bir kabahatin yok..."</span></p>

  <p class="msoplaintext"><span class="calibre18">   "Eğer aklıma gelseydi... biraz daha dikkatli olsaydım... o sırada birine telefon edebilseydim..."</span></p>

  <p class="msoplaintext"><span class="calibre18">   Steiger olanlardan hiç etkilenmemiş bir tavırla ağzındaki kürdanı çiğniyordu. Megan'a baktı ama yalnızca dekoltesinin ne kadar açıldığını görmek için. Megan gömleğini boğazına kadar iliklememek için kendini güç tuttu.</span></p>

  <p class="msoplaintext"><span class="calibre18">   "Bunu yirmi dört saat önce duymamız çok yararlı olurdu" diye mırıldandı Steiger.</span></p>

  <p class="msoplaintext"><span class="calibre18">   "Çok özür dilerim!" Helen, Mitch'ten özür diledi. "Hiç düşünmedim. Oyunu izlemek için Minneapolis'e gittim ve alışveriş etmek için orada kaldım. Günümü Amerika Alışveriş Merkezi'nde geçirdim. Bu gece dönene kadar da Josh'un kaybolduğundan haberim yoktu. Tanrım, bir bilseydim!"</span></p>

  <p class="msoplaintext"><span class="calibre18">   Helen başını ellerinin arasına alıp ağlamaya başlayınca Mitch ters ters baktı şerifin yüzüne. Kadının omzunu okşayarak, "Helen" dedi. "Bir aksilik olduğunu düşünmen için hiçbir neden yoktu. Arabayı hatırlıyor musun?"</span></p>

  <p class="msoplaintext"><span class="calibre18">   Helen parçalanmış mendille burnunu sildi. "Bir kamyonetti. Beni tanırsın, otomobillerden hiç anlamam."</span></p>

  <p class="msoplaintext"><span class="calibre18">   "Büyük müydü?" diye Steiger sabırsızlıkla sordu. Ayağını iskemleden indirip bir Doberman gibi odanın içinde dolaşmayı başladı. "Kamyonet miydi, minibüs müydü? Neydi?"</span></p>

  <p class="msoplaintext"><span class="calibre18">   Helen başını salladı.</span></p>

  <p class="msoplaintext"><span class="calibre18">   Megan, şerife, anatomik olarak imkânsız bir şey yapıp sorguyu Mitch'le kendisine bırakmasını söylemek isteğini tuttu. Onun yerine dikkatini tanığa verdi. "Başka bir yoldan deneyelim, Bayan Black. Kamyonetin koyu ya da açık renk mi olduğunu hatırlıyor musunuz?"</span></p>

  <p class="msoplaintext"><span class="calibre18">   "Açık renkliydi. Açık gri falan. Kirli beyaz da olabilir. Park yerinin lambaları turuncudur bilirsiniz. Renkleri çarpıtır. "</span></p>

  <p class="msoplaintext"><span class="calibre18">   "Pekâlâ." Megan not defterine renk: açık yazdı. "Minivan gibi camları var mıydı yoksa kamyonet gibi kapalı mıydı?"</span></p>

  <p class="msoplaintext"><span class="calibre18">   "Hayır, büyük camları yoktu. Arka kapıda küçük camı olabilirdi ama bilemeyeceğim."</span></p>

  <p class="msoplaintext"><span class="calibre18">   "Tamam. Çoğu insan kendi kamyonetlerinin arka kapısında cam olup olmadığını söyleyemez zaten."</span></p>

  <p class="msoplaintext"><span class="calibre18">   Helen gülümsedi. "Eski kocam otomobil delisiydi" dedi, kadın kadına bir bakışla. "Otomobilinin 100.000 kilometre devirdiği günü söyleyebilirdi. Evlilik yıldönümüzü hatırlamazdı ama değerli Corvette'inin en son yağlamaya gittiği günü de hiç unutmazdı. Benim otomobilden beklediğim tek şey ise istediğim yere götürmesidir."</span></p>

  <p class="msoplaintext"><span class="calibre18">   "Ve bir ısıtıcısı olsun" diyen Megan sulu bir gülümse daha kazandı.</span></p>

  <p class="msoplaintext"><span class="calibre18">   Helen gözlerine düşen saçlarını iterken gözle görünür derecede rahatlamıştı. "Kasabada dolaşmak istemediğim türden bir kamyonetti. Daha çok bir tesisatçının kullanacağı bir şeye benziyordu."</span></p>

  <p class="msoplaintext"><span class="calibre18">   "O da ne demek?" diye Steiger kaşlarını çattı.</span></p>

  <p class="msoplaintext"><span class="calibre18">   "Ben çok iyi anladım" diye Megan panel van diye yazdı. "Lüks bir tesisatçı mı yoksa sıradan mı?"</span></p>

  <p class="msoplaintext"><span class="calibre18">   "Sıradan. Olduğundan eski görünüyordu. Kirliydi ya da yer yer paslı." Kadın duraksayıp düşündü. "Tesisatçı" diye mırıldandı. "Bunu neden söylediğimi bilmiyorum ama sanırım kamyonet Dean Eberheardt'ınkine benziyordu. Dean eve duşu onarmaya geldi ve evi çamur içinde bıraktı. Giderken arkasından bakıp kimbilir kamyoneti nasıl bir domuz ahırıdır diye düşündüğümü hatırlıyordum."</span></p>

  <p class="msoplaintext"><span class="calibre18">   "Yani sizce çocuğu Dean Eberheardt mi kaçırdı?" diye kulaklarına inanamayan Steiger sordu.</span></p>

  <p class="msoplaintext"><span class="calibre18">   "Hayır!" Helen adamın bu sonuca varması karşısında dehşete düşmüştü.</span></p>

  <p class="msoplaintext"><span class="calibre18">   Megan dişlerini gacırdatarak Mitch'e baktı.</span></p>

  <p class="msoplaintext"><span class="calibre18">   "Ford Ecoline" dedi Mitch. "Dean benim mutfağıma da girmişti, arkasından bir şişe deterjan kullanmak zorunda kaldım."</span></p>

  <p class="msoplaintext"><span class="calibre18">   Megan ayağa kalkarak, "Sizin akrabanız mı, Şerif?" diye sordu. Adamın bakışlarını botlarının iskemlede bıraktığı çamurlu suya yöneltti.</span></p>

  <p class="msoplaintext"><span class="calibre18">   "Başka bir şey gördün mü, Helen?" diye Mitch sordu. "Herhangi bir nedenle sana garip gelen bir şey var mıydı?"</span></p>

  <p class="msoplaintext"><span class="calibre18">   "Örneğin plakası" diye homurdandı Steiger.</span></p>

  <p class="msoplaintext"><span class="calibre18">   Helen gözlerini kasarak adama baktı. "Bunun için dürbün gerekirdi. Sizi bilmiyorum ama ben oturma odamda el altında dürbün bulundurmam, Şerif."</span></p>

  <p class="msoplaintext"><span class="calibre18">   Megan, Mitch'e, "Bunu hemen ileteyim" dedi. "Çok teşekkür ederiz, Bayan Black. Bize çok yardımcı oldunuz."</span></p>

  <p class="msoplaintext"><span class="calibre18">   Helen'in gözleri sulanmıştı yine. "Daha önce yardım etmiş olmayı isterdim. Umarım çok geç kalmamışımdır."</span></p>

  <p class="msoplaintext"><span class="calibre18">   Megan dışarı çıkarken, hepimiz aynı şeyi umuyoruz diye düşündü. Bültenin teleksle CTB merkezine iletilmesi gerekiyordu. Bilgi oradan bütün Minnesota'ya ve çevre eyaletlere derhal iletilecekti.</span></p>

  <p class="msoplaintext"><span class="calibre18">   "Bültene ne yazacaksın?" diye yanında yürümeye başlayan Steiger sordu. "Birinin çocuğun bir tesisatçının olabilecek bir kamyonete bindiğini gördüğünü mü?"</span></p>

  <p class="msoplaintext"><span class="calibre18">   "Bir saat öncesi sahip olmadığımız bir bilgi bu da."</span></p>

  <p class="msoplaintext"><span class="calibre18">   "Bir boka yaramaz."</span></p>

  <p class="msoplaintext"><span class="calibre18">   "Öyle mi?" diye parladı Megan. "Elimde yüz millik: çevrede son zamanlarda yeralan ve bilinen çocuk tacizcilerini içeren bir liste var. Eğer bunlardan biri açık renkli bir panel van sürüyorsa bir zanlı var demektir. Buna karşılık sizin elinizde ne var, Şerif?"</span></p>

  <p class="msoplaintext"><span class="calibre18">   Yüzündeki ifadeye bakılırsa hazımsızlığı vardı. Steiger, Megan’ın omuzlarını tutup durdurdu. Yukarıdaki ışık kara saçlarına sürdüğü briyantinden yansıyordu.</span></p>

  <p class="msoplaintext"><span class="calibre18">   "Kendini çok akıllı sanıyorsun, değil mi?"</span></p>

  <p class="msoplaintext"><span class="calibre18">   "Bu öylece söylenmiş bir söz mü, yoksa diplomalarımı görmek ister miydiniz?"</span></p>

  <p class="msoplaintext"><span class="calibre18">   "Cities'de bu ağızları kullanabilirsin ama burada bir işe yaramaz, yavrum. Burada bizim kendimize göre yöntemlerimiz vardır..."</span></p>

  <p class="msoplaintext"><span class="calibre18">   "Evet, stilinizi toplantı odasında gördüm. Bir işe yaramaz çalışan bir tanığı ürkütmek. Bundan sonra ne yapacaksın, Josh'un arkadaşlarını coplayacak mısınız yoksa?"</span></p>

  <p class="msoplaintext"><span class="calibre18">   Steiger'in gözlerinde kıvılcımlar belirdi, parmağını uyarırcasına kaldırdı. "Bana bak..."</span></p>

  <p class="msoplaintext"><span class="calibre18">   "Hayır, sen bana bak, Şerif!" Megan parmağıyla adamı dürtükleyerek bir adım geriletti. "Hepimiz yirmi dört saat çalışıyoruz ve sinirlerimiz oldukça gergin, ama bu Helen Black'a öyle davranman için bir mazeret olamaz. Kadın bize bir ipucu verdi ve sen de suçlunun adı büyük harflerle ortaya çıkmadığı için bunu gözardı etmek istiyorsun..."</span></p>

  <p class="msoplaintext"><span class="calibre18">   "Ve sen de olayı onunla çözeceksin" diye alay etti Steiger.</span></p>

  <p class="msoplaintext"><span class="calibre18">   "Elimden geleni yapacağım ve sen de aynı şeyi yapsan iyi edersin. Bu soruşturma ortak bir çabadır. Bu ortak sözcüğünü sözlükte aramanı tavsiye ederim. Kavramı pek bilmiyormuş gibi davranıyorsun."</span></p>

  <p class="msoplaintext"><span class="calibre18">   "Sen bir aya kalmaz buradan defolup gideceksin."</span></p>

  <p class="msoplaintext"><span class="calibre18">   "Buna sakın güveneyim deme. Bu işi alamayacağıma bahse giren çok insan oldu. Onları utandırmaya kararlıyım. Seni de listeye eklemek beni mutlu edecektir."</span></p>

  <p class="msoplaintext"><span class="calibre18">   Megan, Steiger'i kendisine düşman ettiğini bilerek döndü. Ancak buna aldırmayacak kadar öfkeliydi. Fakat son bir şey daha söylemek için bir daha adama baktı.</span></p>

  <p class="msoplaintext"><span class="calibre18">   "Bir şey daha var, Steiger -ben senin yavrun değilim."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 22:58 -9,9°C</b></span></p>

  <p class="msoplaintext"><span class="calibre18"> </span><span class="calibre20">Mitch park yerinden çıkarken Olie Swain'in çirkin yüzü kafasının gerisinde kötü bir düşten çıkmış gibi duruyordu. Olie Swain bir zamanlar beyaz olan 1983 modeli hurda ve paslı bir Chevy kamyonet sürmekteydi. Herhangi bir insanın standartlarınca garip sayılabilecek bir insan olan Olie, kasabanın hemen hemen bütün oğlanlarına erişebilecek durumdaydı. Ve Mitch, Olie'nin zararsız olduğuna yemin etmişti.</span></p>

  <p class="msoplaintext"><span class="calibre18">   "Bu senin için özellikle güç olmalı" dedi Helen.</span></p>

  <p class="msoplaintext"><span class="calibre18">   Mitch arabada yanında oturan leopar taklidi ceketli kadına baktı. Ceket kadının mizah duygusuna uyuyordu ama yüz ifadesinde mizahtan eser yoktu. Gözlerinde acıma okunuyordu ki, bu Mitch'in kendisine bir yaşam boyu yetecek kadar gördüğü bir şeydi.</span></p>

  <p class="msoplaintext"><span class="calibre18">   "Bu herkes için güç" dedi. "Hannah'ya bir telefon edersek iyi olur. Çok acı çekiyor. Kendini suçluyor."</span></p>

  <p class="msoplaintext"><span class="calibre18">   "Zavallıcık. Annelerin hata yapmalarına artık izin verilmiyor. Bir kuşak önce herkes annelerin çocuklarını şımartacakları kabul edilirdi. Şimdi ise annelerin Harika Kadın olmaları bekleniyor. Paul'ün suçluluğu yüklendiğini hiç sanmam."</span></p>

  <p class="msoplaintext"><span class="calibre18">   "Çalışıyormuş. Josh'u alma sırası Hannah'nınmış."</span></p>

  <p class="msoplaintext"><span class="calibre18">   "Eh, Paul paçayı yine sıyırdı desene." Mitch kadına bir daha baktı. Ağzı sımsıkı kapalıydı.</span></p>

  <p class="msoplaintext"><span class="calibre18">   "Paul ile geçinemiyorsun galiba."</span></p>

  <p class="msoplaintext"><span class="calibre18">   "Paul eşeğin tekidir."</span></p>

  <p class="msoplaintext"><span class="calibre18">   "Özel bir nedeni var mı!"</span></p>

  <p class="msoplaintext"><span class="calibre18">   Helen yanıt vermedi. Mitch de daha fazla üstelemedi. "Helen, bir iki kamyonete bakıp dün gece gördüğüne benzeyip benzemediğini söyleyebilir misin? Tam olarak bir fikir edinmem için."</span></p>

  <p class="msoplaintext"><span class="calibre18">   "Elbette."</span></p>

  <p class="msoplaintext"><span class="calibre18">   Kasabanın doğusunda bayrakların ve şişirilmiş dev lastik hayvanların insanları otoyoldan çıkıp farklı bir otomobil almak için kandırmaya çalıştıkları bir acenteye gittiler. Helen gri bir Dodge panel van'ı gösterip "tamı tamamına değilse de buna benzediğini" söyledi. Geriye dönerlerken Mitch, park etmiş çeşitli kamyonetlerin yanında yavaşlayarak kadına hepsine bakma fırsatı tanıdı. Mahallelerine gelince de evinin önünde durmayıp buz pistinin otoparkına girdi. Hiçbir şey söylemeden Olie'nin kamyonetinin otuz metre berisinde durdu.</span></p>

  <p class="msoplaintext"><span class="calibre18">   Helen'in kaşları çatıldı. Alt dudağını ısırdı. Mitch'in midesi burkuluyordu.</span></p>

  <p class="msoplaintext"><span class="calibre18">   "Buna daha çok benziyor."</span></p>

  <p class="msoplaintext"><span class="calibre18">   "Ama emin değilsin, öyle mi?"</span></p>

  <p class="msoplaintext"><span class="calibre18">   Helen sanki belleğini yerine oturtmak istiyormuş gibi başını önce bir yana, sonra öteki yana çevirdi. "Sanmıyorum. Farklı bir şey var: Rengi ya da biçimi ama çok yakın... bilemiyorum."</span></p>

  <p class="msoplaintext"><span class="calibre18">   "Tamam" diyen Mitch arabayı çevirip Helen'in evine sürdü. Kadın yerden çantasını alırken, "Oyunda iyi vakit geçirdin mi?" diye sordu.</span></p>

  <p class="msoplaintext"><span class="calibre18">   "Evet. Wes iyi biri. Tanıştırdığın için teşekkür ederim. Sen iyi bir insansın, Mitch."</span></p>

  <p class="msoplaintext"><span class="calibre18">   "Öyle... iyi insanların sonuncusu."</span></p>

  <p class="msoplaintext"><span class="calibre18">   Doğru, esaslı bir insandı -kendisi uğraşmak zorunda kalmasın diye kadınların ilgisini arkadaşlarına yöneltirdi.</span></p>

  <p class="msoplaintext"><span class="calibre18">   Bu akşam Megan'dan kaçmıyordun ama, değil mi, Holt?</span></p>

  <p class="msoplaintext"><span class="calibre18">   Sıcaklık ve yumuşaklığın anısı gecenin serin soluğuyla birden doldu içine. Tatlılığın tadı. Megan'ınki gibi sivri dili olan birinin bu kadar tatlı olabilmesi ne kadar da garipti. Geri çekilen kadın olmuştu. Kendisi, ikisini de dönüşü olmayan noktanın ilerisine götürecekti.</span></p>

  <p class="msoplaintext"><span class="calibre18">   "Zamanlaman berbat, Mitch" diye söylenerek güneye döndü. Bir sonraki köşede, doğuya dönerek buz pistinin arkasındaki sokağa girdi.</span></p>

  <p class="msoplaintext"><span class="calibre18">   Vaka, bütün enerjilerini gerektiriyordu. Megan, Olie Swain'in kamyoneti olduğunu ve kendisinin onu almadan Olie'nin evine gittiğini öğrenince kaçmak zorunda kalan Mitch olacaktı. Olie hakkında zaten kuşkuları vardı Megan'ın. Bu kamyonet bağlantısına tavşan peşindeki kurt gibi saldırır ve bu arada Olie'yi ürkütürdü. Mitch en zararsız kadının bile Olie'yi huzursuz ettiğini bilirdi. Eğer Josh'un kayboluşuyla bir ilgisi olmuşsa onun kaçmasını istemezdi.</span></p>

  <p class="msoplaintext"><span class="calibre18">   Olie'nin evi sokağın en sonunda tek araçlık bir garajdan dönüştürülmüş bir yerdi. Büyük ev, yaşlı Oscar Rudd'ındı; Rudd hurda Saab'ları toplar, bunları bahçesine ve belediye yasalarına aykırı olarak sokağa park eder, Olie'ye kamyonetini park edecek yer bırakmazdı. Olie de aracını buz pistinin parkında bırakır ve mevsimine göre kar ya da çamur demeden eviyle pist arasındaki boş arsayı yürüyerek geçerdi.</span></p>

  <p class="msoplaintext"><span class="calibre18">   Garajın çatısından çıkan çarpık bir baca tek ısı kaynağı olan odun sobasının dumanını dışarı vermekteydi. Binanın ön tarafındaki tek pencerede ışık vardı. Mitch kapıya doğru yürürken içerden gelen televizyon sesini duyuyordu. Olie Letterman'ı seyretmekteydi. Doğrusu onun mizahtan hoşlandığını hiç düşünemezdi. Kapıyı tıklayıp bekledi. Televizyonu sesi kesildi. Mitch bir daha vurdu.</span></p>

  <p class="msoplaintext"><span class="calibre18">   "Olie? Ben Şef Holt."</span></p>

  <p class="msoplaintext"><span class="calibre18">   "Ne istiyorsun?"</span></p>

  <p class="msoplaintext"><span class="calibre18">   "Seninle konuşmak istiyorum. Yanıtlayabileceğin bir kaç sorum var."</span></p>

  <p class="msoplaintext"><span class="calibre18">   Kapı aralandı ve Olie'nin çirkin yüzü aralığı doldurdu, "Ne sorusu?"</span></p>

  <p class="msoplaintext"><span class="calibre18">   "Çeşitli şeyler. İçeri girebilir miyim? Burası çok soğuk."</span></p>

  <p class="msoplaintext"><span class="calibre18">   Olie bir adım geri çekildi, göstereceği konukseverlik ancak bu kadardı. İnsanların evine gelmesinden hoşlanmazdı. Burası kendisinin güvenli yeriydi, çocukluğunda karşısına çıkan yıkık kulübe gibi. Kulübe kasabanın yoksullarının yaşadıkları kısmın berisinde boş bir arazideydi. Arazi belediyeyi ait bir parktı ama o köşesi öylesine çalılıklarla kaplıydı ki kimse kulübeye yaklaşmazdı. Olie de kulübe kendisininmiş davranmıştı; dayaktan kaçmak için ya da kötü bir dayaktan sonra sığınmak için bir yer. Orada güvenlik içindeydi.</span></p>

  <p class="msoplaintext"><span class="calibre18">   İşte o duyguyu buraya aktarmıştı artık. Garaj küçük ve karanlıktı. İçersini kitapları ve eskicilerden aldığı öteberiyle doldurmuştu. İçeri kimseyi davet etmezdi ama polis şefine hayır diyemezdi. Masasının başına geçti ve sanki bir kediymiş gibi bilgisayarının ekranını okşadı.</span></p>

  <p class="msoplaintext"><span class="calibre18">   Mitch kapıdan girerken başını eğmek zorunda kalmıştı. Olie'nin malikânesini sözde üstünkörü bir bakışla gözden geçirdi. Bir tek oda vardı. Beton zemine serilmiş kirli mavi halısıyla karanlık ve soğuk bir tek oda. Mutfak eski bir buzdolabıyla bir evden atılmış olacak zeytin yeşili bir elektrik ocağıydı. Tuvalet bir tele gerili, birbirine uymayan iki perdenin arkasındaydı. Aralıktan teneke bir duş küveti görünüyordu.</span></p>

  <p class="msoplaintext"><span class="calibre18">   "Güzel bir yerin varmış, Olie."</span></p>

  <p class="msoplaintext"><span class="calibre18">   Olie yanıt vermedi. Üzerinde bir gece önce giydiği yeşil pilot ceketi, aynı siyah yün kazak ve aynı parmakları kesik yün eldivenler vardı. Mitch onun kış boyunca üstünü değiştirip değiştirmediğini merak etti. Acaba duşu hiç kullanır mıydı? İçerde pis bir ayak kokusu vardı.</span></p>

  <p class="msoplaintext"><span class="calibre18">   Olie'yi rahat ettirmeyi umarak oturacak bir yer arandı ama sonra eski bir şezlongun arkasına dayanıp ayakta durdu. Her taraf kitap doluydu. Her tarafta raf raf kitap vardı. Bir iki parça eşya da kitap koymak için kullanılmıştı. Kitap olmayan yerlerde de bilgisayar vardı. Mitch beş bilgisayar saydı.</span></p>

  <p class="msoplaintext"><span class="calibre18">   "Bu kadar bilgisayarı nereden aldın, Olie?"</span></p>

  <p class="msoplaintext"><span class="calibre18">   "Çeşitli yerlerden. Cities'den. Modası geçmiş diye işyerlerinden atıyorlardı. Çalmadım."</span></p>

  <p class="msoplaintext"><span class="calibre18">   "Çaldığını sanmamıştım. Yalnızca konuşmak olsun diye söyledim, Olie." Mitch gülümsedi, "işyerleri atıyorlar mıydı edin? Esaslı iş. Onu nasıl öğrendin peki?"</span></p>

  <p class="msoplaintext"><span class="calibre18">   Olie iskemlesine oturdu. Sağlam gözü Mitch'le ekran arasında gidip geliyordu. Cam gözü Mitch'in üzerindeydi. "Profesör Priest söyledi." Bir tuşa bastı. "Bazı derslerine girmeme izin verir."</span></p>

  <p class="msoplaintext"><span class="calibre18">   "İyi adamdır."</span></p>

  <p class="msoplaintext"><span class="calibre18">   Olie buna bir şey demedi. Bir tuşa daha basınca önündeki ekran karardı.</span></p>

  <p class="msoplaintext"><span class="calibre18">   "Bu kadar makineyle ne yapıyorsun?"</span></p>

  <p class="msoplaintext"><span class="calibre18">   "Şunu bunu işte."</span></p>

  <p class="msoplaintext"><span class="calibre18">   Mitch yine zorlukla gülümseyerek dişleri arasında soluğunu bıraktı. Sohbet ustası Olie. "Bu akşam çalıştın Olie?"</span></p>

  <p class="msoplaintext"><span class="calibre18">   "Evet."</span></p>

  <p class="msoplaintext"><span class="calibre18">   "Saat beş buçukta pistte kimse var mıydı?"</span></p>

  <p class="msoplaintext"><span class="calibre18">   Olie omuzlarını silkti. "Paten kulübü."</span></p>

  <p class="msoplaintext"><span class="calibre18">   "Pazar günkü büyük gösteriye hazırlanıyorlardı herhalde</span></p>

  <p class="msoplaintext"><span class="calibre18">   Olie bunu bir soru olarak kabul etmemişti anlaşılan.</span></p>

  <p class="msoplaintext"><span class="calibre18">   "Sana dün gece için bir iki soru sormak istiyordum" dedi Mitch.</span></p>

  <p class="msoplaintext"><span class="calibre18">   "O çocuğu bulamadınız."</span></p>

  <p class="msoplaintext"><span class="calibre18">   "Henüz bulamadık, ama çok sıkı arıyoruz. Bir iki ipucu daha var elimizde. Senin aklına bize yardımcı olacak bir şey geldi mi?"</span></p>

  <p class="msoplaintext"><span class="calibre18">   Olie'nin sağlam gözü klavyeye çevrildi. Tuşlardan birinin| üzerindeki tozu sildi.</span></p>

  <p class="msoplaintext"><span class="calibre18">   "Biri dün gece Josh'u bir kamyonete binerken gördüğünü sanıyor. Seninkine benzeyen bir araba -eski, açık renkli, bir kamyonet görmedin, değil mi?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   "Seninkini kimseye ödünç verdin mi?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   "Anahtarlarını üzerinde bıraktın mı?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   Mitch şezlongun üstünden bir kitap alıp kapağına baktı, İrlanda Irkının Hikâyesi. Olie'nin İrlandalı mı, yoksa sadece meraklı mı olduğunu düşündü. Olie'yi garip olması dışında düşünmüş değildi.</span></p>

  <p class="msoplaintext"><span class="calibre18">   Olie oturduğu iskemleden kalktı. Kaşları gözleri üstüne eğildi. "Benim kamyonetim değildi."</span></p>

  <p class="msoplaintext"><span class="calibre18">   "Ama sen pistteydin." Mitch kitabı bırakıp ellerini ceketinin ceplerine soktu. "Zamboniyi çalıştırıyordun, değil mi? Belki biri sana sormadan kamyonetini kullanmıştır."</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   "Eh..." Mitch esneyerek şezlongun yanından ayrıldı. "İnsanlar garip şeyler yaparlar, Olie. Emin olmak için bir baksak iyi olur. Bana gösterir miydin?"</span></p>

  <p class="msoplaintext"><span class="calibre18">   "Arama emrin yok." Olie anında pişman olmuştu söylediği sözden. Mitch Holt'un bakışları birden sertleşmişti.</span></p>

  <p class="msoplaintext"><span class="calibre18">   "Almam mı gerekir, Olie?" Yumuşacık, ipeksi sesi Olie'nin ensesindeki tüyleri diken diken havaya kaldırmıştı.</span></p>

  <p class="msoplaintext"><span class="calibre18">   "Ben hiçbir şey bilmiyorum!" diye bağırarak bir tepsi üzerindeki kitaplara doğru elini savurdu. Kitaplar beton zemine düşen tuğlalar gibi ses çıkardılar. "Ben bir şey yapmadım!"</span></p>

  <p class="msoplaintext"><span class="calibre18">   Mitch taş gibi bir yüzle seyrediyordu bu parlamayı. Yüzünden içinde saat yayı gibi kurulan gerilimi hiç belli olmuyordu. "O zaman kaybedecek şeyin de yoktur."</span></p>

  <p class="msoplaintext"><span class="calibre18">   Bir yandan da düşünüyordu. Olie şimdi arabasının aranmasına izin verir de bir şey bulunursa, daha sonra yargıç arama emri olmadığı için delili kabul etmeyecekti. Araç konusunda kesin bir ipucu olmadan Mitch arama emri çıkartamazdı. Olie'ye bir kabul kâğıdı imzalatabileceğim de sanmıyordu. Bu teknik konulara lanetler okudu. Ortada kayıp bir çocuk vardı ve onu bulma ihtiyacı mahkeme gereklerinden çok daha büyük önceliğe sahipti.</span></p>

  <p class="msoplaintext"><span class="calibre18">   Olie arabasına bakmasına izin verir de içerde bir şey görürse, Gordie Knutson Arenası otoparkında geceleri park etme yasağı olduğu için arabayı çektirebilirdi. Arabayı çekince içini araştırmaya hakları olur, kuşkulu bir şey bulunduğu takdirde de suç delili olarak sunmak için el koyma emri kopartabilirdi.</span></p>

  <p class="msoplaintext"><span class="calibre18">   Tamam. Bir planı vardı artık. Kendini sağlama almıştı. Bundan sonraki hamle Olie'nindi.</span></p>

  <p class="msoplaintext"><span class="calibre18">   Küçük ağzı öfkeli bir düğüme dönüşen Olie öfkeyle bakıyordu adama. Alnından aşağı inen doğum lekesi biraz daha koyulanmış, yüzü sararmış gibiydi. Parmağını Mitch'e uzatırken eli titriyordu.</span></p>

  <p class="msoplaintext"><span class="calibre18">   "Benim saklayacak bir şeyim yok" dedi.</span></p>

  <p class="msoplaintext"><span class="calibre18">   Mitch'e meydan okurcasına bakan gözü camdan olanıydı. Ötekisi başka tarafa bakıyordu.</span></p>
</body>
</html>
