<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"><span class="t0">&nbsp;</span></p>

  <p class="p5"><a id="ncx695"></a><span class="t8"><b>VI</b></span></p>

  <p>&nbsp;</p>

  <p>TORALILAR'ın üç Silüsü gölün çevresinde siper aldı yeniden. Biri körfez kıyısındaki kumsala, köyün ön tarafına kondu; ötekiler durmadan tepeleri tarıyor. Ama amaçlarının bizi bulmaktan çok, araştırmalarımıza engel olmak olduğu anlaşılıyor.</p>

  <p>Beni şaşırtan nokta, Rafın aranması konusunda benim gibi düşünüp davranmış olmamaları. Niye tepeleri derinlemesine taramamışlar, anlamıyorum.</p>

  <p><span class="t9">&mdash;</span> Bu tepelerin altında, bir uzay gemisi gizleyecek kadar büyük mağara veya çukurlar var mıdır?</p>

  <p><span class="t9">&mdash;</span> Tabiî var diyor Riyella.</p>

  <p><span class="t9">&mdash;</span> Peki Toralılar kontrolden geçirmedi mi bu mağaraları ?</p>

  <p>&mdash; Bilmiyorlar ki. Ayrıca bilseler de hiçbir şey bulamazlardı, çünkü yok. Siz de gezince göreceksiniz.</p>

  <p>Sadece gezmek değil, belki bir süre oralarda gizlenmemiz gerekecek. Hele Toralılar, detektör robot yollayacak olursa.</p>

  <p>Şimdilik böyle bir işaret yok. Özel dürbünlerle tarıyor gökyüzünü Gelma. Gölün üzerinden bir Silüs geliyor. Birkaç saniye boyunca başlarımızın üzerinde sallanıp, iç taraflara dalıyor.</p>

  <p>Küçük bir ormanın ortasındayız. Yukardan görülmemiz imkânsız. Buna karşılık, bazı meraklı vahşi hayvanları etkisiz kılabilmek için iki defa paralizatörlerimizi kullanmak zorunda kaldık.</p>

  <p>Savaşçılarının ikindiden önce gelemeyeceğini bilen Riyella, sırtını bir palmiyeye verip oturmuş. Konuşmuyor hiç. Boş bakışlarını toprağa dikip kalmış öyle. Karanlık düşünceler içinde...</p>

  <p>Kelimelerle avunacak hali yok kızın, belli. Gelma'ya işaret edip uzaklaşıyorum. Çok geçmeden yaklaşıyor Gelma.</p>

  <p><span class="t9">&mdash;</span> Demin üzerimizden geçen Silüs'ün ne yaptığını merak ettim, diyorum. Ormanın kıyısında nöbet tutacağım.</p>

  <p><span class="t9">&mdash;</span> Gölün bu tarafına konmasından mı çekiniyorsun?</p>

  <p>&mdash; Burnumuzun dibinde olmaları hoş değil. Üstelik, bir devriye tarafından avlanmak tatsız olur.</p>

  <p><span class="t9">&mdash;</span> Vericini açık bırak.</p>

  <p><span class="t9">&mdash;</span> Olur.</p>

  <p>Gülümseyerek küçük bir selam veriyorum elimle:</p>

  <p><span class="t9">&mdash;</span> Dikkatli ol.</p>

  <p>Ve sık ormana dalıyorum. Sırtımda kurşun işlemez uzay elbisesi var. Yılanlara ve genellikle bütün sinsi hayvanlara karşı rahat sayılırım. Çevreme karşı fazla endişe duymadan yürümemi sağlıyor bu rahatlık. Bütün dikkatimi insanlardan gelecek tehlikeye çevirebiliyorum. Aman Allah'ım!.. Birden yere attım kendimi, ve bir Hint kirazı ağacının arkasına saklanmak için sürünerek ilerledim.</p>

  <p>Küçük korunun öbür tarafına konmuş Silüs. Yüz elli metre uzunlukta, otuz metre kadar yükseklikte büyük bir çıkarma gemisi bu. Tam bir uzay kalesi. Bir kamp kuruyor Toralılar. On kadar adam dikenli tel gererken, bir başka ekip de prefabrike kulübeler kurmaya hazırlanıyor.</p>

  <p>Demek ki düşmanlarımız, komutan Rampell'in saklamış olduğu bölgeyi kesin ve sağlam bir şekilde ele geçirmeye karar verdiler. Bir küfür savuruyorum.</p>

  <p>Hiç işime gelmiyor bu. Beni yakalamak için çırpınan polislerle dolu bir kesimde araştırma yapmak, hemen hemen imkânsız.</p>

  <p>Hele her şeyin kusursuz bir şekilde, hiçbir aksamaya uğramaksızın yürüyebileceğini düşündükçe büsbütün köpürüyorum... Tillü bana karşı hazırlanan suikastı haber verdiği ana kadar da herşey oldukça iyi gidiyordu.</p>

  <p>Son derece namuslu ve iyi bir kızdı Tillü, ama kaş yapayım derken göz çıkardı sanırım. Üçüncü bir ekip sürekli olarak malzeme taşıyor. Silüs'ten.</p>

  <p><span class="t9">&mdash;</span> Alo! Gelma. Toralılar, ormanın bu kıyısında müstahkem bir kamp kuruyorlar. Bu durumda gidip başka bir kesimde gizlenmeliyiz. Bana söylediği yer altı geçitlerinden birine hemen götürebilir mi bizi, Riyella'ya soruver.</p>

  <p>Gelma'nın aktarmasına gerek kalmadan Klar'ın kızı cevap veriyor:</p>

  <p><span class="t9">&mdash;</span> Hemen yakınımızda geçitlerden birinin girişi var. ikiniz de hazır durun, hemen geliyorum.</p>

  <p>Geri geri emekliyorum yavaşça, bir çalılığın yanına gelince doğruluyorum, son defa bir göz atıyorum kampa. Tam yola koyulmak üzereyken, sağ tarafımda ayak sesleri işitiyorum. Ormanı adım adım taramakla görevli üç Toralı.</p>

  <p>Ne yapabilirim, kestiremiyorum bir türlü.</p>

  <p>Onlardan önce yürüyüp kaçmayı denediğimde, gürültü etmemek için çekim dengeleyicimi kullansam bile çok geçmeden görürler beni ve derhal Silüs'e haber verirler... Olduğum yerde kalırsam da rahatlıkla yakalanacağım.</p>

  <p>Tek çare, arkalarından gitmeye çalışmak. Beni aşmalarını bekliyorum, sonra yürümeye koyuluyorum sessizce. Ağaç gövdelerine yaslana yaslana ve iki büklüm yürüyorum. Elim paralizatörün tetiğinde, içlerinden biri dönecek olursa hemen ateş edeceğim. Tam o anda ani bir kırbaç darbesi iniyor üzerime; ve gittikçe hızlanan bir dönme hareketinin ortasına sürüklüyor beni.</p>

  <p>Avlandım, biliyorum. Manyetik (mıknatıslı) bir ağ attılar üzerime. Ardımda başka Toralılar vardı demek, ve ben görmemiştim onları. İlk devriyenin gelişinden önce beni fark etmişler demek ki...</p>

  <p>Direnmek boşuna olur. Vericime seslenmek için çok az zaman var:</p>

  <p><span class="t9">&mdash;</span> Beni beklemeyin Gelma… Manyetik ağa düştüm. Bütün ormanı tarayacaklar. Hemen kaçın, hemen!</p>

  <p><span class="t9">&mdash;</span> Riyella geçide daldı bile.</p>

  <p>Kendi üzerimde dönmekten vazgeçiyorum birden. Ama omuzumdan ayaklarıma kadar, görünmez bağlarla hareketsiz hale getiriliyorum.</p>

  <p>Geriye doğru çekiyorlar şimdi beni, suda sırtüstü yüzer gibi bırakıyorum kendimi. Başka Toralılar geçiyor hızla yanımdan, Gelma'ya haber verdiğimi işittikleri için ormana dalıyorlar. Ama korkum yok kadın yoldaşlarımdan yana. Çoktan gizlenmişlerdir.</p>

  <p>Ormanın kıyısındayız işte. Hâlâ geriye doğru çekiyorlar; büyük Silüs'ün giriş kapısını aşıyorum ve içerideki kabinlerden birine tıkılıyorum sonunda.</p>

  <p>Mıknatıs bağlar birden çözülüyor. Yeniden hareket edebilmek tuhaf bir duygu uyandırıyor bende. Dayanılmaz bir boğuntuyu sona erdiren bir kurtuluş duygusu bu.</p>

  <p>İçine tıkıldığım bölmede iki Toralı var. Birisi paralizatörünü bana çevirirken, öteki de silahlarımı alıyor: Fülgüran'ımla av bıçağımı. Paralizatörümü, manyetik ağ üzerime kapandığı an ormanda bıraktım.</p>

  <p>Kollarımı ovalıyorum. Geniş ve zengin bir bölme burası. Duvarlar kaplamalı, yerde kalın bir halı var. Rengârenk yastıklarla dolu kocaman bir divan. En değerli ahşaptan iki gömme dolap.</p>

  <p>Silahlarımı alan görevli çıkıyor, ötekinin paralizatörü yine bana dönük. Saçları usturayla traş edilmiş dev yapılı bir adam. Koni biçimindeki çıplak kafasıyla komik bir manzarası var..</p>

  <p>Kabarık bir ipek pantolon var üzerinde. Dün sabah bize ilk yemeğimizi getirdiğinde Tillü'nün de ayağında aynı cins bir pantolon görmüştüm. Pantolondan başka boyundan iliklenen beyaz bir de gömlek giyinmiş.</p>

  <p>Bir hizmetçi olduğu belli. Kin dolu gözlerle süzüyor beni. Ne istiyor Dünyalılar'dan, niye kızıyor bize?</p>

  <p><span class="t9">&mdash;</span> Oturabilir miyim? diyorum.</p>

  <p>Kılını bile kıpırdatmıyor. Arkamdaki yuvarlak koltuğa bırakıyorum kendimi. Bölmenin kapısı kayarak açılıyor o anda ve yüksek rütbeli bir subay beliriyor. Gizli bir alayla bakarak bir süre süzüyor beni. Kımıldamıyorum bile. Cebimden bir sigara çıkarıyorum sadece ve çakmağımla yakıyorum.</p>

  <p>Subay hafifçe gülümsemeye devam ederek muhafızıma işaret ediyor:</p>

  <p><span class="t9">&mdash;</span> Bizi yalnız bırak Tarr.</p>

  <p>Kırk yaşlarında. Bir Toralı için şaşkınlık verecek kadar normal kafataslı, uzun boylu. Rütbesi binbaşı. Kalın hatlı oldukça kaba bir çehresi var; ama bakışlarından zekâ ve cesaret taşıyor.</p>

  <p><span class="t9">&mdash;</span> Dünya Konfederasyonu Dış Güvenlik Servisinden Guy Terrel diyor. Sizinle daha başka şartlar altında tanışmayı isterdim.</p>

  <p>Ayağa kalkıyorum yavaşça, hafif katılaşmış bir sesle ekliyor:</p>

  <p><span class="t9">&mdash;</span> Adım Massart. Eric Massart.</p>

  <p><span class="t9">&mdash;</span> Yani Dünyalı'sınız?</p>

  <p><span class="t9">&mdash;</span> Evet.</p>

  <p>Bir an, gözlerimizle meydan okuyoruz biribirimize. Sonra mırıldanıyor:</p>

  <p>&mdash; Sizin için hiçbir kurtuluş umudu kalmadığını anlamış olmalısınız Terrel. Beş yıl önce ben de aynı durumda kalmıştım. Oturun lütfen.</p>

  <p>Divana oturuyor kendisi, cebinden çıkardığı tabakadan bir Tora purosu alıyor:</p>

  <p><span class="t9">&mdash;</span> Size ikram etmiyorum.</p>

  <p>Dindarca bir saygıyla ateşliyor puroyu, sonra konuşuyor:</p>

  <p><span class="t9">&mdash;</span> Ben de Dış Güvenlik Servisindendim. Resmî kayıtlara göre, ölmüş bulunmaktayım. Araman'da Toralı adımla tanırlar beni: Jelak. İşin aslına bakarsanız, bir bakıma gerçekten ölmüş sayılırım.</p>

  <p>Bana belli bir seçim yapma imkânı veren, uzun işkenceler yerine yeni bir kişilik getiren bir ölüm bu. Sessiz, dalgın, acılı, duruyor bir an.</p>

  <p><span class="t9">&mdash;</span> Belki de işkenceleri seçmem gerekirdi kim bilir?. Her şey görecelidir çünkü… Doğru söyleten uyuşturucular sayesinde Toralılar bütün sırlarımı öğrenmiş bulunuyordu... Yani, ihanet etmedim; ama aynı duruma düşmemiş olanların gözünde, yine de hain ve korkak sayılırım. Sözün kısası...</p>

  <p>Susuyor bir süre. Yüzü hafifçe kızararak ekliyor:</p>

  <p><span class="t9">&mdash;</span> Ar perdesini yırtmış bulunuyorum.</p>

  <p><span class="t9">&mdash;</span> Gerçekten işkence edecekler miydi size?</p>

  <p>&mdash; Toralılar gayet becerikli ve ustadırlar bu konuda, tanınmış uzmanları da vardır. Pazarlığa oturmadan önce iki üç işkence seyrettirdiler bana. Siz de kendi gözlerinizle göreceksiniz Terrel, sizi de bekleyen bu.</p>

  <p>Anî bir ciddiyet çöküyor yüz hatlarına:</p>

  <p>&mdash; Daha baştan anlayış gösterip bana yardımcı olmanızı isterdim Terrel. Sizinle ilgilenmek benim görevim çünkü; elimden geleni yaptım bunu önlemek için; ama emir emirdir. Toralılar'ın gözünde bu, kendilerine olan bağlılığımı ölçmek için bir sınav. Unutmayın ki dönekler acımasız olur. Kurbanlarının haline içleri yansa bile.</p>

  <p><span class="t9">&mdash;</span> Ne umuyorsunuz benden?</p>

  <p><span class="t9">&mdash;</span> Bulmaya geldiğiniz Rafı.</p>

  <p><span class="t9">&mdash;</span> Nerede olduğunu bilmiyorum ki.</p>

  <p><span class="t9">&mdash;</span> Şimdilik.</p>

  <p>&mdash; Tamam ama geminin bulunduğu yeri keşfetmedikçe, size söyleyebileceklerim bir anlam taşımaz.</p>

  <p>&mdash; Sizi, doğru söyleten uyuşturucunun etkisiyle konuşturduklarında, ben de vardım. Şartlanma sınırlarınızı biliyorum.</p>

  <p>&mdash; Yanlış anlamıyorsam, araştırmalarıma devam etmemi isteyeceksiniz benden?</p>

  <p><span class="t9">&mdash;</span> Elbette.</p>

  <p><span class="t9">&mdash;</span> Ama sizin gözetlemeniz altında? Gülüyor:</p>

  <p><span class="t9">&mdash;</span> Benim yerimde olsanız siz ne yapardınız yani? Ancak bana derhal cevap vermenizi istemiyorum Terrel. Rahat rahat düşünün. Rafın yerini bilmediğinize göre, pek acelemiz yok.</p>

  <p>Kalkarken belirtiyor:</p>

  <p><span class="t9">&mdash;</span> Elimizden geldiği kadar iyi davranmaya çalışacağız size. Hapisaneniz burası olacak. Ama sadece bu hücre değil. Kampın etrafı elektrikli tellerle çevrilir çevrilmez, içeride serbestçe dolaşabileceksiniz.</p>

  <p>Kısacık bir düdük çalıyor çıkmadan önce, ve Tarr derhal bölmeye dalıyor.</p>

  <p><span class="t9">&mdash;</span> Çantanızla çekimdışı kuşağınızı Tarr'a teslim edin Terrel diyor. Bağışlayın ama bunun gerekli bir önlem olduğunu siz de kabul edersiniz değil mi?</p>

  <p class="p2"><b>* * *</b></p>

  <p>Massart. Bir hain, bir dönek! Kendisi gibi olmamı istiyor. Kabul etmezsem de işkence diyor. Kabul edersem, ihanet sayılmazmış… Kanıtladı bunu. Doğru söyleten uyuşturucular bütün sırları zaten alacakmış benden. Aslında bir Dünyalı olarak şu veya bu şekilde ölüme mahkûmum; başka bir kişilik içinde yaşamak imkânını sunuyorlar bana. Aptalca bir hareket bu! Böyle bir şeyi kabul edebilirmişim gibi. Ama tuhaf. Gerektiği kadar öfkelenmiyorum bile.</p>

  <p>Belli belirsiz bir korku saplanıyor karnıma. Gerçekten geçebilir miyim karşı tarafa? Irkımdan ve dünyamdan tamamiyle kopabilirmiyim gerçekten? Ya böyle olacak, veya günler boyunca en korkunç işkencelere uğrayacağım. İşkence edilen insan, sonunda pes der; ama özellikle benim durumumda, iş işten geçmiş olur tabii. Çünkü işkence etmeye başladığınız bir adamı, adamdan saymazsınız artık.</p>

  <p>Bugüne kadar, sadece korkaklar için bir özür sayardım ben işkenceyi.</p>

  <p>Böyle bir durumla hiç karşılaşmamıştım.</p>

  <p>Ne güzel yargılıyorum. Yoksa alçağın biri miyim ben?. En azından pis durumlara sık sık düştüğüm halde, hiç böyle kendi kendimden kuşkulanmamıştım.</p>

  <p>Ama anlıyorum. Sık sık pis durumlara düşmüş olmak bunun nedeni. Aşınıp eskidim artık. Görevlerinde çuvallayan ajanlar, gönderilmemeleri gerektiği halde gönderilmiş olan ajanlardır.</p>

  <p>Dayanılmaz bir yurt özlemi duyuyorum şimdi.</p>

  <p class="p2"><b>* * *</b></p>

  <p>Tarr, kapıyı tıkırdattıktan sonra bölmeye giriyor. Protokol selâmı verip konuşuyor:</p>

  <p><span class="t9">&mdash;</span> Binbaşı, elektrik örgüsünün çekildiğini ve bütün kampta istediğiniz gibi dolaşmakta serbest olduğunuzu bildiriyor.</p>

  <p><span class="t9">&mdash;</span> Sağol.</p>

  <p>Hemen çıkıyorum dışarı, bu hareket özgürlüğümün sınırlarını merak ediyorum. Koridora girer girmez, Tarr'ın da ardımdan yürüdüğünü farkediyorum.</p>

  <p>Anlaşıldı! Sıkı gözetleme altında serbestlik derler buna.</p>

  <p>Tarr'ın, ilk geldiğimde bana nasıl derin bir nefretle baktığını hatırlıyorum. Massart köpeğin iyisini seçmiş.</p>

  <p>Yol üzerinde rastladığımız Toralılar dikkat bile etmiyor bize, geminin giriş kapısındaki muhafızlar da inebilmemiz için açılıp yol veriyor. Örgütleniyor kamp. Beş yüz metre kadar boyu, iki yüz elli metre kadar da eni olan bir dikdörtgen bu.</p>

  <p>Dört kocaman baraka şimdiden kurulmuş durumda. Birincisinden, kafesli elektrik örgüsünü besleyen teller çıkıyor. Yakalandığım küçük koruya doğru bakıyorum.</p>

  <p>Bir komando geliyor korudan; bir ikincisi de havalanan bir helikopterle irtibat halinde kampı terkediyor. Göle doğru yöneliyor helikopter.</p>

  <p>Gelma ile Riyella kurtulmuş olsalar gerek. Solyo savaşçıları geldiği zaman durum nasıl olacak acaba? Toralılar'ı şaşırtmayı amaçlayan bir çete savaşına başlayacaklardır herhalde; böyle donatılmış bir kampa karşı, ellerindeki ilkel silahlarla doğrudan doğruya hücuma geçemezler.</p>

  <p>Tarr'a dönüyorum:</p>

  <p><span class="t9">&mdash;</span> Benimkileri henüz yakalayamadılar galiba?</p>

  <p><span class="t9">&mdash;</span> Bilmiyorum.</p>

  <p>Elektrik örgüsü boyunca dolaşıyorum bütün kampı. Asıl canımı sıkan, Toralılar'a geçmek. Buna karşılık kabilelerin başında bulunsaydım, sanırım kolayca uyum sağlardım.</p>

  <p>Kabileleri ayaklandırmayı başarabilsem. İsyancıların başında güvenebileceği bir Dünyalı görmekten servis de mutluluk duyardı herhalde.</p>

  <p class="p2"><b>* * *</b></p>

  <p>Kabinime dönerken, koridorda Massart'la karşılaşıyorum:</p>

  <p><span class="t9">&mdash;</span> Ben de sizi çağırtacaktım, diyor.</p>

  <p>Sırtında bir çekimdışı takımı var. Elinde ikinci bir takımla, bir Toralı bekliyor arkasında.</p>

  <p><span class="t9">&mdash;</span> Şunu kuşanın Terrel, dışarı çıkacağız.</p>

  <p>Takımı bana uzatıyor Toralı, Massart gülümseyerek ekliyor:</p>

  <p><span class="t9">&mdash;</span> İticileriniz ayarlıdır tabii. Ancak düşük bir hızla uçabilirsiniz.</p>

  <p>Yanımda Tarr da çekimdışılarını kuşanıyor. Soruyorum:</p>

  <p><span class="t9">&mdash;</span> Gelma'yla Riyella'yı yakalayabildi mi adamlarınız, Massart?</p>

  <p><span class="t9">&mdash;</span> Hayır. Yer yarılıp içine geçti sanki arkadaşlarınız!</p>

  <p>Tepelerin altında, yalnız yerlilerin bildiği bir alay gizlenecek yer var.</p>

  <p>Hazırım işte. Silüs'ten çıkıyoruz. Silahlı beş adam bekliyor bizi. Herhalde ardımızdan gelecekler.</p>

  <p><span class="t9">&mdash;</span> Nereye gidiyoruz?</p>

  <p><span class="t9">&mdash;</span> Tepeleri keşfe. Gölün çevresini dolaşacağız önce.</p>

  <p><span class="t9">&mdash;</span> Rampell'in Rafı gizlediği yerin yakınına düşersek şartlanma refleksimin harekete geçeceğini umuyorsunuz değil mi?</p>

  <p><span class="t9">&mdash;</span> Böyle olması gerektiğini siz de biliyorsunuz.</p>

  <p>İşaret veriyor ve hep birlikte havalanıyoruz. Sola dönüyoruz önce. Küçük ormanın tam tersi yöne. Massart benim hizamda uçuyor, ötekilerse uzaktan çevremizi kuşatmış durumda.</p>

  <p>Tarr'sa tam arkamızda. Elinde bir paralizatör var.</p>

  <p><span class="t9">&mdash;</span> Tora'ya gitmeye davranmadan önce küçük körfezde epeyce bir zaman oyalanmış Rampell.</p>

  <p><span class="t9">&mdash;</span> Massart gülümsüyor:</p>

  <p><span class="t9">&mdash;</span> Yerlilere bakarsanız, üç aydan fazla.</p>

  <p><span class="t9">&mdash;</span> Riyella da öyle demişti bize. Toralılar nasıl anlatıyor olayı?</p>

  <p><span class="t9">&mdash;</span> Resmî makamlar başlangıçta, Rampell'in bu süre içinde Rafı onarmaya çalıştığını sanmışlar.</p>

  <p><span class="t9">&mdash;</span> Ben de bu sonuca varmıştım.</p>

  <p><span class="t9">&mdash;</span> Sonra da geminin havalandığı sıra patlayıp parçalandığını düşünmüşler.</p>

  <p><span class="t9">&mdash;</span> O nükleer patlama izlerinden dolayı tabii.</p>

  <p><span class="t9">&mdash;</span> Siz de farkına vardınız değil mi?</p>

  <p><span class="t9">&mdash;</span> Hemen. Diklemesine bir patlama bu. Toralılar'ın ikinci varsayımına uygun düşüyor.</p>

  <p><span class="t9">&mdash;</span> Ama bu patlama, bir kamuflajdan ibaretti. Çünkü Rampell, asıl gemiyi gizledikten sonra, bir Silüs'ü patlattı havada.</p>

  <p><span class="t9">&mdash;</span> Kendisi ne oldu peki?</p>

  <p><span class="t9">&mdash;</span> Kendisi ve adamları, kabileler tarafından katledilmiş olsalar gerek.</p>

  <p><span class="t9">&mdash;</span> Bu, resmî yorum. Ama inanmak güç.</p>

  <p><span class="t9">&mdash;</span> Toralılar tarafından öldürüldüklerini mi sanıyorsunuz?</p>

  <p><span class="t9">&mdash;</span> Siz öyle sanmıyor musunuz?</p>

  <p><span class="t9">&mdash;</span> Sanmıyorum Terrel. Sanmamak bir yana, öyle olmadığını kesinlikle biliyorum. Unutmayın ki şu anda, araştırmalarınıza yardımcı olmak bakımından, size gerçeği olduğu gibi söylemek benim yararımadır.</p>

  <p>Haklı. Ama söyledikleri, konuyu açıklığa kavuşturacağı yerde büsbütün bulandırıyor.</p>

  <p><span class="t9">&mdash;</span> Doğal bir mağara keşfetmiş olması gerek Rampell'in.</p>

  <p><span class="t9">&mdash;</span> Madde bulucu cihazlarla bütün tepeler tarandı ama hiçbir sonuç alınamadı.</p>

  <p><span class="t9">&mdash;</span> Ama Raf, yüzyıllar boyunca işleyebilecek güçte bir dalga bulandırıcı cihaza sahipti.</p>

  <p><span class="t9">&mdash;</span> Bütün bunları hesaba kattık Terrel.</p>

  <p>Üzerinde uçtuğumuz ormanlık tepenin doruğuna doğru iniyor yavaş yavaş.</p>

  <p><span class="t9">&mdash;</span> Rampell'in gemisini gizlediği yeri bilmiyorsunuz, diyor. Ama söz konusu yere yaklaştığınız zaman, beyninizde bir çağrışım uyanacak şekilde şartlanmış bulunuyorsunuz.</p>

  <p>&mdash; Ya bu çağrışım uyandıktan sonra da konuşmamaya devam edersem?</p>

  <p><span class="t9">&mdash;</span> Siz beni eni konu aptal yerine koyuyorsunuz Terrel. Her gece düzenli olarak, doğru söyleten uyuşturucu seansından geçireceğim sizi. Hiçbir şeyi gizleyemezsiniz benden.</p>

  <p>&nbsp;</p>
</body>
</html>
