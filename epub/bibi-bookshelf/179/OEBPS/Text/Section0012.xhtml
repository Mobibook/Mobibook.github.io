<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">YEDİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">l.GÜN</span></b></p>

  <p class="msoplaintext"><span class="calibre18"><b class="calibre10">SAAT 22:02 -7,7°C</b></span></p>

  <p class="msoplaintext"><span class="calibre18"> </span><span class="calibre20">Gordie Knutson Arenası'nın park yeri uzaktan dev bir parti varmış gibi görünüyordu. Otomobiller ve kamyonetler, portatif ısıtıcılar çevresinde toplanmış insanlar. Ama ortada bir parti havası yoktu. Gerilim, öfke ve korku bir bulut, zehirli bir sis gibi çökmüştü.</span></p>

  <p class="msoplaintext"><span class="calibre18">   Park yerinden bir iz bulma olanağı vardıysa o da artık kalmamıştı. Bir olay yerinde büyük insan gruplarıyla çalışmanın riski de buydu. Büyük izleri ararken küçük ayrıntılara dikkat edilmezdi. Acillik duygusu kendi kendiyle beslendiği için kalabalık yönetimi güçleştirirdi.</span></p>

  <p class="msoplaintext"><span class="calibre18">   Denetim. Megan'ın sözlüğünün önemli sözcüklerinden biri. işin başında bırakılmıştı ama o anda denetim elinde değildi. Adamlar yol gösterme ve talimat için birbirlerine dönüyorlardı. Şeflerini arıyorlardı. Megan'ı hiç önemsemiyorlardı. Megan gürültüde bir iki kere sesini yükseltmeye çalışmıştı. Kimse kendisini dinlemeyince Noga'ya döndü.</span></p>

  <p class="msoplaintext"><span class="calibre18">   Noga kendisine esefle bakarak omuzlarını silkti. "Belki Şefi beklesek daha iyi olur."</span></p>

  <p class="msoplaintext"><span class="calibre18">   "Noga, bir çocuk kaçırıldı. Bu erkek ast-üst palavrasıyla uğraşacak zamanımız yok."</span></p>

  <p class="msoplaintext"><span class="calibre18">   Megan yüzünü asarak Lumina'nın bagajını açtı, içinden bir megafon alarak arabanın önüne geçip kaputun üstüne çıktı. "Dinleyin!" diye gürledi.</span></p>

  <p class="msoplaintext"><span class="calibre18">   Ses panayır alanında yankılandı. Bir düğme çevrilmiş gibi insanlar susup kendisine baktılar.</span></p>

  <p class="msoplaintext"><span class="calibre18">   "Ben CTB'den Ajan O'Malley'im. Şef Holt kayıp çocuğun anababasıyla konuşmaya gitti. Onun yokluğunda gruplar haline getirip araştırmayı başlatacağım. Deer Lake polisi: İkişer kişilik üç ekibin bu bloktaki evleri tek dolaşmasını ve saat beş on beş ile yedi on beş arasında bir şey görüp görmediklerini sormasını istiyorum. Şu anda çocuğun size verecek bir fotoğrafı yok ama en son görüldüğünde üstüne yeşil ve sarı çizgili parlak mavi bir ski ceketi ve başında Viking arması olan sarı bir yün başlık varmış. Josh Kirkwood'u ya da garip ve kuşkulu herhangi bir şeyi gören varsa bilmek istiyorum. Polislerin geri kalanı ve ilçe..."</span></p>

  <p class="msoplaintext"><span class="calibre18">   "Sizce bir sakıncası yoksa adamları ben yöneteceği Bayan O'Malley."</span></p>

  <p class="msoplaintext"><span class="calibre18">   Megan’ın bakışı bir balyoz gibi indi Park County şerifin başına. Adam ellerini beline dayamış dururken ipincecik dudakları hafif bir gülümsemeyle çarpılmıştı. Elli yaşlarında uzun boylu, ince, kemikli yüzlü ve gaga burunlu bir adam. Park yerinin ışıkları arkaya taranmış briyantinli saçları üzerinde parlıyordu. Adamın sesi Megan'ın megafondan çıkan sesinden de gürdü.</span></p>

  <p class="msoplaintext"><span class="calibre18">   "Adamlarımın panayır alanına yayılmasını istiyorum. Her yolu, her binayı tek tek arayacağız. Bir şey bulursanız hem bana haber vereceksiniz. Art Goble köpeklerini getiriyor. Mitch koku alacakları bir şey getirince işe koyulacak! Haydi!"</span></p>

  <p class="msoplaintext"><span class="calibre18">   Sekiz on şerif yardımcısı ellerinde fenerlerle panayır alanına dağıldılar. Deer Lake polisleri daha önce görmedikleri bir kadının emirlerine uyup uymamalarına karar veremiyorlardı. Megan Noga'ya baktı, o da onları harekete geçirmek için ileri çıktı. Megan arabanın kaputundan atlayıp şerifin önüne dikildi.</span></p>

  <p class="msoplaintext"><span class="calibre18">   "Ben Ajan O'Malley'im" diyerek eldivenli elini uzattı.</span></p>

  <p class="msoplaintext"><span class="calibre18">   Russ Steiger iri kara gözleriyle kadına üstünlük taslar gibi bakarak onun kibar jestini görmezden geldi. "Ne o? St. Paul'de erkek tükendi mi yoksa?"</span></p>

  <p class="msoplaintext"><span class="calibre18">   "Hayır." Megan'ın gülümsemesi kılıç kadar keskindi. "En uzun penisi olan yerine en yetenekli kişiyi göndermek gibi yeni bir fikirleri vardı."</span></p>

  <p class="msoplaintext"><span class="calibre18">   Şerif sanki alnından bir çekiç darbesi yemiş gibi gözlerini kırpıştırdı. De Palma, Megan'ın bir şerifle böyle konuştuğunu duyduğu takdirde kellesini isterdi. Megan'ın konuşmalarının bir gemiciyi bile utandıracak derecede olduğu erkek ajanlar tanıyor olmasının hiç önemi yoktu. Bu iş erkeklere mahsustu, soyunma odası kahramanlığıydı. Kendisine iyi bir izlenim bırakması, kimseyi incitmemesi, kimsenin ayağına basmaması sıkı sıkı tembih edilmişti. Ama Megan ağzını tutup de yerel ekâbirin önünde boyun eğdiği takdirde başına gelecekleri çok iyi biliyordu. Sonunda bürosunda oturur, formları doldurur ve tırnaklarını yapardı.</span></p>

  <p class="msoplaintext"><span class="calibre18">   Şerif, "Russ Steiger, Park County şerifi" diye homurdandı. "Leo çok esaslı bir insandı."</span></p>

  <p class="msoplaintext"><span class="calibre18">   "Evet ama şimdi öldü ve bizim de yapacak işimiz var." Leo'dan gına gelmişti artık. "Basın gelmeden işe koyulalım." Megan adama sırtını çevirdi, sonra sanki aklına yeni gelmiş gibi döndü. "Adamlarınız panayır alanında bir şey bulurlarsa bana haber verin, Şerif. Ben komuta yerinde çalışmaları koordine edeceğim."</span></p>

  <p class="msoplaintext"><span class="calibre18">   Megan derin bir soluk koyverdi. Yorgunluğu değirmen taşı gibi eziyordu kendisini. Yerel yetkililerle uyumlu bir çalışma sağlamanın ideal koşulları yoktu: Her an saldırganlığı üzerinde olmalıydı, yoksa kırk beş numara ayakkabılar altında ezilirdi. Gözlerini her kapattığında Josh Kirkwood'un sınıf resminden kendisine güldüğünü görebiliyordu. Ve annesini görüyordu: yüzü suçluluk ve Megan'ın ancak hayal edebileceği müthiş bir korkuyla çarpılmış.</span></p>

  <p class="msoplaintext"><span class="calibre18">   Sancı sol gözünün üstüne bıçak gibi saplanmıştı. Bu olay konusunda çok kötü hisler vardı içinde. Kaçırılmalar çok seyrek olarak mutlu sona ulaşırlardı. Josh'un çantasında buldukları not kader çanı gibi çalıyordu beyninde: Cahiliyet masumiyet değil, GÜNAH tır.</span></p>

  <p class="msoplaintext"><span class="calibre18">   Notun daktiloyla yazılmış olması önceden tasarlanmış olduğunun belirtisiydi ve kaçırılma fikrinde ciddi bir biçimdi sapık bir zihnin kokusu vardı. Acaba yerli biri miydi karşılarındaki yoksa oradan geçmekte olan bir serseri mi? Belki de kasabanın girdisini çıktısını öğrenecek bir zamandır orada bulunuyordu. Ya da eyaletler arası otoyolda dolaşan ve canı istediğinde ya da fırsat çıktığında çocuk kaçıran biri. Belki de otomobilinin torpido gözünde arkada kalanların yüreklerin korku salacak şekilde hazırlanmış bu notlardan bir tomar vardı</span></p>

  <p class="msoplaintext"><span class="calibre18">   Polise sürekli olarak bir olayla duygusal bir bağ içini girmemesi öğretilirdi. Öğüt güzeldi ama kurban çocukken uygulanması çok güçtü. Küçük bir çocuğun Tanrı bilir nasıl bir dehşete sürüklendiğini düşündükçe, Megan'ın kalbi parçalanacak gibi oluyordu. Küçük ve yalnız ve korku içinde olmanın terk edilmişlik duygusu içinde olmanın ne demek olduğunu iyi bilirdi. Kendi çocukluğunun o anıları ruhunun derinliklerine suyun üzerindeki yağ gibiydi.</span></p>

  <p class="msoplaintext"><span class="calibre18">   Megan sağ tarafındaki bir bağırmayla kendine geldiği anda, uzun pembe dilleri ağızlarından sarkan bir çift köpeğin üzerine doğru gelmekte olduklarını gördü. Son anda biri sağa bir sola ayrıldı, güçlü gövdeleri bacaklarına çarpıp kendisini yere serdi.</span></p>

  <p class="msoplaintext"><span class="calibre18">   "Lanet olsun, tavşan kovalıyorlar!" Bir adam yüzünü buruşturarak Megan'a baktı, sonra elini uzattı. "Özür dilerim hanımefendi."</span></p>

  <p class="msoplaintext"><span class="calibre18">   "Ajan O'Malley, CTB" dedi Megan adamın yardımıyla yerden kalkarken.</span></p>

  <p class="msoplaintext"><span class="calibre18">   "Art Goble. Ben Heckle ile Jeckle'i toplayayım izin verirseniz."</span></p>

  <p class="msoplaintext"><span class="calibre18">   "Heckle ve Jeckle mi?" Megan köpeklerin ardından koşan adama bakarak kaldırıma çıktı.</span></p>

  <p class="msoplaintext"><span class="calibre18">   "Bu kadar kısa zamanda ancak bu kadarını yapabildik" dedi Mitch, Explorer'ını binanın önündeki yangın musluğunun yanına park etmişti. "Gönüllü köpek arama ve kurtarma kulübünü ve Minneapolis'teki köpek birimini çağırdım. Köpekler iki saate kadar burada olacak."</span></p>

  <p class="msoplaintext"><span class="calibre18">   Taşrada polisliğin sıkıntıları. Megan içini çekti. "Seyyar laboratuar yolda. Helikopterler de bir saate kadar burada olur. Çocuğun anababası ne durumda?"</span></p>

  <p class="msoplaintext"><span class="calibre18">   Mitch çaresiz bir bakışla başını salladı. "Hannah umutsuz. Paul öfkeli. İkisi de korku içindeler. Senin teknisyenlerini beklemek üzere Natalie'yi orada bıraktım."</span></p>

  <p class="msoplaintext"><span class="calibre18">   "İyi. Belki böylesi daha rahat olur."</span></p>

  <p class="msoplaintext"><span class="calibre18">   "Paul de araştırmaya yardıma geliyor."</span></p>

  <p class="msoplaintext"><span class="calibre18">   Megan gözlerini kapatıp inledi.</span></p>

  <p class="msoplaintext"><span class="calibre18">   "Biliyorum" diye mırıldandı Mitch. "Ama ona engel olamadım. Bir şeyler yapmak gerektiğine inanıyor."</span></p>

  <p class="msoplaintext"><span class="calibre18">   "Eğer Josh'u nerede bulacağımızı bilseydik onu o yana gönderirdik." Megan bir babanın bu durumda aktif bir şey yapma ihtiyacını anlıyordu ama bir babanın çocuğunun cesedini bulmasını ya da bir sivilin farkında olmadan delilleri yok etmesini ya da gördüğünde anlamamasını kimse istemezdi.</span></p>

  <p class="msoplaintext"><span class="calibre18">   "Onu şerifin adamlarıyla arkada tutarım. Onlar işe başladı mı?"</span></p>

  <p class="msoplaintext"><span class="calibre18">   "Evet. Ben ve o kovboy hepsini ateşledik."</span></p>

  <p class="msoplaintext"><span class="calibre18">   "Demek Russ'la tanıştın?"</span></p>

  <p class="msoplaintext"><span class="calibre18">   "Pek sevimli biri. Balık olsaydım beni iğrenerek suya geri atardı."</span></p>

  <p class="msoplaintext"><span class="calibre18">   "Seni uyarmadığımı söyleme."</span></p>

  <p class="msoplaintext"><span class="calibre18">   "Bu sözü rüyalarımda bile duyacağım" diye mırıldandı Megan. "Eğer uyuyabilirsem. Uzun bir gece olacak sanırım."</span></p>

  <p class="msoplaintext"><span class="calibre18">   "Evet ve daha da uzayacak." Mitch TV7 Haberler'in arabasının önlerinde durduğunu görünce yüzünü buruşturdu. "İşte eğlence ekibi de geldi."</span></p>

  <p class="msoplaintext"><span class="calibre18">   Haberciler Normandiya çıkartması yapan askerler gibi indiler arabadan. Teknisyenler malzemelerini çıkardılar, portatif projektörlerini yaktılar, sokağa kangal kangal kablo attılar. Ön kapı açıldı ve yıldız göründü: aşırı mavi lensler, havaya karşı kabartılıp permalanarak kaskatı kesilmiş saçlar Kadının üzerinde moda bir kazak, üzerinde yine son moda mavi bir ski ceketi vardı, lacivert pantolonunun paçaları yüksek deri çizmelerinin içine sokulmuştu. Kış ortasında felaket ve trajedi peşinde koşan muhabirlerin en son moda giyimleri.</span></p>

  <p class="msoplaintext"><span class="calibre18">   "Lanet olsun, Paige Price" diye homurdandı Mitch.</span></p>

  <p class="msoplaintext"><span class="calibre18">   Hiçbir muhabire karşı fazla bir sevgisi yoksa da, bunun haber peşinde açgözlü, hırslı ve acımasız olduğunu bilirdi. Atlatma bir haber için, rakiplerini altetmek için yapamayacağı hiçbir şey yoktu.</span></p>

  <p class="msoplaintext"><span class="calibre18">   "Şef Holt!" Paige Price'ın ağzına zarafet katan gülümsemesi küçük, uygun ve işbilir. Ama gözlerindeki heyecan parıltısı hiç de öyle değildi. "Kaçırılma hakkında sizden bir bilgi alabilir miyiz?"</span></p>

  <p class="msoplaintext"><span class="calibre18">   "Gerektiği takdirde yarın sabah bir basın toplantısı yapacağız" dedi Mitch. "Şu anda meşgulüz."</span></p>

  <p class="msoplaintext"><span class="calibre18">   "Elbette. Bu yalnızca bir dakikalık bir şey."</span></p>

  <p class="msoplaintext"><span class="calibre18">   Kadın Megan'a döndü, muhabir gözleri kurnazca bir tahminle parlıyordu, ama hemen anlayışlı bir kaygı ifadesi takındı. "Siz çocuğun annesi misiniz?"</span></p>

  <p class="msoplaintext"><span class="calibre18">   "Hayır. Ben Cezai Takibat Bürosu'ndan Ajan O'Malley'im."</span></p>

  <p class="msoplaintext"><span class="calibre18">   "Yeni olmalısınız."</span></p>

  <p class="msoplaintext"><span class="calibre18">   "Büroya değil. Deer Lake'e evet. Bugün ilk günüm."</span></p>

  <p class="msoplaintext"><span class="calibre18">   "Sahi mi? Yeni bir işe başlamak için ne kötü bir şey." Paige otomatik bir sesle gerekli sözcükleri söylerken beynindeki dosyaları karıştırıp gerekli bilgileri tarıyordu. "Araziye kadın ajan gönderildiğini duymamıştım. Bu olağanüstü değil mi?"</span></p>

  <p class="msoplaintext"><span class="calibre18">   "Öyle denilebilir" dedi Megan kupkuru bir sesle. "Şimdi eğer izin verirseniz, yapacak işlerim var, Bayan Paige. Zaten bu şef Holt'un soruşturmasıdır." Megan topu Mitch'e atmıştı ve erkeğin kendisine bakışını da kaçırmamıştı. Sokmak üzere hazırlanmış zehirli bir yılana sırtını dönmemeyi bilerek dikkatini muhabirden ayırmıyordu. "Josh Kirkwood'un sağ salim evine dönmesi için medyadan alacağımız her yardım bizim için çok değerlidir."</span></p>

  <p class="msoplaintext"><span class="calibre18">   Megan bu son sözünü de söyledikten sonra olay yeri ekibini beklemek üzere buz pistinin nisbi sıcaklığına çekildi. Paige Price'ın manikürlü pençelerinden kurtulduğu için rahatlamıştı. Büro politikası soruşturmalarda arka planda kalmak, reklamı ve övgüyü yerel şef ya da şerife bırakmaktı. CTB yerel yetkililerin emrinde çalışan bir kurumdu, sahne ışıklarından yararlanmak isteyen seyirciler örgütü değil.</span></p>

  <p class="msoplaintext"><span class="calibre18">   Bu politika Megan’ın işine gelirdi. O ünlü bir kişi değil, polis olmak istiyordu. Paige Price özel bir program için kendisini avladığı takdirde büroda neler olacağını iyi bilirdi. CTB'nin İlk Kadın Ajanı Sansasyonel Çocuk Kaçırma Olayında. Megan bir merak konusu ya da kadın hareketi sembolü olarak ne Paige Price ne de başka biri tarafından öne çıkarılmak istemiyordu. Tek istediği işini yapmaktı.</span></p>

  <p class="msoplaintext"><span class="calibre18">   Megan loş salonda tribüne çıkıp sessizliği için minnet duyarak bir sıraya oturdu. Sessizlik uzun süreli olmayacaktı. Seyyar laboratuar ellerindeki pek az delili toplamaya gelecekti: çanta ve not. Teknisyenleri telefonlara dinleme aygıtı takmaları için Kirkwood'ların evine gönderecekti. Sonra Mitch'le araştırmacıların bulgularını rapor edecekleri bir kumanda merkezi kuracaktı. Başının içinde bir milyon ayrıntı ateş-böcekleri gibi dolanıyordu.</span></p>

  <p class="msoplaintext"><span class="calibre18">   İstediği sorumluluk buydu işte. Babası yaşadığı sürece FBI'da çalışmaya ancak bu kadar yaklaşabilecekti. Ne istediğine dikkat et, O'Malley.</span></p>

  <p class="msoplaintext"><span class="calibre18">   Yorgunluktan başı dönerek eğer kendisi çocukken kaçırılmış olsaydı Neil O'Malley'in ne yapacağını hayal etmeye çalıştı. Bir babanın öfke gösterisini yapar ama herhalde gözlerden uzak olduğunda bira şişesini ağzına dikip hiç istemediği kızından kurtulduğuna sevinirdi.</span></p>

  <p class="msoplaintext"><span class="calibre18">   "Çıplak Kent'te bir milyon hikâye var" diye mırıldandı. Soyunma odalarının oradaki gölgeler arasında bir hareket gördü. Olie Swain mi? Adamın çirkin yüzünü ve kazan dairesinin yanındaki küçük odasındaki ekşi ter kokusunu hatırladı. "Çıplak Kent'te bir milyon hikâye var. Seninki nedir acaba, Olie?"</span></p>

  <p class="msoplaintext"><span class="calibre18">  </span><span class="calibre20">Mitch TV7'nin portatif ışıkları altında kaşlarını çatarak Josh Kirkwood'un kaçırılması hakkında kısa bir bilgi verdi saat o haberleri izleyicilerine çoğu bulmak için elden gelen her şeyi yapıldığını söyleyip herhangi bir bilgisi olanın öne çıkmasın istedi.</span></p>

  <p class="msoplaintext"><span class="calibre18">   Deer Lake'de çok kişi Minneapolis'in yedinci kanalı olan KTVS istasyonunu izlerdi. Bunlardan birinde önemsiz bir bil bile olsa Mitch onu elde etmek için yalvarmaya hazırdı. Paige Price'a özel röportaj vermeye sinirleniyordu ama kişisel duygularını işe karıştıramazdı. Kimi her nasıl olursa olsun kullanmaya hazırdı. Josh'u geri getirmek için şeytanla da şeytanın kızkardeşiyle de anlaşmaya hazırdı.</span></p>

  <p class="msoplaintext"><span class="calibre18">   Paige yanında ciddi ve çok gösterişliydi. Işıldakların ısısıyla yoğunlaşan parfümü pahalı bir şeydi. Boğucu. Yoksa Mitch'in boğazında yükselen ve kulaklarının arasında zonklayan şey öfkesi miydi? Mitch beyanatını bitirdiğinde kadın bir soruyla hemen karşısındaydı ve usta bir hareketle kaçış yolun kapatmıştı.</span></p>

  <p class="msoplaintext"><span class="calibre18">   "Şef Holt buna kaçırılma olayı dediniz. Bu Josh Kirkwood'un kaçırıldığı hakkında elinizde kanıt var mı demek oluyor? Eğer varsa, bu kanıt nedir?"</span></p>

  <p class="msoplaintext"><span class="calibre18">   "Bayan Price bu tür bilgileri açıklamaya yetkili değilim."</span></p>

  <p class="msoplaintext"><span class="calibre18">   "Ama Josh Kirkwood'un yaşamı için endişede olduğunuzu söyleyebiliyorsunuz, öyle mi?"</span></p>

  <p class="msoplaintext"><span class="calibre18">   Mitch soğuk bir tavırla baktı kadına. "Biri Josh Kirkwood'u kaçırdı. Her aklı başında insan Josh'un güvenliği için kaygılanır. Onu bulup sağ salim ailesine teslim edebilmek için elimizden geleni yapıyoruz."</span></p>

  <p class="msoplaintext"><span class="calibre18">   "Wetterling'lerin çocuğunun kaçırılması ya da Erstad'ın çocuğunun kaybolması gibi olayların sonucunu düşündüğümüzde bu gerçekçi bir umut mudur? Ya da şu anda ulusal çapta önemli olan diğer olaylar: California'da Polly Klaas ve New York'ta Sara Wood. Geçen her dakikayla çocuğun sağ salim dönme şansının azaldığı doğru değil midir?"</span></p>

  <p class="msoplaintext"><span class="calibre18">   "Her olay ayrıdır, Bayan Price." Mitch zaten berbat olan bir durumu sansasyon haline getirmekte olduğu için, içinden bir küfür savurdu kadına, ilkesiz orospu ne olacak! Ama bunu zaten çok iyi biliyordu, değil mi? "Bu olayla onları ve sonuçlarını birbirlerine bağlayarak insanları korkutmaya gerek yok" dedi.</span></p>

  <p class="msoplaintext"><span class="calibre18">   Paige bu kınama karşısında gözünü bile kırpmadı. Saldırıya geçti hemen. "Bu olayın sizin için özel bir önemi var mı, Şef, sizin de geçmişte..."</span></p>

  <p class="msoplaintext"><span class="calibre18">   Mitch sorunun sonunu beklemedi. Röportajı orada sona erdirip döndü, buz pistine doğru yürürken kolunu tutmak.için uzanan elini omzunu silkerek iteledi. İçinde öfke düdüklü bir tencerenin içindeki buhar gibi tıslıyordu. Arkasında Paige'in hikâyeyi konuyu bağlayarak kendisini kurtardığını duyuyordu:</span></p>

  <p class="msoplaintext"><span class="calibre18">   "... Bu küçük kasabanın kalbine inen bu büyük kent dehşetini sizlere ilk getiren TV7 Haberlerden Paige Price."</span></p>

  <p class="msoplaintext"><span class="calibre18">   Biri, "Tamam çocuklar!" diye seslendi. "Şimdilik bu kadar." Mitch teknisyenlerin soğuk konusunda söylendiklerini duydu, sonra arkasından gelen sert ayak seslerini.</span></p>

  <p class="msoplaintext"><span class="calibre18">   "Mitch, dur!"</span></p>

  <p class="msoplaintext"><span class="calibre18">   Mitch ellerini ceketinin ceplerine sokup kadına gözünün ucuyla bile bakmadan yoluna devam etti. Hoş, kadının kendisini görmezden gelmesinden yılacağı yoktu ya. Paige Price öyle ince imalara aldırmazdı.</span></p>

  <p class="msoplaintext"><span class="calibre18">   "Mitch!"</span></p>

  <p class="msoplaintext"><span class="calibre18">   "Kendini iyi kurtardın, Paige. Biraz sansasyon, biraz sempati, izleyiciler senin ilk gelen akbaba olduğunu bilsinler, yeter. Ne kadar da profesyonelce."</span></p>

  <p class="msoplaintext"><span class="calibre18">   "Bu benim işim." Kadın her nasılsa hem özür dilercesine hem de gururlu bir ses tonuyla konuşmuştu.</span></p>

  <p class="msoplaintext"><span class="calibre18">   "Biliyorum."</span></p>

  <p class="msoplaintext"><span class="calibre18">   "Bana hâlâ kızgınsın."</span></p>

  <p class="msoplaintext"><span class="calibre18">   Mitch kapıyı gereğinden fazla sertçe açıp loş hole girdi. Kadının sesindeki o sahte kırılmışlığa öfkelenmişti. Yaralı rolünü oynamaya nasıl cesaret edebilirdi? Kamuoyu önünde Paige Price'ın kurnazlığı ve keskin diliyle parça parça edilen kendisi olmuştu.</span></p>

  <p class="msoplaintext"><span class="calibre18">   Ona doğma büyüme Florida'lı birinin Minnesota'ya yerleşmesi hakkında bir program hazırlamak istediğini söylemişti: Küçük kasaba yaşantısına alışmaya çalışan büyük kent polisi. Zararsız ve kamuoyunun ilgisini çekecek bir hikâye. Ve sonunda Mitch'in yaşamını bütün çıplaklığıyla açıklamıştı. Kendisinin gömdüğü geçmişi bulup çıkarmış ve bütün eyalete yaymıştı. Adaletin bir neferi olan ve yaşamı rastgele bir şiddet hareketiyle parçalanan Mitchell Holt'un trajik öyküsü.</span></p>

  <p class="msoplaintext"><span class="calibre18">   "Araştırmacı muhabir için bir puan daha." Mitch'in alayı sert bir şekilde yankılandı. Ağzını kıvıran gülümseme alaycı ve acıydı. Bir ışıldak gibi çevirdi bunu kadının yüzüne. "Bilineni ortaya çıkardığın için seni bir kere daha kutlarım."</span></p>

  <p class="msoplaintext"><span class="calibre18">   Paige'in ağzı kasıldı. Parlak gözlerle erkeğe baktı. "Benim açıkladığım şeyler gizli değildi."</span></p>

  <p class="msoplaintext"><span class="calibre18">   Ben yalnızca işimi yapıyorum. Gizli bilgi değil bunlar. Halkın bilme hakkı var. Mazeretler beynine inen çekiçlerdi sanki. Basınç kırmızı çizgiye vardı ve Mitch'in denetimi eski bir maden parçası gibi parçalanıverdi.</span></p>

  <p class="msoplaintext"><span class="calibre18">   Kadına doğru bir adım atarak, "Hayır!" diye gürledi. Paige gözleri irileşerek gerileyince, Mitch parmağını adaletin mızrağı gibi uzatarak yürümeye devam etti. "Sen benim yaşamımı açıkladın. Arka plan ya da renk değil. Benim yaşamım. Ben yaşamımın özel kalmasını tercih ederim. Eğer Minnesota'da herkesin yaşam öykümü bilmesini isteseydim oturur kahrolası bir otobiyografi yazardım!"</span></p>

  <p class="msoplaintext"><span class="calibre18">   Paige şimdi duvara dayanmıştı, başı Wayne Gretzky ile el sıkışan Gordie Knutson'un fotoğrafının hemen altındaydı. Hiçbir profesyonel cila o anda titremekte olduğunu saklayamazdı. Ama buna rağmen erkeğin gözlerinin içine bakıyor, her şeyi okuyor, hepsini o hesapçı beyninin bir köşesine kaydediyordu. Mitch onun bu konuşmayı kullanma yolunu aradığını, bir şey kazanmaya çalıştığını, haberine "yakın kişisel bilgi" katmayı düşündüğünü görebiliyordu. Midesini bulandırıyordu bu durum. Yıllar boyunca pek çok muhabir tanımıştı. Hepsi de beşbelasıydılar ama çoğu herkesin anladığı kurallar içinde çalışırlardı. Paige Price bazı insanların hız sınırına aldırış etmedikleri gibi kurallara aldırış etmezdi. Onun için hiçbir yasak yoktu.</span></p>

  <p class="msoplaintext"><span class="calibre18">   Paige serinkanlılığını ustaca toplayıp kusursuz dudaklarına bir pişmanlık ifadesi verdi. "Canını sıktıysam özür dilerim, Mitch. Öyle bir niyetim yoktu."</span></p>

  <p class="msoplaintext"><span class="calibre18">   Mitch geriledi, yüzü tiksintiyle buruştu. O incecik boğaza sarılıp kadını bez bir bebekmiş gibi sallamak isterdi. O güzel başı Gordie'nin resmi düşene kadar duvara vurmayı düşündü. Ama bunu yapamazdı.</span></p>

  <p class="msoplaintext"><span class="calibre18">   Çok büyük bir çabayla öfkesini göğsündeki o küçük odaya sokup kapısını çarparak kapadı.</span></p>

  <p class="msoplaintext"><span class="calibre18">   "Sizin niyetinizi biliyorum, Bayan Price" dedi. "Bir iki kalbi titretip Emmy ödülünün yerel taklidini kazanmak. Ödül rafınızda iyi görüneceğini umarım. Onu koymak için size daha yaratıcı bir iki yer tavsiyesinde bulunabilirdim ama bunu artık sizin hayalgücünüze bırakacağım."</span></p>

  <p class="msoplaintext"><span class="calibre18">   Paige elini erkeğin koluna dayadı. "Mitch, ben dost olmamızı istiyorum."</span></p>

  <p class="msoplaintext"><span class="calibre18">   "Dost ha!" Mitch güldü. "Düşmanlarına nasıl davrandığını görmek istemem doğrusu."</span></p>

  <p class="msoplaintext"><span class="calibre18">   "Pekâlâ. Haberin arka planı konusunda sana karşı daha dürüst olmalıydım. Bunu artık anlıyorum."</span></p>

  <p class="msoplaintext"><span class="calibre18">   "Geriyi görüşün yirmide yirmiymiş demek."</span></p>

  <p class="msoplaintext"><span class="calibre18">   Paige alayı duymazlıktan geldi. "İkinci bir şans tanıyamaz mısın bana? Birlikte yemek yiyebiliriz. Oturup anlaşırız... olay kapandığında tabii."</span></p>

  <p class="msoplaintext"><span class="calibre18">   "Neden olmasın" diye sırıttı Mitch. "Ve sen o vaad önümde havuç gibi sallarken ben de sana olayın gidişatı hakkında özel bilgi vereceğim, değil mi? Bu işler böyle yapılır, ha?" Mitch'in gözleri tiksintiyle kasıldı. "Paige, beri seninle bir kere yemek yemiştim. Ve bir kere yeter de artar bile."</span></p>

  <p class="msoplaintext"><span class="calibre18">   Kadın sanki canı acımış gibi gözlerini kırpıştırdı. Sanki canını acıtabilirmişim gibi, diye düşündü Mitch.</span></p>

  <p class="msoplaintext"><span class="calibre18">   Paige'in yüzündeki ifade yumuşadı, erkeğin kolu üzerindeki eli hafif bir okşamayla kıpırdadı. "Yemekten daha fazlası da olabilir" diye mırıldandı. "Senden hoşlanıyorum Mitch. Bir yanlış yaptığımı biliyorum. Bırak da kendimi bağışlatayım."</span></p>

  <p class="msoplaintext"><span class="calibre18">   Kendi çekiciliğini ortaya koymayı gereksiz görüyor gibiydi. Herhalde egosu belden aşağısında duygu olan her erkeğin, kişiliğinin daha az cazip yanlarına rağmen kendisini isteyeceğine inandırıyordu kendini.</span></p>

  <p class="msoplaintext"><span class="calibre18">   Mitch başını salladı. "Çok şaşırtıcı. Sen istediğini elde etmek için gerçekten her şeyi yaparsın, değil mi?" Kadının elini tutup kolu üzerinden indirdi. "Bayan Price, doğrusunu söylemek gerekirse penisimi bir kıyma makinesine sokmayı tercih ederim. Şimdi izin verirseniz çalınmış bir çocuğu aramak zorundayım. Bunu anlamak sizin için biraz güç olsa da, inanın bu sizden çok daha önemlidir."</span></p>
</body>
</html>
