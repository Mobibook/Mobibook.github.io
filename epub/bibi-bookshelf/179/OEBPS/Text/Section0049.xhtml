<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">OTUZ SEKİZİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><b class="calibre22">11. GÜN</b></p>

  <p class="msoplaintext"><span class="calibre18"><b class="calibre10">SAAT 21:03 -6,6°C RÜZGÂR FAKTÖRÜ: -13,2°C</b></span></p>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><span class="calibre20">Mitch beklemek için ağaçların arasına yerleşti. Olduğu yerden parkın güneybatı girişini görüyordu. Kendisi batıdan, Lakeside tarafından gelmişti. Noogie onu bırakıp kararlaştırdıkları zamanı beklemek için Explorer'e dönmüştü. Mitch de dizlerine kadar çıkan karda sık ağaçların arasına girmiş, yokuş aşağı kâh kayarak, kâh yerdeki köklere takılıp tökezleyerek yürümüştü.</span></p>

  <p class="msoplaintext"><span class="calibre18">   Bir meşe ağacının geniş gövdesi ardında çömelmiş, soluğunu toparlamaya çalışıyordu. Parkın doğu ve batı kapılan arasında bir atnalı gibi uzanan araba yolu on metre ilersindeydi, araba park yeri de güneye doğru elli metre ötedeydi. Park yerindeki cıva buharlı lambalar yanıyor, ışıkları altında kar ateş böceği sürüsünü andırıyordu.</span></p>

  <p class="msoplaintext"><span class="calibre18">   Mitch saatine baktı. On iki dakika erken gelmişti. On iki dakika orada bekleyecek, terleyecek ve namussuz herifin Megan'a neler yaptığını düşünecekti. On iki dakika boyunca Dietz ve Stevens'e verdiği talimatın yeteri kadar açık olmadığını, birinin her nasılsa bir hata yapacağını ve Megan'ın öldürüleceğini düşünerek kahrolacaktı. Bir plan kurmak için fazla zamanı olmamıştı ve adamlarının rehine durumlarında bir deneyimleri olmadığının farkındaydı. Kötü adamın, bir kasabalının ya da bir gazetecinin elindeki tarayıcıda duyulmak korkusuyla telsiz iletişimini göze alamamışlardı.</span></p>

  <p class="msoplaintext"><span class="calibre18">   Namussuzun kim olduğunu merak edecek on iki dakika.</span></p>

  <p class="msoplaintext"><span class="calibre18">   Priest miydi? Megan'ın içgüdüsü doğru mu çıkmıştı? Öyle aklına esip de yardım almadan nasıl da gitmişti ama. Böyle yapmaması gerektiğini bilirdi. Ama onunla gidecek kimse de olamazdı. Görevden alınmıştı. Ve Megan en son kuramını kendisine anlattığında Mitch hiç önemsememiş ve bu da kadını çılgına çevirmişti.</span></p>

  <p class="msoplaintext"><span class="calibre18">   Priest olduğuna inanamıyordu. İki yıl adamın çevresinde bulunmuş ve asla kötü bir duyguya kapılmış değildi.</span></p>

  <p class="msoplaintext"><span class="calibre18">   Ama sen Olie'nin de zararsız olduğunu ve gün ortasında 7-Eleven'da kötü bir şey olmayacağını da düşünmüştün.</span></p>

  <p class="msoplaintext"><span class="calibre18">   Mitch gözlerini kapadı. Tanrım aynı şey bir daha olmasın, Megan, hem de gözlerinin önünde ölmesin. Yanıldığı, aptallık ettiği ya da gerçeği göremeyecek kadar inatçı olduğu için değil. Bir insanın daha kendi yüzünden ölmesine dayanamazdı. Özellikle de ilk andan beri gözlerini açması için kendisini dürtükleyen, kendisine yarattığı bomboş sığmak dışında bir şeyler görmesini isteyen Megan ölmesin. Terk edilmiş, ihmal edilmiş, taciz edilmiş ama yaşamdan çok daha iyi şeyler almaya hak kazanmış Megan ölmesin.</span></p>

  <p class="msoplaintext"><span class="calibre18">   Pikap zamanından on dakika önce saat 21:05'te göründü. Son model bir GMC 4x4, kalın lastikli, önünde ROY'UN OYUNCAĞI yazıyor. Park yerini geçip taze karların üstüne çıktı. Mitch ağaçların arasında çömelmiş yürüyerek sürücüsü inmeden yolunu kesmeye çalıştı.</span></p>

  <p class="msoplaintext"><span class="calibre18">   Kalın kar tabakası çizmelerini çekiyor, çok değerli saniyeleri kaybetmesine neden oluyordu. Dişlerinin arasından soluk alıp vererek, gözlerini ağaçların öte yanında bir görünüp bir kaybolan pikaptan ayırmadan yürüyordu. Fren ışıkları sönünce kendini bir ceviz ağacının ardına attı. Önü açık parkasının içine elini sokup Smith Wesson'unun kılıfından çıkarırken bile gözlerini pikaptan bir an bile ayırmamıştı.</span></p>

  <p class="msoplaintext"><span class="calibre18">   Sürücü kapısı açıldı. Direksiyonun ardından siyahlara bürünmüş, yüzünde kayak maskesi olan bir gölge çıktı. Kara Adam! Adam çevresine uzun uzun bakınıp bir ihanet belirtisi arandı. Mitch görünmez olmayı umuyor, ağacın gövdesine yapışmış duruyordu. Adamın bakışları o yana döndüğünde soluğunu da tuttu. Kara Adam kamyonetin öteki yanına geçip yolcusunu indirirken soluğunu koyverdi.</span></p>

  <p class="msoplaintext"><span class="calibre18">   Adam kadını park yerine doğru götürdü. Mitch görmeye çalışıyordu ama bu kötü koşullar altında seçmesi imkânsızdı. Megan'ın boyunda ve saç renginde herhangi bir kimse olabilirdi. Bir tuzak olabilirdi. Megan bir yerde bir bodrumda olabilir ve kaderi Mitch'in yanlış bir şey yapmasına bağlı olabilirdi.</span></p>

  <p class="msoplaintext"><span class="calibre18">   Mitch panikle mücadeleye çalıştı. Polis gibi düşün. Polis gibi gör. Ne görüyorsun?</span></p>

  <p class="msoplaintext"><span class="calibre18">   Kadın sanki kendi başına yürüyemiyormuş gibi Kara Adam'a yaslanıyordu. Hafifçe öne eğilmiş, adımları düzensiz, topallıyordu. Istırap içindeydi. Kararlaştırılan zamandan on dakika önce hazırlanan bir tuzaksa sahte Megan'ın böyle bir gösteri yapmasına gerek yoktu. Megan'dı bu ve ağır yaralıydı. O hayvan ne yapmıştı ona?</span></p>

  <p class="msoplaintext"><span class="calibre18">  </span><span class="calibre20">Megan kamyonetten inince adama iyice yaslanmıştı ve bunu hem başka türlüsü mümkün olmadığından hem de ona vereceği en küçük bir rahatsızlık kendi lehine bir puan olacağından yapıyordu. Elleri arkasından bağlıydı, gözlerinde hâlâ bağ vardı. Üzerinde yalnızca ince ipekli iç çamaşırı ve örtünmesi için bir çarşaf vardı. Soğuk vücudunu ısırıyor, ağrılarını uyuşturacağı yerde azdırıyordu. Sağ dizini doğrultamıyordu. Şişmiş gibiydi ve her adım küçük bir sancı patlamasına neden oluyordu. Ağırlığını taşıyıp taşımayacağından emin değildi ama topallamasını abartıyor, Wright'a tosluyor, onun da sendelemesine neden oluyordu. Wright da ceza olarak elini sıkıyor, onu acıdan bağırtıyordu.</span></p>

  <p class="msoplaintext"><span class="calibre18">   "Rolünü oyna, orospu." Tabancasını kadının yüzüne dayadı. "Yoksa beynini uçururum."</span></p>

  <p class="msoplaintext"><span class="calibre18">   Megan'ın bu oyunda rolü Küçük Düşme'ydi. Garrett hepsinden kurnaz çıkmıştı. Josh'u herkesin gözü önünde kaçırmış, küçük ipuçlarını serpiştirmiş ve hepsini kandırmıştı. En büyük jesti, en ağır hakareti Megan olacaktı. Onu yakalamış, dövmüş, kendisinin yenilmez olduğuna inanarak işlerine yarayacağını hiç sanmadığı deliller bırakmıştı.</span></p>

  <p class="msoplaintext"><span class="calibre18">   Ama onu yıkan da bu olacak diye düşündü Megan. Garrett, kendi büyüklük hayallerinin sarhoşluğu içindeydi. Yıllar boyunca neler yaptığını ancak Tanrı bilirdi, ama bundan yakasını sıyıramayacaktı. Megan yaşadığı sürece asla.</span></p>

  <p class="msoplaintext"><span class="calibre18">   Garrett, kadının yüzünü geldikleri yöne çevirdi, uçları rüzgârda uçuşan çarşafı tam da istediği gibi büyük bir şalmışçasına çevresine sardı. Kırmızı lekeli bir çarşaf. Megan lekelerin kan olduğunu biliyordu. Kanıt, demişti adam. Onlara bir polisi sardığı bu kanıtı verecekti ve ona rağmen kimse kendisine el süremeyecekti.</span></p>

  <p class="msoplaintext"><span class="calibre18">   Sen öyle san, orospu çocuğu.</span></p>

  <p class="msoplaintext"><span class="calibre18">   Megan adamın yaklaştığını hissetti, nane kokan sıcak nefesi yüzündeydi şimdi. "Çok hoştu" diye mırıldanan Garrett dudaklarını kadının dudaklarına değdirdi.</span></p>

  <p class="msoplaintext"><span class="calibre18">   Megan adamın yüzüne bir tokat indirdi ve karşılığında tabancanın kabzasını ağzının ortasına yedi. Olduğu yerde sendelerken ağzı sıcak kanla doldu. Kanı tükürürken bu en ye acıyı değil de, yalnızca Mitch'in geleceğini düşündü. Mutlaka erken gelme riskini göze almış olmalıydı. Bu canavarın yakalanması demekti. Ama aynı zamanda Megan'ın kendi hayatı demek de olabilirdi. Acaba Mitch bunu göze alacak mıydı?</span></p>

  <p class="msoplaintext"><span class="calibre18">   Haydi Mitch. Burada ol. Burada ol.</span></p>

  <p class="msoplaintext"><span class="calibre18">   Wright yanından uzaklaşırken attığı adımları saydı. İki üç... Tabancasını kılıfına mı sokmuştu? Megan çok yavaş bil hareketle döndü, kısıtlı olan görüşü yere dönük olarak, ayal izlerinden kamyonetin yönünü anlamaya çalıştı. Gözündeki bağı oynatmak için başını omzuna yaslayınca sağ gözüyle biraz daha ilersini görebildi. Adamın bacaklarını.</span></p>

  <p class="msoplaintext"><span class="calibre18">   Ona saldırırsa -bunu yapmayı başarırsa- Mitch'in yetişmesine kadar onu önleyebilir miydi? Yoksa boşuna mı ölecekti? Kafasında dolaşan düşünceler ve sorular sonunda basit bir gerçeğe dönüşüyordu: O kadar şeyi eksik ve söylenmeden bırakarak böyle rezil bir şekilde ölmek istemiyordu.</span></p>

  <p class="msoplaintext"><span class="calibre18">  </span><span class="calibre20">Mitch kaskatı kesilmişti. Herifi şu anda yakalamak, Megan'a vurduğu için öldüresiye dövmek istiyordu. Ama bekleyebilirdi. Hele aracına binsin ve gitsindi bakalım. Dietz ile Stevens onu doğu kapısında durdururlardı. Şimdiye kadar ancak sarhoşları ve küçük çaplı uyuşturucu satıcılarını tutuklamış olan Dietz ve Stevens. Bu hayvan herif, Josh'u bulmanın anahtarıydı. Onun kaçmasına izin verirlerse... Kamyonete olan yolu yarılamıştı. Bir kere bindiği takdirde kaçacaktı.</span></p>

  <p class="msoplaintext"><span class="calibre18">   Ancak o anda karar verme imkânı Mitch'in elinden alındı. Megan dönüp adamın üstüne atladı. Adam döndü, ikisi birden karlar arasına yuvarlandılar.</span></p>

  <p class="msoplaintext"><span class="calibre18">   Mitch korku ve öfkeyle kanatlanarak yokuştan aşağı koştu.</span></p>

  <p class="msoplaintext"><span class="calibre18">   "Teslim ol! Polis!"</span></p>

  <p class="msoplaintext"><span class="calibre18">  </span><span class="calibre20">Megan'ın soluğu kesilmişti. Wright'in elinden, lanet çarşaftan kurtulup ayaklarını altına almak için çırpmıyordu. Gözlerindeki bağ çıkmıştı ama Wright'in eli gevşemiyordu. Adam ayağa kalkarken onu kaldırdı, tabancasını şakağına dayadı. Sonra yarı çekerek yarı iterek kamyonete sürükledi.</span></p>

  <p class="msoplaintext"><span class="calibre18">   "Ona seni öldüreceğimi söyle! Ona seni öldüreceğimi söyle!"</span></p>

  <p class="msoplaintext"><span class="calibre18">   "Sen kendin söyle. Beni öldürürsen sen de burada öleceksin."</span></p>

  <p class="msoplaintext"><span class="calibre18">   "Orospu!"</span></p>

  <p class="msoplaintext"><span class="calibre18">   Wright kadını yana savurup kolunu boğazına bastırdı.</span></p>

  <p class="msoplaintext"><span class="calibre18">   "Tabancanı yere at!" diye bağırdı Mitch.</span></p>

  <p class="msoplaintext"><span class="calibre18">   Üç metre ilerde duruyordu. Smith Wesson emniyeti açık olarak elindeydi, parmağı tetiğe basıp hayvan herifin kafasına çürük bir karpuz gibi açmak için kaşınıyordu. Ama ateş edemezdi, Megan çok yakındı, tam bir kalkan oluşturuyordu. Siyah bir dokuz milimetrelik tabancanın namlusu şakağına dayanmıştı. Mitch yanlış bir şey yaptığı, yanlış bir karar verdiği anda kadının öleceğini biliyordu. Gözlerini kırpıştırarak akan terleri silmeye çalıştı. Ölü Allison'la ölü Megan’ın görüntüleri gözlerinin önünde donmuş resim kareleri gibi gidip geliyordu. Allison gri muşamba üstünde, kanı çevresine yayılıyor. Megan karların içinde, kanı buzlu vişne şurubu gibi emiliyor.</span></p>

  <p class="msoplaintext"><span class="calibre18">   "At o tabancayı! Tutuklandın!" diye gürledi.</span></p>

  <p class="msoplaintext"><span class="calibre18">   Wright, Megan'ı kamyonetin açık kapısına bir adım daha sürükledi. Motor çalışıyordu.</span></p>

  <p class="msoplaintext"><span class="calibre18">   "O kamyonetle buradan asla çıkamazsın!" diye bağırdı Mitch. "Her iki çıkışta da iki araç bekliyor seni."</span></p>

  <p class="msoplaintext"><span class="calibre18">   "Ona oyunu dürüstçe oynamadığını söyle" diye fısıldadı Wright.</span></p>

  <p class="msoplaintext"><span class="calibre18">   Megan adama gözucuyla baktı. "Canın cehenneme!"</span></p>

  <p class="msoplaintext"><span class="calibre18">   Megan birden dizlerini koyverdi. Ağırlığı Wright'a dengesini kaybettirince Mitch'e üzerlerine atlama fırsatı doğdu. Wright, Megan'ı Mitch'in üstüne itti, ikisi de karların arasına yuvarlandılar. Wright onlardan yana rastgele ateş ederek kamyonete atladı.</span></p>

  <p class="msoplaintext"><span class="calibre18">   Mitch, Megan'ı altına alıp korurken üzerine yağan kurşunlarla irkildi.</span></p>

  <p class="msoplaintext"><span class="calibre18">   "Garrett Wright'tı!" diye bağırdı Megan.</span></p>

  <p class="msoplaintext"><span class="calibre18">   Mitch kadının üstünde dirsekleri üzerinde doğruldu. "Vuruldun mu?"</span></p>

  <p class="msoplaintext"><span class="calibre18">   "Hayır! Git yakala orospu çocuğunu!"</span></p>

  <p class="msoplaintext"><span class="calibre18">   Kamyonet hareket ederken Mitch ayağa fırladı. Aracın arka tarafı savrulup önüne gelince kenarını tutup sıçradı. Bu arada tabancası da elinden kayıp kamyonetin arkasına düşmüştü. Kamyonet bu kere öteki yana savrulup Mitch'i de sürükledi.</span></p>

  <p class="msoplaintext"><span class="calibre18">   Wright, denetimi sağlayıp kamyoneti düzelttiği sırada, Mitch de arkaya atlamıştı. Tabancasını görüp aldı, sonra çömelerek doğruldu, öne doğru yürüyüp demiri tuttu.</span></p>

  <p class="msoplaintext"><span class="calibre18">   Arka camı tabancayla yumruklayarak, "Durdur şunu, Wright!" diye bağırdı. "Seni tutukluyorum!"</span></p>

  <p class="msoplaintext"><span class="calibre18">   Wright, direksiyonu çevirerek Mitch'i kenara savurdu. Bir dönemece girerlerken kamyonetin sağ tekerlekleri havaya kalktı, Mitch öteki yana savruldu. Yine demiri tuttu, tabancasını kaldırıp arka camdan ateş etti. Kurşun arka camı delip geçti ama ön cama çarpınca cam örümcek ağı gibi çatladı.</span></p>

  <p class="msoplaintext"><span class="calibre18">   "Durdur şunu dedim sana!" Mitch kurşunun açtığı deliği tabancanın kabzasıyla genişletip emniyetli camı içeri doğru büktü.</span></p>

  <p class="msoplaintext"><span class="calibre18">   Wright, dönüp omzu üzerinden ateş etti, kurşun açığından geçerken Mitch yana atlayıp adamın tam arkasına geçti. Sol eliyle hâlâ demire tutunarak sağ elini kırık camdan sokup tabancayı Wright'ın kulağına dayadı.</span></p>

  <p class="msoplaintext"><span class="calibre18">   "Durdur şu laneti dedim sana! Seni tutukluyorum!"</span></p>

  <p class="msoplaintext"><span class="calibre18">   Wright direksiyonu sertçe sola kırıp gaza bastı. Kamyonet yoldan çıkıp şarampole doğru havalandı. Mitch bir küfür savurarak dizüstü çöktü, tabancayı ceketinin içine sokup demire iki eliyle tutundu.</span></p>

  <p class="msoplaintext"><span class="calibre18">   Kamyonet dört tekerleği üzerine düştü, sonra yana kaydı, bir ağacın gövdesine bindirdi. Mitch, top gibi oradan oraya savruluyordu. Yere düşerken bir ara karlı bir gökyüzü parçası gördü, sonra çarptığı anda gözlerinin ardında bir renk patlaması oldu.</span></p>

  <p class="msoplaintext"><span class="calibre18">   Görüşü düzelmeden kalkmış, tabancasını çekiyordu.</span></p>

  <p class="msoplaintext"><span class="calibre18">   Kamyonete koşarken Garrett Wright'i görmeye çalışıyor, çarpmanın şiddetiyle bayılıp bayılmadığını düşünüyordu. Kendisine yanıt üç el silah sesi oldu. Mitch kendini geniş bir çamın ardına attı.</span></p>

  <p class="msoplaintext"><span class="calibre18">   Bir an orada kaldı, soluğunu toparlamaya çalışırken dallar arasından Wright'i görmek istediyse de ortalık çok karanlıktı. Çömelmiş kalarak, kamyonete doğru ağaçtan ağaca yürüdü. Kamyonet küçük bir ağaçlığın içinde kalmıştı: Güneyi ve doğusu açıktı. Batısında elli metre kadar sonra tepeyi örten sık ormanlık başlıyordu. Wright eğer kaçacaksa tek umudu batıya koşmak olabilirdi.</span></p>

  <p class="msoplaintext"><span class="calibre18">   Mitch gözlerini kamyonetten ayırmadan kendini başka bir ağacın ardına attı.</span></p>

  <p class="msoplaintext"><span class="calibre18">   "Teslim ol, Wright!"</span></p>

  <p class="msoplaintext"><span class="calibre18">   Sessizlik. Rüzgâr. Ağaçların uğultusu.</span></p>

  <p class="msoplaintext"><span class="calibre18">   Mitch derin bir soluk alarak kamyonetin yolcu tarafına koştu. Ateş edilmedi. Aracın yaralanmış radyatörünün tıslamasından başka bir şey yoktu. Mitch ağır ağır doğruldu. Kamyonet boştu. Camların ardından Garrett Wright'ın koşmakta olduğunu gördü, ormanın kıyısından ancak on metre uzaktaydı.</span></p>

  <p class="msoplaintext"><span class="calibre18">   "Bu iş için çok yaşlısın, Holt" diye homurdanarak gücünü topladı Mitch. Sonra o da koşmaya başladı. Açıklıktan geçerken Wright'in ateş etmesini bekledi ama ateş edilmedi. Tabancasını çekerek yokuş yukarı çıkıp ağaçların arasına daldı.</span></p>

  <p class="msoplaintext"><span class="calibre18">   Ağaç gövdelerinin arasında kuzeye doğru bir kıpırtı görünce o yana koştu. Bir silah sesi duyduğu anda bir kurşun iki karış solundaki bir ağaca saplandı. Mitch kendini yüzüstü yere attı ve bekledi. Eline sıcak ve yumuşak bir şey gelmişti. Canlı bir şeye dokunmuş olduğu korkusuyla elini çekti. Ama gördüğü yalnızca siyah bir kayak maskesiydi.</span></p>

  <p class="msoplaintext"><span class="calibre18">   "Wright!" diye bağırdı. "Teslim ol! Kaçamazsın!"</span></p>

  <p class="msoplaintext"><span class="calibre18">   Bir oyun. Lanet bir oyun. insanların yaşamlarını mahvetmeye bu adı veriyordu. Ama bunu kazanamayacaktı.</span></p>

  <p class="msoplaintext"><span class="calibre18">   Bir el daha ateş edildi. Mitch de ateş ederek sağa doğru kaçıp koşmaya başladı. Wright'ı gölgeler arasında dana kara bir gölge olarak gördü. Sonra gözden kayboldu.</span></p>

  <p class="msoplaintext"><span class="calibre18">   Bacaklarının ve sırtının adaleleri alev alev yanıyordu. Soğuk hava ciğerlerini iğnelercesine delmekteydi. Çizmesinin burnu bir şeye takılınca yüzüstü yuvarlandı. Ayağa kalktığında bir kurşun parkasının sol kolunu deldi, kolunu sıyırdı, kendisini bir yana savurdu.</span></p>

  <p class="msoplaintext"><span class="calibre18">   "Lanet olsun!" Mitch bir ağacın ardına attı kendini. Yarası çok yanıyordu ama onu önleyecek kadar ağır değildi ve sol kulundaydı.</span></p>

  <p class="msoplaintext"><span class="calibre18">   Başını dikkatle ağacın arkasından çıkardı. Wright'tan eser yoktu. Tepenin üzerinde ışıktan bir hale vardı. Son ağaçların ardında Lakeside mahallesi uzanıyordu. Hannah'nın ve Paul'ün mahallesi. Garret Wright'in mahallesi. Psikoloji okutan, Bilimkurgu Kovboyları'yla çalışan ve bir Saab süren Garrett Wright. Ona bakıp da o ütülü giysiler altında bir çılgının olacağı kimin aklına gelirdi?</span></p>

  <p class="msoplaintext"><span class="calibre18">   Karların arasında bir kıpırtı görünce tepenin üzerindeki kayak yoluna girdi.</span></p>

  <p class="msoplaintext"><span class="calibre18">   "Wright! Dur! Tutuklandın!"</span></p>

  <p class="msoplaintext"><span class="calibre18">   Avı sola sapıp karla yüklü bir dizi çamın ardında kayboldu. Mitch, bir kurşuna hedef olmayacağını umarak ardından koştu. Ağaçların öte yanında Lakeside evlerinin pencereleri aydınlıktı. Mitch, gözlerini kasarak Garrett Wright'i arandı. Kuzeye doğru ikinci evin yanında bir gölge vardı. Garajın arka duvarı önünde, açık kapıdan giren bir gölge.</span></p>

  <p class="msoplaintext"><span class="calibre18">   "Kıpırdama!" diye bağıran Mitch gözlerini kapanan kapıdan ayırmadan ileri fırladı.</span></p>

  <p class="msoplaintext"><span class="calibre18">   Koşma hızını kesmeyerek omzunu indirdi ve kapıya çarptı. Kapı büyük bir çatırtıyla parçalanarak açıldı. Mitch'in hızı onu doğruca Garrett Wright'a bindirmişti. İkisi birden beton zemin üzerine devrildiler.</span></p>

  <p class="msoplaintext"><span class="calibre18">   "Tutuklandın, orospu çocuğu!" diye Mitch altında yatan adamın üzerinde doğruldu. Namlusu çıngıraklı yılan kuyruğu gibi titreyen Smith Wesson'u, Wright'in soluk suratına uzattı. "Oyun bitti, Garrett. Sen kaybettin."</span></p>

  <p class="msoplaintext"><span class="calibre18">  </span></p>
</body>
</html>
