<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">ONUNCU BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">2. GÜN</span></b></p>

  <p class="msoplaintext"><span class="calibre18"><b class="calibre10">SAAT 17:16 -8,3°C</b></span></p>

  <p class="msoplaintext"><span class="calibre18"> </span><span class="calibre20">Günün o uzun saatlerinde Hannah hastane koridorlarında sevdiklerinin ameliyatını bekleyenlere karşı yeni bir sempati kazanmıştı. Bekleyip dua etmekten başka bir şey gelmiyordu elinden. Denetim diye bir şey yoktu. Katılım söz konusu değildi. Kendini sıradan işlerle avutacak enerjisi yoktu. Hiç kimse onun sıradan ev işleri yapmasına izin vermezdi. Yapabildiği tek şey başının üstünden ağır ağır, bir ileri bir geri geçen helikopterlerin pervane seslerini dinlemekti. Çatının üzerinde dolaşıp elektronik gözlerle oğlunu... ya da cesedini arayan dev akbabalar.</span></p>

  <p class="msoplaintext"><span class="calibre18">   Evi yabancı doluydu. CTB'den gelen ajanlar sanki hayalet beklermiş gibi telefonuna bakıyorlardı. Komşular ve kasabadan gelen dostlar sanki ne zaman sinir krizi geçireceğin iddiaya girmişler gibi onu gözetlemekteydiler. Bir ekip olarak çalışıyorlar, biri mutlaka çevresinde dolanıyor, Lily'nin ihtiyaçlarına koşmak gibi en basit bir avuntuyu bile kendisine çok görüyorlar, biri çamaşırını yıkıyor ya da banyosunu temizliyordu. Saat başında görevlerini değiştiriyorlardı. Hannah en kötü işin hangisi olduğunu düşündüklerini etmekten kendini alamıyordu.</span></p>

  <p class="msoplaintext"><span class="calibre18">   Kendisinin en çok neden nefret ettiğini biliyordu ama. Oturma odasında iki numaralı gözetleyici ile oturmaktansa banyoda fayansların arasına dolmuş kirleri temizlemeyi tercih ederdi ki, bu da neler hissettiğini açıkça göstermekteydi.</span></p>

  <p class="msoplaintext"><span class="calibre18">   Paul onun evişlerine pek yatkınlığı olmadığına tanıklık etmeye hazırdı. Temel işleri bilirdi ama yapmaktan bir zevk almazdı. Bunlar, bitirdiği anda yeniden yapılması gereken sıkıntılı şeylerdi. Çocuklarıyla birlikte olabilecek zamanından çalardı onları yapmak için. Josh'la oynayacak yerde halıyı süpürmekle harcadığı her ana lanet okurdu. Paul'e bu nankör işlere karşı, suçluluğunu uyandırdığı için küfrederdi. Paul'ün kendisinin evkadınlığı eksikliği konusundaki imaları olmasaydı çoktan birini tutar, haftada bir temizliğini ve çamaşırını yaptırır, taze kurabiye hazırlatırdı.</span></p>

  <p class="msoplaintext"><span class="calibre18">   Paul'ün annesinin evi mobilya cilası ve limon esansı kokardı. Annesi Cumartesileri ekmek ve kurabiye yaparak geçirirdi. Hannah bir kere kocasına annesinden nefret ettiğini, onu ziyarete gitmediğini, onun tam aksi bir kadınla evlendiğini bu nedenle de şikâyete hakkı olmadığını söyleyecek olmuştu.</span></p>

  <p class="msoplaintext"><span class="calibre18">   "Hiç olmazsa onun annem olduğunu biliyordum. En azından babam onun bir kadın olduğunu biliyordu..."</span></p>

  <p class="msoplaintext"><span class="calibre18">   "Bu evi senin yüksek standartlarına göre tutmaya çalışıyor olmaktan o kadar bitkin düşmeseydim, sen de benim bir kadın olduğumu anlardın..."</span></p>

  <p class="msoplaintext"><span class="calibre18">   "Evi mi? Sen evde değilsin ki! Gece gündüz hastanedesin..."</span></p>

  <p class="msoplaintext"><span class="calibre18">   "Ben insanın hayatını kurtarmanın toz almaktan ve kek yapmaktan biraz daha önemli olduğuna inanırım!"</span></p>

  <p class="msoplaintext"><span class="calibre18">   O öfke dolu sözleri hatırlıyor olması şaşırtıcıydı; son zamanlarda bu konuşmaları o kadar çok yapmışlardı ki.</span></p>

  <p class="msoplaintext"><span class="calibre18">   Hannah içini çekerek kalkıp göle bakan büyük pencerenin önüne gitti. Buz tutmuş bir kola benzeyen Deer Gölü yedi mil uzunluğunda ve bir mil enindeydi. Ağaçlarla kaplı kıyıya uzanan parmakları vardı. Genelde bu manzara Hannah'ya bir huzur verirdi. Bugün ise kendini yalnız ve huzursuz hissetmesine yol açıyordu.</span></p>

  <p class="msoplaintext"><span class="calibre18">   Lakeshore Yolu'nun karla kaplı kıyısında arabalar park etmişti. Gazeteciler bir aslanın yeni öldürdüğü avının çevresinde bekleyen sırtlanlar gibiydiler. Herhangi bir haber gelmesini bekliyorlardı. Üzerine atılıp sorularıyla parçalamak için Hannah'nın dışarı çıkmasını bekliyorlardı. Araba yolunda yeşilli beyazlı bir polis otomobili bekliyordu. Tanrı razı olsun, Mitch'in gönderdiği nöbetçi. Bir mil kadar kuzeyde nehri üstünde renkli mantarları andıran buzaltı balıkçıların kulübeleri vardı. Bugün avlanmaya gelen olmamıştı. Günün son ışıkları da hızla azalıyordu. Kıyıyı çevreleyen evlerde ışıklar yanmaya başlamıştı. Buzun üstünde çocukların olması gerekirdi, gölün ucu paten yapmak için karlardan temizlenmiş. Ama bu akşam çocuk falan yoktu. Josh'un yüzünden.</span></p>

  <p class="msoplaintext"><span class="calibre18">   Benim yüzümden.</span></p>

  <p class="msoplaintext"><span class="calibre18">   Bir havuzdaki dalgalar gibi sonuçlar genişleyip tanımadığı insanların bile yaşamlarını etkiliyordu. Onun günahın bedelini herkes ödüyordu. Öyle küçük bir şey olarak görmüştü ki, bir anlık bir dalgınlık, bağışlanabilir bir unutkanlık. Ancak onu kimse bağışlamayacaktı ve en çok da kendisi. Josh gitmişti ve kendisi bu cezaya çarptırılmıştı -komşular evi temizleyip, mutfağında bir polis oturmuş, roman okurken kenarda durup hiçbir şey yapmamaya.</span></p>

  <p class="msoplaintext"><span class="calibre18">   "En kötüsü de beklemek."</span></p>

  <p class="msoplaintext"><span class="calibre18">   Hannah dönüp kayıp çocuklar grubundan gelen kişiye baktı. İstenmeyen maiyetten biri daha. Neyin daha olduğunu bilemiyordu: Arkadaşlarının acıması mı, yabancılarınki mi? Kadının ben-senin-yaşadıklarım-yaşadım- sonunda-daha -iyi-bir-kadın oldum diyen bakışından nefret ediyordu,</span></p>

  <p class="msoplaintext"><span class="calibre18">   "Ben bunu iki yıl önce yaşadım" dedi kadın. "Eski kocam oğlumuzu çaldı."</span></p>

  <p class="msoplaintext"><span class="calibre18">   "Onun hayatı için korkmuş muydunuz?" diye sen Hannah.</span></p>

  <p class="msoplaintext"><span class="calibre18">   Kadın hafifçe kaşlarını çattı. "Hayır ama..."</span></p>

  <p class="msoplaintext"><span class="calibre18">   "O zaman özür dilerim ama benim neler hissettiğimi bilemezsiniz." Hannah kadının yüzündeki şok ifadesini görmezden gelerek yanından geçip mutfağa girdi.</span></p>

  <p class="msoplaintext"><span class="calibre18">   Kadın arkasından, "Yine de korkunç bir şeydi!" dedi.</span></p>

  <p class="msoplaintext"><span class="calibre18">   Polis bu sahneye katılmak istemiyormuş gibi başını kitabından kaldırıp baktı. Hannah onu suçlamıyordu. Kendi de istemiyordu.</span></p>

  <p class="msoplaintext"><span class="calibre18">   "Biraz hava almalıyım" dedi. "Telefon çalarsa kapı önündeyim."</span></p>

  <p class="msoplaintext"><span class="calibre18">   Hannah garaja bitişik odada Paul'ün hafta sonları bahçede çalışırken giydiği eski siyah parkayı sırtına geçirdi. Raftan eldivenleri alırken Paul'ün eve gelip de parkasını giydiğini görünce başlayacak tartışmayı hayal etti.</span></p>

  <p class="msoplaintext"><span class="calibre18">   "Senin kendi ceketlerin var."</span></p>

  <p class="msoplaintext"><span class="calibre18">   "Ne farkeder ki? Bunu giymiyordun nasıl olsa."</span></p>

  <p class="msoplaintext"><span class="calibre18">   Kocasına bunun her nasılsa kendini daha güvencede, daha korunmuş hissettirdiğini, ona ait bir şeyi giymekten hoşlandığını anlatmaya kalkışmayacaktı. Ondan değil de, giyeceklerinden daha çok huzur duyması anlamsızdı -en azından Paul için anlamsız olurdu. Onun giyeceklerinin bir zamanlar paylaştıkları şeyin, onun bir zamanlar olduğu kişinin anıları gibi olduğunu ona asla anlatamazdı. Bunlar hayaletlerin kefenleriydi ve Hannah onlara sarınarak evliliklerinde ölmüş olan şeyi özlerdi.</span></p>

  <p class="msoplaintext"><span class="calibre18">   Garaj kapısını açıp da kapının önünde elini kaldırmış bir adam gölgesi görünce kalbi duracak gibi oldu.</span></p>

  <p class="msoplaintext"><span class="calibre18">   "Hannah!"</span></p>

  <p class="msoplaintext"><span class="calibre18">   "Tanrım! Peder Tom! Az daha korkudan ölecektim!"</span></p>

  <p class="msoplaintext"><span class="calibre18">   Papaz gülümsedi. Otuz yaşlarında, genç ve atletik yapılıydı. Hannah'nın hastabakıcısı ve Acil Servis'ten arkadaşı Kathleen Casey onunla, elde edilebilir bekarlar arasından çekilip gitmeyecek kadar yakışıklı olduğunu söyleyerek şakalaşırdı ve bu espri Tom McCoy'un yanaklarını hep hafifçe pembeleştirirdi. Hannah onu yakışıklı bulmazdı. Peder Tom'a baktığında aklına gelen sözcük "sevecen"di. Güçlü ve iyi bir yüzü, sevecen mavi gözleri vardı. Çelik çerçeveli gözlüğünün ardından anlayış, sempati ve bağışlama sunan gözler.</span></p>

  <p class="msoplaintext"><span class="calibre18">   Tom McCoy iki yıldır St. Elysius'un papazıydı ve genç cemaati arasında çok popülerdi. Tutucular ondan pek hoşlanmazlardı. St. Elysius'un tek diyakozu olan Albert Fletcher "bu Yeni Çağ Katolikliği" dediği şeyin açıkça muhalifiydi ama Albert, pantolon giyen kadınlara da karşıydı ve Vatikan II bildirgesinin şeytanın işi olduğuna inanırdı. Tom McCoy, Notre Dame üniversitesinden felsefe doktorası olan parlak ve iyi konuşan bir insandı, memleketi Montana kadar geniş bir de yüreği vardı. Hannah böylesine kapkara bir günde ondan daha iyi bir arkadaş düşünemezdi.</span></p>

  <p class="msoplaintext"><span class="calibre18">   "Buradan gelmem daha iyi olur diye düşündüm. Ön kapını gözetleyen esaslı bir kalabalık var."</span></p>

  <p class="msoplaintext"><span class="calibre18">   "Evet bugün, Bütün Gözler Hannah Garrison'a günü' dedi Hannah neşesiz bir sesle. "Ben de birkaç dakikalığına kaçmaya çalışıyordum."</span></p>

  <p class="msoplaintext"><span class="calibre18">   "İstersen gideyim." Papaz ciddi olduğunu göstermek için bir adım gerileyerek kadına dürüst bir yanıt verme fırsatı tanıdı. "Eğer yalnız kalmak istiyorsan..."</span></p>

  <p class="msoplaintext"><span class="calibre18">   "Hayır hayır, gitme." Hannah eşiğe çıktı, arkasında kapanan kapının hışırtısına kulak verdi. "Yalnız kalmak da istemiyorum."</span></p>

  <p class="msoplaintext"><span class="calibre18">   Hannah'nın gözleri akşamın alacakaranlığına alışmış bakışları geniş garajda dolaştı, Josh'un bisikletine takıldı. Duvara asılı. Terk edilmiş. Unutulmuş. Bir duygu yumruğu iri midesine. Bütün gün boyunca geçmiş olsuna gelenler gözcülerin arasında kendisini bir uyuşmanın kozasına sinivermişti. Ama şimdi bisikleti görmek kozada da, kalbinde de bir delik açmış, acısı aniden boşalıvermişti.</span></p>

  <p class="msoplaintext"><span class="calibre18">   "Yalnızca oğlumu istiyorum."</span></p>

  <p class="msoplaintext"><span class="calibre18">   Soğuk beton basamağa çöktü bacaklarında birden derman kalmayınca. Peder Tom olmasaydı yere de yığılabilirdi. Adam bir anda yanına koşup kadını tuttu. Kolunu omzuna atıp hafifçe kaldırdı. Hannah yüzünü adamın omzuna gömdü, ağlamaya başladı-</span></p>

  <p class="msoplaintext"><span class="calibre18">   "Onu geri istiyorum... Neden sanki? Neden oldu bu iş? Küçücük bir çocuk daha. Tanrı bunu nasıl yapabildi? Buna nasıl izin verdi?"</span></p>

  <p class="msoplaintext"><span class="calibre18">   Tom bir şey söylemedi. Kadını ağlamaya bıraktı, sorularını sormasına izin verdi. Onun bir yanıt beklemediğini biliyordu ve kendisinin de verecek yanıtı yoktu zaten. Kendisi daha yüksek bir makama aynı sorulan sormuştu ve kulakları hâlâ karşılaştığı sessizlikle çınlıyordu. Hannah'dan daha iyi bir insan tanımıyordu. O kadar zarif, o kadar sevecen, çocuklarına ve başkalarına yardıma o kadar bağlı. Bir insan ruhu ancak onunki kadar iyi olabilirdi. Adil bir dünyada Hannah gibi insanlara ya da Josh gibi masum çocuklara kötü şeyler olmazdı. Ama dünya adil bir yer değildi. Rastgele zalimlik dolu bir yerdi ve bu gerçek kendisinin Tanrı'yı sorgulamasına yol açmıştı. Dünya adil değilse acaba Tanrı da adil olmayan bir Tanrı mıdır? Bu soruya eşlik eden suçluluk içinde ağır ve soğuk bir yüktü. Körü körüne inanç onun erişemeyeceği uzaklıktaydı. Onun taşımak zorunda olduğu haç da kuşkuydu.</span></p>

  <p class="msoplaintext"><span class="calibre18">   Hannah'ya yanıt değil, teselli sunabilirdi. Onun ıstırabını alamaz ama paylaşabilirdi. Böylece o da sert ve soğuk basamağa oturdu, kadını kucakladı ve doya doya ağlaması için bıraktı, kendisinin de gözyaşları kadının bal sarısı saçlarına dökülüyordu. Hannah'nın ağlaması sona erince Tom cebinden mendilini çıkararak eline tutuşturdu.</span></p>

  <p class="msoplaintext"><span class="calibre18">   "Özür dilerim" diye mırıldanan Hannah, başını adamın omzundan kaldırıp çevirdi: "İnsanların omuzlarına kapanıp ağlamam. Ben paramparça olup da başkalarının parçalarımı toplamalarına izin vermem."</span></p>

  <p class="msoplaintext"><span class="calibre18">   "Kimseye söylememeye söz veriyorum." Tom kadının başını okşadı. "Ben papazım, unuttun mu?"</span></p>

  <p class="msoplaintext"><span class="calibre18">   Hannah gülmek istedi ama sesi boğazına takıldı. Mendile bakarken kaşlarını çattı.</span></p>

  <p class="msoplaintext"><span class="calibre18">   Tom kadının omzunu okşayarak, "Temizdir" dedi.</span></p>

  <p class="msoplaintext"><span class="calibre18">   Hannah burnunu çekerek gülümsemeye çalıştı. "Monograma bakıyordum. P mi?"</span></p>

  <p class="msoplaintext"><span class="calibre18">   "Cemaatimden bir Noel armağanı. Peder Tom'un P'si."</span></p>

  <p class="msoplaintext"><span class="calibre18">   Jestin saflığı Hannah'ya hazin ve tatlı geldi; birkaç damla gözyaşı daha dökmesine neden oldu. Mendille gözlerini silip elinden geldiğince nazik bir şekilde burnunu temizledi. Bir süre konuşmadan oturdular. Gece çökmüştü. Sıcaklık hissedilir derecede düşüyordu. Kapı önündeki güvenlik ışığı otomatik olarak yanmış, tehlikeleri uzaklaştırıyordu. Ne şaka ama.</span></p>

  <p class="msoplaintext"><span class="calibre18">   "Senin üzülüp ağlamaya hakkın var, Hannah. Bizler de seni avutup ayakta tutmalıyız. Bu iş böyledir."</span></p>

  <p class="msoplaintext"><span class="calibre18">   Anlamadı diye düşündü Hannah. Ayakta tutmak ve avutmak şimdiye kadar kendisinin görevleri olmuştu. Şimdi yıkılınca herkes ona bakıyor ve ne yapacağını bilemiyordu. ,</span></p>

  <p class="msoplaintext"><span class="calibre18">   "Bir haber var mı?"</span></p>

  <p class="msoplaintext"><span class="calibre18">   Hannah başını salladı. "Kendimi o kadar çaresiz, o kadar işe yaramaz hissediyorum ki. Paul hiç olmazsa araştıranlara katılıyor, ben ise sadece bekliyorum ve düşünüyorum..; Cehennem böyle bir şey olmalı. Son yirmi dört saat içinde kafamın içinden geçenlerden daha kötü bir şey hayal edemiyorum."</span></p>

  <p class="msoplaintext"><span class="calibre18">   Hannah kalktı, arka bahçeye inen merdivenlerin başına yürüyüp pencereden karanlığa baktı. Mutfaktan sızan hafif sal ışık karları lekeliyordu. Gizmo kıpırtısız bir tüy yığını halinde sarı dörtgenin ortasında yatmaktaydı. Köpeğin ötesinde salıncağın gölgesi seçiliyordu, sonra karlar gölün kuzey ucun saran ormanın içinde kayboluyor, mahalleye bir kapalılık duygusu veriyordu.</span></p>

  <p class="msoplaintext"><span class="calibre18">   "Stajımı Hennepin County Tıp Merkezi'nde yaptım" dedi Hannah monoton bir sesle. "Kentin epey belalı bir semtinin epey belalı Acil Servisi'nde. Çok şey gördüm... insanların birbirlerine yaptıkları... insanların çocuklara yapabildikleri.."</span></p>

  <p class="msoplaintext"><span class="calibre18">   Sesi kesildi. Pencereden bakıyordu ama Tom onun başka bir zamanda, başka bir yeri gördüğünü biliyordu. Kadının yüzü gergin ve soluktu. Tom yanında sabırla ve sessizce bekledi.</span></p>

  <p class="msoplaintext"><span class="calibre18">   "...Anlatılamayacak şeyler" diye mırıldandı Hannah. Üzerindeki bol cekete rağmen titrediği görülüyordu. "Ve Josh'u düşünüyorum..."</span></p>

  <p class="msoplaintext"><span class="calibre18">   "Düşünme" diye emretti Tom.</span></p>

  <p class="msoplaintext"><span class="calibre18">   Hannah erkeğe yan gözle bakıp bekledi. Gözlerinde bir beklenti, onun ufkunu aydınlatacak bir şey söyleyeceği umudu yoktu. Tom papazlık yılları boyunca kendini pek az kere bu kadar iktidarsız, acı çeken birine değerli bir şey veremeyecek durumda hissetmişti. Hannah adama baktı ve bekledi.</span></p>

  <p class="msoplaintext"><span class="calibre18">   "Bunun bir yararı olmaz" dedi Tom sonunda. "Böylece yalnızca kendine işkence etmiş oluyorsun."</span></p>

  <p class="msoplaintext"><span class="calibre18">   "Bunu hak ettim."</span></p>

  <p class="msoplaintext"><span class="calibre18">   "Öyle konuşma."</span></p>

  <p class="msoplaintext"><span class="calibre18">   "Neden? Doğru bu. Eğer onu almaya gitseydim şimdi yanımızda olacaktı."</span></p>

  <p class="msoplaintext"><span class="calibre18">   "Sen bir hayat kurtarmaya çalışıyordun, Hannah."</span></p>

  <p class="msoplaintext"><span class="calibre18">   "Bunu sana Kathleen söyledi, değil mi?" Tom yanıt vermedi. Buna gerek yoktu, Hannah, Kathleen'i iyi tanırdı. "Ida Bergen öldü ve o sırada Josh'u da kaybettim."</span></p>

  <p class="msoplaintext"><span class="calibre18">   "Onu bulacaklardır. Buna inanman gerek, Hannah, inanmalısın."</span></p>

  <p class="msoplaintext"><span class="calibre18">   "Böyle bir şeyin asla olmayacağına inanıyordum. İnanç falan kalmadı bende."</span></p>

  <p class="msoplaintext"><span class="calibre18">   Tom kadını suçlayamazdı. Sözünü geri alması için çalışması gerektiğini biliyordu. O eski katolik suçluluk kullanabilirdi ama yüreği o kadarına dayanamazdı, zamanlarda kendisi inancına tutunabilmek için zorlanıyor zaten. Başkasını suçlayacak kadar ikiyüzlü değildi.</span></p>

  <p class="msoplaintext"><span class="calibre18">   Hannah'nın ateşi birden söndü. Derin bir soluk alarak eldivenli ellerini yüzünden ve saçları arasından geçirdi. "Özür dilerim, Peder" diye mırıldandı. "Öyle konuşmamalıy..."</span></p>

  <p class="msoplaintext"><span class="calibre18">   "Duyguların için özür dileme, Hannah. Tepki gösterme senin hakkın."</span></p>

  <p class="msoplaintext"><span class="calibre18">   "Tanrı'ya da karşı çıkmak mı?"</span></p>

  <p class="msoplaintext"><span class="calibre18">   "Tanrı için kaygılanma. O bunlara dayanabilir."</span></p>

  <p class="msoplaintext"><span class="calibre18">   Tom uzanıp parmağının ucuyla kadının yanağındaki yaşları sildi. Hannah ilk kez onun eldiven giymemiş olduğun farketti. Parmağı soğuktu. Unutkan Peder Tom. Dondur havada eldiven giymek, yemek yemek ve saçlarını kestirme gibi sıradan şeyleri unuturdu. Bu huyları St. Elysius cemaatin kadınlarının bütün analık duygularını uyandırırdı.</span></p>

  <p class="msoplaintext"><span class="calibre18">   Hannah erkeğin elini alıp avuçları arasında ısıttı. "Yine eldiven giymeyi unutmuşsun" dedi. "Sonunda parmakların donacak."</span></p>

  <p class="msoplaintext"><span class="calibre18">   "Kafamda daha önemli şeyler var. Senin yanında olduğumu bilmen için geldim. Senin ve Paul'ün."</span></p>

  <p class="msoplaintext"><span class="calibre18">   "Teşekkür ederim."</span></p>

  <p class="msoplaintext"><span class="calibre18">   "Josh için bir dua düzenledim. Bu gece sekizde. O zamana kadar buna gerek kalmaması için dua ediyorum."</span></p>

  <p class="msoplaintext"><span class="calibre18">   "Ben de." Hannah ona içinde bir sesin dualarının hiç işe yaramayacağını fısıldadığını söylemedi. Eline bir an daha sıkıca tutunup adamın gücünden ve inancından bir almaya çalıştı.</span></p>

  <p class="msoplaintext"><span class="calibre18">   "Yemeğe kalır mısın? Evde bana bakmaktan başka bir şey yapmayan ve benim yerimde olmadıkları için şükreden bir dolu kadın var. O düzeni bozmak iyi olurdu. Mönüde balık ve ekmek mucizesinin bir başka türlüsü var -ton balığı konservesi. Kasabada bir tek kutu kaldığını sanmıyorum."</span></p>

  <p class="msoplaintext"><span class="calibre18">   "Ann Mueller, üzerinde kavrulmuş soğan olanından getirdi mi?"</span></p>

  <p class="msoplaintext"><span class="calibre18">   "Ve bir tepsi naneli kek."</span></p>

  <p class="msoplaintext"><span class="calibre18">   Tom gülümseyip kolunu kadının omuzlarına atarak mutfak kapısına yöneltti. "O zaman emrindeyim, Dr. Garrison."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 17:28 -8,3°C</b></span></p>

  <p class="msoplaintext"><span class="calibre18"> </span><span class="calibre20">Mitch, Deer Lake İlkokulu'nun koridorunda tek başınaydı. Alaylarına aldırmayan Megan kendi memurlarından ikisiyle Josh'un hokey takımı ve gençlik takımı antrenörünü sorgulamak için gitmişti. Bir şey görmüşler miydi? Josh kendilerine birinden korktuğu hakkında söz etmiş miydi? Josh'da son zamanlarda bir farklılık var mıydı? Sorular tekrar tekrar sorulacak, herkes anılarda bir şey uyandırmaya çalışacaktı. Hepsi de aslında önemsiz ama başka bir önemsiz şeyle birleştiğinde bir ipucu olacak bir bilgi kırıntısı bulmayı umuyorlardı. Sorguya çekilen insanlara sıkıcı gelse de, kırtasiye işlemlerini çok artırsa da, gerekli bir işti.</span></p>

  <p class="msoplaintext"><span class="calibre18">   Mitch'se aynı amaç için öğretmenler ve okul personeliyle konuşmayı seçmişti. Adamlarından biri Josh'un öğretmeni Sara Ricman'ı daha önce sorguya çekmişti. Mitch hepsini kafeteryaya toplayıp resmi olmayan bir soru-yanıt havası vermişti. Onlara bildikleri pek az şeyi anlattı, çılgınca üretilen dedikoduları önlemeye çalıştı ve herhangi bir bilgiye sahip olup olmadıklarını sordu. Okul çevresinde dolaşan birileri var mıydı? Çocuklar kendilerine yanaşan bir yabancıdan söz etmişler miydi?</span></p>

  <p class="msoplaintext"><span class="calibre18">   Mitch odadaki yüzlere -öğretmenlere, aşçılara, hademelere, büro personeline baktı. Bir polis olarak onlardan birinin bu işi yapıp yapamayacağını merak etti. Bir baba olarak her gün kızını gören bu insanların ona bir tehlike oluşturup oluşturmayacaklarını düşündü.</span></p>

  <p class="msoplaintext"><span class="calibre18">   İki saat sonra onları okul çapında bir güvenlik toplantısı planlarıyla başbaşa bırakarak, uzun koridorda yan kapıya doğru yürüdü. Kafası bir kıracağın arasındaki ceviz gibiydi. Sorular beyninin içinde birbirini kovalıyordu. Yanıtları olmayan sorular. Saat altıda kendi personeliyle toplantısı vardı, adamlarıyla günün bilgi açısından getirdiklerini konuşacak, bir yol bulmaya çalışacaktı. Gerçek bir ipucu ve gerçek bir zanlı olmayınca soruşturmada bir yöne doğrultmak çok güçtü.</span></p>

  <p class="msoplaintext"><span class="calibre18">   Mitch yürürken minyatür dolapların yanında kendini d gibi görüyordu. Çocukların yaptıkları resimler beli düzeyindeydi. Açık kapılardan küçücük masalı sınıflar görünüyordu, bütün bunlar, çocukların ne kadar kolay incinebilir olduğunu bir daha hatırlatıyordu.</span></p>

  <p class="msoplaintext"><span class="calibre18">   Josh'un dolabının içine bakmak istemişti. Ama O'Malley teknisyenlerinden biri ondan önce davranmış ve oğlan masasıyla dolabından defterlerini ve kitaplarını almış, geri bir sürü çiklet, şeker ve karanlıkta parıldayan bir yo bırakmıştı. Çocukluğun öteberisi, Josh'un normalliğinin; masumluğunun diğer belirtileri.</span></p>

  <p class="msoplaintext"><span class="calibre18">   Bu hol her gün Josh gibi, Jessie gibi çocuklarla dolu taşardı. Bu olayın hepsini etkileyeceğini düşündükçe kızıyordu. Masumlukları kirli ellerin lekelediği temiz bir beyaz sayfa lekelenecekti.</span></p>

  <p class="msoplaintext"><span class="calibre18">   Mitch dışarı çıkarken ceketinin fermuarını çekmedi anı cebinden eldivenlerini çıkarıp giydi. Gün bitmiş, gece başlamıştı. Güvenlik ışıkları okulun tuğla duvarlarıyla otoparkı aydınlatıyordu.</span></p>

  <p class="msoplaintext"><span class="calibre18">   Okul 1985'te nüfus patlaması ve Deer Lake'e yeni ailelerin taşınması sırasında yapılmıştı. Kasabanın nispeten daha yeni kesiminde, yeni itfaiye binasının iki blok yakınındaydı. Park yerinin iki yanında çam ağaçları vardı, oyun alanı da batıya doğru uzanıyordu. Çocuklarını alacak anababalar için elverişli bir düzenleme -ya da bir çocuk çalmayı düşünen biri için.</span></p>

  <p class="msoplaintext"><span class="calibre18">   Mitch artık baktığı her yerde eskiden olduğu gibi sakin, huzurlu bir kasaba yerine olası bir tehlike yuvası görüyordu. Anahtarlarını cebinden çıkarıp Explorer'ına yürüdü.</span></p>

  <p class="msoplaintext"><span class="calibre18">   Kamyonet ikinci sırada, ışığın erişemediği bir yerdeydi. Mitch toplantıyı ve ondan sonraki geceyi düşünerek anahtarı kilide soktu. Saat sekizden önce, Jessie, Josh'un pijamalarını giymeden kayınbabasına gitmek istiyordu. Kızını bu gece eve alacaktı. Bir çılgınlık ve çaresizlik gününden sonra bir nefeslik bir normallik olsundu artık.</span></p>

  <p class="msoplaintext"><span class="calibre18">   Kamyonetin kapısını açarken kaputun üstünde normal olmayan bir şey ilişti gözüne.</span></p>

  <p class="msoplaintext"><span class="calibre18">   O yana dönerken tepki başlamıştı: Adrenalin salgısı, sinirlerin gerilmesi, sezgilerin hazırola geçmesi. Deftere uzanırken kalbi yerinden fırlayacakmış gibi atmaya başlamıştı.</span></p>

  <p class="msoplaintext"><span class="calibre18">   Defteri dikkatle, parmaklarının ucuyla kaldırdı. Koyu yeşil kabının üzerinde Snoopy'nin resmi vardı. Keçe kalemle tepesine "Josh Kirkwood 3 B" yazılıydı.</span></p>

  <p class="msoplaintext"><span class="calibre18">   Mitch bir küfür savurdu. Defteri dikkatle kaputun üzerine bırakırken eli titriyordu. Arabaya gidip bir fenerle bir kalem aldı. Kalemin yardımıyla defteri açıp sayfaları çevirmeye başladı.</span></p>

  <p class="msoplaintext"><span class="calibre18">   Önemli bir şey yoktu, bir oğlanın yazıp çizeceği şeyler. Yarış arabaları, uzay gemileri ve sporcuların resimleri. Sınıfındaki çocuklar hakkında notlar. Ethan adında bir çocuk müzik dersinde küsmüştü -Amy Masons'un ayakkabılarını berbat etti! Kate adında bir kız kendisini dolabı önünde öpmek istemişti: Pislik! Pislik! Pislik! Birinci sayfaya Minnesota Vikinglerin armasını ve altına sırtında 12 numara ve K1RKWOOD yazılı bir forma çizmişti.</span></p>

  <p class="msoplaintext"><span class="calibre18">   Küçük bir oğlanın hayalleri ve sırları. Ve sonuncu sayfada çılgın adamın mesajı:küçük bir GÜNAHtan doğan bir kederim vardı</span></p>
</body>
</html>
