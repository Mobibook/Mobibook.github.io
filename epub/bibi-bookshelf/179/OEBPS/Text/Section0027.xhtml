<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">ON DOKUZUNCU BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><span class="calibre20"><b class="calibre10">4. GÜN</b></span></p>

  <p class="msoplaintext"><span class="calibre18"><b class="calibre10">SAAT 21:55 -10,5°C</b></span></p>

  <p class="msoplaintext"><span class="calibre18"> </span><span class="calibre20">Telefonun altmış beş mil ilerde, Gustavus Adolphus Koleji'nin ve eyaletin maksimum güvenlikli akıl hastanesinin bulunduğu küçük ve sakin St. Peter kasabasındaki Suds Your Duds çamaşırhanesinin önündeki kulübeden edildiği saptanmıştı. Almacı kordonundan sarkan telefon sarı renklim tuğla ile madeni cephe tentelerinin zevkli bulunduğu altmışlı yıllarda yapılmış, küçük bir alışveriş merkezi olan binanın bir uçundaydı. Binada Cumartesi öğleden sonraları kapalı olan bir ev aletleri tamircisi, İngilizce'nin ikinci dil bile olmadığı bir Vietnam bakkalı ve beyaz saçların maviye boyandığı Fashion-Hair Güzellik Salonu vardı.</span></p>

  <p class="msoplaintext"><span class="calibre18">   Bakkal müşterilerinin hiçbiri polisle bir ilişkileri olmasını istemiyorlardı. Güzellik salonu müşterilerinin hepsi olaya karışmak istiyorlardı. Ama ne yazık ki, hiçbiri herhangi bir şey görmüş değildi. Güzellik salonu alışveriş merkezinin çamaşırhaneye göre öteki ucunda olup, saç kurutucularının sıcaklığı ve sıcak saç boyası sularının buharıyla vitrinleri zaten hep buğulu olurdu. Çamaşırhanede iki kolej öğrencisi ve yapış yapış yüzlü, iri gözlü küçük çocukların anneleri olan üç kadın bütün soruları yanıtlamışlardı. Ancak binanın o ucuna bakarı vitrin yoktu ve içerde iki tane telefon varken telefon etmek için soğuğa çıkmaya hiç gerek yoktu.</span></p>

  <p class="msoplaintext"><span class="calibre18">   Josh'u gören olmamıştı. Açık renkli bir kamyonet gören olmamıştı. Polisler için umut dalgası yeniden bir düşkırıklığına dönüşmüştü.</span></p>

  <p class="msoplaintext"><span class="calibre18">   "Bir oyun olabilir" dedi Mitch. "Çocukların işi belki de. Hannah duyduğu sesin Josh'un sesi olduğuna emin değil."</span></p>

  <p class="msoplaintext"><span class="calibre18">   Super 8 Moteli'nde Megan'ın odasında ahşap taklidi masanın başında oturuyorlardı. Masanın üstünde yarısı yenmiş Çin yemeği duruyordu. Yağları donan brokoli ve et kokusu odanın her yanına sinmiş bayat sigara dumanının keskin kokusunu neredeyse örtecekti. Yatağın yanındaki komodinde ucuz bir saatli radyo 21:57'yi göstermekteydi. Radyonun alabildiği tek istasyonda Michael Bolton bir aşkın sona erişini anlatan bir şarkı söylemekteydi.</span></p>

  <p class="msoplaintext"><span class="calibre18">   Megan çatalının ucuyla karton tabaktaki bademli tavuk parçasını iteleyerek, "Kimsenin bu kadar zalim olacağına inanmadığımı söylemek isterdim ama gayet aptalca bir şey olur, değil mi?"</span></p>

  <p class="msoplaintext"><span class="calibre18">   "Bilemiyorum" dedi Mitch. "Küçük merhametler için dilekte bulunmak aptalca mıdır? Suç başka şeydir, sıradan insanların birbirlerine saygılı olmak istemeleri başka. Eğer da ummayacaksak..."</span></p>

  <p class="msoplaintext"><span class="calibre18">   "Telefonun buradan edilmiş olması tüylerimi ürpertiyor" dedi Megan. "O hastanedeki bazı insanları düşünüyorum da... Cinsel psikopatlar, suçlu deliler..."</span></p>

  <p class="msoplaintext"><span class="calibre18">   "Ama onlar hastanedeler. Dışarda değiller. İlçe şerifi hastane yönetimiyle konuştu. Hastalar arasında kayıp yok Kimseye günlük çıkış belgesi de vermediklerinden o yönden de kaygılanmamız yersiz. Telefonun buradan edilmiş ve hastanenin burada olması yalnızca bir rastlantı. Bildiğimiz bir var. Telefonu Olie Swain etmedi. Telefonun edildiği saatte az elli kişi onun buz pistinde olduğuna yemin ediyor."</span></p>

  <p class="msoplaintext"><span class="calibre18">   "Bu onun olaya karışmamış olduğu anlamına gelmez" diye inat etti Megan. "Bu işte yalnız değil demektir. Zaten onun kaçırılma sırasında buz pistinde olduğunu ve kamyoneti başkasının kullanabileceğini daha önce de düşünmüştük."</span></p>

  <p class="msoplaintext"><span class="calibre18">   "Helen kamyoneti teşhis edemedi" diye Mitch hatırlattı.</span></p>

  <p class="msoplaintext"><span class="calibre18">   "Helen şaşkın ve bu iş kafasını karıştırmış, memleketin kaderi ona bağlı olsa bir Ford'u bir Volkswagen'den ayıracak durumda değil."</span></p>

  <p class="msoplaintext"><span class="calibre18">   Isıtıcı bir homurtuyla çalışmaya başlayıp odaya sıcak ve kuru hava göndererek bayat sigara kokusunu yeniden yaydı.</span></p>

  <p class="msoplaintext"><span class="calibre18">   "Bir ses kaydı olabilirdi" dedi Megan. Bunları çok konuşmuşlardı. St. Peter polisi kasaba sokaklarını tararken ve CTB ajanları telefon kulübesinde parmak izi ararken bütün öğleden sonra gecenin o saatine kadar hep fikir ileri sürmüşler, umut etmişler ve asla gerçekleştiremeyecekleri tehditler savurmuşlardı. Ve hâlâ bir şeyler çıkarabilme umuduyla aynı şeyleri tekrarlayıp duruyorlardı.</span></p>

  <p class="msoplaintext"><span class="calibre18">   Helikopterler yine çağırılmıştı, ilk araştırma alanı Nicollet, Le Sueur ve Blue Earth ilçelerini kapsayacak biçimde genişletilmişti. İlçe ve belediye asayiş güçleriyle yerel gönüllüler yeni bir araştırmaya başlamışlardı. Josh'un fotoğrafının bulunduğu broşürler şimdi her dükkânda, her sokak lambası direğinde, bütün lokanta ve barların bildiri tahtalarındaydı.</span></p>

  <p class="msoplaintext"><span class="calibre18">   Basın da akşam haberleri için kayıt yapmak üzere oradaydı. Yeni bir ipucu bulmak için o çılgın koşuşturma. Her polisin yüzünün çizgilerinde ve sorulan her soruda bulunan o umut. Yeni bir ipucu, yeni bir hareketlilik getirirdi, kana karışan uyuşturucu gibi. Beklentileri umutsuzluğun derinliklerinden yükseklere fırlatırdı. Soğuğu kat kat fazlalaştırır, çocuğun ailesinden koparıldığından bu yana geçen saatleri belirleyen saat takırtılarını artırırdı. Ve sonunda herkesi şaşkın ve kaybolmuş bir halde bırakırdı.</span></p>

  <p class="msoplaintext"><span class="calibre18">   "Hannah kötü bir bağlantı olduğunu söyledi" dedi Megan. "McCaskill bunun bir bant kaydı olabileceğini düşünüyor. Ses laboratuarındaki çocuklar gerçeği bulacaklar. Bu işte çok iyidirler."</span></p>

  <p class="msoplaintext"><span class="calibre18">   "Eğer bant ise, o zaman neden diye sormak gerek."</span></p>

  <p class="msoplaintext"><span class="calibre18">   Bunun yanıtını ikisi de biliyorlardı. Ama ikisi de getirmeyecekti. Eğer adam Josh'un sesinin kaydını kullanmışsa bunun nedeni Josh'u kullanamamasıydı. Mitch gömleğinin cebinden Maalox tabletlerini çıkartıp üç tanesini ağzına attı.</span></p>

  <p class="msoplaintext"><span class="calibre18">   "Eğer fidye istemeyecekse neden etti?" diye sordu Megan.</span></p>

  <p class="msoplaintext"><span class="calibre18">   Sağ gözünün arkasına sıcak bir kömür gibi yerleşen migren tehdidi yarım saat önce aldığı Cafergot tabletine inatla karşı koyuyordu. Daha sert bir şeye ihtiyacı vardı ama daha sert bir şey de onu safdışı ederdi. Oysa düşünmeye ihtiyacı vardı.. Alnını ovuşturarak önündeki tabağa baktı.</span></p>

  <p class="msoplaintext"><span class="calibre18">   "Telefon eden o sapıksa ve yalnızca Josh'un eve dönme istediğini bildiren ses kaydını çalmışsa... Bu zalimlikten başka bir şey değil. Eğlenmek için Hannah ile Paul'ü parmaklarının ucunda oynatıyor. Bu kişisel bir olaya benziyor."</span></p>

  <p class="msoplaintext"><span class="calibre18">   Mitch omuzlarım silkti. "Ya da güçlülük gösterisi. Oyununun bir parçası: Benim otomobilimin üstüne o defteri bırakmak gibi. Sineklerin kanatlarını ve bacaklarını koparan ve bunun komik olduğunu sanan biri."</span></p>

  <p class="msoplaintext"><span class="calibre18">   "Bir oyun" diye fısıldadı Megan. Karşılarındakinin akli dengesi bozuk biri olduğunu düşünmek istemiyordu. Çünkü eğer öyleyse, durum giderek kötüleşecekti. "Neden Hannah ve Paul'ü seçsin? Yeryüzünde bir tek düşmanları yokmuş gibi görünen insanlar ikisi de."</span></p>

  <p class="msoplaintext"><span class="calibre18">   "Bu ne farkeder ki" dedi sesindeki acılığı saklayamayacak kadar yorgun olan Mitch. "İyi insanlara kötü şeyler olmaz mı sanıyorsun?"</span></p>

  <p class="msoplaintext"><span class="calibre18">   Megan irkildi. "Ben onu demek istememiştim."</span></p>

  <p class="msoplaintext"><span class="calibre18">   Megan uzanıp erkeğin elini tutmayı düşündü. Doğasına aykırı olan basit bir jest. Asla uzanmazdı. Uzandığı takdirde geri itilebilirdi. Duygularını gömülü tutmak en akıllıcasıydı. Dün gece bir ara kendini kaybetmişti ama o dün geceydi. Yeni gün, yeni bir yemin getirmişti: ne polis ne de polis şefi.</span></p>

  <p class="msoplaintext"><span class="calibre18">   Megan ayağa kalkarak, "Bu gecelik burada bırakalım artık" dedi.</span></p>

  <p class="msoplaintext"><span class="calibre18">   Mitch onun bir kuş gibi masanın çevresinde dolanıp kirli tabakları ve plastik çatal bıçağı toplamasına baktı. Dün gece kollarının arasında ateş gibi yanan kadın, şafakla birlikte bir değişime uğramıştı. Bütün o tutku, o yumuşaklık bu gülmeyen ağızlı, saçları geriye taranmış kadının içine sokulmuştu yine. Bu dişiliğini suçluluk duyulacak bir sırmış gibi saklayan bol kadife pantolonlu ve ondan da bol kazaktı kadın vardı şimdi.</span></p>

  <p class="msoplaintext"><span class="calibre18">   Çöpleri bir küçük kutu boyunda bir çöp sepetine atışını izlerken, vücut diliyle kendisine gözetlenmek istemediğini anlattığını gördü, iki yıldır, seviştikten sonra kendini teslim etmek istemeyen ilk kadındı bu. Bu duruma neredeyse gülecekti. Son iki yılı kendisinden verebileceğinden çoğunu isteyen kadınlardan kaçarak geçirmişti. Megan ondan hiçbir şey istemiyordu ve kendinin o andaki en güçlü isteği ise onu kolları arasına alıp sevişmekti. Garip bir bilmeceydi bu, ama bir kere için bile olsa bunu karıştırıp esrarı çözmek istemiyordu.</span></p>

  <p class="msoplaintext"><span class="calibre18">   "... eğer bu gece bir şey çıkmazsa yarın St. Paul'e giderim diye düşünmüştüm" diyordu Megan. "Babamı görürüm ve merkeze uğrayıp sesçilerden bir iş çıkarabilir miyim diye bakarım. Ken Kutsatsu pazarları çalışmayı sever. Eğer oradaysa belki de ona aldığımız kaydı dinletebilirim. Ve pek umudum yoksa da, defterden bir şey çıkıp çıkmadığını öğrenirim. Bir de Jayne Millard'la konuşmak istiyorum: Bizim zanlı profillerimizi çıkaran kişidir. Belki de bize bir yardımı olabilir."</span></p>

  <p class="msoplaintext"><span class="calibre18">   Mitch iskemlesinden kalkıp sırtındaki gerginliği gidermek için iki yana doğru ağır ağır dönerken, "Hep babandan söz ediyorsun" dedi. "Annenden söz ettiğini duymadım. O da ortalarda mı?"</span></p>

  <p class="msoplaintext"><span class="calibre18">   Yanlış soru. Megan'ın yüzü savunmayla kapanıvermişti. "Bilemem. Ben altı yaşındayken evi terketti. Bir daha da görmedim."</span></p>

  <p class="msoplaintext"><span class="calibre18">  </span><span class="calibre20">  Bunu bir eldiven atar gibi söylemişti, sanki bunu konu yapmaya meydan okurcasına. Mitch kaşlarını çattı. "Özel yaşamına karışmak istemedim. Yalnızca..."</span></p>

  <p class="msoplaintext"><span class="calibre18">   Sadece ne? Senin hakkında daha çok şey bilmek istedim. Seni sinirlendiren şeyin ne olduğunu anlamak istedim. Sana hiç de düşünmemem gereken bir biçimde yaklaşmak istedim. Kendi kendine bunu söylerken beyninin öteki yanıyla Mitch, O'Malley bilmecesine bu yeni parçayı eklemeye çalışıyordu. Onu çok kolaylıkla görebiliyordu: Küçük ve yalnız, aşırı ciddi, kendisine dikkat çekmemeye çalışıyor; iri yeşil gözlü ve uzun kara saçlı küçük kız polis babasının arkasından gidiyor. Jessie'nin kendi ardından geldiği gibi.</span></p>

  <p class="msoplaintext"><span class="calibre18">   "Babanla birbirinize çok yakın olmalısınız."</span></p>

  <p class="msoplaintext"><span class="calibre18">   Megan gülümsedi. Gurur ve sevginin sıcak gülümsem değil ama kötü bir şakaya kırık bir gülümseme. "Geç oldu. Bugünlük bu kadar diyelim."</span></p>

  <p class="msoplaintext"><span class="calibre18">   Mitch yanından geçmeye çalışan kadının kolunu tuttu. "Yanlış bir şey söylediysem özür dilerim."</span></p>

  <p class="msoplaintext"><span class="calibre18">   Megan gerçeğin çok karmaşık ve bu gece içine girilmeyecek kadar pis olduğunu bildiğinden, "Yanlış bir şey söylemedin" diye yalan söyledi. "Yorgunum, hepsi bu." Sonra soğuk bir sesle, "Senin odan koridorun öteki yanında galiba, Şef." dedi.</span></p>

  <p class="msoplaintext"><span class="calibre18">   Ama Mitch kadını bırakmadı.</span></p>

  <p class="msoplaintext"><span class="calibre18">   "Odamın nerede olduğunu biliyorum" diye mırıldandı "Burada kalmayı tercih ederim."</span></p>

  <p class="msoplaintext"><span class="calibre18">   "Bense kalmanı istemiyorum."</span></p>

  <p class="msoplaintext"><span class="calibre18">   Mitch'in gözleri kasıldı. "Bunu gerçekten mi söylüyorsa yoksa o sert kadın oyunu mu yine?"</span></p>

  <p class="msoplaintext"><span class="calibre18">   "Oyun falan değil." Megan erkeğin yüzüne bakarken yalanını anlamayacağını umuyordu.</span></p>

  <p class="msoplaintext"><span class="calibre18">   "Sanki çizgiyi geçmemişiz gibi davranamazsın, Mitch."</span></p>

  <p class="msoplaintext"><span class="calibre18">   "Belki de en iyisi öyle davranmaktır."</span></p>

  <p class="msoplaintext"><span class="calibre18">   "Neden? Bu kadar korktuğun şey ne?"</span></p>

  <p class="msoplaintext"><span class="calibre18">   Yanıt hazırdı ama Megan bunu ona söyleyecek değildi. O yanlış yapmayacak kadar iyi bilirdi kendini korumasını.</span></p>

  <p class="msoplaintext"><span class="calibre18">   Kadın bu kere geri adım attığında Mitch kolunu bıraktı. Ancak Megan onun bakışının teması kadar somut olduğunu hissedebiliyordu.</span></p>

  <p class="msoplaintext"><span class="calibre18">   "Bak..." Megan kazağına bakınca kurumuş bir parça sarımsak sosunu tırnağıyla kazıdı. "Bu yalnızca durumu biraz daha karışık hale getiriyor. Yani bana saygı duymadığın takdirde işimde etkili olamam..."</span></p>

  <p class="msoplaintext"><span class="calibre18">   "Ben senin işindeki otoritene saygı duyuyorum..."</span></p>

  <p class="msoplaintext"><span class="calibre18">   Megan elleri belinde olduğu halde masanın çevresini dolanarak aralarına biraz daha mesafeyle bir iki parça mobilya koydu. "Sahi mi? Bunu gösterme biçimin çok garip doğrusu."</span></p>

  <p class="msoplaintext"><span class="calibre18">   "Ben sana adamlarımdan farklı davranmıyorum."</span></p>

  <p class="msoplaintext"><span class="calibre18">   "Noogie'yi de yatağa atmaya çalışıyor musun?"</span></p>

  <p class="msoplaintext"><span class="calibre18">   "Lanet olsun! Şakanın sırası değil. Ne demek istediğimi biliyorsun."</span></p>

  <p class="msoplaintext"><span class="calibre18">   Megan yanına yaklaşan erkekten yine uzaklaştı. "Biliyorum elbette. Seninle, bir ilişkim olursa ve ilişkimiz sona erdiğinde her şeyin çok biçimsiz olacağını, adımın lekeleneceğini bildiğim gibi..."</span></p>

  <p class="msoplaintext"><span class="calibre18">   "Benim karakterim konusunda çok çirkin varsayımlarda bulunuyorsun."</span></p>

  <p class="msoplaintext"><span class="calibre18">   Megan durdu, erkeğin gözleri içine baktı. "Aksini yapamam" dedi.</span></p>

  <p class="msoplaintext"><span class="calibre18">   "Neden?" Mitch'in ağzı alaycı bir ifadeyle bükülmüştü. "İş senin için kimseye güvenemeyeceğin, tüm yaşamını ona hasredeceğin kadar önemli mi? Ne biçim yaşam bu?"</span></p>

  <p class="msoplaintext"><span class="calibre18">   "Benim tek yaşamım."</span></p>

  <p class="msoplaintext"><span class="calibre18">   Megan ağzından dökülen sözcükleri geri almak isterdi. Dilini ısırdı ama geç kalmıştı: İşte sözcükleri Mitch Holt tarafından alınmak ve hazmedilmek üzere orada havada asılı duruyordu. Kendini sanki ruhundan bir parça koparıp da onun önüne atmış gibi hissediyordu ve sözünü asla geri alamayacağını biliyordu.</span></p>

  <p class="msoplaintext"><span class="calibre18">   Tanrım, ne kadar aptalca. Nasıl bu kadar dikkatsiz olabilirsin, O'Malley?</span></p>

  <p class="msoplaintext"><span class="calibre18">   Yaptığı yanlışın dehşetiyle sırtını erkeğe döndü ve onun çıkıp gidecek kadar nezaketi olacağını umdu. Onun kendisine acımasını, kendisiyle alay etmesini istemiyordu. Gitmesini istiyordu. Dünyayı tersine çevirip de bu lanet haftaya yeniden başlamak istiyordu. Keskin bir balta gibi bir sancı basma iniyor, gözlerine yaşlar dolduruyordu. Onun önünde ağlamak en son! isteyeceği şeydi. Böylece ağlama ihtiyacını önlemek için soluğunu tuttu.</span></p>

  <p class="msoplaintext"><span class="calibre18">   Mitch kadının ensesine, ince omuzlarının o uzlaşmaz katılığına baktı. Onunla kavga ettiği için kendine lanetler yağdırıyordu. Bu iş kendi yalnızlık duvarları örme takımlarıyla birlikte gelirdi. Kendisi bunu iyi bilirdi. O da kendi duvarlarını yükseltmiş ve başka polislerin de tuğlaları birer birer yerleştirerek çevrelerine duvar ördüklerine tanık olmuştu. Bu duvarların sağladığı korunmayı anlardı. Kendisi onlara herkesten çok saygı göstermeliydi, ama Megan ile arasında duvar olsun istemiyordu. Dün gece buldukları o şeyi istiyordu: İnsanın zihnini uyuşturan tutkuyu... birbirlerini kucaklamanın verdiği huzuru.</span></p>

  <p class="msoplaintext"><span class="calibre18">   Erkeğin elleri omuzlarını tutunca, Megan biraz daha gerildi. Mitch tenindeki belli belirsiz parfüm kokusunu duyacak kadar başını başına yaklaştırdı. Koku yumuşacık, incecik, âdeta hayal ürünü gibiydi, sanki kadının sadece kendi duyabileceği kadar hafif, içinde titizlikle kilitli tuttuğu o gizli benliği içinmiş gibi. Yumuşak Megan, dişi Megan, pembe duvarlardan, çiçekli çarşaflardan ve küçük porselen kedi heykelciklerinden hoşlanan o Megan. için.</span></p>

  <p class="msoplaintext"><span class="calibre18">   Mitch ellerini kadının omuzlarından aşağı kaydırdı, kollarıyla vücudunu sardı. Megan bir direk kadar kaskatı, bağışlamasız duruyordu, gururunun daha fazlasını vermeyi reddediyor gibi.</span></p>

  <p class="msoplaintext"><span class="calibre18">   Mitch kadının ensesinde dudaklarını dolaştırarak, "İş iştir" dedi. "Yatakta aramızda geçenlerin onunla bir ilgisi yok. Berbat bir gece, berbat bir olay, berbat bir motel -neden en azından bu bizim olmasın? Ha? Neden birbirimize biraz zevk vermeyelim?" Ellerini kadının karnına dayadı, parmaklarını hafifçe dolaştırarak içindeki ateşi uyandırdı.</span></p>

  <p class="msoplaintext"><span class="calibre18">   "Git" dedi Megan. Onun şefkatini istemiyordu. Başka her şeye karşı mücadele edebilirdi ama şefkate karşı savunması yoktu. Tanrı yardımcısı olsun ama bütün yaşamı boyunca özlemini çektiği şeye karşı kendisini savunamazdı.</span></p>

  <p class="msoplaintext"><span class="calibre18">   Sesi titreyerek, "Git" diye fısıldadı.</span></p>

  <p class="msoplaintext"><span class="calibre18">   Mitch dilinin ucunu kadının kulağının arkasında dolaştırdı. "Hayır."</span></p>

  <p class="msoplaintext"><span class="calibre18">   Megan kendini kurtarmak için öfkesini yardıma çağırdı. "Git!" diye bağırdı. "Çık dışarı!"</span></p>

  <p class="msoplaintext"><span class="calibre18">   "Hayır." Mitch kadının kendine bir zarar veremeyeceği kadar, kaçamayacağı kadar kendine çekti. "Şimdi olmaz. Böyle olmaz."</span></p>

  <p class="msoplaintext"><span class="calibre18">   "Lanet olsun!" diye mırıldandı Megan erkeğin göğsüne: Gözyaşları boşalmak için çabalarken sesi titriyordu. Onunla mücadele etmeye, tekmelemeye çalıştı ama ona da pek istekli değildi.</span></p>

  <p class="msoplaintext"><span class="calibre18">   Mitch kadının çenesini tutup başını kaldırınca, Megan'ın onun gözlerinin içine bakmaktan başka çaresi kalmadı. "Gözlerimin içine bak ve bunu istemediğini söyle." Kasıklarındaki arzu giderek yoğunlaşırken Mitch soluk soluğa kalmıştı.</span></p>

  <p class="msoplaintext"><span class="calibre18">   Megan onunkine yaslanmış olmanın bilinciyle vücudunun ısınmasından ve uyanmasından nefret ederek erkeğe baktı. Meydan okurcasına, "Bunu istemiyorum" dedi.</span></p>

  <p class="msoplaintext"><span class="calibre18">   Mitch'in burun delikleri kabarmıştı. Gözlerinde amber renkli parıltılar vardı. "Yalancı" dedi ama kadını bıraktı.</span></p>

  <p class="msoplaintext"><span class="calibre18">   Kapı arkasından kapandıktan sonra uzun bir süre Megan yatağın ucunda durdu. Erkeğin söylediğinin rahatını kaçıracak derecede gerçek olduğunu bilerek.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">5. GÜN</b></span></p>

  <p class="msoplaintext"><span class="calibre18"><b class="calibre10">SAAT 12:11 -8,8°C</b></span></p>

  <p class="msoplaintext"><span class="calibre18">  </span><span class="calibre20">  "Mick bu yıl yüz bin dolar kazanacağını söylüyor."</span></p>

  <p class="msoplaintext"><span class="calibre18">   "Aferin ona." Ve emeklilik aylığın yetmediği için senin haftada iki gün sucuklu fasulye yediğini ve faturalarının yanısıra ödeyen kılının yalnızca bir polis olduğunu ve Los Angeles'li bir yatırım acentesine kıyasla hiç denecek bir para aldığını bilen oğlunun sana o paranın bir kuruşunu bile neden göndermediğini sordun mu peki?</span></p>

  <p class="msoplaintext"><span class="calibre18">   Megan bu soruyu sormadı. Sormaması gerektiğini iyi bilirdi. O senaryoyu birkaç kere oynamışlardı. Kendi duyduğu kırgınlığı geçirmezdi. Neil'in de yalnızca tansiyonunu yükseltirdi. Ama yine de Megan babasının güvendiği ve övündüğü evladının Mick olmasına hâlâ şaşardı; sadakatsiz Maureen'in istenmeyen anısı olan kendi, neredeyse sokaklarda büyümüş olan kendi geride kalmıştı ve kendini hiç sevmeyen bir insana nefret ettiği anılara zincirlerle bağlıydı.</span></p>

  <p class="msoplaintext"><span class="calibre18">   Sanki zihnini o anılardan uzaklaştırmak istermiş gibi çirkin turkuvaz duvarları ve eskilikten ve havadaki yağdan sertleşmiş kareli perdesiyle küçük mutfağa bakındı. Ucuz, teneke dolapları, dökme demirden eski küvetiyle bu odadan nefret ederdi. Yağ ve sigara kokusundan, yerdeki gri muşambalı krom bacaklı masa ve iskemlelerden nefret ederdi. Yaşamdan ve sıcaklıktan sıyrılmış çirkin bir yerdi ve pek çok bakımdan da bu haliyle babasına benzerdi.</span></p>

  <p class="msoplaintext"><span class="calibre18">   Neil O'Malley aslında fizik olarak çirkin bir erkek değildi. Yüz hatları keskindi -bir zamanlar yakışıklıydı- ve gözleri masmaviydi. Ancak zaman ve yaşamın getirdiği acılık saçlarının rengini ve vücudunun canlılığını götürdüğü gibi onların parlaklığını da silmişti artık. Megan'ın lacivert polis üniforması içinde küçük bir adale yumağı olarak hatırladığı adam büzülmüş ve çökmüştü. İçkisini ağzına götürürken sağ eli titriyordu.</span></p>

  <p class="msoplaintext"><span class="calibre18">   Megan eski gazocağının üstündeki yemeği karıştırdı. Kuzu haşlama. Pazar günleri ziyarete geldiğinde hep yaptığı yemek -kendisi sevdiği için değil, başka bir şey yaptığı takdirde Neil'in söyleneceği için. Babasını hoşnut etmeyecek bir şey yapsın hele. Megan yaşamı boyunca asla babasının hoşuna gidecek bir şey yapmış değildi.</span></p>

  <p class="msoplaintext"><span class="calibre18">   "Son günlerde Mick'le konuştun mu?" diye sordu. Elbette konuşmadın. Mick senin için ne kadar önemli olduğunu bilmesine rağmen seni asla aramaz. Metrodome'da NCAA basketbol turnuvası yapıldığı ve zengin bir müşterisinden bir bilet kopardığı yıldan bu yana buraya bir kere bile gelmedi.</span></p>

  <p class="msoplaintext"><span class="calibre18">   "Hayır." Neil soru sanki hiç önemli değilmiş gibi elini salladı. "O meşgul bir insan, bilirsin. Çalıştığı o şirketi neredeyse tek başına yönetiyor. Lanet Yahudiler olmasaydı herhalde tümüyle o yönetirdi ya..."</span></p>

  <p class="msoplaintext"><span class="calibre18">   "Bir bira daha ister misin, baba?" Megan'ın babasının Yahudiler'e, İngilizler'e ve zencilere karşı sözlerini milyonuncu kere dinlemeye hiç niyeti yoktu.</span></p>

  <p class="msoplaintext"><span class="calibre18">   Babası alkolsüz birasını kaldırıp baktı, yüzünü buruştururken öksürerek balgam çıkardı. "Bombok bir tadı var. Neden bana adam gibi bir içki getirmiyorsun?"</span></p>

  <p class="msoplaintext"><span class="calibre18">   "Doktorun içki içmeni istemiyor."</span></p>

  <p class="msoplaintext"><span class="calibre18">   "Lanet olsun ona. Faşist bokun biri zaten. Amerikalı bile değil." Masanın üstündeki paketten bir Kent alıp sigarayı kızına doğru salladı. "Bu ülkenin aksak yanı da bu işte. Çok fazla yabancı kabul ediyorlar."</span></p>

  <p class="msoplaintext"><span class="calibre18">   "Ya senin baban nereden geldi, ha?" Megan kendini tutamamıştı. Ama her şeyi içinde saklayacak olursa üre zehirlenmesi gibi bir şeyden ölebilirdi.</span></p>

  <p class="msoplaintext"><span class="calibre18">   "Bana ukalalık yapma" diye Neil kızını uyardı. "Babam İrlandalı'ydı ve İrlandalı olmakla gurur duyardı. Lanet İngilizler olmasaydı Connemara'dan dışarı adım atmazdı."</span></p>

  <p class="msoplaintext"><span class="calibre18">   Sigarayı yaktı, ciğerlerini dumanla doldurdu ve öksürükten boğulmaya başladı. Megan tiksintiyle başını salladı. Damarları evin yetmiş yıllık su borularından daha berbat, altmış küsur yıllık yağ, kolesterol, zift ve nikotinle tıkalıydı. Beynine bir damla kanın bile gitmesi bir mucizeydi. Küçük bir kriz geçirmişti ve doktor yaşam biçimini değiştirmediği takdirde büyük bir tanenin kaçınılmaz olduğunu söylemişti. Ama doktor sigara içmemesi için de boşuna konuşmuş sayılırdı, Akciğer hastalığı belirtilerine karşılık Neil, nefes darlığı ve ciğerlerinin tıkanması normal şeylermiş gibi alışkanlığın sürdürmekteydi.</span></p>

  <p class="msoplaintext"><span class="calibre18">   Megan tencereyi kaldırıp masaya taşırken, "Sigara içmemelisin" dedi.</span></p>

  <p class="msoplaintext"><span class="calibre18">   "Ve sen de kendi işine baksan iyi edersin."</span></p>

  <p class="msoplaintext"><span class="calibre18">   Megan kaba bir ses çıkardı. "Bunu ben istemiyor muyum sanki."</span></p>

  <p class="msoplaintext"><span class="calibre18">   Megan tabağına koyduğu haşlama ete baktı ve tabağını itti. Kuzu etinden nefret ederdi. Babası ağzına attığı iri lokma çiğneyerek tereyağı sürülmüş bir ekmek parçasını yemeğin suyuna bandı.</span></p>

  <p class="msoplaintext"><span class="calibre18">   "Üzerinde çalıştığım büyük olayı duymuş muydun, baba? Deer Lake'deki o çocuk kaçırma olayı."</span></p>

  <p class="msoplaintext"><span class="calibre18">   "Dünya sapıklarla dolu."</span></p>

  <p class="msoplaintext"><span class="calibre18">   "Epey güç bir iş. Hemen hemen hiç ipucu yok. Bürodan benim adamlarım, şerifin adamları, polisler neredeyse günde yirmi dört saat çalışıyoruz. Polis şefi Miami'li eski bir detektif. Harris Koleji'nden bir grup bilgisayar uzmanımız bile var."</span></p>

  <p class="msoplaintext"><span class="calibre18">   Babası bir parça et daha alırken, "Tellerle dolu beş para etmez kutular" dedi. "Eski moda polis çalışmasıyla kıyaslanamaz bile. Olaylar çalışarak, sokakları arşınlayarak çözümlenir. Ve kolej mezunu detektifler tarafından değil."</span></p>

  <p class="msoplaintext"><span class="calibre18">   "Ben ajanların başındayım" diye Megan inatla devam etti. "Tribune'de bir yazı vardı, belki de okumuşsundur."</span></p>

  <p class="msoplaintext"><span class="calibre18">   Aferin sana kızım. Seninle gurur duyuyorum.</span></p>

  <p class="msoplaintext"><span class="calibre18">   Neil tabağına baktı, bir parça kemik tükürdü, başını salladı. "Beş para etmeyen paçavra. Ben Pioneer Press alırım. Hep de onu almışımdır."</span></p>

  <p class="msoplaintext"><span class="calibre18">   "Tanrım, bana bir kerecik iyi bir şey söylesen ölür müsün?" Megan zahmetine değmediğini biliyordu aslında. "Bu o kadar güç mü? Herhangi bir şeye razıyım: 'Kutlarım' ya da 'et güzel olmuş' ya da 'ayakkabılarını beğendim' gibi. Hatta her iki yana çekilebilecek bir homurdanmaya bile razıyım. Buraya neden geldiğimi merak etmemi önleyecek herhangi bir şey. Bunu bir kerecik olsun yapamaz mısın, baba?"</span></p>

  <p class="msoplaintext"><span class="calibre18">   Neil'in yüzü sağlıksız bir mor renge dönüştü. Çatalını sallarken yemeğin sosu örtüye sıçrıyordu. "Ukalalık etme, kız. Tıpkı..."</span></p>

  <p class="msoplaintext"><span class="calibre18">   Megan elini sallayarak susturdu babasını. "Sakın onu söyleyeyim deme! Buna cesaret edemezsin! Ben ona hiç benzemem! O seni yirmi altı yıl önce terkedecek sağduyuyu göstermişti!"</span></p>

  <p class="msoplaintext"><span class="calibre18">   Babası tabağına bakarken ağzı düğüm gibi kapanmıştı.</span></p>

  <p class="msoplaintext"><span class="calibre18">   Gözleri dolan Megan iskemlesini iterek kalktı, pencereye gidip Bayan Grisman'ın arka bahçesine baktı. Kadının yaşlı köpeği Claude, karların üstüne öbek öbek pislemişti. Evin her yerinin iç kapayıcı ve çirkin olması gibi mahalle de iç kapayıcı ve çirkindi. Buraya artık gelmekten vazgeçmek isterdi ama bunu yapamayacağını biliyordu. Babası onun sorumluluğuydu. Onun yaptığı gibi kendisi ona karşı görevlerinden kaçmayacaktı.</span></p>

  <p class="msoplaintext"><span class="calibre18">   Hiç istemeden hatta hiç düşünmeden, birden hayali beliriverdi. Mitch ve Jessie, McDonalds'da neşeyle Mutlu Yemeklerini yerlerken.</span></p>

  <p class="msoplaintext"><span class="calibre18">   Burnunu çekip elinin tersiyle sildi. Ceketini kapını ardındaki çengelden alırken konuşmayarak Neil'e pişmanlığa söyleme fırsatını tanıdı. Babası hiçbir şey söylemedi. Asla söylemezdi.</span></p>

  <p class="msoplaintext"><span class="calibre18">   "İlaçlarını almayı unutma" dedi Megan. "Senin umurunda değil ama ben imkân bulunca yine geleceğim."</span></p>
</body>
</html>
