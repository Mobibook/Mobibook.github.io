<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">OTUZ ALTINCI BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><span class="calibre20"><b class="calibre10">11. GÜN</b></span></p>

  <p class="msoplaintext"><span class="calibre18"><b class="calibre10">SAAT 17:00 -4,9°C RÜZGÂR FAKTÖRÜ: -11,1 °C</b></span></p>

  <p class="msoplaintext"><span class="calibre18"> </span><span class="calibre20">Peder Tom, kilisenin orta koridorunda, cüppesinin etekleri siyah blucininin bileklerine çarparak yürürken, attığı her adımla başı zonkluyordu.</span></p>

  <p class="msoplaintext"><span class="calibre18">   Başındaki yarayı sarmış olan Dr. Lomax da, Acil Servis'te yanından ayrılmayan Hannah da o gece ayin yapmamasını söylemişlerdi. Piskoposluktan yardım isteyebilirdi. Kendisine emekli bir papaz ya da papazların yardımcılarının bulunduğu büyük kentin kiliselerinden birinden bir acemi gönderirlerdi. Ama Peder Tom bu önerileri inatla reddetmişti.</span></p>

  <p class="msoplaintext"><span class="calibre18">   Beyin sarsıntısı geçirmişti. Kulakları hâlâ kafasının yan tarafına inen pirinç şamdanın sesiyle çınlıyordu. Bir türlü odaklanamayan fotoğraf makinesi objektifi gibi zaman zaman her şeyi çift görüyordu. Başı dönüyordu. Ama ayini de yönetiyordu. Evde kalıp da kendisine saklanıyor dedirtmezdi hem Albert Fletcher'den hem de olay hakkında dedikodu fırsatını kaçırmayacak olan cemaatinin bazı üyelerinden. Kötü bir şey yapmış değildi. Hannah da kötü bir şey yapmamıştı. Bir dostun desteğine ve tesellisine ihtiyacı vardı. Teselli vermenin yanlış olacağı gün, kendisi de dünyadan umudunu keserdi.</span></p>

  <p class="msoplaintext"><span class="calibre18">   Suçluluk sivri küçük dişleriyle vicdanını kemirmekteydi. Hannah'ya dostluğundan daha fazla bir şey vermek istemişti. Ona kalbini vermek istemişti. Bu çok mu yanlış bir şeydi, yoksa yalnızca kurallara mı aykırıydı?</span></p>

  <p class="msoplaintext"><span class="calibre18">   Peder Tom mihrabın arkasındaki yerini aldı. Cumartesi akşamının küçük kalabalığı bir an gözlerinin önünde iki katına çıkmış gibi oldu.</span></p>

  <p class="msoplaintext"><span class="calibre18">   "Tanrı'nın huzuru sizinle olsun."</span></p>

  <p class="msoplaintext"><span class="calibre18">   "Sapkın."</span></p>

  <p class="msoplaintext"><span class="calibre18">   Tom, Albert Fletcher'in elinde haçla atlamaya hazır durduğu balkon parmaklığına baktı.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 17:07 -4,9°C RÜZGAR FAKTÖRÜ:-11,1°C</b></span></p>

  <p class="msoplaintext"><span class="calibre18"> </span><span class="calibre20">Mitch, Explorer'inin direksiyonuna geçerken sırtındaki kasılmayla yüzünü buruşturdu. Günün büyük bir kısmını Albert Fletcher'i aramakla geçirmiş, Marty Wilhelm, hiperaktif bir köpek gibi çevresinde hoplayıp zıplamış, basın bir an bile peşlerini bırakmamıştı.</span></p>

  <p class="msoplaintext"><span class="calibre18">   "Şef Holt, Ajan O'Malley'in kovulması hakkında bir yorumda bulunacak mısınız?"</span></p>

  <p class="msoplaintext"><span class="calibre18">   "Şef Holt, aracınızın dün gece sabaha kadar Megan O'Malley'in evinin önünde park ettiği söyleniyor. Bu konuda ne söyleyeceksiniz?"</span></p>

  <p class="msoplaintext"><span class="calibre18">   "Bu sizi hiç ilgilendirmez."</span></p>

  <p class="msoplaintext"><span class="calibre18">   Bu sözünün belediye meclisinden yeni telefonlar edilmesiyle sonuçlanacağını biliyordu ama umurunda bile değildi. Özel yaşantısı konu olmamalıydı. Burada konu Josh'tu. İnsanların gereksiz ayrıntılar üzerinde durmalarına hiç akıl erdiremiyordu.</span></p>

  <p class="msoplaintext"><span class="calibre18">   Gereksiz... Megan ile arasındaki şeyi anlatmak için iyi bir sözcük. Bir diğeri de bitti idi.</span></p>

  <p class="msoplaintext"><span class="calibre18">   Koridorun ucundaki odada Leo otururken yaşam o kadar basitti ki. Mitch kendi duygusal kozası içinde güvenlikteydi o zaman.</span></p>

  <p class="msoplaintext"><span class="calibre18">   Yalnızca işi, Jessie ve çöpçatanları kendisinden uzak tutmaktan oluşan yaşantısına dönmesinin ne kadar süreceğini merak ediyordu: Duygusal Araf. Daha az acı veren ama daha çok cezalandıran yaşam.</span></p>

  <p class="msoplaintext"><span class="calibre18">   Mitch, aynada kendine bakınca gördüğüne duyduğu nefretle gözleri kasıldı. Eh, babasının ne kadar hıyar olduğunu anlamayacak kadar küçük olan Jessie'ye dönecekti. Onunla bir yemek yedikten sonra Fletcher'ı aramaya devam için kızı Strauss'lara götürecekti.</span></p>

  <p class="msoplaintext"><span class="calibre18">   Kasabanın yarısından fazlasını ev ev aramışlardı. Bodrumlara, bahçelerdeki barakalara, arka sokaklardaki büyük çöp kutularına bakmışlar ama adamın izine rastlayamamışlardı.</span></p>

  <p class="msoplaintext"><span class="calibre18">   Mitch, Wilhelm'in Albert ile bilinmeyen suçortağının kasabadan kaçtıkları kuramını düşünüyordu şimdi. Diyakoz Cuma günü yollara barikatlar koymalarından önce kasabadan yüz mil uzaklaşmış ve de Josh'u yanında götürmüş olabilirdi.</span></p>

  <p class="msoplaintext"><span class="calibre18">   Kontak anahtarını çevirmek için uzanırken telsizden bir çatırtı yükseldi.</span></p>

  <p class="msoplaintext"><span class="calibre18">   "Bütün birimler, dikkat: St. Elysius Kilisesi'nde saldırı. İntihar girişimi olabilir. Zanlı Albert Fletcher. Şef, eğer dinliyorsan, sana ihtiyaçları var."</span></p>

  <p class="msoplaintext"><span class="calibre18">  </span><span class="calibre20">"Sana bir sürprizimiz var, akıllı kız."</span></p>

  <p class="msoplaintext"><span class="calibre18">   Ses yumuşak bir fısıltıydı. Megan gözlerini açtı ve hiçbir şey göremedi. Karanlık. Ölmüş olabileceği mantıksız düşüncesi bir yıldırım gibi geçti içinden. Hayır. Ölmüş olsaydı kalbi böyle çarpmazdı. Başı zonklamazdı. Ağrı hissetmezdi. Sonra gözbebeğinin gerisinde gölgeler kadar hafif bir ışık belirdi. Aşağı baktı. Kucağı. Her iki yanında beton bir zemin parçası. Bir koltukta oturuyordu. Hayır, bir koltuğa bağlanmıştı. Koltuğun kollarına kolları, ayaklarına da bilekleri bağlanmıştı. Bağlı olmasaydı oturabileceğini sanmıyordu. Ruhu ve gövdesi birbirlerine incecik iplerle bağlıymış gibiydi. Uyuşturucu. Adam kendisine bir şey vermişti. Adamlar bir şey vermişlerdi.</span></p>

  <p class="msoplaintext"><span class="calibre18">   Sana bir sürprizimiz var, demişti. Garip, ancak odada bir kişiden fazla insan yokmuş gibiydi. Adam yakınında, arkasında duruyordu ama bir başkasının varlığını hissedememişti.</span></p>

  <p class="msoplaintext"><span class="calibre18">   Adam parmak uçlarını boğazına değdirerek, "Akıllı kız" dedi yine. Megan yutkundu, adam da kıs kıs güldü bir soluk almadan fazla olmayan bir sesle. "Seni öldüreceğimizi mi sanıyorsun? Belki."</span></p>

  <p class="msoplaintext"><span class="calibre18">   Adam ağır ağır ellerini sıktı, parmakları soluk borusuna iyice bastırınca Megan öksürdü. Adam yarım bir soluk alması için parmaklarını gevşetti, sonra yine bastırdı. Megan’ın başı dönüyor, çok az olan görüşü de kararıyordu. Panik onu mücadeleye itti. Başını çekti, öksürdü. Adam baskıyı azaltınca soluğunu içeri çekti, bir soluk daha bir daha aldı. Adamsa, o soluma sesiyle gülüyordu.</span></p>

  <p class="msoplaintext"><span class="calibre18">   Dudaklarını kulağına değdirerek, "Seni öldürebiliriz" dedi. "Ve ölenlerden birincisi de olacak değilsin."</span></p>

  <p class="msoplaintext"><span class="calibre18">   "Josh'u sen mi öldürdün?" diye mırıldandı Megan. Ağzı tutkalla sıvanmış gibiydi. Şişmiş olduğunu hissettiği dili altında tükürük birikiyordu. Boğazını sıkmanın ya da uyuşturucunun etkisi.</span></p>

  <p class="msoplaintext"><span class="calibre18">   "Sen ne düşünüyorsun?" Ses çevresinde bir bulut gibiydi. "Sence öldü mü? Yoksa yaşıyor mu?"</span></p>

  <p class="msoplaintext"><span class="calibre18">   Megan dikkatini toplamaya, öfkesini kendine gelmek için kullanmaya çalıştı. "Bence... sen... bir delisin."</span></p>

  <p class="msoplaintext"><span class="calibre18">   Adam sağ eline vurunca ani bir sancı sinir uçlarından beynine yükseldi, soluğu kesildi. Adam çelik bir cetvele benzeyen bir şeyle parmaklarına bir daha vurdu. Megan'ın içini paramparça eden bir acı boğazından bir çığlık olarak koptu, arkasından sarsıla sarsıla hıçkırmaya başladı.</span></p>

  <p class="msoplaintext"><span class="calibre18">   "Saygı." Ses alnının tam ortasından gelir gibiydi. "Bize saygı göstermelisin. Biz sizden çok üstünüz. Sizi ta baştan beri o kadar kolaylıkla kandırdık ki. Bu bir oyun. Biz bütün hamleleri, bütün olasılıkları ve seçenekleri önceden hesapladık. Kaybetmemiz imkânsız."</span></p>

  <p class="msoplaintext"><span class="calibre18">   Bir oyun. Canlı taşlarla bir satranç karşılaşması. Megan ürperdi. Ceketi alınmıştı. Kazağı da. Sonunda üzerinde yalnızca Mitch'in o kadar alay ettiği siyah uzun iç çamaşırları olduğunu farketti. Ayak bileği kılıfındaki .380 AMT yedek tabancası bulunup alınmış olmalıydı. Hoş, alınmasaydı da kullanacak durumda değildi ya.</span></p>

  <p class="msoplaintext"><span class="calibre18">   "Josh'u sen mi öldürdün?" diye mırıldandı.</span></p>

  <p class="msoplaintext"><span class="calibre18">   Adam soruyu yanıtlamadı. Megan iki dakika mı yirmi dakika mı geçti bilemedi. Verilen ilaç zaman kavramını çarpıtmıştı. Christopher Priest'in evine gidişinden bu yana günler geçmiş bile olabilirdi. Belki hâlâ oradaydı ama bir tür araçla gittiğini hatırlıyordu. Egzos kokusu, bir motor homurtusu, hareket ediyor olma duygusu.</span></p>

  <p class="msoplaintext"><span class="calibre18">   Baş dönmesi artıyordu. Boğazına kadar yükselen bulantısını önlemeye çalıştı.</span></p>

  <p class="msoplaintext"><span class="calibre18">   "Oyun daha sona ermedi" diye fısıldadı adam. Atkuyruğunu eline dolayıp ağır ağır başını geri çekti. Megan odanın daha fazlasını görmek için gözlerini açtı ama gördüğü sadece beton rengi bir grilik oldu. Bodrumdaydı.</span></p>

  <p class="msoplaintext"><span class="calibre18">   "Biz kaybedemeyiz. Beni anlıyor musun? Bizi yenemezsin. Biz bu oyunun ustalarıyız."</span></p>

  <p class="msoplaintext"><span class="calibre18">   Megan tartışacak durumda değildi ve son gösterdiği çabadan sonra düşmanlık akıllıca bir hareket olmazdı. Birinci olmayacaksın demişti adam. Megan korku içindeydi artık kendisi için ve her neredeyse, Josh için. Daha ilk gününden sıradan bir suçlu ile karşı karşıya olmadıklarını biliyorlardı. Ama karşısında insanların yaşamlarıyla kedinin fare ile oynadığı gibi oynayan bir azılı katilin olduğunu da asla aklına getirmiş değildi.</span></p>

  <p class="msoplaintext"><span class="calibre18">   Adam saçını aniden bırakınca başı öne düştü ve hareket yeni bir bulantı dalgasını da beraberinde getirdi. Yere bir ayakkabı sürtündü. Sağ bacağının yanında bir tek siyah ayakkabı belirdi ve sonra kayboldu. Koltuk arkaya eğildi ve döndürüldü -ya da kendisine öyle geldi. Sanki korkunç bir çizgi filmdeymiş gibi vücudunun parçalarının havaya uçtuğunu ve sonra geri geldiklerini hayal etti. Bilinci karanlık yoğun bir sıvı içindeydi. Uyanık mı yoksa bir karabasanda mı olduğunu anlayamıyordu.</span></p>

  <p class="msoplaintext"><span class="calibre18">   Sonra her şey birden durdu, hareket ve sesin aniden kesilmesi ses ve hareketin aniden başlaması kadar akıl karıştırıcı. Karanlık bir boşlukta uçuyordu. Sonra aydınlatılmış bir görüntü belirdi. Ama o kadar kısa ki, bilincine ancak parça parça gelmişti: Bir yüz, bir çocuk, kumral saçlar, çizgili pijama.</span></p>

  <p class="msoplaintext"><span class="calibre18">   "Josh?"</span></p>

  <p class="msoplaintext"><span class="calibre18">   Bir görüntü daha. Çiller, bereli bir yanak, boş gözler.</span></p>

  <p class="msoplaintext"><span class="calibre18">   "Josh!" Megan kıpırdamaya çalıştı ama kıpırdayamadı, oğlana uzanmaya çalıştı ama bedeni üzerinde hiç denetimi yoktu.</span></p>

  <p class="msoplaintext"><span class="calibre18">   Görüntü bir daha belirip kayboldu. Çocuk ellerini kendisine uzatmış heykel gibi, manken gibi duruyordu. Yüzünde hiç ifade yoktu.</span></p>

  <p class="msoplaintext"><span class="calibre18">   "Josh!" diye bağırdı Megan ama çocuk onu duymuş gibi görünmüyordu.</span></p>

  <p class="msoplaintext"><span class="calibre18">   Karanlık yine bir perde gibi indi. Kendisi onun üzerinde kayıyordu. Çok yorgundu ama kalbi çıldırmış gibi atıyor, ağrı dört bir yandan gelip on tane öfkeli adam kırbaçlıyormuş gibi her yanına birden çarpıyordu.</span></p>

  <p class="msoplaintext"><span class="calibre18">   Ses başının üstünde titriyordu.</span></p>

  <p class="msoplaintext"><span class="calibre18">   "Bizim kim olduğumuzu merak ediyorsun demek, akıllı kız?" diye fısıldadı adam. "Bu oyunu neden oynadığımızı merak ediyorsun, değil mi?"</span></p>

  <p class="msoplaintext"><span class="calibre18">   Adam ellerini Megan'ın omuzlarına koyup, sancıyan düğümlenmiş adalelerini şehvetle ovuşturmaya başladı. Megan'ın içinden geçen bir tiksinti ürpertisi üzerine bir kahkaha attı.</span></p>

  <p class="msoplaintext"><span class="calibre18">   Elini memelerine kaydırarak, "Bu oyunu oynayabildiğimiz için oynuyoruz" dedi. "Kimsenin bizi yakalayamayacağı için. Kimsenin bizden kuşkulanmayacağı için. Biz akıllıyız ve asla yenilmeyiz."</span></p>

  <p class="msoplaintext"><span class="calibre18">   Megan inleyene kadar memelerini sıktı. "Sen çok yaklaştın ama, akıllı kız. Şimdi sen de oynayacaksın."</span></p>

  <p class="msoplaintext"><span class="calibre18">   Megan kime ya da neye yaklaştığını düşünmeye çalıştı. Yüzler ve adlar gözlerinin önünden geçip gidiyor ama hiçbirini yakalayamıyordu.</span></p>

  <p class="msoplaintext"><span class="calibre18">   "Ne yapacağım?" diye sordu.</span></p>

  <p class="msoplaintext"><span class="calibre18">   Adam soluğundaki diş macunu kokusunu alacağı kadar yaklaştı. Konuşurken dudakları yanağına değiyordu. "Bizim bundan sonraki hamlemiz olacaksın."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 17:15 -4,9°C RÜZGÂR FAKTÖRÜ: -11,1OC</b></span></p>

  <p class="msoplaintext"><span class="calibre18"> </span><span class="calibre20">Albert Fletcher, balkon tırabzanına çıkmış, bir kolunu sütuna dolamıştı. Sağ elindeki süslü bronz haçı başı üzerinde sallarken, aşağıdaki insanlara sesleniyordu.</span></p>

  <p class="msoplaintext"><span class="calibre18">   "Koyun postunda gelen sahte peygamberlerden kaçının. Aç kurtlardır onlar!"</span></p>

  <p class="msoplaintext"><span class="calibre18">   Cemaat kiliseden çıkarılmış, yerlerini polisler ve şerifin adamları almıştı. Peder Tom hâlâ mihrabın önündeydi ve bakışlarıyla yerine mıhlayacakmış gibi Fletcher'e bakıyordu. Öyle olması için dua ediyordu. Suçluluk karnını deşen bir hançerdi sanki. Bu durumun suçlusu kendisiydi. Yanlış ya da doğru, Hannah'ya olan duyguları bu olayı yaratmıştı.</span></p>

  <p class="msoplaintext"><span class="calibre18">   Cübbesine asılı mikrofondan sesini yükselterek, "Albert, dinle" dedi. "Büyün bir yanlış yapıyorsun."</span></p>

  <p class="msoplaintext"><span class="calibre18">   "Seni lanet cehennem tohumu."</span></p>

  <p class="msoplaintext"><span class="calibre18">   "Hayır, Albert, ben bir papazım. Senin papazınım. Beni dinlemen gerek. Papazını dinlemen öğretildi sana, değil mi?"</span></p>

  <p class="msoplaintext"><span class="calibre18">   Fletcher öfkeyle salladı haçı, parmaklık da kendisiyle birlikte sallandı. "Ben Şeytan'ın tahtının nerede olduğunu bilirim."</span></p>

  <p class="msoplaintext"><span class="calibre18">   "Şeytanın tahtı cehennemdedir, Albert. Burası Tanrı'nın evi."</span></p>

  <p class="msoplaintext"><span class="calibre18">   "Seni buradan kovacağım, şeytan!" Fletcher'in tırabzanın üstündeki sol ayağı kaydı. Yeniden dengesini bulana kadar herkes soluğunu tutup bekledi.</span></p>

  <p class="msoplaintext"><span class="calibre18">   Mitch sessizlikte tahta çatlamasının o sinirleri geren sesini duydu. Merdivenin başında çömelmiş olduğu yerden Fletcher'i görüyordu. Ağır ağır doğruldu ve ışığa çıktı.</span></p>

  <p class="msoplaintext"><span class="calibre18">   "Bay Fletcher, ben Şef Holt."</span></p>

  <p class="msoplaintext"><span class="calibre18">   Fletcher'in başı döndü. Tırabzan yerinden oynadı. Mitch, ileri fırlamaya hazır olarak gerildi. Diyakozun gözleri çılgınlığıyla parlıyordu.</span></p>

  <p class="msoplaintext"><span class="calibre18">   "Haklısınız" dedi Mitch. "Peder Tom'u tutuklayacağız. Ama bize yardım etmeniz gerek."</span></p>

  <p class="msoplaintext"><span class="calibre18">   Fletcher adama bakarken haçı göğsüne yasladı. "Sahte peygamberlerden sakının" diye mırıldandı. "Sahte peygamberlerden sakının."</span></p>

  <p class="msoplaintext"><span class="calibre18">   "Günahı iyi bilirsin, değil mi, Albert?" Mitch adım adım yanaşıyordu parmaklığa. "Bize anlat günahı. Ama önce merkeze gidelim. Sen bizim tanığımız olacaksın."</span></p>

  <p class="msoplaintext"><span class="calibre18">   "Tanık" diye mırıldandı Fletcher. Haçı göğe kaldırdı. "Tanık! Tanrı'nın gazabına tanık olun!"</span></p>

  <p class="msoplaintext"><span class="calibre18">   Parmaklık çatırdadı. Parçalanan ahşap sesi kulağına geldiğinde, Mitch hareket etmişti bile. Balkon parmaklığı yıkılırken Fletcher'in üstüne atladı, sol elinden yakaladı. Omzu sütuna çarptı, serbest kolunu sütuna doladı, Fletcher'in ağırlığının verdiği acıya direnmek için çenelerini kastı. Ama bir an sonra diyakoz elinden kurtuldu.</span></p>

  <p class="msoplaintext"><span class="calibre18">   "Hayır!" diye bağırdı Tom.</span></p>

  <p class="msoplaintext"><span class="calibre18">   Peder Tom, Fletcher'in on metre yüksekten düştüğünü gördü. Olanca gücüyle o yana koştu ama cüppesi bacaklarına dolanıp hızını kesiyordu. Polislerin de koştuklarını görüyordu. Hepsi de geç kalmıştı.</span></p>

  <p class="msoplaintext"><span class="calibre18">   Fletcher bir pencereden atılmış bez bebek gibi yere indi, sıraların üstüne düşen vücudu parçalandı. Biri Tanrı'ya seslendi. Bir diğeri bir küfür savurdu. Peder Tom dizleri üzerine çökerek Fletcher'in parçalanmış başını kucağına aldı. Sağlık ekibi sedyeyle koştu. Ama geç kalınmıştı. Peder Tora elini adamın yüzünden geçirdi, görmeyen gözlerini kapadı ve hem Albert Fletcher'in hem de kendi ruhu için bir dua etti.</span></p>

  <p class="msoplaintext"><span class="calibre18">  </span></p>
</body>
</html>
