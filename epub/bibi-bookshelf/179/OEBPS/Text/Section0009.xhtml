<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">DÖRDÜNCÜ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"><b class="calibre10"> 1. GÜN</b></span></p>

  <p class="msoplaintext"><span class="calibre18"><b class="calibre10">SAAT 20:26 -7,2°C</b></span></p>

  <p class="msoplaintext"><span class="calibre18"> </span><span class="calibre20"> </span><span class="calibre20">Mitch sakin bir sesle, "Ne demek istiyorsun? Josh'u bulamıyorum da demek oluyor?" diye sordu.</span></p>

  <p class="msoplaintext"><span class="calibre18">   Hannah lokanta yöneticisinin koltuğunda oturmuş, sürekli titriyor, iri mavi gözlerinden yaşlar boşanıyordu. Mitch cebinden temiz bir mendil çıkararak kadına uzattı. Hannah mendili aldı ama kullanmak için bir gayret göstermeyerek bir kâğıt parçasıymış gibi avcunda buruşturdu.</span></p>

  <p class="msoplaintext"><span class="calibre18">   "Onu bulamıyorum" diye kekeledi. Josh'u bulamamıştı ve sanki ağzından çıkan sözcükler saçma sapan şeylermiş gibi kimse ne söylemek istediğini anlamıyordu. "Bana yardım etmelisin. Lütfen, Mitch."</span></p>

  <p class="msoplaintext"><span class="calibre18">   Hannah koltuktan kalkmaya çalışınca Mitch kendisini oturttu. "Elimden gelen her şeyi yapacağım, Hannah. Ama önce sakinleşmen gerek..."</span></p>

  <p class="msoplaintext"><span class="calibre18">   "Sakinleşmek mi!" Hannah koltuğun kenarlarını kavradı."İnanamıyorum!"</span></p>

  <p class="msoplaintext"><span class="calibre18">   "Hannah ..."</span></p>

  <p class="msoplaintext"><span class="calibre18">   "Tanrım, senin de bir kızın var. Anlaman gerek! Herkesten çok sen..."</span></p>

  <p class="msoplaintext"><span class="calibre18">   "Hannah!" diye sertçe bağırdı Mitch. Kadın irkilerek erkeğe baktı. "Sana yardım edeceğimi biliyorsun ama sakinle ve baştan başla."</span></p>

  <p class="msoplaintext"><span class="calibre18">   Megan sahneyi kapının yanından seyrediyordu. Oda koyu renkli ucuz ahşap kaplı, insana sıkıntı veren bir hücre gibiydi. Duvarda, plastik çerçeveler içinde ticaret odasıyla diğer sivil kuruluşların belgeleri çarpık bir biçimde asılıydı. Hurda madeni dosya dolaplarında ve eski madeni masada lokantanın başarısını ya da o antika özelliğini belirten hiçbir şey yoktu. Hannah koltukta büzülmüş, gözlerini kapatmıştı, sanki kendini toparlamaya çalışırmış gibi bir elini ağzına bastırıyordu.</span></p>

  <p class="msoplaintext"><span class="calibre18">   Saçları dağılmış, gözleri yaşlı, bu haliyle bile çekici bir kadındı. Boyu uzun, yüz hatları bir derginin sayfaları arasından çıkmış gibiydi. Mitch kadının önüne geçti, arkasını masaya verdi, sabır ve dikkatle beklemeye başladı. Bir şey söylemeden elini uzattı. Hannah erkeğin elini tuttu, çok acı çekmekte olan biri gibi sıktı.</span></p>

  <p class="msoplaintext"><span class="calibre18">   Megan hayranlık ve biraz da gıptayla seyrediyordu. Kurbanları teselli en güçlü yanı değildi. Onun için acı çeken birine uzanmak, o acının bir kısmını yüklenmek demekti. Arada duygusal bir mesafe olmasını daha akıllıca ve daha güvenli bulurdu. Buna tarafsızlık derdi. Mitch Holt ise hiç çekinmeden uzanıyordu.</span></p>

  <p class="msoplaintext"><span class="calibre18">   "Onu hokey antrenmanından alacaktım" diye Hannah, sanki korkunç bir günahını itiraf edecekmiş gibi bir fısıltıyla söze başladı. "Hastaneden çıkacağım anda acil bir durum çıktı ve orada kaldım. Birine telefon ettirip biraz geç kalacağımı bildirdim. Sonra hastalardan birinin kalbi durdu ve..."</span></p>

  <p class="msoplaintext"><span class="calibre18">   Ve hastayı, şimdi de oğlumu kaybettim. Başarısızlık ve suçluluk yine ağırlığını hissettirince Hannah susup yeniden konuşacak gücü toplayana kadar bekledi. Mitch'in iri ve sıcacık elini sıkı sıkı tutuyordu.</span></p>

  <p class="msoplaintext"><span class="calibre18">   "Unuttum. Onun beni beklediğini unuttum."</span></p>

  <p class="msoplaintext"><span class="calibre18">   Yeni bir gözyaşı dalgası yanaklarından yağmur gibi uzun yünlü eteğine damlamaya başlamıştı. Duyguları kendisini paramparça ederken, Hannah tortop olmak isteyerek oturduğu yerde büzüldü. Mitch kadına biraz daha yaklaştı, saçlarını okşayarak biraz olsun avutmaya çalıştı. İçindeki polis gayet sakindi, açıklamaları bekliyor, olasılıkları zihninden geçiriyordu. Daha da derinindeki baba güdüsel bir korkunun keskin sancısını hissetmekteydi.</span></p>

  <p class="msoplaintext"><span class="calibre18">   "Piste gittiğimde Josh yoktu."</span></p>

  <p class="msoplaintext"><span class="calibre18">   "Belki Paul almıştır ve..."</span></p>

  <p class="msoplaintext"><span class="calibre18">   "Hayır. Çarşambaları benim akşamımdı."</span></p>

  <p class="msoplaintext"><span class="calibre18">   "Paul'e telefon edip sordun mu?"</span></p>

  <p class="msoplaintext"><span class="calibre18">   "Denedim ama bürosunda değildi."</span></p>

  <p class="msoplaintext"><span class="calibre18">   "O zaman Josh herhalde öteki çocuklardan biriyle gitmişti. Arkadaşının birinin evindedir ve..."</span></p>

  <p class="msoplaintext"><span class="calibre18">   "Değil. Aklıma gelen herkese telefon ettim. Bakıcının... Sue Bartz'ın evine baktım. Belki orada Lily'yi almamı bekliyordur diye düşündüm. Ama Sue çocuğu görmemişti." Ve Lily de şimdi hâlâ orada annesini bekliyor ve herhalde; kendisini neden almadığını merak ediyordu. "Yürümüştür diye; eve uğradım. Çocukları hokey takımında olan öteki anneleri aradım. Piste geri döndüm. Sonra hastaneye gittim. Onu bulamıyorum."</span></p>

  <p class="msoplaintext"><span class="calibre18">   "Oğlunuzun bir resmi var mı?" diye sordu Megan.</span></p>

  <p class="msoplaintext"><span class="calibre18">   "Okulda çekilmiş fotoğrafı var. En iyisi değil... saçları uzamıştı... ama kestirecek vakit yoktu..." Hannah çantasını kucağına yerleştirdi, cüzdanını ararken elleri titriyordu: "Fotoğraf çekileceğini bildiren pusulayı getirmiş, ben de not almıştım ama sonra... unuttum."</span></p>

  <p class="msoplaintext"><span class="calibre18">   Son sözcüğü fısıldarken Josh'un resmini çıkarmıştı. Unuttum. O kadar basit ve zararsız bir mazeret. Fotoğraf çekileceğini unuttum. Saçını kestireceğini unuttum. Onu unuttum. Elleri öylesine titriyordu ki, resmi plastik kılıfından güçlükle çıkarabildi. Kim olduğunu bilmediği sonradan aklına gelen kara saçlı kadına uzattı resmi.</span></p>

  <p class="msoplaintext"><span class="calibre18">   "Özür dilerim" diye mırıldandı. "Tanışmış mıydık?"</span></p>

  <p class="msoplaintext"><span class="calibre18">   Mitch yine masaya yaslandı. "Cezai Takibat Bürosu'ndan Ajan O'Malley. Megan, bu da bizim hastanemizin acil servisinin başı Dr. Hannah Garrison. Eline steteskop almış en iyi doktorlardan biridir." Hafifçe gülümsedi. "Ona sahip olduğumuz için çok şanslıyız."</span></p>

  <p class="msoplaintext"><span class="calibre18">   Megan aklı nezakette değil de işinde olarak resme baktı. Sekiz dokuz yaşlarında, izci giyimli, ön dişleri yerinde boşluk olan bir oğlan kendisine sırıtıyordu. Burnunda ve yanaklarında çiller vardı. Saçları açık kumral ve darmadağındı. Mavi gözleri yaşam ve yaramazlıkla parlıyordu.</span></p>

  <p class="msoplaintext"><span class="calibre18">   "Normalde sorumlu bir çocuk mudur?" diye sordu. "Geç kalacaksa veya bir arkadaşının evine gidecekse size telefon eder mi?"</span></p>

  <p class="msoplaintext"><span class="calibre18">   Hannah başını salladı. "Josh aklı başında bir çocuktur."</span></p>

  <p class="msoplaintext"><span class="calibre18">   "Bugün ne giymişti?"</span></p>

  <p class="msoplaintext"><span class="calibre18">   Hannah sabahı düşünmeye çalışırken elini alnından geçirdi. Son birkaç saati gibi o da bulanık ve çok eski bir rüya gibiydi. Lily mama iskemlesine oturtulduğu için ağlamıştı. Josh çoraplarıyla mutfakta kayıyordu. Fen Müzesi'ne gitmek için izin kâğıdı gerekiyordu. Ev ödevlerini yapmış mıydı? Ezberi tamam mıydı? Hastaneden telefon. Kızartıcıdaki ekmeğin yanması. Paul'ün mutfağa girişi, Josh'a bağırması, ütülenmesini istediği gömleği için söylenmesi.</span></p>

  <p class="msoplaintext"><span class="calibre18">   "Blucin. Mavi kazak. Kar botları. Kayak ceketi. Parlak sarı ve parlak yeşil çizgili parlak mavi... Vikings yün başlığı -üzerinde bir arma olan sarı başlık. Paul o çılgın ceketle morunu giymesine izin vermemişti. Josh'un renk körü Çingeneler tarafından giydirilmiş gibi olduğunu söyledi. Ben bir zarar görmemiştim, ne de olsa daha sekiz yaşında..."</span></p>

  <p class="msoplaintext"><span class="calibre18">   Megan fotoğrafı geri verip Mitch'e baktı. "Hemen anons yaptırırım." Aklı daha şimdiden olasılıklarda ve onlara göre atılacak adımlardaydı. "Sen de seninkilere, şeriflik bürosuna, otoyol polisine anons yaptır..."</span></p>

  <p class="msoplaintext"><span class="calibre18">   Hannah bir darbe yemiş gibiydi. "Yani sizce..."</span></p>

  <p class="msoplaintext"><span class="calibre18">   "Hayır" dedi Mitch. "Elbette ki hayır. Normal yöntem budur. Devriye gezen bütün memurlara anons yaparız ki Josh'u gördüklerinde alıp eve getirsinler."</span></p>

  <p class="msoplaintext"><span class="calibre18">   "Bize bir dakika izin ver" dedi sonra parmağını kaldırarak. Hannah'ya sırtını çevirip Megan'a öfkeyle baktı. "Ajan O'Malley'e bir iki talimat vermem gerek."</span></p>

  <p class="msoplaintext"><span class="calibre18">   Megan'ın omzunu tutup odadan dar ve loş koridora iteledi. Erkekler tuvaletinin önündeki telefonda konuşmakta olan tüvit ceketli toparlak kafalı bir adam kendilerine pis pis bakarak parmağını kulağına soktu. Mitch elini uzatıp telefonu kapatarak adamın sözünü ağzına tıkadı.</span></p>

  <p class="msoplaintext"><span class="calibre18">   "Hey!"</span></p>

  <p class="msoplaintext"><span class="calibre18">   "Özür dileriz" diyen Mitch armasını gösterdi. "Polis işi."</span></p>

  <p class="msoplaintext"><span class="calibre18">   Adamı telefonun önünden çekip Miami'nin en berbat sokaklarında uyuşturucu satıcılarını ve fahişeleri ürkütmüş olan bir kaş çatısıyla oradan uzaklaştırdı. Sonra aynı bakışı Megan'a yöneltti.</span></p>

  <p class="msoplaintext"><span class="calibre18">   Megan en iyi savunmasının saldırı olduğunu bilerek, "Senin neyin var?" dedi.</span></p>

  <p class="msoplaintext"><span class="calibre18">   "Neyim mi var?" Mitch sesini yükseltmemeye çalışıyordu. "Senin neyin var? Zavallı kadını öyle korkutmak..."</span></p>

  <p class="msoplaintext"><span class="calibre18">   "Şef, kadının korkmak için nedeni var. Oğlu kayıp."</span></p>

  <p class="msoplaintext"><span class="calibre18">   "Daha kesin değil. Herhalde bir arkadaşının evinde oynuyordur."</span></p>

  <p class="msoplaintext"><span class="calibre18">   "Arkadaşlarının evlerini aradığını söyledi."</span></p>

  <p class="msoplaintext"><span class="calibre18">   "Evet ama panik içinde. Belki de bakması gereken yerlerden birine bakmamıştır."</span></p>

  <p class="msoplaintext"><span class="calibre18">   "Ya da biri çocuğu kaçırdı."</span></p>

  <p class="msoplaintext"><span class="calibre18">   Kadının fikrini yabana atmak güç olduğundan Mitch'in kaşları biraz daha çatıldı. "Burası Deer Lake, O'Malley, New York değil."</span></p>

  <p class="msoplaintext"><span class="calibre18">   Megan'ın kaşı havalandı. "Deer Lake'de suç işlenmez mi? Polisiniz var. Cezaeviniz var. Yoksa bütün bunlar yalnızca gösteriş mi?"</span></p>

  <p class="msoplaintext"><span class="calibre18">   "Elbette suç işlenir. Dükkânlardan bir şeyler aşıran kolejliler, Cumartesi geceleri sarhoş olup birbirlerini dövmeye kalkan peynir fabrikası işçileri. Ama çocuk kaçırma diye bir şey olmaz."</span></p>

  <p class="msoplaintext"><span class="calibre18">   "Eh, doksanlı yıllara hoş geldin öyleyse, Şef. Çocuk kaçırma her yerde olabilir."</span></p>

  <p class="msoplaintext"><span class="calibre18">   Mitch bir adım geriledi, ellerini beline dayadı. Norveç'in Oğulları locasının başkanı tuvalete girerken Mitch'i başıyla selamlayıp gülümsedi. Kapı arkasından kapanırken, insanın soluğunu kesecek kadar yoğun bir hava tazeleyicisi kokusu dışarı yayıldı. Mitch, Megan'ın söyledikleri gibi bunu da kafasından uzaklaştırmaya çalıştı.</span></p>

  <p class="msoplaintext"><span class="calibre18">   "St. Joseph sakinleri de orada böyle bir şey olacağına inanmıyorlardı" dedi Megan sakin bir sesle. "Ve kendilerini bu yalanla avutmaya çalışırken biri Jacob Wetterling'i kaçırdı."</span></p>

  <p class="msoplaintext"><span class="calibre18">   St. Joseph'teki Wetterling olayı Mitch'in Minnesota'ya gelmesinden önce olmuştu. Bir çocuk çalınmış ve bir daha bulunmamıştı. Yörede bu tür bir suç öyle enderdi ki, insanlar sanki kendi ailelerinden biri kaçırılmış gibi etkilenmişlerdi. Deer Lake St. Joseph'ten iki yüz mil uzaktaydı ama Mitch gerek kendi müdürlüğünden gerek şeriflik bürosundan çok kişinin olayda gönüllü olarak çalıştıklarını biliyordu. Suçu işleyen hangi şeytansa sanki adını anmakla geri geleceğinden korkarlarmış gibi olaydan hep alçak sesle söz ederlerdi.</span></p>

  <p class="msoplaintext"><span class="calibre18">   Megan içinden bir küfür savurarak telefonu aldı. "Boşuna zaman kaybediyoruz."</span></p>

  <p class="msoplaintext"><span class="calibre18">   "Ben ederim." Mitch kadının omzunun üzerinden uzanıp telefonu aldı.</span></p>

  <p class="msoplaintext"><span class="calibre18">   "Telefon terbiyemiz biraz paslanmış sanırım" dedi Megan.</span></p>

  <p class="msoplaintext"><span class="calibre18">   "Santral memurumuz seni tanımaz" oldu aldığı tek karşılık.</span></p>

  <p class="msoplaintext"><span class="calibre18">   "Doug? Mitch Holt. Dinle, Paul Kirkwood'un oğlu Josh için bir anons istiyorum. Evet. Hannah hokeyden almaya gitmiş ama oğlanı bulamamış. Herhalde birinin bodrumunda Nintendo oynuyordur ama bu işleri bilirsin. Hannah çok kaygılı. Evet, kadınların en iyi bildikleri odur."</span></p>

  <p class="msoplaintext"><span class="calibre18">   Megan gözlerini kastı, başını geriye attı. Mitch kadın görmezlikten geldi.</span></p>

  <p class="msoplaintext"><span class="calibre18">   "Belki rastlarlar diye ilçe polisine de haber ver. Mavi gözler, kıvırcık kumral saçlar. En son görüldüğünde üzerinde yeşil ve beyaz çizgili parlak mavi kayak ceketi ve Vikings armalı parlak sarı yün başlık vardı. Buz pistine de bir ekip gönder. Onlarla orada buluşacağımı söyle."</span></p>

  <p class="msoplaintext"><span class="calibre18">   Norveç'in Oğulları lideri tuvaletten çıkıp merakla Megan'a bakarak yanlarından geçerken telefonu kapadı. Mitch selam yerine geçeceği bir homurdanmayla baktı adama Megan'ın yoğun, beklentili ve hoşnutsuz bakışlarını üzerinde hissediyordu. Kadın işte yeniydi, hevesliydi, kendin kanıtlamak istiyordu. Neredeyse bir ordu çağıracaktı ama henüz ona sıra gelmemişti.</span></p>

  <p class="msoplaintext"><span class="calibre18">   Kayıp olayında ilk öncelik, kişinin gerçekten kaybolduğundan emin olmaktı. O yüzden yetişkinler kaybolduklarında aradan yirmi dört saat geçmeden kayıp kabul edilmezlerdi. Bu kural artık çocuklar için geçerli değildi ama yine de en kötü sonuçları düşünmeden yapacak şeyler vardı. Josh bir arkadaşının evine gitmiş ve saatin geç olduğunu farketmemiş ya da kendisini unuttuğu için annesini bilerek cezalandırıyor olabilirdi. Kaçırılmaktan daha çok olasılığı olan pek çok açıklama vardı.</span></p>

  <p class="msoplaintext"><span class="calibre18">   Peki ama öyleyse bu boğazındaki düğümün nedeni neydi!</span></p>

  <p class="msoplaintext"><span class="calibre18">   Mitch cebinden bir çeyrek daha çıkardı. Strauss'ların numarasını ezberden çevirdi ve kızı üçüncü çalışta "Merhaba Ben Jessie!" deyince içinden şükretti.</span></p>

  <p class="msoplaintext"><span class="calibre18">   "Selam sevgilim, ben baban." Mitch Megan'ın meraklı bakışından kaçınmak için başını indirdi.</span></p>

  <p class="msoplaintext"><span class="calibre18">   "Beni almaya geliyor musun? Ben gece yatakta o kitaptan biraz daha okumanı istiyorum."</span></p>

  <p class="msoplaintext"><span class="calibre18">   "Özür dilerim ama gelemem, yavrum. Bu gece bir süre daha polis olmak zorundayım. Büyükbabanlarda kalacaksın."</span></p>

  <p class="msoplaintext"><span class="calibre18">   Hattın öteki ucunda derin bir sessizlik oldu. Mitch kızının yüzünün annesinden aldığı ve anneannesinin de kusursuzlaştırdığı aksi ifadeye büründüğünü görüyordu. Çok şeyler söyleyen bu bakış göz açıp kapatıncaya kadar suçluluk duyguları yaratırdı. "Senin polis olmandan hoşlanmıyorum."</span></p>

  <p class="msoplaintext"><span class="calibre18">   Mitch kızın bu söylediği sözün kendisini ne kadar yaraladığını bilip bilmediğini merak etti. Sözcükler bir türlü iyileşmeyen eski bir yaraya saplanan bir bıçaktı. "Biliyorum, Jess, ama kaybolan birini aramam gerek. Sen kaybolursan seni bulmamı istemez miydin?"</span></p>

  <p class="msoplaintext"><span class="calibre18">   "İsterdim, ama sen benim babamsın."</span></p>

  <p class="msoplaintext"><span class="calibre18">   "Yarın gece evde olacağım yavrum ve sana daha çok okuyacağıma söz veriyorum."</span></p>

  <p class="msoplaintext"><span class="calibre18">   "İyi edersin, çünkü anneannem Babar'ı kendisinin de okuyacağını söyledi."</span></p>

  <p class="msoplaintext"><span class="calibre18">   Mitch'in çenesi kasıldı. "Söz veriyorum. Haydi bana bir iyi geceler öpücüğü ver, sonra da büyükbabanı çağır."</span></p>

  <p class="msoplaintext"><span class="calibre18">   Jessie ağzını şapırdattı, Mitch de yanaklarının kızardığını Megan'ın görmemesi için sırtını dönerek hareketi tekrarladı. Jessie telefonu büyükbabasına verince Mitch aslında açıklama olmayan bir açıklama yaptı: polis işi, bırakamayacağı bir şey, önemli değil ama uzun sürebilir. Eğer kayınpederine olası bir çocuk kaçırmayla karşı karşıya olduğunu söyleseydi kaynanası Joy Strauss telefonu elinden bırakıp ortalığı velveleye verirdi.</span></p>

  <p class="msoplaintext"><span class="calibre18">   Jurgen ayrıntıları öğrenmek istemedi. Doğma büyüme Minnesota'lı olduğundan bir kimsenin verdiğinden fazla açıklama istemenin kabalığına inanırdı. Ayrıca bu durumun yabancısı değildi. Mitch işi gereği, zaman zaman geceleri çalışırdı. O zaman da Jessie her gün okuldan sonra gittiği büyükbabasında kalırdı. Bu düzen hem bir istikrar sağlıyordu hem de çok elverişliydi. Mitch kaynanasını sevmeyebilirdi ama onun tek torununa gözü gibi bakacağından hiç kuşkusu yoktu.</span></p>

  <p class="msoplaintext"><span class="calibre18">   Jessie'yi görmemek, onu yatağına yatırıp üzerini örtememek hiç de hoşuna gitmezdi. Kızı evreninin merkeziydi. Bir an onu bulamamanın nasıl bir duygu olacağını düşündü, sonra aklına Josh ile Hannah geldi.</span></p>

  <p class="msoplaintext"><span class="calibre18">   Telefonu kaparken kendi kendine, "Çok geçmez ortaya çıkar" diye mırıldandı. Boğazındaki düğüm sıkılaşmıştı.</span></p>

  <p class="msoplaintext"><span class="calibre18">   Megan'ın öfkesi azalmıştı. Mitch Holt bir an için o sert ve ürkütücü insan değil, kolayca kırılabilen biri olmuştu. Bir an için küçük kızına telefondan öpücükler gönderen babaydı! Tehlikeli sözcüğü yine aklından geçti ve yeni anlamlar kazandı.</span></p>

  <p class="msoplaintext"><span class="calibre18">   Ancak bu düşünceleri bir yana atarak ciddiyetle bakarken erkeğin yüzüne. "Umarım haklısındır, Şef. Herkes için."</span></p>
</body>
</html>
