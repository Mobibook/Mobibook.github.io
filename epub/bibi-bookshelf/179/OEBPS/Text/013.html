<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"><span class="t0">&nbsp;</span></p>

  <p class="p5"><a id="ncx1148"></a><span class="t8"><b>IX</b></span></p>

  <p>&nbsp;</p>

  <p>İÇGÜDÜSÜYLE bana sokuluyor Gelma. Yerlilerin tepkisi ne olacak? Hanik bize dönüyor: Yüzü perişan, ama ifadesinde korkutucu bir yan yok. Bu acılı çehre verdiriyor bana kararı:</p>

  <p><span class="t9">&mdash;</span> Haberciyi gönder, diye başlıyorum. Beni hemen teslime hazır olduğunuzu söyle Toralılara. Ama yanımdaki kadının senin elinde olmadığını bildir.</p>

  <p><span class="t9">&mdash;</span> Guy! diye haykırıyor Gelma.</p>

  <p><span class="t9">&mdash;</span> Bırak. Beni öldürmek değil ki niyetleri.</p>

  <p><span class="t9">&mdash;</span> Raf bulununcaya kadar.</p>

  <p><span class="t9">&mdash;</span> Evet ama hiçbir iyi niyet göstermeyeceğim bulmak için. Tam tersine, geciktirmek için seferber edeceğim irademi. Riyella ile senin bütün kabileleri toplamanıza yetecek kadar uzatırım herhalde.</p>

  <p>Hanik karışmıyor konuşmaya, endişeli bakışlarla dinliyor. Gelma kararsız. Devam ediyorum:</p>

  <p>&mdash; Bir kabileler ayaklanmasının başına geçmek için tek şansımız bu. Riyella'yı terkettiğimiz taktirde, bizi hiçbir zaman bağışlamayacaklardır.</p>

  <p>İçini çekiyor Gelma, kabulleniyor:</p>

  <p>&mdash; Şef sensin, diyor. Ne yaptığını biliyorsundur herhalde. Hanik'e dönüyorum yeniden:</p>

  <p><span class="t9">&mdash;</span> İyice anladın değil mi: Beni teslime hazırsın, ama Gelma kaçmış bulunuyor elinden. Bu nokta çok önemlidir, dikkat et: Toralılar'la pazarlığa oturan ben değilim, sensin.</p>

  <p>Gelma atılıyor:</p>

  <p>&mdash; Doğru söyleten uyuşturucuları ne yapıyorsun? Daha ilk gün öğreneceklerdir durumu.</p>

  <p>&mdash; Şüphesiz, ama ben sorumlu tutulamam ki.</p>

  <p>Hanik talimat veriyor habercisine. Gülümseyerek kolumu boynuna doluyorum Gelma'nın ve şehir tarafına sürüklüyorum onu.</p>

  <p><span class="t9">&mdash;</span> Kampta belirli bir özgürlüğüm olacaktır. Sonuca ulaşmamı istiyorlarsa, başka türlü yapamaz Toralılar.</p>

  <p><span class="t9">&mdash;</span> İşkence ederek şartlanmanı parçalama yoluna gide­bileceklerini de düşündün mü hiç?</p>

  <p><span class="t9">&mdash;</span> Yüzde bir şanstır o.</p>

  <p><span class="t9">&mdash;</span> Ama kendilerine yardım etmeye niyetli olmadığını sezer sezmez o şansı denemeye kalkamazlar mı?</p>

  <p><span class="t9">&mdash;</span> Uzun süre tutsak kalmaya niyetli değilim.</p>

  <p>Gülerek ekliyorum:</p>

  <p>&mdash; Hanik senin kaçtığını söyleyeceğine göre, yerlilerin içinde Dünyalı bir kadın görülmemesi gerekir. Yani senin de artık yerli kadınlar gibi giyinmen gerekiyor.</p>

  <p><span class="t9">&mdash;</span> Yani yarı çıplak?</p>

  <p><span class="t9">&mdash;</span> Başka çare yok. Teninin rengini de hafifçe karartacaksın.</p>

  <p>Servise girmeden önce geçtiği özel bir antrenmanla bütün bunlara hazırlanmıştı aslında ama, yine de kızarıyor.</p>

  <p><span class="t9">&mdash;</span> Pek de öyle korkunç bir şey değil, diyorum. Çabuk alışırsın.</p>

  <p><span class="t9">&mdash;</span> Sanırım.</p>

  <p>Bir ağaç demetinin arkasındayız, Hanik ve adamlarının bizi görmesi imkânsız. Eğiliyorum, dudaklarını uzatıyor.</p>

  <p>Bizimki gibi bir sefer sırasında bu da kaçınılmaz bir şeydir elbette. Tehlikenin sürekli oluşu, karşılıklı duyguları er geç kızıştırıyor.</p>

  <p>Her dönüşte servis, ajanlarını bir arınma tedavisinden geçirerek, bu türlü bozuklukları düzene koyar yeniden; ve tedavi fayda etmediği taktirde, ajanlara yol verir.</p>

  <p class="p2"><b>* * *</b></p>

  <p>Zamanla, yavaş yavaş yıkılmamış bu şehir. Bir anda yıkmışlar. Hemen her köşede bir atom patlamasının izleri var.</p>

  <p>Otomatik bir refleksle, göstergecini çalıştırıyor Gelma:</p>

  <p><span class="t9">&mdash;</span> Işınım normal., diyor.</p>

  <p>Demek ki binlerce yıl önce bombalanıp yıkıldı bu şehir.</p>

  <p>Yaklaştıkça alışılmadık yanları çıkıyor meydana şehrin. Atom bombası olsa altüst olurdu şehir diye mırıldandı Gelma. Bütün bu bina kalıntıları toz haline gelirdi.</p>

  <p><span class="t9">&mdash;</span> Bu şehri kurmuş olan halk belki de çok ileri inşaat sırlarına sahipti; onun için böyle kalmış da olabilir. Bu sırlar onlarla birlikte gömülüp gitmiştir belki de...</p>

  <p>Bu halk, belli ki, üstün bir uygarlığa sahipmiş. Caddeleri beş kısma ayrılıyor. Bazı mimarî özelliklere bakılırsa, ana yolun yanında ikişer yürür kaldırımla ikişer normal kaldırım var.</p>

  <p>Temellerden, yapıların çok yüksek olduğunu anlamak mümkün: Yirmi otuz katlı. Gökdelenler. Ve her şey, muhteşem bir dekor içinde düşünülüp gerçekleştirilmiş.</p>

  <p><span class="t9">&mdash;</span> Radyasyon yokluğu bizi yanıltabilir, diyorum. Örneğin bizlerin radyasyonları emmek için özel bir tertibatımız bulunuyor? Belki bu şehirde yaşayanların da böyle bir tertibatı vardı?</p>

  <p>Hanik geliyor yanımıza:</p>

  <p><span class="t9">&mdash;</span> Hayran kaldınız değil mi? diyor.</p>

  <p><span class="t9">&mdash;</span> Dünya'da, bugün bile, buna benzer bir şehir yoktur sanırım. Burası, büyük bir uzay imparatorluğunun başkenti olmalı.</p>

  <p><span class="t9">&mdash;</span> Bunu hiçbir zaman öğrenemeyeceğiz.</p>

  <p><span class="t9">&mdash;</span> Peki hiçbir yazıta, rastlamadınız mı taşların üzerinde?</p>

  <p><span class="t9">&mdash;</span> Rastlamaz olur muyuz! Ama okuyamadık.</p>

  <p><span class="t9">&mdash;</span> Uzmanlar da mı okuyamadı?</p>

  <p><span class="t9">&mdash;</span> Siz Dünyalılar bizi ilk keşfettiğiniz sıralarda, sayısız arkeoloji heyetleri gelip yerleşti buraya. Zaten şehrin bu hale gelmesini o heyetlere borçluyuz: Kocaman kum dağlarının altından çekip çıkardılar ortaya bu şehri. Yeniden yarattılar bir çeşit; ama sırrını onlar da çözemedi.</p>

  <p>Ben aynı düşüncede değilim. Bu büyük sır, Dünyadaki arkeoloji arşivlerinden birinde saklı bulunmaktadır herhalde; ve Araman, Dünya bakımından gerçek bir stratejik önem kazandığı anda açıklanacaktır.</p>

  <p><span class="t9">&mdash;</span> Çok eskiye aittir bu kalıntılar, diyor Hanik.</p>

  <p><span class="t9">&mdash;</span> Kabile başkanlarının bütün toplantıları bu harabeler arasında mı yapılır?</p>

  <p>Evet. Kabileler için burası bir hac yeri haline gelmiştir; ve bizi ilgilendiren bütün önemli kararlar, bu şehrin tapınağında alınır.</p>

  <p><span class="t9">&mdash;</span> Yani böylece, kendinizi bir çeşit, uzak atalarınızın himayesi altında görmek istiyorsunuz?</p>

  <p><span class="t9">&mdash;</span> Evet.</p>

  <p><span class="t9">&mdash;</span> Fizik yapılarını biliyor musunuz? Size benziyorlar mıydı acaba?</p>

  <p>Şaşırıyor. Bu uzak ataların kendilerinden farklı olabileceği aklından bile geçmemiş, belli. Bütün insanlardaki, tanrılarını kendilerine benzetme saplantısı bu...</p>

  <p>Sözün kısası, koskoca bir uygarlık vahşice yıkılıp süpürülmüş. Onunla birlikte, gezegenin büyük bir kısmı da tuzbuz olmuş. Bu kadar iyi muhafaza edilmiş olması herhalde bundan ileri geliyor Aynı anda yıkılmış ve gömülmüş olsa gerek bu şehir.</p>

  <p>Onlara göre orman savaşçıları ve Tora halkı birer mutan (kökten değişikliğe uğramış insan) durumunda olmalı. Dünyalılar'a benzediklerine göre de, binlerce ışık yılı ötesinde bizler de herhalde aynı biyolojik süreçten geçmişizdir.</p>

  <p>Bütün galaksileri kapsayan bir uzay imparatorluğu muydu bu yoksa? Neden olmasın? Bütün galaksilere hükmeden ve bir devler ırkı tarafından yönetilen bir imparatorluk.</p>

  <p>Uygarlığın zirvesine ulaştığı an kendi kendini çökerten, Araman'da bu şehri ve Dünyada da kim bilir belki Sodom ile Gomorra'yı yerle bir ederek evrenden silinen bir ırkın imparatorluğu.</p>

  <p>Eğer böyleyse, Aramanlılar'la biz Dünyalılar aynı soydan iniyoruz ve aynı felâketin çocuklarıyız demektir.</p>

  <p class="p2"><b>* * *</b></p>

  <p>Kısmen restore edilmiş bir eve götürdü bizi Hanik. Tek katlı. Abideyi andıran bir kapıdan giriliyor eve. Önce geniş bir iç avlu var; sekiz özel giriş kapısı açılıyor bu avluya.</p>

  <p>Bu küçük kapılar da birincisinden daha ufak birtakım avlulara açılıyor. Her avluda bir havuz var. Havuzların kenarı, üzerine örtülü bir galeriyle çevrili ve işte bu galerilere açılıyor bütün odalar.</p>

  <p>Bize ayrılan odada, Solyo'da ilk geceyi geçirdiğimiz evdekine benzer hasırlar bulduk.</p>

  <p>Gece boyunca ormanda yürümüş olduğumuz için tükenmiş bir haldeydik, ve derhal uyuduk. Önce ben uyandım, ama kımıldamıyorum.</p>

  <p>Riyella'yı kurtarmak için Hanik tarafından Toralılar'a teslim edilme kararını düşünmeden almıştım. İçgüdümle davranmıştım bir çeşit, ama pişman değilim.</p>

  <p>Kabilelerin asla unutmayacağı politik bir jestti bu aslında. Belki biraz utanmazca düşünüyorum ama serviste ahlâk ve namus kurallarına daima saygılı olmayı öğretmediler bize.</p>

  <p>Ve her şey bir yana, ben şu anda dış görevde bulunan bir ajanım.</p>

  <p>Yasalarda saygıyla yükümlü gelişigüzel bir yurttaş değil. Bir tek şey var gözümde: Sonuca ulaşmak. İyisi kadar kötüsü de dahil, bütün yollara başvurarak sonuca ulaşmak.</p>

  <p>Dünyada geçerli ahlâk kuralları, biz güvenlik ajanlarının uygarlığımızın yayılması bakımından zorunlu olduğumuzu çoktan kabul etmiş bulunuyor.</p>

  <p>Diğer yurttaşlarla aynı yasalara tâbi olsak, hiçbir yarar sağlayamaz hale düşerdik. İşte bunun içindir ki, bütün yasaların üzerinde bir statü tanıdılar bize; ve bu durumun yaratabileceği bütün sonuçları da önceden kabul etmek zorunda kaldılar.</p>

  <p>Son derece kademeli bir toplum piramidinin tam tepesinde yer almış bulunuyoruz biz. Uygarlığımızın, yasaların herkes için eşit olduğuna inanılır görünen bir çağda doğduğunu düşünürüm de bazen, gülesim gelir. Yüzyıllar boyunca bütün kurumlar, orta zekâlıları pek memnun eden bu saçma anlayış yüzünden tökezledi durdu. O çağda henüz bir büyük sır halindeydi uzay. En yakın gezegenlerin yeni yeni keşfedilmeğe başlandığı çağdı o..</p>

  <p>Ama uzayın geniş çapta fethiyle birlikte herşeyin değişmesi gerekti; ve nitekim, bütün gelenekler altüst oldu. Görev kavramı, kaçınılmaz bir şekilde, hak kavramının yerini aldı. Ve bazı görevlilere bazı haklar tanındı.</p>

  <p>Toplumun uyumlu bir denge içinde yaşayabilmesi için, görevlerle hakların herkes için eşit olmaması gerektiği çıktı ortaya. İstenilen her şeyi dağıtmak yerine, hakkedilen her şeyi vermek prensibini benimsedi insanlık.</p>

  <p>Çünkü islenen herşeyi dağıtmanın kendilerini ancak iflâsa sürükleyeceğini anlamışlardı.</p>

  <p>Hasır yatağında şöyle bir geriniyor Gelma, sonra esneyerek doğruluyor ve soruyor:</p>

  <p><span class="t9">&mdash;</span> Geç oldu galiba?</p>

  <p><span class="t9">&mdash;</span> Öğleden sonra üç suları...</p>

  <p><span class="t9">&mdash;</span> Acıktım ben...</p>

  <p><span class="t9">&mdash;</span> Besleyici haplardan alalım.</p>

  <p>Her zamanki gibi yavan bir yemek. Bir saniye bile sürmüyor işte; ama her türlü açlık duygusunu gideri veriyor. Soruyor Gelma:</p>

  <p><span class="t9">&mdash;</span> Hanik'in Toralılar'a yolladığı haberci döndü mü?</p>

  <p><span class="t9">&mdash;</span> Sanmam. Yoksa derhal haber verirlerdi bize.</p>

  <p>Kollarımı açıyorum. Geliyor. Sarılıyoruz. Bundan böyle, insanlığın bütün çağlarındaki bütün çiftler gibiyiz.</p>

  <p>&mdash; Senin düşman elinde olduğunu bilmek korkunç bir acı verecek bana.</p>

  <p><span class="t9">&mdash;</span> Bu, ilk değil ki...</p>

  <p><span class="t9">&mdash;</span> O zaman başkaydı .</p>

  <p>Gözlerinde yaşlar beliriyor. Ajanları arasında herhangi bir duygusal ilintinin görevden sonra da devam etmesine, işte bunun için göz yummuyor servis. Görev sırasında ellerinden bir şey gelmiyor şeflerin; ama dönüşte, en kesin şekilde önlem alıyorlar.</p>

  <p>Daha önce de üç kere seviştim ben. Kiminle seviştiğimi bile hatırlamıyorum şimdi. Günün birinde belki Gelma'yı da hatırlamayacağımı düşünüyorum birdenbire ve içim burkuluyor.</p>

  <p>İğrenç bir şey bu. İnsanlıkdışı bir şey.</p>

  <p>Öteki üç sevgilimle de aynı duyguya kapılmış mıydım acaba? Birden, bugüne kadar yaşadığım hayata karşı müthiş bir iğrenme kaplıyor içimi.</p>

  <p><span class="t9">&mdash;</span> Ne düşünüyorsun?</p>

  <p><span class="t9">&mdash;</span> İkimizi. Dünyaya dönmüş düşünüyorum ikimizi.</p>

  <p><span class="t9">&mdash;</span> Sevişmeye hakkımız olmayacak.</p>

  <p><span class="t9">&mdash;</span> Birbirimizle ilgili en ufak hatıralarımızı bile silip kaldıracaklar kafamızdan. Hiç başından geçmiş miydi daha önce?</p>

  <p><span class="t9">&mdash;</span> Bir kere.</p>

  <p><span class="t9">&mdash;</span> Belki de benimleydi...</p>

  <p><span class="t9">&mdash;</span> Kimbilir? Kalkıyor Gelma; tenini tunçlaştıracak boyaları hazırladıktan sonra soyunmaya başlıyor.</p>

  <p>Utanıp sıkılmıyor artık benim karşımda. Ona yardım ediyorum. Riyella'nın rengine çabucak bürünüyor teni.</p>

  <p>Kısa bir beyaz şort giyiyor sonra ve beline deri bir kemer geçiriyor.</p>

  <p>İki kılıf asılı kemerde. Birine paralizatörünü sokuyor, ikincisine de benim fülgüranımı.</p>

  <p><span class="t9">&mdash;</span> Artık fülgürana ihtiyacım yok, diyorum uzatırken silahı. Birkaç adım gerileyip Gelma'yı hayranlıkla seyrediyorum:</p>

  <p><span class="t9">&mdash;</span> Harika bir yerli kızı olduğunu biliyor musun! Gerçek bir yerli olsan bile, rengine rağmen sana vurulurdum sanırım.</p>

  <p>Gerçekten de, Dünyalı gözüyle, dik göğüsleri ve ahenkli kalçalarıyla Riyella'dan çok daha güzeldi.</p>

  <p>Saçlarını at kuyruğu şeklinde bağlayıp gülümsüyor:</p>

  <p><span class="t9">&mdash;</span> Hâlâ hoşuna gittiğim için memnunum. Bakışları kararır gibi oluyor birden:</p>

  <p>&mdash; Dünyaya hiç dönmeksizin burada yaşamaya razı olur muydun gerçekten?</p>

  <p><span class="t9">&mdash;</span> Hiç şüphesiz.</p>

  <p><span class="t9">&mdash;</span> Pişmanlık da duymaz mıydın peki hiç?</p>

  <p><span class="t9">&mdash;</span> Ya sen?</p>

  <p><span class="t9">&mdash;</span> Hayır!</p>

  <p>Farkına varmadan iyice dolmuş bulunuyorduk herhalde ikimiz de. Bizim gibi insanların gözünde Dünya ne ifade eder ki artık?. Bize bizden başka vatan da yoktur.</p>

  <p>Kendi kendimizin vatanıyız biz.</p>

  <p>Bizi bu göreve yollamadan önce, bütün testlerden geçirdi servis. Nasıl oldu da farkına varmadılar peki bu halimizin?</p>

  <p>Bu da bir sır! Ama düşünmek bile istemiyorum şimdi.</p>

  <p>Odamızdan çıkıyoruz işte; ve galerilerin altından geçerek büyük avluya ulaşıyoruz. Bir alay savaşçı grubu var; ve Gelma hiçbir şey olmamış gibi yürümeden önce hafif bir kararsızlık geçiriyor.</p>

  <p>Hemen Solyolu bir adam koşuyor bize doğru. Soruyorum:</p>

  <p><span class="t9">&mdash;</span> Hanik nerede?</p>

  <p><span class="t9">&mdash;</span> Başkanlar toplantısında.</p>

  <p><span class="t9">&mdash;</span> Bizi de götür.</p>

  <p>Eğiliyor önümüzde. Binadan çıkıp eski şehrin merkezine doğru ilerliyoruz. Tapınağın kalıntıları orada çünkü...</p>

  <p>Tapınak diyoruz ama, belki de aslında başka bir şeydi o yapı. Bir sirkti örneğin...</p>

  <p>Dünyada olsak, bir sirk gibi görürdük bu tapınağı. Anfiteatrı ve sıralarıyla bir sirki andırıyor.</p>

  <p>İlk sırada duruyor kılavuzumuz. Bütün kabile başkanları aşağıda, daire şeklinde oturmuş tartışıyorlar. Aralarında üç de kadın var ama üçü de Riyella'dan çok daha yaşlı.</p>

  <p>Konuşulanları işitmek veya yüz hareketlerini görmek için çok uzaktayız; ve kılavuz, olduğumuz yerde kalmamızı işaret ediyor.</p>

  <p>Yabancıları kabul etmemeleri normal. Hanik hemen farkediyor bizi, ve kollarını sallıyor. Ötekiler derhal susuyorlar. Ve Hanik aralarından ayrılıp bize doğru geliyor.</p>

  <p>Anfiteatrın önünde kalan yuvarlak boşlukta, bir heykelin kaidesini andıran büyük bir taş blok yükseliyor.</p>

  <p>Alabildiğine ciddî bir ifadeyle konuşuyor Hanik:</p>

  <p><span class="t9">&mdash;</span> Haberci döndü. Teklifimizi kabul ediyor Toralılar. Seni teslim ettiğimiz taktirde, Riyella'yı verecekler.</p>

  <p><span class="t9">&mdash;</span> Ya Gelma?</p>

  <p>Haberci onun kaçtığını bildirdi Toralılar'a.</p>

  <p><span class="t9">&mdash;</span> Mükemmel. Değiştirme sırasında aldanmamaya, tuzağa düşmemeye çalışalım.</p>

  <p>Gülümsüyor:</p>

  <p><span class="t9">&mdash;</span> Urbiya tepesinde yapacağız değiştirmeyi. Tepeye iki ayrı geçitten varılır. Herbiriniz bir yandan, geçitlere girdiğiniz andan itibaren hiçbir ihanet söz konusu olamaz.</p>

  <p><span class="t9">&mdash;</span> Güzel.</p>

  <p><span class="t9">&mdash;</span> Senin isteğine uyarak, Başkanlar Konseyi savaşçılarının başına Dünyalı Gelma'yı tayin etti. Gelma şu andan itibaren bütün kabileler üzerinde tam yetkiye sahiptir.</p>

  <p>Elinden tutuyor Gelma'yı aşağıya indiriyor. Arkalarından yürüyorum. Bu kadar erkeğin karşısında yarı çıplak durmaktan müthiş sıkılıyor Gelma, belli.</p>

  <p>Hanik, büyük taş bloku gösteriyor ona, çıkmasını işaret ediyor. Birkaç basamak var zaten. Tek başına çıkıyor Gelma; ve doruğa gelip de durduğu anda, bütün kabile başkanları mızraklarını kaldırıp savaş çığlıkları atıyorlar.</p>

  <p>&nbsp;</p>
</body>
</html>
