<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">OTUZ İKİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><span class="calibre20"><b class="calibre10">10. GÜN</b></span></p>

  <p class="msoplaintext"><span class="calibre18"><b class="calibre10">SAAT 08:14 -28,3°C RÜZGÂR FAKTÖRÜ: -38,8°C</b></span></p>

  <p class="msoplaintext"><span class="calibre18"> </span><span class="calibre20">"Lonnie, Pat, siz garaja bakın. Noogie, sen benimle gel, eve gireceğiz."</span></p>

  <p class="msoplaintext"><span class="calibre18">   Albert Fletcher'in evinin önünde, iki ekip arabasının yanında konuşurken soğuk üzerlerine bastırıyor, sanki ince tülmüş gibi üzerindeki kat kat Tninsulate, Thermax ve kuştüyü tabakalarını aşıyordu. Komşulardan hiçbiri bu soğukta dışarı çıkacak kadar polisleri merak etmiyordu. Mitch sokağın karşısında bir perdenin kıpırdadığını hissetti. Fletcher'in evinin yanındaki evin penceresinden buruşuk bir yüz kendilerine baktı.</span></p>

  <p class="msoplaintext"><span class="calibre18">   Dietz, eldivenli ellerini ovuştururken, "Evde değil galiba" dedi. Başındaki siyah yapay kürklü şapka takma saçıyla çiftleşmeye çalışan sentetik bir yaratığa benziyordu.</span></p>

  <p class="msoplaintext"><span class="calibre18">   "Az önce bir papaza saldırdı" dedi Mitch. "Hoş geldiniz diyecek değil ya."</span></p>

  <p class="msoplaintext"><span class="calibre18">   Ama neden saldırdı, diye düşündü. Nedeni neydi? Dr. Lomax hastanede kafasının yan tarafındaki yarayı muayene edip doktorca yüz buruştururken, Peder Tom bir şeyler anlatmıştı. Fletcher, Hannah'yı kolları arasında görmüş ve bunu yanlış anlamıştı.</span></p>

  <p class="msoplaintext"><span class="calibre18">   Masum bir kucaklama bir insanın aklın öteki yanına fırlatacak bir şey değildi.</span></p>

  <p class="msoplaintext"><span class="calibre18">   Küçük beyaz odanın boyunca yürümekte olan Hannah'ya bakmıştı Mitch. Kadın titriyordu -soğuk ya da şoktan veya her ikisinden. Hem de çok titriyordu.</span></p>

  <p class="msoplaintext"><span class="calibre18">   Gözleri yerde, "Ne düşündüğünü bilemiyorum" diye mırıldandı. "Dünya çıldırdı artık."</span></p>

  <p class="msoplaintext"><span class="calibre18">   Öyle, diye düşündü Mitch, Fletcher'in ön kapısına doğru yürürken. Noogie, Fletcher eğer evdeyse ve kaçmaya karar verirse diye arka kapıya gitti. Diyakoz her neredeyse oraya yayan gitmişti. Toyota'sı kilisenin yanındaydı.</span></p>

  <p class="msoplaintext"><span class="calibre18">   Mitch bölgeyi yaya ve araçla taramaları için beş altı memur görevlendirmişti. Kasabadaki ve ilçedeki bütün memurlar uyarılmışlardı. Fletcher'in eve döndüğünü sanmıyordu ama bu adamın keçileri ne kadar kaçırdığına bakardı. Ellerinde arama emri vardı ama, Fletcher'i bulmasalar bile eve göz atabileceklerdi.</span></p>

  <p class="msoplaintext"><span class="calibre18">   Mitch kapıyı vurdu.</span></p>

  <p class="msoplaintext"><span class="calibre18">   "Bay Fletcher? Polis! Arama emrimiz var!"</span></p>

  <p class="msoplaintext"><span class="calibre18">   Ona kadar sayıp bekledi. Megan kendi olmadan bunu yaptığı için çok kızacaktı ama telefon geldiğinde bürosunda değildi ve Mitch de bekleyemezdi. Telsizine basıp Noga'ya seslendi.</span></p>

  <p class="msoplaintext"><span class="calibre18">   "Gerekeni yap, Noogie."</span></p>

  <p class="msoplaintext"><span class="calibre18">   "Tamam, şef."</span></p>

  <p class="msoplaintext"><span class="calibre18">   Mitch vücudunun herhangi bir yanıyla kapıları kıramayacak kadar yaşlı görüyordu kendini. Dietz'in otomobilinin bagajında bir koçbaşları vardı ama Noga çok daha iri ve esaslıydı. Dizindeki bir sakatlık nedeniyle futbol kariyeri sona laiğinden bir yere ya da birine çarpmaya hep hazırdı.</span></p>

  <p class="msoplaintext"><span class="calibre18">   Parçalanan tahta sesi sabah havasını yardı. Noga birkaç saniye sonra ön kapıyı açtı. Mitch küçük hole girdi. Noga oturma odasına dönerek Mitch'e arkasından gelmesini işaret etti.</span></p>

  <p class="msoplaintext"><span class="calibre18">   "Sen yukarıyı mı istersin aşağıyı mı?"</span></p>

  <p class="msoplaintext"><span class="calibre18">   "Yukarıyı. Bodrumu aramayı unutma."</span></p>

  <p class="msoplaintext"><span class="calibre18">   Mitch merdivenden ağır ağır çıkarken Fletcher yukarda kendini ağır bir şamdan ya da bir Uzi'yle beklediği takdirde kolay bir av olacağını düşünüyordu. Fletcher'in ne yapacak duruma gelmiş olduğu bilinemezdi. Hatta şu ana kadar ne yaptığı. Aklını yıllar önce kaçırmış ve bunu şimdiye kadar saklamış da olabilirdi. Hannah'yı papazının kolları arasında görene kadar.</span></p>

  <p class="msoplaintext"><span class="calibre18">   Günahın bedeli ölümdür. Havva'nın kötü kızı.</span></p>

  <p class="msoplaintext"><span class="calibre18">   Karısının tedavisine müdahale ettiği, Doris Fletcher'i sonunda öldüren hastalığı tedavi etmeye çalıştığı için bunca zamandır kadından nefret ediyor olabilirdi? Doris'i yoksa o mu öldürmüştü?</span></p>

  <p class="msoplaintext"><span class="calibre18">   "Bay Fletcher? Polis! Arama emrimiz var!" Bir de tutuklama emri vardı ama Mitch, Peder Tom'un dava açacağını sanmıyordu. Ama bu şimdilik Fletcher'in evine girmelerini sağlamıştı. Fletcher'in saldırı silahıyla kaçmış olması Yargıç Witt'in arama emrini çıkartması için yeterli olmuştu.</span></p>

  <p class="msoplaintext"><span class="calibre18">   Mitch, yukardaki dar koridora çıktığında ayağının altındaki tahtalar gacırdadı. Odaya süzülerek girdi. Oda boş ve çıplaktı. Doris Fletcher'in yaşamındaki bütün canlılığı silinip atılmıştı. Mitch, mobilyaların ve dekorasyonun o çıplak manastır görüntüsünün kadının ölümünden sonra gerçekleştiğine emindi. Yatak, ordu artığı bir battaniyeyle örtülmüş dar bir ranzaydı. Battaniye öylesine gergindi ki, üzerine para atsa zıplardı. Komodinin üstünde bir lamba ve siyah kapaklı eski bir İncil vardı. Odadaki diğer mobilya bir konsoldu ve üzerinde her zaman rastlanan kişisel eşyalardan hiçbiri yoktu. Bembeyaz duvarlarda yalnızca bir haç ve Hz. İsa'nın palmiye yaprakları arasında sepya rengi eski bir resmi asılıydı.</span></p>

  <p class="msoplaintext"><span class="calibre18">   Koridorun karşısındaki kilitli kapı Mitch'in bir tekmesiyle açıldı. Kapı menteşeleri üzerinde geriye savruldu, duvara çarptı. Noogie aşağıdan bağırarak ne olduğu sordu ama Mitch ona yanıt veremeyecek kadar sersemlemişti.</span></p>

  <p class="msoplaintext"><span class="calibre18">   Karartma perdeleri dış dünyadan bütün ışık ve görüntüyü kesmişti ama oda havayı ağırlaştıran kokulu mumlarla loş bir şekilde aydınlatılmıştı. Duvarlar bir sıra halinde dizilmiş şamdanın mumlarının alevleri titriyordu. Sehpaların üzerinde kimi kırmızı, kimi mavi ve kimi de renksiz camlar içinde mumlar yanıyordu. Mumların verdiği ışık burasının Fletcher'in özel şapeli olduğunu açıkça göstermekteydi.</span></p>

  <p class="msoplaintext"><span class="calibre18">   Odahın duvarları St. Elysius kilisesi duvarlarının.grisine boyanmış ve kiliseyi süsleyen çizgiler burada da kopya edilmişti. Tavana bile kemerler ve freskolar çizilmişti. Gri bulutlar arasından melekler ve azizler aşağı bakıyordu.</span></p>

  <p class="msoplaintext"><span class="calibre18">   Odanın bir ucunda kenarları dantelli beyaz brokarla kaplı bir mihrap vardı. Kumaşın üzerinde bir katolik ayini için gerekli her şey sıralanmıştı: Bez ciltli dua kitabı, altın kupa, iri beyaz mumlar taşıyan bir çift şamdan.</span></p>

  <p class="msoplaintext"><span class="calibre18">   Sanat eserleri. Mitch önündeki sahneye bakarken aklına bu sözcük takılmıştı. Bunlar evde yapılma taklitler değil, gerçek eserlerdi. Albert Fletcher'in gece karanlığında St. Elysius'un bodrumundan çıkardığı eşyaları evine taşıyıp temizlediğini görür gibi oluyordu. Gözlerinde fanatikliğin ışıltısı, uzun kemikli parmaklarıyla hepsini teker teker okşayıp temizliyordu. Haçlar, şamdanlar, heykeller.</span></p>

  <p class="msoplaintext"><span class="calibre18">   Odanın çevresinde birbirleriyle uyumsuz kaidelere Meryem Ana ile adlarını ancak tahmin edebileceği çeşitli azizler sıralanmıştı. Çizilmiş ve çatlamış yüzlerinde gözleri görmeyen bakışlarla bakmaktaydılar. İnsan saçından saçları seyrelmiş, yer yer çiğnenmişe, yer yer de koparılmışa benziyordu. Azizler aynı derece cansız bir cemaata bakmaktaydılar -dört küçük sıra dolusu manken.</span></p>

  <p class="msoplaintext"><span class="calibre18">   O yana bakan Mitch'in tüyleri diken diken olmuştu. Başlar ve kimi kollu kimi kolsuz gövdeler. Hiçbirinin g özü yoktu. Erkekler gömlek ve eski ceketler giymişler, boyunlarına kravat bağlanmıştı. Kadınlar siyah kumaşa sarılmış, başlarına siyah kumaşlar örtülmüştü. Hepsi de mihraba bakıyor, mumların ışığı plastik yüzlerinde titriyordu.</span></p>

  <p class="msoplaintext"><span class="calibre18">   Ve mihrabın yanında o sessizlerden biri daha duruyordu. Siyah bir cüppe giyip boynundan aşağı beyaz atkısını sarkıtmış olan bir çocuk manken. Bir mihrap yardımcısı.</span></p>

  <p class="msoplaintext"><span class="calibre18">   Gökgürültüsü gibi bir ses Noogie'nin yukarı çıkmakta olduğunu haber verdi. Noogie koşar adımlarla geldi, kapının önünde durdu, tabancasını havaya kaldırdı.</span></p>

  <p class="msoplaintext"><span class="calibre18">   "Vay canına!" Gözleri irileşmiş, çenesi neredeyse göğsüne düşmüştü. "Hayatımda böyle bir şey görmedim. Korkunç."</span></p>

  <p class="msoplaintext"><span class="calibre18">   "Aşağıda bir şey buldun mu?" diye sordu Mitch mihrabın önünde duran ve üzerinde diz çökülen eski kadife taburenin üzerinden elini geçirirken.</span></p>

  <p class="msoplaintext"><span class="calibre18">   "Hayır." Noga mankenlerin yüzlerine bakıyordu.</span></p>

  <p class="msoplaintext"><span class="calibre18">   Mitch doğruldu. "Gerçek bir kilise değil bu, Noogie. Fısıldamadan da konuşabilirsin."</span></p>

  <p class="msoplaintext"><span class="calibre18">   İriyarı memurun bakışları yüzünün yarısı eksik olan Meryem Ana heykeline çevrildi. Güçlükle yutkunurken sırtından aşağı bir ürperti indi. Yine alçak sesle, "Ürkütücü" dedi. "Aşağısı, evde kimse yaşamıyormuş gibi. Ne ortalıkta bir gazete, ne gelmiş bir mektup, ne özel bir eşya, ne duvarlarda resimler. Hatta evde ayna bile yok." Gözleri irileşti. "Vampirler evlerinde ayna bulundurmazlar."</span></p>

  <p class="msoplaintext"><span class="calibre18">   "Onun vampir olduğunu sanmıyorum, Noogie." Mitch şapelin arkasındaki dolabın kapağını açtı. "Haç vampirleri uzaklaştırır."</span></p>

  <p class="msoplaintext"><span class="calibre18">   "Öyle mi?"</span></p>

  <p class="msoplaintext"><span class="calibre18">   Dolapta eski ve yıpranmış, ama temiz ve ütülü papaz giysileri asılıydı. Bazıları hâlâ Tatonka'daki Mueller Kuru Temizleme'nin torbaları içindeydi. Siyah ve kırmızı cüppeler, beyaz işlemeli atkılar, mor pelerinler.</span></p>

  <p class="msoplaintext"><span class="calibre18">   "Mitch!" diye Lennie Dietz aşağıdan seslendi. "Mitch!"</span></p>

  <p class="msoplaintext"><span class="calibre18">   "Buraya gel!"</span></p>

  <p class="msoplaintext"><span class="calibre18">   Merdivenleri koşarak çıkan Dietz soluk soluğa kalmıştı. Yüzü kül rengiydi. Şapkası düşmüş, perukası çarpılmış, başı üstünde ürkek küçük bir hayvana benziyordu. Mitch, Noogie'nin yanından geçip koridora çıkarken sahanlıkta durdu.</span></p>

  <p class="msoplaintext"><span class="calibre18">   "Gelsen iyi olur, Mitch" dedi. "Bayan Fletcher'i bulduk galiba."</span></p>

  <p class="msoplaintext"><span class="calibre18">  </span><span class="calibre20">Pat Stevens, 1982 model Chevy Caprice'in direksiyonu ardındaki örtüyü kaldırınca ortaya Doris Fletcher'in mumyası çıkmıştı. Kadının üzerindeki eski pamuklu sabahlığı yer yer çürüme sırasında akan sıvılarla lekelenmişti. Mitch kadının sağken güzel mi çirkin mi, şişman mı zayıf mı olduğu hakkında hiçbir fikre sahip değildi. Ölümümde ise bütün sıvıları uçup da derisi meşin gibi kemiklerine yapışana kadar dondurulmuşa benziyordu.</span></p>

  <p class="msoplaintext"><span class="calibre18">   Kadının kışın ölmesi, çürüme ve böcekler tarafından tahrip edilmesini önlemişti. Ilık havalar geldiğinde artık kısmen taşlaşmıştı. Zamanlama komşuların kadını kokusundan keşfetmelerini de önlemiş olmalıydı. Albert Fletcher karısının cesedini Temmuz'da otomobile sokmuş olsaydı sırrını değil üç yıl, üç ay bile saklayamazdı.</span></p>

  <p class="msoplaintext"><span class="calibre18">   "Onu buraya nasıl getirdi acaba?" diye Lonnie, otomobilin yanında gidip gelirken sordu. Noogie sanki transa girmiş gibi ağzı açık bir halde garaj duvarına dayanmış duruyordu, şoku atlattığının tek göstergesi ağzından çıkan kış beyazı soluğuydu.</span></p>

  <p class="msoplaintext"><span class="calibre18">   "Onun gibi bir din fanatiği neden karısını Hıristiyan gibi gömmemiş?" diye sordu Pat Stevens.</span></p>

  <p class="msoplaintext"><span class="calibre18">   "Onun bunu hak etmediğine inanmış olmalı" dedi Mitch</span></p>

  <p class="msoplaintext"><span class="calibre18">   Doris Fletcher'in elbisesinin önüne iğnelenmiş notu bir kere daha okudu.</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre20">  <i class="calibre2"> Havva'nın kötü kızı: Hiç kuşkun olmasın</i></span></p>

  <p class="msoplaintext"><span class="calibre18"><i class="calibre2">   günahın seni bulacaktır.</i></span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 09:41 -28,3OC RÜZGÂR FAKTÖRÜ: -38,8°C</b></span></p>

  <p class="msoplaintext"><span class="calibre18"> </span><span class="calibre20">Polis kanallarını dinleyen basın akbabaları telsiz konuşmalarını saptayınca Albert Fletcher'in evine adli tabipten de önce varmışlardı. Kapının önünde tam bir balık sürüsü gibiydiler: Hep birlikte hareket ediyorlar, safları polis tarafından bozulunca dağılıyorlar, sonra yine toplanıyorlardı.</span></p>

  <p class="msoplaintext"><span class="calibre18">   Mitch adamlarını ve CTB delil teknisyenlerini garajla evin arasına sürerken medyaya sessiz bir küfür savurdu. En kötüsü kameramanlar ve fotoğrafçılardı: Cesedi ve şapeli görüntülemek için resmi personelin arasına karışmaya çalışıyorlardı.</span></p>

  <p class="msoplaintext"><span class="calibre18">   Olay, izleyicisi olmadan da berbattı zaten. Üç yıllık mumyalaşmış bir ceset bir sürü lojistik sorun yaratmıştı. CTB personeli durumu nasıl çözeceklerini tartışıyorlardı. Megan'ın eksikliği dikkat çekmekteydi.</span></p>

  <p class="msoplaintext"><span class="calibre18">   Mitch kadının telsizde çağrı yayınlanır yayınlanmaz oraya koşup gelmediğine inanamıyordu. Olay yeri ekibi Fletcher'in evini didik ararken orada olmalıydı; notlar alır, zihninde tablolar yaratır, toplanan bilgileri o polis beyninden süzerek yeni kuramlar formüle ederdi.</span></p>

  <p class="msoplaintext"><span class="calibre18">   Mitch dönüp garajın yan kapısına yürüdü. Kapıyı açtığı anda parlak gözlü, yüzünde aptalca sırıtma olan bir muhabirle karşılaştı.</span></p>

  <p class="msoplaintext"><span class="calibre18">   "Dışarda bekleyeceksiniz, buraya yalnızca polis girebilir" dedi.</span></p>

  <p class="msoplaintext"><span class="calibre18">   "Şef Holt!" Adam eldivenli elini uzatırken biraz daha sırıttı. "Sabah dokuzdan beri sizi arıyorum. O sekreteriniz tam bir bekçi köpeği doğrusu."</span></p>

  <p class="msoplaintext"><span class="calibre18">   Mitch adamın elini görmezden gelerek soğuk bir sesle, "Natalie benim idari yardımcımdır" dedi. "Büromu yöneten kişidir ve eğer kendisine bekçi köpeği dediğinizi duyarsa kafanızı koparır. Şimdi izin verirseniz işim var."</span></p>

  <p class="msoplaintext"><span class="calibre18">   Muhabirin yüzünde gülsün mü yoksa suçluluk mu duysun bilemediği bir ifade vardı. Mitch kaşlarını çatarak adamı yola doğru itti bakışlarıyla. Herif ne olursa olsun gayet yapışkan biriydi. Mitch eve yürürken yanı sıra o da koşuyordu.</span></p>

  <p class="msoplaintext"><span class="calibre18">   "Herkes gibi basın toplantısını bekleyeceksin" dedi Mitch.</span></p>

  <p class="msoplaintext"><span class="calibre18">   "Ama Şef, anlamıyorsunuz. Ben basından değilim. CTB'denim." Cebinden çıkarttığı kimliği gösterdi. "CTB'den Ajan Marty Wilhelm."</span></p>

  <p class="msoplaintext"><span class="calibre18">   Mitch aniden olduğu yerde durdu, sinir uçlarından yukarı bir huzursuzluk yürüyordu. "Seni daha önce görmemiştim."</span></p>

  <p class="msoplaintext"><span class="calibre18">   Adam duruma hiç de uygun düşmeyen çarpık bir sırıtmayla baktı yüzüne. "Daha yeni atandım" dedi.</span></p>

  <p class="msoplaintext"><span class="calibre18">   Mitch'in yüzündeki ifadeden bir şey okumak mümkün değildi. Ajan mı? Megan, DePalma'nın kendisine yardım için yeni bir ajan göndermeyi düşündüğünden sözetmişti. Bunu işten el çektirilmesinin işareti olarak görecekti.</span></p>

  <p class="msoplaintext"><span class="calibre18">   "Pekâlâ, Ajan Wilhelm" dedi. "Ajan O'Malley nerede peki? Ardından gitmeniz gereken odur, ben değilim."</span></p>

  <p class="msoplaintext"><span class="calibre18">   Marty Wilhelm kimliğini ceketinin cebine yerleştirdi. "Bilemem. Bu görevden alındı."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 14:20 -26,6°C RÜZGÂR FAKTÖRÜ: -35,5°C</b></span></p>

  <p class="msoplaintext"><span class="calibre18"> </span><span class="calibre20">İşten alındın. Hakaret davası açıldı. Migren ağrısı gelip oturdu. Buradaki en esaslı günün sona erdi sayılır, O'Malley. Ve gece henüz genç.</span></p>

  <p class="msoplaintext"><span class="calibre18">   Megan hâlâ öğleden sonrasında olduğunu tahmin ediyorsa da zamanın kendisi için artık bir anlamı yoktu ve oturma odasının perdeleri çekilip içersi karartılmıştı. Ama yine de yeteri kadar karanlık değildi. Gözlerindeki ağrıyı hafifletmek için ölüm bile yeteri kadar karanlık olamazdı. Buzdolabı bir homurtu ve inlemeyle çalışmaya başladığında o da inleyerek tortop oldu.</span></p>

  <p class="msoplaintext"><span class="calibre18">   Ceketi hâlâ üzerindeydi ama çizmeleri çıkarılmıştı, bir kapının yanında, biri hâlâ açılmamış kutuların arasında bir yerde. Yerini değiştirmeye çalışırken lanet gri atkı boynunu sıkmaya çalışıyordu. Titreyen ellerle onu çözüp yere fırlattı. Saçları hâlâ arkasında toplanmıştı. Sanki görünmeyen bir el atkuyruğunu çekiyormuş gibi her bir telin acısını tek tek duyuyordu. Ama lastiği çıkaracak kadar gücü yoktu.</span></p>

  <p class="msoplaintext"><span class="calibre18">   Sancı kafasını delen insafsız bir matkap, kafatasını parçalayan bir baltaydı. Tanrım, birinin kafatasını bir baltayla ikiye ayırıp bu sıkıntısını sona erdirmesini nasıl da isterdi.</span></p>

  <p class="msoplaintext"><span class="calibre18">   Bir Imitrex iğnesi yapmalıydı ama yattığı kanepeden doğrulanmıyordu ki. Zaten ayağa kalkabilse banyonun nerede olduğunu bilemeyecekti. Boş kutulardan birine kusma mesafesine çekmişti. Fırtınada hangi liman olsa yanaşmaya hazırdı.</span></p>

  <p class="msoplaintext"><span class="calibre18">   Gannon ve Cuma odanın öteki ucundaki stereo müzik kutusu üstünde yerlerini almışlar dikkatle onu izliyorlardı. Nöbet tutmakta ustaydılar. Ne yakma gelirler ne de bir ses çıkarırlardı. Sanki aynı acıyı onlar da çekiyorlarmış gibi öylece durup kendisini izlerlerdi. Cuma'nın beyaz uçlu kuyruğu kutunun yanından sarkıyor, son kısmı bir rakkas gibi hafif hafif sallanıyordu.</span></p>

  <p class="msoplaintext"><span class="calibre18">   Megan bir süre kuyruğa baktı, sonra gözlerini kapadı ve görmeye devam etti. İleri geri, ileri geri. Tempo başını döndürüyor, midesini bulandırıyordu ama zihninden de söküp atamıyordu. Sol sağ, sol sağ. Sonra sözcükleri de duymaya başladı: Paige Price, Paige Price, sol sağ, sol sağ, Paige Price, Paige Price...</span></p>

  <p class="msoplaintext"><span class="calibre18">   DePalma'nın öfkeyle çatırdayan sesi: "Nasıl bu kadar aptallık edebildin? Yirmi haber kamerası önünde onu nasıl söyledin?"</span></p>

  <p class="msoplaintext"><span class="calibre18">   Paige Price. Paige Price. Paige Price...</span></p>

  <p class="msoplaintext"><span class="calibre18">   "...beş milyon dolarlık iftira davası..."</span></p>

  <p class="msoplaintext"><span class="calibre18">   Paige Price. Paige Price...</span></p>

  <p class="msoplaintext"><span class="calibre18">   "...senin ve büronun aleyhine..."</span></p>

  <p class="msoplaintext"><span class="calibre18">   Paige Price. Paige Price...</span></p>

  <p class="msoplaintext"><span class="calibre18">   "...isterse Babil fahişesi olsun, umurumda bile değil..."</span></p>

  <p class="msoplaintext"><span class="calibre18">   Paige Price.</span></p>

  <p class="msoplaintext"><span class="calibre18">   "...işten alındın..."</span></p>

  <p class="msoplaintext"><span class="calibre18">   İşten alındın.</span></p>

  <p class="msoplaintext"><span class="calibre18">   Buna inanamıyordu. Buna tahammül edemezdi. İşten alınma. Sözcükler kendisini utanca boğuyordu. Daha da kötüsü -hem de çok kötüsü- göğsünü sıkıştıran o panik yumruğuydu. İşten alınamazdı. Josh'u bulmak istiyordu. Onu kaçıran, herkesi işkenceden kıvrandıran o canavarı yakalamak istiyordu. Kelepçeleri ellerine takmak, gözünün içine bakmak ve, "Enseledim seni, orospu çocuğu" demek istiyordu. Bunu kendisi için, Josh için ve Hannah için istiyordu. Ama işten alınmıştı ve bu gerçek kendisini iliklerine kadar sarsıyordu.</span></p>

  <p class="msoplaintext"><span class="calibre18">   İçindeki sancı parlak bir elektrik lambası gibi ışık vermeye başlayınca başını yastığa gömüp ağlamaya başladı.</span></p>

  <p class="msoplaintext"><span class="calibre18">   Bir başka sancı dalgası bütün düşüncesini silip götürmüştü. Bir şey yapamayacak kadar çaresiz kalan Megan, kendini sancıya bıraktı. Uzaklarda helikopter pervanelerin duyuyordu. Arama onsuz sürüyordu.</span></p>

  <p class="msoplaintext"><span class="calibre18">   Telefon çaldı, telesekreter devreye girdi. Henry Forster Paige hakkında kendisiyle konuşmak istiyordu. Cehennem buz tuttuğu zaman. Ve bu da fazla uzak olmayabilir diye düşündü ceketine daha bir sarınırken.</span></p>

  <p class="msoplaintext"><span class="calibre18">   Telefon bir daha çaldı, Megan ürperirken telesekrete devreye girdi. "Megan? Ben Mitch. Şimdi işten alındığını öğrendim. Evde olacağını sanmıştım ama yoksun galiba. Sen telsizle bulmaya çalışacağım. Fletcher'le ilgili bir durum var. Bir sessizlik. "Çok üzüldüm. Bu işin senin için ne demek olduğunu biliyorum."</span></p>

  <p class="msoplaintext"><span class="calibre18">   Mitch'in özrü biraz beceriksizce ve samimiydi, sanki pek az özür dilermiş ve diledikleri de önemliymiş gibi. Üzülmüştü Bir polis diğerini teselli ediyordu. Talihin yok, işten alınmışsın Seni tanımış olduğuma çok memnunum, O’Malley. Bir anı olacaktı Megan, yaşamına bir haftalık girmiş, yatağını bir gece paylaşmış ve sonra yoluna devam etmiş biri.</span></p>

  <p class="msoplaintext"><span class="calibre18">   Erkekten kendisine karşı fiziki bir ilişkiden fazlasını hissetmesini bekleyemezdi. O aşk ve ilişki hakkında bir şey bilmezdi -ya da Mitch'in çok açıkça söylediği gibi, kadın olma hakkında da. Mitch evlenecek kadar, bir aile kuracak kadar ve o kadını kaybetmesine hâlâ yas tutacak kadar sevmişti. Megan buna yaklaşacak hiçbir şey yaşamamıştı. Yalnızca işi vardı ve o da gözlerinin önünde sona ermekteydi.</span></p>

  <p class="msoplaintext"><span class="calibre18">   Nasıl bu kadar aptal olabilmişti?</span></p>

  <p class="msoplaintext"><span class="calibre18">   Telefon hiç durmadan çalıyor gibiydi. Basın bu felaketi haber almıştı. O Paige orospusu herhalde haberi, kendi canlı yayında vermişti.</span></p>

  <p class="msoplaintext"><span class="calibre18">   Megan, Albert Fletcher'le ilgili nasıl bir "durum" olduğunu merak etti. Böyle bir şey hatırlamıyordu. Düşünmek bile canını acıtıyordu. Yarım yamalak hatırlanan bir çok değişik konuşma her birden kafasına üşüşüyor, bütün sesler ahenksiz bir koro halinde yükseliyor, kulakları çınlıyor, başı dönüyordu.</span></p>

  <p class="msoplaintext"><span class="calibre18">   Lütfen yeter. Lütfen yeter.</span></p>

  <p class="msoplaintext"><span class="calibre18">   Telefon bir daha çaldı.</span></p>

  <p class="msoplaintext"><span class="calibre18">   Lütfen yeter.</span></p>

  <p class="msoplaintext"><span class="calibre18">   Megan'ın gözlerinden yaşları boşanıyordu. Bayılmayı isteyerek kanepeden aşağı kaydı, emekleyerek gidip kordonu çekti. Kutusuna tam zamanında yetişip kustu ama kanepeye çıkacak gücü kalmamıştı. Artık hiçbir şeyi umursamayarak yerde tortop olup yatarak ağrının geçmesini beklemeye koyuldu. . .</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 16:27 -28,8OC RÜZGÂR FAKTÖRÜ: -38,8°C</b></span></p>

  <p class="msoplaintext"><span class="calibre18"> </span><span class="calibre20">Fletcher'i gören yoktu. Sırra kadem basmıştı. Josh gibi. Megan gibi.</span></p>

  <p class="msoplaintext"><span class="calibre18">   Megan telefona yanıt vermiyordu. Araç telsizine de. Sanki merkezden çıktığı anda dünyadan uzaklaşıp gitmişti.</span></p>

  <p class="msoplaintext"><span class="calibre18">   Mitch sokaklarda Fletcher'i arayarak dolaşıyor, araştırmayı telsiziyle yönetiyordu. Telsiz çatırdadı. Birimlerin durumları. Soğuktan yakınmalar. Boşa çıkan bir umudun düşkırıklığı. Başının üstünden çıldırmış diyakozu arayan bir helikopter ağır ağır geçti.</span></p>

  <p class="msoplaintext"><span class="calibre18">   Havva'nın kötü kızı: hiç kuşkun olmasın, günahın seni bulacaktır.</span></p>

  <p class="msoplaintext"><span class="calibre18">   Megan, Fletcher'le St. E'de karşılaşmıştı. Fletcher kadından hiç hoşlanmamıştı: Eğer Megan'ın nerede oturduğunu bilirse...</span></p>

  <p class="msoplaintext"><span class="calibre18">   Kadının beyaz Lumina'sını apartmanının önündeki kaldırımda kötü bir biçimde park edilmiş gördü. Kapısı aralıktı.</span></p>

  <p class="msoplaintext"><span class="calibre18">   Onun otomobilden zorla çıkarıldığını görür gibi olunca hemen koşmaya başladı. Merdivenleri ikişer ikişer çıkarak üçüncü kata çıktı. Daireden ses gelmiyordu. Kapının altından sızan ışık da yoktu.</span></p>

  <p class="msoplaintext"><span class="calibre18">   "Megan?" diye seslenerek eski kalın kapıyı yumrukladı, "Megan, ben Mitch! Aç kapıyı!"</span></p>

  <p class="msoplaintext"><span class="calibre18">   Yanıt yoktu.</span></p>

  <p class="msoplaintext"><span class="calibre18">   Araç buradaysa kendisi nerede peki?</span></p>

  <p class="msoplaintext"><span class="calibre18">   "Megan?" Bir daha vurdu, kolu yoklayınca kilitli olduğunu gördü. "Bu iş için çok yaşlısın, Holt" diyerek geriledi.</span></p>

  <p class="msoplaintext"><span class="calibre18">   Derin bir soluk alıp yapması gerekeni yaptı yine. Neyse ki Megan sürgüyü çekmemişti. Kapı üçüncü tekmede açıldı.</span></p>

  <p class="msoplaintext"><span class="calibre18">   Mitch karanlık dairede çevresine bakındı. "Megan?"</span></p>

  <p class="msoplaintext"><span class="calibre18">   Perdeler kapalıydı. Sabahın güneşi öğleden sonra kalın bir bulut tabakası ardına girdiğinden evin içi iyice karanlıktı. Kalorifer sanki uzun bir süredir söndürülmüş gibi soğuktu içersi. Mitch parkasının cebinden tabancasını çıkarıp tavana çevirdi. Yerdeki kutular labirenti arasında sessizce yürürken her an sıçramaya hazırdı.</span></p>

  <p class="msoplaintext"><span class="calibre18">   Ayakkabısının burnu atılmış bir çizmeye takıldı "Megan?"</span></p>

  <p class="msoplaintext"><span class="calibre18">  </span><span class="calibre20">Megan bir hayal gördüğünü sanıyordu. Gürültü, ses. Bilinci gidip gidiyor bir geliyor, gerçeğe girip çıkıyordu. Zonklamanın kafasının içinde olduğundan emin değildi. Sancı fiziki durum dışında bir boyut almıştı. Ses ve ışıkta, tarif edilemez, bu hiçbir şeye benzemeyen bir varlıktı."</span></p>

  <p class="msoplaintext"><span class="calibre18">   "Megan?"</span></p>

  <p class="msoplaintext"><span class="calibre18">   Ama her ne olursa olsun kendisine asla seslenmiş değildi. Bundan emindi. Sözcük beynini parçalıyordu. Megan inleyerek ellerini kulaklarına bastırmaya çalıştı.</span></p>

  <p class="msoplaintext"><span class="calibre18">   "Megan? Tanrım!"</span></p>

  <p class="msoplaintext"><span class="calibre18">   Mitch yerdeki kutuların üzerinden atlayarak kadının yanına çömeldi. Uzanırken elleri titriyordu. "Ne oldu? Kim yaptı bunu? Fletcher mi?"</span></p>

  <p class="msoplaintext"><span class="calibre18">   Megan başını çevirmeye çalıştı. Ama erkek omzunu yakalayıp sırtüstü yere yatırdı. Kanepenin yanındaki lamba yanınca Megan bağırdı.</span></p>

  <p class="msoplaintext"><span class="calibre18">   "Ne oldu?" Mitch kadının yüzünü örten ellerini çekiştiriyordu. "Yaran nerede, sevgilim?"</span></p>

  <p class="msoplaintext"><span class="calibre18">   "Migren" diye fısıldadı Megan. Gözlerini yumdu. "Lanet ışığı söndür ve git buradan."</span></p>

  <p class="msoplaintext"><span class="calibre18">   Işık söndü, Megan yine soluk almaya başladı. Zayıflıktan tir tir titreyerek yine yan döndü, dizlerini göğsüne kadar çekti.</span></p>

  <p class="msoplaintext"><span class="calibre18">   Mitch bir kurşun ya da bıçak yarası alıp çok kân kaybetmekte olan biri dışında böylesine ıstırap çeken birini görmüş değildi o güne kadar. Bir başağrısının insanı devirecek kadar güçlü olabileceğini düşünmemişti bile.</span></p>

  <p class="msoplaintext"><span class="calibre18">   "Seni hastaneye götüreyim mi?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   "Ne yapabilirim, sevgilim?"</span></p>

  <p class="msoplaintext"><span class="calibre18">   "Bana sevgilim demeyi bırak ve git buradan." Megan'ın gururu kendisini böylesine zayıf görmesini istemiyordu.</span></p>

  <p class="msoplaintext"><span class="calibre18">   "Bir yere gitmem" diye hırladı Mitch.</span></p>

  <p class="msoplaintext"><span class="calibre18">   Kadını kucağına alıp ayağa kalktı. Megan erkeğin ceketini tutup başını göğsüne dayarken kusmamak için kendini güç tutuyordu.</span></p>

  <p class="msoplaintext"><span class="calibre18">   Mitch kadını yatağına yatırdı, ceketini, kazağını, omuz kılıfını ve sütyenini çıkardı. Sonra yatağın ucunda bulduğu büyük boy pamuklu gömleği giydirdi, eğilip pantolonunu ve sağ ayak bileğine bağlı olan .380 AMT yedek tabancasını çıkardı.</span></p>

  <p class="msoplaintext"><span class="calibre18">   "Alabileceğin bir ilaç var mı?"</span></p>

  <p class="msoplaintext"><span class="calibre18">   "İlaç dolabında." Megan başını yastığın içine gömmeye çalışıyordu. "Imitrex. Öyle yüksek sesle konuşma."</span></p>

  <p class="msoplaintext"><span class="calibre18">   Mitch gidip şırıngayı getirdi, ama Megan iğneyi nasıl yapacağını anlatmaya kalkışınca hastaneye götürmek istedi.</span></p>

  <p class="msoplaintext"><span class="calibre18">   "Megan, ben iğne yapamam; ben bir polisim, doktor değil."</span></p>

  <p class="msoplaintext"><span class="calibre18">   "Korkağın birisin sen. Sus ve yap işte."</span></p>

  <p class="msoplaintext"><span class="calibre18">   "Ya yanlış bir şey yaparsam?"</span></p>

  <p class="msoplaintext"><span class="calibre18">   "Deri altına yapacaksın, yanlış bir şey olmaz. Ben yapardım ama ellerim titriyor."</span></p>

  <p class="msoplaintext"><span class="calibre18">   Mitch kaşlarını çatarak iğneyi kadının koluna soktu, tepesine bastırdı ve ona kadar saydı. Megan yarı kapalı gözlerle bakıyordu. Mitch şırıngayı çöp sepetine atıp kadına baktı.</span></p>

  <p class="msoplaintext"><span class="calibre18">   "Bana yine iyi davranıyorsun" diye mırıldandı Megan.</span></p>

  <p class="msoplaintext"><span class="calibre18">   "Doğru ama sen alışmamaya bak." Sözlerinde herhangi bir ima yoktu ve kadının yüzüne düşen saçlarını geri tararken ellerinde yalnızca sevecenlik vardı.</span></p>

  <p class="msoplaintext"><span class="calibre18">   "Sen hiç merak etme, enayi değilim" diye mırıldandı Megan.</span></p>

  <p class="msoplaintext"><span class="calibre18">   Mitch onun işinden mi yoksa ilişkilerinden mi söz ettiğini anlayamadı. Bir ilişki denilebilecek bir şey olduğuna d inanmıyordu ama bunu tartışmanın zamanı değildi.</span></p>

  <p class="msoplaintext"><span class="calibre18">   "Beni çok korkuttun" dedi. "Bizim günün delisinin eline geçirdiğinden korkmuştum."</span></p>

  <p class="msoplaintext"><span class="calibre18">   "Kim?"</span></p>

  <p class="msoplaintext"><span class="calibre18">   "Fletcher keçileri kaçırdı ve bir şamdanla Peder Tom'un kafasını yardı. Eh, bunun ne demek olduğunu iyi bilirsin sanırım."</span></p>

  <p class="msoplaintext"><span class="calibre18">   "Hem de nasıl. Yakaladınız mı?"</span></p>

  <p class="msoplaintext"><span class="calibre18">   "Yakalayacağız." Mitch, Fletcher hikâyesinin geri kalanını daha sonraya bırakmıştı. Megan, hele el çektirildikten sonra, olayları duyacak durumda değildi. "Sen fazla kaygılanma, O'Malley, yoksa başın ağrır."</span></p>

  <p class="msoplaintext"><span class="calibre18">   Megan gülümsediğini sandı ama pek emin değildi. Gözlerinin ardında sancı alev alev parladıkça beyni kısa devre yapıyordu.</span></p>

  <p class="msoplaintext"><span class="calibre18">   "Dinlenmen gerek" dedi Mitch. "Benim yapabileceğim bir şey var mı?"</span></p>

  <p class="msoplaintext"><span class="calibre18">   Megan, böylesine utanmam çok garip, diye düşündü. İstediği şey hiç de mahrem sayılmazdı. Yalnızca bir yardım. Ama öylesine zayıftı ki...</span></p>

  <p class="msoplaintext"><span class="calibre18">   "Saçlarımı çözer misin?" Başını çevirerek atkuyruğunu adama döndürürken gözlerini de kaçırmış oldu.</span></p>

  <p class="msoplaintext"><span class="calibre18">   Mitch kadife kurdeleyi çözüp lastik bandı çıkarırken bunun bu kadar mahrem bir şey olarak görünmesi ne garip diye düşünüyordu. Aynı şeyi Jessie'ye sayısız kere yapmıştı. Belki de biraz bundan kaynaklanıyordu: Megan da bir çocuk kadar savunmasız görünüyordu o anda. Koruyucu rolüne girmişti. Kadın bundan nefret ediyor olmalıydı. O kadar bağımsız, o kadar gururluydu ve ağrısı onu saçlarını açmak kadar basit bir şey için yardım istemeye zorlamıştı.</span></p>

  <p class="msoplaintext"><span class="calibre18">   Mitch parmaklarını o maun renkli ipekten tellerin arasına sokup saçlarını çiçek desenli yastığa yaydı. Bir fısıltı kadar hafif dokunuşlarla ensesine, kasılıp kalmış adalelerine masaj yaptı. Kadının kirpiklerinin arasından yaşlar süzülüyordu ama durmasını söylemedi.</span></p>

  <p class="msoplaintext"><span class="calibre18">   Mitch kadının yanağını öpmek için eğilirken, "Leo'ya bunu hiç yapmamıştım" dedi. "Biraz uyumaya çalış, sevgilim -sana sevgilim diyebilir miyim?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   "Pekâlâ, inatçı. Bana ihtiyacın olursa yan odadayım."</span></p>

  <p class="msoplaintext"><span class="calibre18">   Bana ihtiyacın olursa... Erkek örtüyü omuzlarına kadar çekip düzelttikten sonra doğrulup dönene kadar Megan bir şey söylemedi. Onu yalnız bırakmak üzere gidiyordu. Fırsatı kaçırmadığı için yuvası olmayacak bir odada yalnızca o ve başağrısı. Oda her nasılsa onun da gideceğini biliyormuş gibi daha şimdiden soğuk ve boş görünüyordu.</span></p>

  <p class="msoplaintext"><span class="calibre18">   .. .bana ihtiyacın olursa...</span></p>

  <p class="msoplaintext"><span class="calibre18">   "Mitch?" Megan sesindeki zayıflıktan, uzun ve yalnız geçmişin yankılarından nefret ediyordu ama, Tanrı bilir ya, bu gece o hayaletlerle yalnız kalmak istemiyordu.</span></p>

  <p class="msoplaintext"><span class="calibre18">   Mitch yatağın yanına çömelip soluk ışıkta kadının yüzüne baktı. Megan gözyaşlarını görmesinden utanarak gözlerini kapattı. "Kucakla beni. Lütfen."</span></p>

  <p class="msoplaintext"><span class="calibre18">   Mitch ani bir duygu dalgasının çarpmasıyla dudaklarını sıktı. Parmağıyla kadının burnunun ucuna dokunarak sözcükleri boğazındaki yumrunun ardından güçlükle çıkardı.</span></p>

  <p class="msoplaintext"><span class="calibre18">   "Bunu hiç istemeyeceksin sanmıştım, O'Malley."</span></p>

  <p class="msoplaintext"><span class="calibre18">   Mitch ayakkabılarını çıkartıp kadının arkasına yerleşti. Eski yatak, toplam ağırlıkları altında gacırdadı. Mitch kadının sırtını göğsüne yasladı, uzanıp elini eline aldı, saçlarına hissedemeyeceği kadar hafif bir öpücük kondurdu. Ve Megan sonunda uykuya teslim olana kadar soluklarını dinledi.</span></p>

  <p class="msoplaintext"><span class="calibre18">  </span></p>
</body>
</html>
