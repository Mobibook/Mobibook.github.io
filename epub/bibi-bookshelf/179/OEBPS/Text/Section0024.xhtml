<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">ON YEDİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">4. GÜN</span></b></p>

  <p class="msoplaintext"><span class="calibre18"><b class="calibre10">SAAT 00:24 -8,8°C</b></span></p>

  <p class="msoplaintext"><span class="calibre18"> </span><span class="calibre20">Megan incecik siyah parmak izi tozuyla dolu bir rüya görüyordu. Toz sis gibi havayı kaplamıştı, soluk almaya çalıştıkça ciğerleri ağrıyordu. Sanki göğsü üzerinde bir fil varmış gibi. Her yer parmak iziyle kaplıydı. Parmak izleri kurum gibi rüzgârda uçuşuyordu. Birden gözlerini açınca göğsünün üzerinde oturan Cuma ile yüzyüze geldi. Loş ışıkta gözbebekleri sıvı altına benzeyen kedi ona bakıyordu.</span></p>

  <p class="msoplaintext"><span class="calibre18">   "Tanrım, bir ton çekiyorsun! İn aşağı" diye bağırarak doğrulmaya çalıştı.</span></p>

  <p class="msoplaintext"><span class="calibre18">   Kedi kitap dolu bir kutuya atladı, Megan'a pis pis baktı, sonra arka ayağını bir yoga hareketiyle başının üstüne kaldırıp kıçını temizlemeye koyuldu.</span></p>

  <p class="msoplaintext"><span class="calibre18">   Megan kediyi bırakıp yabancı bir yerde uyanmış olmakla hissettiği uyumsuzluktan kurtulmaya çalıştı. Öteberisini en yakın zamanda açıp burayı bir eve dönüştürmeliydi. Bu göçebelik hissine fazla dayanamayacaktı. Aslına bakılırsa DePalma'nın öfkesi biraz daha artacak olursa Deer Lake'de gerçekten göçebe olacaktı ya.</span></p>

  <p class="msoplaintext"><span class="calibre18">   Olayda bir ipucu elde edebilse üzerindeki bu baskı kalkacak, basının dikkati eyaletin ilk kadın ajanından başka yerlere çevrilecekti. Daha da önemlisi, eğer bir ipucu elde edebilirse Josh'u bulup evine kavuşturma şansı belirecekti.</span></p>

  <p class="msoplaintext"><span class="calibre18">   Kendi takımını kullanarak Cola şişesinden parmak izlerini çıkarıp kartlara geçirmiş, onları da merkezdeki Sicil Bürosu'na fakslamıştı. Otomatik sistem izlerin eşi arayacaktı. Bulunduğu takdirde hemen kendisine haber verilecekti. İzleri Washington'da FBI merkezindeki Kriminal Bilgi Merkezi'ne de fakslamıştı. Onlar da kendi otomatik sistemlerinde araştırarak bütün ülkeyi tarayacaklardı.</span></p>

  <p class="msoplaintext"><span class="calibre18">   Bir yerde, birinin Olie Swain'i tanıyor olması gerekirdi. Bir yerde biri onu cezaevine göndermişti.</span></p>

  <p class="msoplaintext"><span class="calibre18">   Megan adamın parmaklarının üstündeki ince mavi çizgileri hayalinde canlandırdı. Beceriksizce yapılmış bir dövme. Cezaevlerinde mahkûmların yaptıkları türden. Yemin edecek kadar yakından bakmamıştı ama ona benziyordu. Zaten adam daha başka yollardan da sabıkalı havası vermekteydi.</span></p>

  <p class="msoplaintext"><span class="calibre18">   Kapının vurulması sessizlik küresine çarpan başka bir dünyaydı sanki. Megan ayağa kalkarken refleks bir hareketle sehpanın üzerindeki tabancaya uzandı. Alışkanlıkla kapının yanındaki duvara yaslandı. Kapı bir daha vuruldu. Megan soluğunu tutup bekledi.</span></p>

  <p class="msoplaintext"><span class="calibre18">   "Megan? Ben Mitch."</span></p>

  <p class="msoplaintext"><span class="calibre18">   Megan soluğunu bıraktı, kilidi açtı. Kapıyı açtıktan sonra, "Leo'ya da böyle geceyarısından sonra uğrar mıydın?" diye sordu.</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   Mitch elleri ceketinin,ceplerinde olduğu halde içeri girdi. Bakışları Megan'ın mutfak masasına bıraktığı dokuz milimetrelik tabancaya kaydı ama bir şey söylemedi. Belki de geceyarısı ziyaret ettiği kadınların hepsi kapılarını ellerinde tabancayla açarlardı.</span></p>

  <p class="msoplaintext"><span class="calibre18">   "Buradan geçiyordum, ışığını gördüm."</span></p>

  <p class="msoplaintext"><span class="calibre18">   Megan erkeğe Olie'nin parmak izlerini söyleyip söylememeyi düşündü. Kendisinden bilgi sakladığı için ona söylenmişti ama şimdi de o konuyu açmak istemiyordu. Saat çok geçti. Ayrıca, belki herhangi bir sonuç çıkmayacaktı. Üstelik Mitch işten söz etmek istiyor gibi görünmüyordu. Tükenmiş ve yolunu kaybetmiş bir hali vardı. Yerdeki kutular arasından geçip sokağa bakan pencereye yürüdü, orada durup geceye baktı.</span></p>

  <p class="msoplaintext"><span class="calibre18">   Megan da onu izledi, yatak olarak seçtiği kutunun üzerinde yatan Gannon'u okşadı geçerken. Tekir kedi başını kaldırıp baktı, sonra Mitch'e dönüp baktı ve boğazından mutlu bir hırıltı yükseldi.</span></p>

  <p class="msoplaintext"><span class="calibre18">   Megan omzunu pencere pervazına dayadığında Mitch, "Bu akşam neden kalmadın?" diye sordu.</span></p>

  <p class="msoplaintext"><span class="calibre18">   "Jessie ile birlikte olmak ihtiyacındaydın. Size engel olmak istemedim... Geçit töreni nasıldı?"</span></p>

  <p class="msoplaintext"><span class="calibre18">   "Hazin. Hepsi de öyle çok çalışıyorlardı ki... bir değişiklik yaratmak istiyorlardı, korktukları için. Kendilerini kurtarmamı bekliyorlar ama bilmiyorlar ki..." Erkeğin Megan'a çevrilen yüzünde bıçak yarığı gibi derin çizgiler vardı, gözleri kan çanağına dönmüştü. "Ben kimsenin kurtarıcısı değilim. Ben yalnızca bir polisim. Ve polislikten de bıkmışım." Yine pencereye döndü ama gözlerini kapadı. "Bıktım artık."</span></p>

  <p class="msoplaintext"><span class="calibre18">   Acıdan bıkmıştı. Sorumluluktan. O içindeki korkudan, yanlışları düzeltecek özel güçlere sahip olamadığı korkusundan, Supermen değil de yalnızca kendini yükseklerde gören Clark Kent olduğu korkusundan. Megan'a dönerek hepsini yüzünden okumasına izin verdi.</span></p>

  <p class="msoplaintext"><span class="calibre18">   Saçları geriye taranmış, üzerinde cinsiyetinin tarafsızlığını gösteren giysileri olan, o kurallı ve talimattı Megan değildi bu karşısında duran. Saçları omuzlarına dökülmüştü. Ayaklarında sadece yünlü çorabı vardı ve boyu kısaydı. Sırtındaki eski plaid sabahlığıyla çok narin, çok ufak tefek görünüyordu. Zırhını çıkarmış Jan d'Arc. Orada sessiz, sabırlı bekliyordu.</span></p>

  <p class="msoplaintext"><span class="calibre18">   "Ben pek kahraman değilim" diye mırıldandı Mitch. "Bunu bilmeliler."</span></p>

  <p class="msoplaintext"><span class="calibre18">   "Sen elinden geleni yapıyorsun. Hepimiz yapıyoruz."</span></p>

  <p class="msoplaintext"><span class="calibre18">   Benim elimden gelen yeterli değildi. Bir kere daha. Erkeğin bir gün önce eski itfaiye garajında söylediği o pişmanlık ve kendinden nefretle dolu sözleri hatırladı Megan.</span></p>

  <p class="msoplaintext"><span class="calibre18">   Mitch yine pencereye döndü. "Bu işin olmasını önleyebilirdim diye düşünüyorum. Böyle bir şeyin yaklaştığını görmeli, bu konuda bir şeyler yapmalıydım. Yaşamımda hep tekrarlanan bir konu bu."</span></p>

  <p class="msoplaintext"><span class="calibre18">   Megan bir şey sormadı. Ne yalvaracaktı, ne de söylemesi için ağzından zorla almaya çalışacaktı. Mitch bunu ihtiyaç duyduğu için ya da istediği için söyleyecekti ya da bütün gece hiçbir şey söylemeden orada duracaklardı.</span></p>

  <p class="msoplaintext"><span class="calibre18">   "Bir oğlum vardı" dedi sonunda. "Kyle. Altı yaşındaydı."</span></p>

  <p class="msoplaintext"><span class="calibre18">   Megan'ın soluğu boğazındaki yumruya takıldı.</span></p>

  <p class="msoplaintext"><span class="calibre18">   "Yanlış zamanda, yanlış yerdeydiler." Mitch başını salladı. "Neden hep böyle deriz ki? Yanlış yerde değillerdi. Karım ve oğlum dükkâna süt ve ekmek almaya gitmişlerdi. Kabzası kesik tüfekli uyuşturucu müptelasıydı yanlış yerde olan. Ama onları oraya ben göndermiştim. Bu beni ne yapar, ha?"</span></p>

  <p class="msoplaintext"><span class="calibre18">   Kurban, diye düşündü Megan, erkeğin yanıtının 'suçlu' olduğunu bile bile. Hiçbir mahkeme onu mahkûm etmezdi, ama kendi kendini mahkûm etmişti ve yaşamının sonuna kadar cezasını çekecekti. Bir kimsenin bir dükkâna gitmesi için basit bir kararı yüzünden, iyi bir insana ömrünün sonuna kadar ıstırap çektiren nasıl bir dünyaydı bu? Ve hiç vicdan azabı çekmeyecek, yaşamlarını mahvettiği insanlar için bir anlık acı çekmeyecek olan bir katil.</span></p>

  <p class="msoplaintext"><span class="calibre18">   "Onları öldürdü orada. Sanki hiçmişler gibi."</span></p>

  <p class="msoplaintext"><span class="calibre18">   Onları hâlâ görebiliyordu o kirli muşamba zemin üzerinde. Cansız. Bedenleri bir tarafa atılmış bebekler gibi garip açılarda bükülmüş, gözleri açık. Ölülerin o bomboş, umutsuz bakışları. Allison'un bir kolu oğluna uzanmış. Elinin hemen ötesindeki Kyle'ın kendisine büyük gelen beyzbol forması kendi kanıyla kızıla boyanmış, bir elinde beyzbolcu kartları. O parlak küçücük yaşam, boş bir bira tenekesi gibi atılmış bir kenara.</span></p>

  <p class="msoplaintext"><span class="calibre18">   "Telsizde çağrıyı duydum" dedi Mitch. "Park yerinde Allison'un otomobilini görmeden anlamıştım onlar olduğunu. Anlamıştım."</span></p>

  <p class="msoplaintext"><span class="calibre18">   Ve şimdi olduğu gibi suçlamalar başlamıştı. İnsafsızca. Zalimce. Kaçınılması imkânsız. Ve yine şimdiki gibi sorular ve arkalarında giderek büyüyen öfke. Kendisi doğru olan için, adalet için o kadar çalışmıştı. Kurallara uymuştu. İlkeleri vardı. İyi bir insandı, iyi bir polisti, dürüsttü. Ödüllendirilmesi gerekirdi, onun yerine yaşamının en değerli kısımları paramparça edilmişti.</span></p>

  <p class="msoplaintext"><span class="calibre18">   "Yüz altmış dokuz dolar" dedi hâlâ pencereden bakarak. "Herifin bu işteki kazancı. Onların hayatının kendisi için değeri."</span></p>

  <p class="msoplaintext"><span class="calibre18">   Mitch gözlerini kapadı, bir tek damla gözyaşı yanağından süzüldü. Gururlu bir insandı, dayanıklı bir insandı ama çektiği acı ve karşı karşıya bulunduğu karışıklık onu altüst etmişti. Bir polisti. Doğruya yanlışa, akla karaya inanırdı, ancak dünyası sisler ve aynalarla dolu bir yere dönüşmüştü. Megan bunu anlamsızdan bir anlam çıkarmaya çalışan bir insanın çaresizliğine sahip sesinde işitiyordu.</span></p>

  <p class="msoplaintext"><span class="calibre18">   İnsanın eşini sevmesi, bir çocuk yapıp sevmesi ve onun için umutlar beslemesi ve sonra ikisini de kaybetmesi tahammül edilemez bir şey olmalıydı. Sevmek ve kaybetmek sevmemekten iyidir derlerdi ama Megan buna inanmazdı. Kalbinin kökleriyle birden sökülüp parçalanmasındansa sevmemek çok daha iyiydi.</span></p>

  <p class="msoplaintext"><span class="calibre18">   "Hannah'yı ve Paul'ü düşünüyorum" diye mırıldandı Mitch. "Bu acıyı kimselere dileyemem."</span></p>

  <p class="msoplaintext"><span class="calibre18">   Megan erkeği avutma ihtiyacı duyarak, kollarını açık ceketinden sokup beline sardı, yanağını göğsüne dayadı. "Onu bulacağız. Göreceksin bak, bulacağız."</span></p>

  <p class="msoplaintext"><span class="calibre18">   Mitch kadının bu güvenini içine çekmek istermiş gibi i kollarını beline dolayıp sıkı sıkı sardı. Polislere karşı olan kuralını düşünmedi bile. Artık polis değillerdi. Mitch kafasındaki temel gerçek dışında her şeyi silip atmıştı: Kendisi erkekti, o da kadın ve aralarındaki elektrik sıcak ve zorlayıcıydı, onları dünyanın geri kalanına gözlerini kapatmaya davet ediyordu. Bu davete direnmeye niyeti yoktu. Bu gece yalnızca bunu istiyordu: Kolları arasında tutabileceği ve kendisini içinde kaybetmek ihtiyacında olduğu bir kadınla geçmişi ya da yarını olmayan bir erkek.</span></p>

  <p class="msoplaintext"><span class="calibre18">   Elini kadının saçları arasına soktu, ipeksi telleri parmakları arasından geçirdi. Ağzına ağzını eğdi, öpücüğüyle kadının yapabileceği itirazları örttü- Kadın ağzında tatlı bir tat bırakmıştı. kolları arasındaki vücut gücünü tazeliyordu. Arzu yorgunluğu yakıp eritti.</span></p>

  <p class="msoplaintext"><span class="calibre18">   Megan erkeğin sırtına parmaklarını bastırmış bekliyordu. Ona hayır diyecek sözcükleri bulamıyordu. İçinde bulabildiği tek şey ihtiyaçtı. Mitch kadını kolu üstüne doğru eğerek, ağzıyla sıcaklığı boynunda sabahlığının açık bıraktığı ete doğru indirdi. Sonra kaldırdığı gibi kucağına aldı.</span></p>

  <p class="msoplaintext"><span class="calibre18">   Birkaç adımda odayı geçerken kutulara çarpıyordu, bir kedi güvenli bir yere kaçıyordu. Gözlerini kadının gözlerinden bir an bile ayırmamıştı. Yüzündeki ifade sert, kararlı ve yoğundu, sanki gözünü kırpmak ya da bakışlarını çevirmek büyüyü bozacakmış gibi. Yatak odasında kadını dağınık yatağın ortasına bıraktı, sonra gözlerini bir an üzerinden ayırmadan bir adım gerileyip ceketini çıkardı. Kazağını, sonra tişörtünü başının üzerinden çıkarıp bir yana fırlattı.</span></p>

  <p class="msoplaintext"><span class="calibre18">   Megan erkeğin görüntüsünü içine doldurmak için dizlerinin üzerinde doğrulmuştu. Mitch'in saçları dağınıktı. Sakalının gölgesi çenesini karartmış, yüzünün düzlüklerini ve açılarını vurguluyordu. Savaştan payına düşeni almış bir savaşçı vücudu vardı. Zayıf, ince yapılı, adaleli, yer yer yara izleri. Göğsünde ve düz karnında kara kıllar bir çizgi halinde belinden aşağıda olan blucinine giriyordu.</span></p>

  <p class="msoplaintext"><span class="calibre18">   Megan, gözleri erkeğin gözlerinde, sabahlığının kuşağını açtı, önünün açılıp omuzlarından düşmesi için bıraktı. Doğru diye bir şey yoktu. Yanlış da. Kural yoktu. Söze gerek yoktu. Yalnızca bu inanılmaz beklenti duygusu ve birleşen, acı çeken ruhlar vardı.</span></p>

  <p class="msoplaintext"><span class="calibre18">   Mitch uzanıp bir elinin parmaklarını kadının omuzlarından koluna kaydırdı. Belinin ve kalçasının kıvrımını izledi. Megan'ın teni krem rengindeydi ve ipeksiydi. Mitch kadını ağır ağır, erotik bir biçimde öptü, eliyle onu araştırırken dilini ağzının sıcak ve ıslak derinliklerine soktu. Onu içine çekmek, o yumuşak sıcaklığının avuntusunu vücuduna çekmek, hatta daha iyisi onun içine çekilmek istiyordu. Kendini kaybetmek. O sert yalnızlık ve ıstırap düğümünün birleşmelerinin sıcağında parçalanıp eridiğini hissetmek.</span></p>

  <p class="msoplaintext"><span class="calibre18">   Yatağa çöktüler, bacakları birbirine dolanırken göğüslerini gererek birbirlerininkine yapıştırdılar. Megan onun sert vücudunu, teninin sıcaklığını, göğüs kıllarının memebaşlarına sürtünüşünü hissederek gergin vücudunu yapıştırdı. Kendini duygularına bırakmıştı: Onu okşamaya, tatmaya, erkek ihtiyacının o sıcak kokusunu içine çekmeye. Sonra kendini bıraktı, denetimi ona bıraktı teslim oldu... Bu sözcük kendisini ürpertmişti ama erkeğin ağzı memesinin üzerindeydi ve düşünce uçup gitti.</span></p>

  <p class="msoplaintext"><span class="calibre18">   Megan ellerini erkeğin saçları arasından geçiriyor, sırtının adalelerini ovuşturuyor, ayağıyla, onun bacağının arkasını okşuyordu. Erkeğin blucinini hâlâ çıkarmamış olmasına kaşlarını çattı. Altında kıvrılarak pantolon düğmesine uzandı. Mitch, kadın fermuarı indirirken dizlerinin üstünde doğruldu.</span></p>

  <p class="msoplaintext"><span class="calibre18">   Mitch'in pantolonunu ve sonra da donunu çıkaran Megan'ın elleri titriyordu. Onu içine alma ihtiyacıyla bütün vücudu titriyordu. Parmaklarıyla erkekliğini kavrayıp hafifçe okşadı. Mitch gözlerini kapayarak inledi.</span></p>

  <p class="msoplaintext"><span class="calibre18">   "Gel" diye fısıldayarak kadına uzandı.</span></p>

  <p class="msoplaintext"><span class="calibre18">   Megan kollarını erkeğin boynuna doladı, ağzı boynundan aşağı inerken başını arkaya attı. Erkeğin iri elleri sırtından kalçalarına kadar indi, Megan'ı kaldırdı ve kendisi çömelmiş dururken kucağına oturttu. Megan vücutlarının arasına elini sokup erkeğe yol gösterdi, kendini indirirken sıkı sıkı tuttu.</span></p>

  <p class="msoplaintext"><span class="calibre18">   Erkek içine girdiği anda soluğu yavaşça boşalmıştı içinden. Erkeğin çevresine bacaklarını doladığı anda tatmin olmanın eşiğine gelmişti. Mitch kadını bir daha kaldırdı ve sonra yavaş yavaş indirdi.</span></p>

  <p class="msoplaintext"><span class="calibre18">   Megan'ın içinde beklenti bir yay gibi daha sıkı, daha sıkı kuruluyor, boşalmak için zonkluyordu. O da erkeğin geniş omuzlarını tutup başını geriye atarak kendi temposuyla inip kalkmaya başladı. Daha hızlı, daha hızlı, sonunda soluğu kesilmişti, sıcaklık teni üzerinde bir ter parıltısına dönüşmüştü. Ve beklenti bir duygu yangını gibi patlayıverdi.</span></p>

  <p class="msoplaintext"><span class="calibre18">   Dünyaya inerken birbirlerine sıkıca sarıldılar, kalp atışları yavaşladı, gerçek dünya yeniden çevrelerinde biçimlendi. Mitch örtüyü üzerlerine çekti. Tutkunun sıcaklığı kaybolunca Ocak ayının havasında üşümüşlerdi.</span></p>

  <p class="msoplaintext"><span class="calibre18">   Gannon yatağa fırlayıp Megan'ın dizlerinin arkasındaki yerini aldı. Sanki Mitch yokmuş gibi. Megan yatağına en son ne zaman erkek aldığını pek hatırlamıyordu. İlişkileri tek eli parmaklarıyla sayılacak kadar azdı. Hepsi de başarısızlık sonuçlanmıştı. Polislerle çıkmazdı ama kendisini de polislerde başkası anlayamazdı, şu halde... Ve bu mazeretin altında daha derin nedenler, çok eskilerden gelen korkular, bütün yaşam boyunca kendisini izleyen gölgeler vardı. Kimsenin onu sevmeyeceği korkusu, doğuştan sevilemez olduğu korkusu annesinin günahlarıyla lekelenmiş olma korkusu. Mantığı olmayan korkular. Kalbinin en karanlık köşesinde mantar gibi yetişen korkular.</span></p>

  <p class="msoplaintext"><span class="calibre18">   Bunları şimdi düşünmek aptallıktı. Mitch Holt kendini sevmiyordu, yalnızca ona ihtiyacı vardı. Yalnız bir geceden, korkunç bir olaydan kaçmak için birbirlerine ihtiyaçları vardı, bu sevgi değildi. Daha çok arkadaşlar arasında yapılan bir iyilikti. Bu ışıkta bakılınca sevişmelerinin güzelliği solmuş, orada birlikte yatmanın sıcaklığı kaybolmuştu.</span></p>

  <p class="msoplaintext"><span class="calibre18">   Erkeğin sol elindeki yüzüğe bakarak, bekar bile değil, diye düşündü. Geçmişinde evli bir erkek için koyduğu bütün kuralları çiğnemişti. Onları seçmeyi çok iyi biliyorsun doğrusu, yavrum, diye düşündü.</span></p>

  <p class="msoplaintext"><span class="calibre18">   Yine de az önce paylaştıkları şeyden pişmanlık duyamıyordu. Tıpkı daha fazla bir şey istemesine engel olamadığı gibi. Tıpkı bu ihtiyacın kendisinin ödünü patlatmasına engel olamadığı gibi.</span></p>

  <p class="msoplaintext"><span class="calibre18">   Mitch kadının titrediğini hissedince örtüyü omuzlarının üstüne kadar çekti. Kollarının arasında durması ona büyük bir rahatlık veriyordu. Bir bozyap oyununun parçası gibi uymuştu yan tarafına. Rahat. Huzur verici. Sevişmeleri inanılmaz olmuştu. Düşünmek bile kadını yeniden istemesine yol açıyordu.</span></p>

  <p class="msoplaintext"><span class="calibre18">   Allison'un ölümünden bu yana her cinsel birleşmeden sonra kalbine saplanan o hançeri, o suçluluk darbesini bekledi. Ama beklediği şey gelmedi. Bir süre için, bir gece için, bir vahaya erişmişti. Çok geçmeden sabah olacak ve kendileri yine polislere dönüşecekler, ellerinde hiçbir ipucu ve zanlı olmadan Çocuk kaçıran birini bulma karabasanına döneceklerdi. Ama şafak sökene kadar gece kendilerinindi. Yan tarafa döndü, Kadını görebilmek için dirseğinin üzerinde doğruldu. Megan yüzünde hafif tetikte, hafif meydan okuyucu bir ifadeyle erkeğe baktı.</span></p>

  <p class="msoplaintext"><span class="calibre18">   "Eğer ne büyük bir yanlışlık yaptığımız hakkında konuşacağın zaman gelmişse sakın zahmet etme" dedi.</span></p>

  <p class="msoplaintext"><span class="calibre18">   "Bunun yanlış olduğunu şimdiden bildiğin için mi?"</span></p>

  <p class="msoplaintext"><span class="calibre18">   Yanlış çok küçük bir sözcüktü, çok masumdu. Bu tür bir yanlış adım Megan'ın mesleğinin sonu demek olabilirdi. Mitch Holt'la derin bir ilişkiye girmek ona yalnızca kırık bir kalp bırakırdı ki, onu yaşamının sonuna yetecek kadar yaşamıştı.</span></p>

  <p class="msoplaintext"><span class="calibre18">   "Yani benimle seviştiğine pişman olduğunu mu söylüyorsun?" dedi Mitch.</span></p>

  <p class="msoplaintext"><span class="calibre18">   Megan erkeğin o yaşanmış, hırpalanmış yüzüne, zaman kadar yaşlı gözlerine baktı. İçinde kilitli tuttuğu ve azar azar dışarı çıkmalarına izin verdiği duyguları -öfkeyi, ıstırabı, kuşkuyu- düşündü. Onun sevecenliğini, tutkusunu ve kızına göstermekten kaçınmadan verdiği sevgiyi düşündü. Kendileri için bir gelecek göremiyordu. Kaçınılmazı uzatmanın bir anlamı yoktu. Şimdi sona erdirebilir ve gururu hırpalanmış ama sağlam olarak çekilebilirdi ama...</span></p>

  <p class="msoplaintext"><span class="calibre18">   "Hayır" diye fısıldadı. "Yalnızca bunu bir alışkanlık halini getirmememiz gerektiğini düşünüyorum."</span></p>

  <p class="msoplaintext"><span class="calibre18">   Megan, bacaklarını yere indirip sabahlığını aldı. Ama giyemeden önce Mitch uzanıp sabahlığın kolunu tuttu. Megan omzunun üzerinden baktı erkeğe.</span></p>

  <p class="msoplaintext"><span class="calibre18">   "Neden?" dedi Mitch.</span></p>

  <p class="msoplaintext"><span class="calibre18">   "Öyle işte."</span></p>

  <p class="msoplaintext"><span class="calibre18">   "Bu yedi yaşından yukarıda olanlar için bir yanıt değildir."</span></p>

  <p class="msoplaintext"><span class="calibre18">   "Yanıt imayla verilmişti. Soruyu sorman gerekmezdi."</span></p>

  <p class="msoplaintext"><span class="calibre18">   Sabahlığın kolunu çekip yürürken, kuşağını sıkıca bağladı. Konsolun üzerine yerleştirdiği bir iki parça eşyasına dokundu. Küçükken kendisine bakan kilise temizlikçisi Frances Clay'in mezuniyet armağanı olarak verdiği küçük porselen kedi. On iki yaşındayken kendi parasıyla bir eskici dükkânından aldığı mücevher kutusu. Bir süre onu annesi vermiş gibi davranmıştı. Oysa kendisine kimse bir şey vermiş değildi.</span></p>

  <p class="msoplaintext"><span class="calibre18">   "Birlikte çalışıyoruz" dedi. "Birlikte yatmamalıyız." Mitch örtüyü atıp yataktan çıkarken aynadan gözetliyordu. İçindeki o arzu refleksi onu da ürkütmüştü. Bedeninin onunkine böyle çabuk uyum sağlaması, onu böylesine arzulaması, ona bu kadar ihtiyaç duyması kendisini korkutuyordu. İhtiyaç- Ona ihtiyaç duymasına izin veremezdi. Aynada bakışları karşılaşmıştı.</span></p>

  <p class="msoplaintext"><span class="calibre18">   Mitch, "Bunun işle ilgisi yok" dedi. Sesi boğazında boğuk bir hırıltıydı.</span></p>

  <p class="msoplaintext"><span class="calibre18">   Mitch kadını ağır ağır kendine doğru çevirdi, kuşağını çözdü. Ellerini sabahlığın içine sokup önünü açarken Megan'ın soluğu kesildi. Mitch kadının memelerini avuçladı, parmaklarını başlarından geçirdi. Megan'ın soluğu yine kesildi. Erkeğin bakışlarında tatmin ve arzu ateşi vardı: parmakları kadının yanlarından inip belinde durdu. Dudaklarını dudaklarına uzattı. "Yatmaktan kim söz etti?" dedi.</span></p>
</body>
</html>
