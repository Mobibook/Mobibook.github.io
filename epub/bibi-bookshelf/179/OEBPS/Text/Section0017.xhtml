<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">ON BİRİNCİ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">2. GÜN</span></b></p>

  <p class="msoplaintext"><span class="calibre18"><b class="calibre10">SAAT 20:41 -8,8°C</b></span></p>

  <p class="msoplaintext"><span class="calibre18"> </span><span class="calibre20">Hannah deftere bakar bakmaz bembeyaz kesildi, en yakın iskemleye çöktü.Defter Josh'undu, herhangi bir kuşkusu yoktu.Ona Josh'un "karalama defteri" derdi. Josh gittiği her yere onu da götürürdü.</span></p>

  <p class="msoplaintext"><span class="calibre18">   "Kaybetmişti" diye mırıldandı. Kitaba dokunmak isteyerek, parmaklarını plastik şeffaf zarfın üzerinden geçirdi. Josh'u kaçıran adamın kendilerine attığı bir şey. Meydan okuma. Çirkin bir güç gösterisi.</span></p>

  <p class="msoplaintext"><span class="calibre18">   "Kaybetmişti de ne demek?" Mitch kadının yanında çömelip defter yerine kendisine baktırmaya çalıştı. "Ne zaman:</span></p>

  <p class="msoplaintext"><span class="calibre18">   "Şükran Günü'nden bir gün önce. Çılgına dönmüştü. Ona okulda bırakmış olacağını söyledim ama bırakmadığına yemin etti. Bulmak için evi altüst ettik."</span></p>

  <p class="msoplaintext"><span class="calibre18">   Hannah o günü çok iyi hatırlıyordu. Paul tenisten dönmüş ve evin halini görünce öfkeden küplere binmişti. Ailesi, Şükran Günü için geleceklerdi. Evin kusursuz olmasını istiyordu, akrabalarına ne kadar başarılı olduğunu gösterecekti. Yerine kolaylıkla yenisi konabilecek aptal bir defteri bulmak için zaman kaybedilmesini istemiyordu.</span></p>

  <p class="msoplaintext"><span class="calibre18">   Hannah şimdi o "aptal defter"e baktı ve sanki Josh'muş gibi onu kucaklayıp göğsüne bastırmak istedi. Paul'e dönüp Josh'un aptal defteri için şimdi ne düşündüğünü sormak isterdi ama Paul henüz eve dönmemişti. Kocasının aramadan doğruca; duaya gittiğini tahmin ediyordu. Kendisi gidememişti. Peder. Tom durumunu anlamıştı. Hannah her nasılsa Paul'ün bunu anlayacağını sanmıyordu.</span></p>

  <p class="msoplaintext"><span class="calibre18">   "Günlerce çok huzursuzdu" dedi. "Günlüğünü kaybetmek gibi bir şeydi bu onun için."</span></p>

  <p class="msoplaintext"><span class="calibre18">   Megan, Mitch'le bakıştı. "Yine bulmuş olmalı" dedi. "Dün gece yanındaymış."</span></p>

  <p class="msoplaintext"><span class="calibre18">   Hannah kucağındaki kitaptan gözlerini ayırmadan başını salladı. "Defteri bir daha görmemiştim. Bulmuş olsaydı bana söylerdi."</span></p>

  <p class="msoplaintext"><span class="calibre18">   Lily koltuğun kenarından başını uzatıp mavi gözlerini iri iri açarak annesine muzipçe gülümsedi. Defter gözüne ilişince sevinçle bağırdı, parmağıyla kapaktaki Snoopy resmini gösterdi.</span></p>

  <p class="msoplaintext"><span class="calibre18">   "Anne! Josh!" diye bağırarak defteri almak için uzandı.</span></p>

  <p class="msoplaintext"><span class="calibre18">   Mitch plastik zarfı yakalayıp kızın elinden kurtardı. Zarfı Megan aldı. "Bunu benim adamıma vereyim, sabah erkenden laboratuarda olur" dedi. Mitch hiç avutucu olmayan ve umut da vaad etmeyen sözler söylemek için geride kaldı. Hannah sersemlemiş görünüyordu. Kadını Lily kucağında olduğu halde bırakıp çıktı.</span></p>

  <p class="msoplaintext"><span class="calibre18">   Megan kendisini Explorer'da bekliyordu. İlkokula birlik hokey takımını sorguya çektiği memur Joe Peters'le ekip arabasıyla gelmişti. Oradan kent merkezine dönüp Lumina'su park ettiği yerden alacaktı.</span></p>

  <p class="msoplaintext"><span class="calibre18">   Okulun araştırılması da bir hiçle sonuçlanmıştı. Defter büyücülük sonunda da çıkmış olabilirdi. Okul personeli Mitch ile kafeteryadaydı ve hiç tanık yoktu. Bir aracın Explorer’ın yanına yaklaşması ve defterin kaputun üstüne bırakılması işten bile değildi. Bunu yapan kişinin otomobilinden çıkması bile gerekmezdi. Kurnazca, basit ve şeytani.</span></p>

  <p class="msoplaintext"><span class="calibre18">   Öfkesi midesinde süt gibi ekşiyen Mitch, arabaya binip kapıyı çarparak kapattı.</span></p>

  <p class="msoplaintext"><span class="calibre18">   Elini direksiyona vurarak, "Orospu çocuğu!" diye bağırdı. Defteri otomobilimin üstüne koyduğuna inanamıyorum. Al bakalım sana ipucu der gibi. Lanet olsun!"</span></p>

  <p class="msoplaintext"><span class="calibre18">   Meydan okur gibi diye düşündü. Bu bir suçu oyuna dönüştürüyordu. Yakala bakalım. Böyle çalışan bir beyin kendini beğenmişlikten çürümüş olmalıydı. Kucaklarına ipuçlarını bırakıp kimselere görünmeden kaçacağına inanacak kadar kendinden emindi ve bunu da başarmıştı.</span></p>

  <p class="msoplaintext"><span class="calibre18">   "Bu orospu çocuğunu yakalayacağım!" diye homurdanarak anahtarı çevirdi.</span></p>

  <p class="msoplaintext"><span class="calibre18">   Megan erkeğin öfkesini ve kullandığı dili normal kabul ediyordu. İkisi de kendisi için yeni bir şey değildi. Onun yerinde olsa kendisi de aynı şeyleri söyleyecekti. Çocuğu kaçıran adam onu aptal yerine koymuştu. Bunu kişisel hakaret olarak almamak imkânsızdı, ancak kişisellik de kabul edilemezdi. Görüşleri saptıracak çok şey vardı ortalıkta.</span></p>

  <p class="msoplaintext"><span class="calibre18">   Dün geceden bu yana elde ettikleri tek ipucu defterdi. Çevreyi araştıran ekipler hiçbir şey bulamamışlardı. Gönüllü ekip de o gün için paydos etmişti. Deer Lake polisi, şeriflik bürosu personeli ve Megan'ın St. Paul'den getirttiği ajanlar hâlâ araştırmayı sürdürüyorlar, boş binaları, depolan, demiryolunu araştırıyorlar, kuşkulu herhangi bir şey için sokaklarda devriye geziyorlardı.</span></p>

  <p class="msoplaintext"><span class="calibre18">   CTB ve Eyalet Devriyesi helikopterleri bütün gece araştırmayı sürdürecek, kış gecesinin sakinliğini parçalayan pervaneleriyle Park County'yi karış karış tarayacaktı. Ama bir Şey bulamadıkları takdirde ertesi gün gelmeyeceklerdi. Şimdiye kadar iki yüz kilometre karelik bir alanı taramışlar ama hiçbir şey elde edememişlerdi ve araştırmayı ne yönde geliştirmeleri gerektiği konusunda hiçbir fikre sahip değillerdi.</span></p>

  <p class="msoplaintext"><span class="calibre18">   Kriz merkezinde telefonlar durmadan çalıyordu, arayanlar genellikle araştırmanın ne durumda olduğunu merak eden ya da kaçırılma konusunda korkularını ve öfkelerini belirten yurttaşlardı. Kimse hiçbir şey görmemişti. Josh'u kimse görmemişti. Sanki uzaydan görünmeyen bir el uzanarak kendisini yeryüzünden çekip götürmüştü.</span></p>

  <p class="msoplaintext"><span class="calibre18">   Ve saat durmadan ilerliyordu. Yirmi altı saat geride kalmıştı. Ve geçen her saatle acillik ve çaresizlik biraz daha artıyordu. Yirmi dört tılsımlı sayıydı. Kayıp biri ilk yirmi dört saatte bulunmazsa, her dakika bulunması olasılığını azaltırdı.</span></p>

  <p class="msoplaintext"><span class="calibre18">   Gece siyah bir çelik perde gibi inmişti çevrelerine. Rüzgar da sertleşiyor, beyaza bürünmüş yerlere kamçı gibi kar yağıyordu. Isı düşmeyi sürdürerek eksi onlara hazırlanıyordu. Soğuktu ama Ocak ayı geceleri daha da soğuk olurdu. Sıfır altında on beş, yirmi. Zalimcesine soğuk. Öldürücü soğuk. Herkesin aklının gerisinde Josh'u kaçıran kişinin onu bir yere sağ bırakabileceği ama çocuğun soğuktan ölebileceği düşüncesi vardı.</span></p>

  <p class="msoplaintext"><span class="calibre18">   Megan kucağındaki Josh'un karalama defterinin sayfalarının fotokopilerine bakarak, "Bunları tek tek incelemeliyiz" dedi. "Adamın kendisini işaret edecek bir şey bıraktığın sanmam ama yine de bakmak gerek."</span></p>

  <p class="msoplaintext"><span class="calibre18">   Mitch kadına döndü. Ön tablonun ışığında yüzü kal açılar ve gölgelerden oluşuyordu, gözlerini hiç kırpmıyordu.</span></p>

  <p class="msoplaintext"><span class="calibre18">   "Ya büyük sorunun yanıtı?" dedi. "Adamımız defteri ne zaman ve nereden aldı? Defter iki aya yakındır kayıp. Eğer süre içinde defter ondaysa o zaman gayet önceden tasarlanmış bir olayla karşı karşıyayız demektir."</span></p>

  <p class="msoplaintext"><span class="calibre18">   "Ve nereden aldı? Josh'un dolabından mı? Bu akla okul çalışanlarından birini getirir..."</span></p>

  <p class="msoplaintext"><span class="calibre18">   "O okula günün her saatinde herkes elini kolunu sallayarak girebilir. Dolapların da kilitleri yok."</span></p>

  <p class="msoplaintext"><span class="calibre18">   "Josh eve giderken defteri düşürmüş olabilir" dedi Mega "Sokaktan geçen herhangi bir kimse almış olabilir. Hatta Kirkwood'ların evine girenlerden biri."</span></p>

  <p class="msoplaintext"><span class="calibre18">   Mitch arabayı geri geri çıkararak Dokuzuncu Cadde'ye sürerken bir şey söylemedi. Defterin yarattığı komplikasyonları gözden geçirmeye başladı.</span></p>

  <p class="msoplaintext"><span class="calibre18">   "Bu geceki toplantıda bulunmayan okul personeli olup olmadığını, son altı ayda kovulan kişileri, Kasım ayı ortalarından bu yana Hannah'nın evine girip çıkanları, arkadaşlarını, komşularını araştırmamız gerekecek..."</span></p>

  <p class="msoplaintext"><span class="calibre18">   Bunun gerektireceği insan gücü, kırtasiye, sıkıntı ürküntü verecek boyutlardaydı. Mitch çıldıracak gibiydi: Adam kendilerine bir ipucu uzatmış ve bunu yaparak da iğneyi arayacakları saman yığınını biraz daha büyütmüştü.</span></p>

  <p class="msoplaintext"><span class="calibre18">   Bir küfür savurarak, "Benim yemeğe ve yatmaya ihtiyacım var" dedi.</span></p>

  <p class="msoplaintext"><span class="calibre18">   "Birincisini verebilirim" dedi Megan. "İkincisi için başının çaresine bakman gerekecek."</span></p>

  <p class="msoplaintext"><span class="calibre18">   Megan kendi kendine onun arkadaşlığını istemiyor değilim diye söylendi. Bunun o gece evinde tek başına oturacağı düşüncesinin verdiği o boşluk duygusuyla bir ilgisi yoktu. Yaşamının büyük bir kısmını tek başına geçirmişti. Yalnız kalmak önemli bir şey değildi.</span></p>

  <p class="msoplaintext"><span class="calibre18">   Otomobilin ön tablosundaki saatin yeşil rakamları bir dakikanın daha geçtiğini gösterirken Josh'un görüntüsü bir hayalet gibi geçti gözleri önünden. Yalnızlık çok önemliydi. Olayda çalışan bütün polisler gibi o da yirmi dört saat yiyip dinlenmeden çalışabilirdi ama vücudun yakıta ihtiyacı vardı. Bir iki saat eve girecek, yatağına uzanıp karanlıkta tavana bakacak ve saatin tıkırtıları arasında Josh'u düşünecekti. Mitch de aynı şeyi yapacaktı.</span></p>

  <p class="msoplaintext"><span class="calibre18">   "Bu sayfaları daha dikkatle inceleyebiliriz" dedi.</span></p>

  <p class="msoplaintext"><span class="calibre18">   Aynı şeyleri düşünen Mitch, "Evde olanak var mı?" diye sordu.</span></p>

  <p class="msoplaintext"><span class="calibre18">   "Sen Hannah ile konuşurken ben senin cep telefonundan ısmarladım."</span></p>

  <p class="msoplaintext"><span class="calibre18">   Mitch'in kaşı havaya kalktı. "Ajan O'Malley polis telefonunu özel bir iş için kullanmak, ha? Çok şaşırdım doğrusu."</span></p>

  <p class="msoplaintext"><span class="calibre18">   "Pizza ihtiyacını bir polis acil durumu olarak görüyorum."</span></p>

  <p class="msoplaintext"><span class="calibre18">   "Nerede oturuyorsun?"</span></p>

  <p class="msoplaintext"><span class="calibre18">   "Ivy Sokağı sekiz yüz altmış yedi. Beni otomobilimin yanında bırakırsan önden gidip sana yol gösteririm."</span></p>

  <p class="msoplaintext"><span class="calibre18">   "Şimdi merkeze gidersek gazetecilerle karşılaşacağız ve bir soruya daha tahammül edecek durumda değilim."</span></p>

  <p class="msoplaintext"><span class="calibre18">   "O zaman sana mantarlı mı yoksa biberli mi istediğini sormayacağım."</span></p>

  <p class="msoplaintext"><span class="calibre18">   "Bu akşam istediğim tek şey canlı olmaması. Yemek yiyeceğiz ve bu sayfalara bakacağız. Şansımız varsa merkeze döndüğümüzde basın da pes edip gitmiş olur."</span></p>

  <p class="msoplaintext"><span class="calibre18">   Ivy Sokağı'na geldiklerinde Mitch, Explorer'ı kaldırın kenarına çekti. Köşedeki üç katlı, Viktorya üslubu ev yenileştirilerek dairelere bölünmüştü. Çevresindeki verandamı ışıkları insanı davet eder gibiydi ve doğal ışığın olmayış binanın boya ihtiyacını gözlerden saklıyordu. Sokak kapı üstünde hâlâ bir Noel çelengi asılıydı.</span></p>

  <p class="msoplaintext"><span class="calibre18">   Ayaklarının altında çatırdayan merdivenden ikinci çıkıp bir koridorda ilerlediler. Dairelerden televizyon sesli geliyordu. Biri soğan kızartmıştı. Bir kenarda duran bisikletin üzerine HER AN PATLAYABİLİR. HIRSIZLAR, RİSKİ SAHİBİNE AİT diye bir yafta asılmıştı. Sonra bir merdiven daha çıkıp komşuları geride bıraktılar.</span></p>

  <p class="msoplaintext"><span class="calibre18">   Megan cebinden anahtarlarını çıkarırken, "Üçüncü benim" dedi. "Yalnızca bir daire genişliğinde."</span></p>

  <p class="msoplaintext"><span class="calibre18">   "Yeni apartmanlardan biri yerine neden burasını tuttun?"</span></p>

  <p class="msoplaintext"><span class="calibre18">   Megan soruyu aşırı bir kolaylıkla geçiştirdi. "Eski evlerden hoşlanırım. Kendilerine özgü bir karakterleri vardır."</span></p>

  <p class="msoplaintext"><span class="calibre18">   Kapıyı açar açmaz yüzlerine bir sıcak dalgası vurdu. Elektrik düğmesine basınca da karanlık birden dağıldı.</span></p>

  <p class="msoplaintext"><span class="calibre18">   "İşte belediye hizmetleri başlamış"</span></p>

  <p class="msoplaintext"><span class="calibre18">   "Burası en az otuz derece olmalı" diye söylenen Mitch ceketini çıkararak bir iskemlenin arkasına attı.</span></p>

  <p class="msoplaintext"><span class="calibre18">   "Yirmi dokuz." Megan bir an soluklandıktan sonra termostatı kıstı. "Bunun bir hilesi olmalı. Ben yirmi ikiye ayarlamıştım." Parkasını çıkarırken Mitch'e baktı. "Hoşuna gitmesi gerek, sen Florida'lısın."</span></p>

  <p class="msoplaintext"><span class="calibre18">   "Buranın iklimine alıştım artık. Kar ayakkabılarım var. Buz içinde balık avlamaya gidiyorum."</span></p>

  <p class="msoplaintext"><span class="calibre18">   "Mazohist."</span></p>

  <p class="msoplaintext"><span class="calibre18">   Megan fotokopileri masaya bırakıp koridorun ötesinde Mitch'in yatak odası olduğunu tahmin ettiği odaya girdi. Mitch odanın ortasında durup çevresine bakarak kollarını sıvarken Megan O'Malley'i anlamaya çalıştı.</span></p>

  <p class="msoplaintext"><span class="calibre18">   Oturma odası ve mutfak yalnızca birbirlerine uymayan antika iskemlerle çevrili eski bir yuvarlak meşe masayla ayrılıyordu. Mutfak dolapları beyaza boyalıydı ve başka bir eski evden kurtarılmışa benziyordu. Duvarlar soluk pembeydi; Megan’ın duvar boyayacak zamanı olamayacağını biliyorsa da, bu renk ona uyuyordu doğrusu. Bunu söylediği takdirde kadının itiraz edeceğini de biliyordu. Renk fazla kadınsıydı. Megan'ın kimseye göstermediği bir yanı daha vardı ve Mitch bunun izlerini görebilmişti.</span></p>

  <p class="msoplaintext"><span class="calibre18">   Oturma odası mobilyası eskiydi ve görebildiği kadarıyla bakımlıydı. Her taraf kutuyla doluydu. Kitap, tabak çanak, battaniye kutuları. Görüldüğü kadarıyla o an için yetecek dışında hiçbir şey açılmış değildi.</span></p>

  <p class="msoplaintext"><span class="calibre18">   "Oturmak istiyorsan kutuları çekebilirsin" diye seslendi Megan.</span></p>

  <p class="msoplaintext"><span class="calibre18">   Üstüne üç numara büyük bir pamuklu gömleğin kollarını kıvırarak yatak odasından çıktı. Kalın kazak ve balıkçı yaka çıkarılmıştı. Siyah taytları biçimli bacaklarını ikinci bir deri gibi sarıyordu. Bir çift kedi, ayakları dibinde dikkati üzerlerine çekmeye çalışmaktaydı. İri olanı beyaz patili, çarpık kuyruklu ve siyahtı. Daha küçük olanı tekir ise kadının önündeki halıya sırt üstü uzanmış mırıldanmaktaydı.</span></p>

  <p class="msoplaintext"><span class="calibre18">   Megan mutfağa gidip bir kutu kedi maması açarken, "Siyahı Cuma, grisi Gannon'dur" dedi.</span></p>

  <p class="msoplaintext"><span class="calibre18">   Mitch gülümsedi. Megan kedilerini televizyondaki Dragnet dizisinin karakterlerinin adlarını vermişti. Pamuk da Yumak gibi yumuşak, tüylü adlar değil. Polis adları.</span></p>

  <p class="msoplaintext"><span class="calibre18">   "Kızım görse bayılırdı" dedi. Suçluluk duyarak saatin baktı ve Jessie'nin yatış saatini ikinci gece de kaçırdığını gördü. "Bizim bir köpeğimiz var ve evimizin hayvan nüfusu için yeter de artar bile. Jessie büyükbabasına bir kedi alması için yalvarıyor ama adamın kedi alerjisi var."</span></p>

  <p class="msoplaintext"><span class="calibre18">   Ya da Joy'un mazereti öyleydi. Suçu Jurgen'in üstüne atıvermişti. Mitch aslında konunun alerjik olmaktan kedinin kutusunu temizlemek ve tüylerini toplamak olduğuna inanıyordu.</span></p>

  <p class="msoplaintext"><span class="calibre18">   "Kızına bakacak biri olduğu için şanslısın" dedi Meg. Boş tenekeyi çöp kutusuna atıp buzdolabının yanındaki Coleman soğutucusunun içine eğildi.</span></p>

  <p class="msoplaintext"><span class="calibre18">   "Öyle" dedi Mitch kadının uzattığı bira şişesini alırken. "Ama ben kızımın yanında olmayı tercih ederdim."</span></p>

  <p class="msoplaintext"><span class="calibre18">   "Sahi mi?"</span></p>

  <p class="msoplaintext"><span class="calibre18">   "Elbette." Mitch kadının gözlerindeki ifadeyi çözmeye çalıştı. Şaşkınlık mı? Zayıflık mı? İhtiyatlılık mı? "Neden olmasın? Kızım o benim."</span></p>

  <p class="msoplaintext"><span class="calibre18">   Megan omzunu kaldırdı ama erkekle gözgöze gelmekten kaçınarak bakışlarını birasını açan ellerine çevirdi. "Tek başına çocuk yetiştirmek pek çok erkeğin istemeyeceği bir yüktür."</span></p>

  <p class="msoplaintext"><span class="calibre18">   "O zaman pek çok erkek baba olmamalıdır."</span></p>

  <p class="msoplaintext"><span class="calibre18">   "Eh... gerçek bu."</span></p>

  <p class="msoplaintext"><span class="calibre18">   Mitch şişenin kapağını çöp kutusuna atıp birasından uzun bir yudum alan kadına baktı. Öylece söylediği o sözde, acı bir gerçek, eski bir deneyim vardı.</span></p>

  <p class="msoplaintext"><span class="calibre18">   "Babanın polis olduğunu söylemiştin."</span></p>

  <p class="msoplaintext"><span class="calibre18">   "Kırk iki yıl üniforma giydi." Megan tezgâha yaslanıp kollarını kavuşturdu. "Çavuş oldu ve daha yukarı çıkamadı. İstemedi de. Kendisini dinleyen herkese söylediği gibi gerçek polislik siperlerde yapılır."</span></p>

  <p class="msoplaintext"><span class="calibre18">   Megan birasını bırakıp musluğun arkasındaki pencereye döndü, camı araladı sonra geri dönüp boşluğa baktı. Mitch tezgâhın ucuna kadar yürüdü, kadının gerilimini hissedecek kadar yakına.</span></p>

  <p class="msoplaintext"><span class="calibre18">   "Kardeşin var mı?"</span></p>

  <p class="msoplaintext"><span class="calibre18">   "Bir."</span></p>

  <p class="msoplaintext"><span class="calibre18">   "O da polis mi?"</span></p>

  <p class="msoplaintext"><span class="calibre18">   "Mick mi?" Megan güldü. "Hayır. Los Angeles'te yatırım brokeridir."</span></p>

  <p class="msoplaintext"><span class="calibre18">   "Demek onun yerine sen babanı izledin?"</span></p>

  <p class="msoplaintext"><span class="calibre18">   Bunun ne kadar doğru olduğunu bilemezsin diye düşündü Megan, soğuk soluğu camın aralığından giren geceye bakarken. Yaşamının büyük bir kısmını babasının görünmeyen, bilinmeyen gölgesi gibi izleyerek geçirmişti. Ne kadar hazin ve aptalca bir yaşam döngüsü.</span></p>

  <p class="msoplaintext"><span class="calibre18">   Gözünün ucuyla Mitch'in orada durduğunu görebiliyordu: Kravatı gevşetilmiş, gömleğinin üst iki düğmesi açık, gömleği sıvanmış, kara kıllı adaleli kolları açıkta. Rahat bir pozdaysa da geniş omuzlarında belirli bir gerginlik vardı. İfadesi düşünceli, beklentiliydi.</span></p>

  <p class="msoplaintext"><span class="calibre18">   "İşimi severim, bana uygun" dedi.</span></p>

  <p class="msoplaintext"><span class="calibre18">   Mitch, dünyaya sunduğu imaja uygun diye düşündü. Sert, inatçı, ciddi. Kendisine sunmaya çalıştığı imaja da uyuyordu, ten kadını kendisine gösterdiği gibi kabul etmesi gerektiğini biliyordu. Büronun Minnesota'nın taşra polisine habersizce salıverdiği ilk kadın ajan olarak zaten başlı başına bir dertti. Daha derinlere inmesi, onu anlaması gerekmezdi.</span></p>

  <p class="msoplaintext"><span class="calibre18">   Yine de ona yaklaşırken aralarındaki elektriklenmeyi hissediyor, kadının bir uyarı gibi gözlerinin kasıldığını görüyordu. Ama Megan gerilememişti. Gerilemezdi. Mitch bunun hoşuna giden bir şey olduğunu düşünmekle herhalde aptallık ediyordu, ancak bu konuda kendisine söz de düşmezdi herhalde. Kendisinin kadına tepkisi güdüseldi, basitti. Kadın bir meydan okumaydı. O sert görünüşünü kırmak istiyordu. Onu istiyordu... ve bu da kendisini şaşırtmıştı. Allison'dan bu yan bir kadın istemiş değildi, ihtiyacı olmuştu ama bu ihtiyaç boyun eğmişti ama istememişti. Şimdi kadını istiyor olması kendisini şaşırtıyordu.</span></p>

  <p class="msoplaintext"><span class="calibre18">   "Bu iş sana pek uyuyor" diye mırıldandı. "Gayet çetin bir cevizsin, O'Malley."</span></p>

  <p class="msoplaintext"><span class="calibre18">   Megan çenesini gururla kaldırırken gözlerini erkekten ayırmadı. "Bunu sakın unutayım deme, Şef."</span></p>

  <p class="msoplaintext"><span class="calibre18">   Mitch kadına çok yakındı. Yine. Megan'ın çenesinde uzamış sakalının gölgesini göreceği kadar. Umursamaz bir yanının elini kaldırıp oraya dokunmasını isteyecek kadar... ve o yara izine... ve ağzının kenarına. Hiçbiri! olmayan çok şey görmüş gibi görünen viski rengi gözleri! derinliklerini görebileceği kadar yakın.</span></p>

  <p class="msoplaintext"><span class="calibre18">   Megan'ın kalp atışları hızlanmıştı.</span></p>

  <p class="msoplaintext"><span class="calibre18">   "Konuşacak bir vaka var" diye hatırlattı. Mitch el kaldırıp parmağını kadının dudaklarına bastırdı.</span></p>

  <p class="msoplaintext"><span class="calibre18">   Çenesini eliyle kaldırarak, "Yalnızca on dakika" dedi. Bir dakika vaka falan yok." Eğilip dudaklarını kadının dudaklar değdirdi. "Yalnızca bu."</span></p>

  <p class="msoplaintext"><span class="calibre18">   Mitch kadının dudaklarını aralayıp dilini arasından kaydırdı sanki buna hakkı varmış gibi; ilkel ve yanlış anlaşılması olanaksız bir tempoyla derinlere kadar daldırıp çekti. Megan erkeğin kolları arasına girdi, öpücüğüne kendi açlığıyla karşılık verdi.</span></p>

  <p class="msoplaintext"><span class="calibre18">   Mitch ellerini kadının sırtından aşağı kaydırdı, vücudunu vücuduna bastırdı, onu dolapla kendisi arasında sıkıştırdı. Bu küçücük zaman parçasında aralarında ihtiyaçtan başka bir şey yoktu. Basit. Güçlü. Yakıcı. Mitch'in gövdesi sıcak ve sertti, adale ve arzu, kesinlikle erkek. Ve Megan onun önünde ateşler içinde eriyordu.</span></p>

  <p class="msoplaintext"><span class="calibre18">   Mitch kadını belinden tutup tezgâhın üzerine kaldırdı. Megan bacaklarının açılmasına, çoraplı bacaklarının erkeğin çevresine sarılmasına izin verdi. Mitch kadının ağzını bir daha bulduğunda Megan parmaklarını onun gür saçları arasından adaleli boynuna, iri ve geniş omuzlarına kaydırdı. Öpüşmeleri giderek hızlanıp çılgınlaştıkça Mitch kadının yüzünü elleri arasına aldı. Megan'ın tokası evyenin içine düştü, saçları omuzlarına yayıldı.</span></p>

  <p class="msoplaintext"><span class="calibre18">   Pencereden soğuk gece havasının girmesine rağmen onların çevresindeki ısı giderek artıyor, yoğunlaşıyordu. Mitch'in gömleği terden ıslanmıştı. Bu sıcaklık Megan'ın ciğerlerini yakıyordu. Boynunda beliren bir damla ter aşağı süzüldü. Mitch damlayı dudaklarıyla kovaladı. Megan'ın başı geriye düştü. Gözleri kapandı. Erkeğin gömleğinin düğmelerini çözen parmaklarını hissediyordu. Sonra gömlek sırtından sıyrıldı ve erkeğin ağzı memesine kapandı.</span></p>

  <p class="msoplaintext"><span class="calibre18">   Mitch memebaşını dudakları arasına alıp diliyle okşarken Megan'ın soluğu kesilmişti. İhtiyacı birden patladı. Ve aklını başına getirdi.</span></p>

  <p class="msoplaintext"><span class="calibre18">   Mitch o anı fark etmişti. Kadının soluğunun kesildiğini, elleri altındaki sırtının adalelerinin kasıldığını hissetti. Ve onun kendisinden daha iyi bir uyarı sistemine sahip olduğu için şükretti; yoksa beş dakikaya kalmadan ona, orada düşünmeden ve yatağa götürmeyi aklına bile getirmeden sahip olacaktı, kadını pek anlayamadığı nedenlerle istiyordu. İhtiyaç içinde ve kasıklarında insafsızca zonkluyordu.</span></p>

  <p class="msoplaintext"><span class="calibre18">   Mitch başını ağır ağır kaldırdı, kadınla gözgöze geldi. Gömleğini küçük ve tombul memelerini kapatacak şekilde çekti.</span></p>

  <p class="msoplaintext"><span class="calibre18">   Boğuk bir sesle, "Yatağı düşünmeyeceğinden emin misin?" diye sordu.</span></p>

  <p class="msoplaintext"><span class="calibre18">   "Eminim" diye mırıldandı Megan.</span></p>

  <p class="msoplaintext"><span class="calibre18">   Mitch kadının tezgâhtan aşağı kaymasına izin verdi ama bacaklarının arasından çıkarmadı. Eğilip saçlarının kenarım hafifçe öptü, dikilen erkekliğini karnına dayadı, ne istediğini, onun kendisine neler yaptığını öylece anlattı.</span></p>

  <p class="msoplaintext"><span class="calibre18">   Megan karnındaki sertliği hissedince, ikisini yandaki, yatak odasında çırılçıplak düşününce titredi. Arzuyla ve arzunun sonuçlarıyla tir tir titriyordu. Erkek kendisinin kurmak için o kadar uğraştığı mesleğini yıkabilirdi. Ve bunu bilmesine rağmen istiyordu onu.</span></p>

  <p class="msoplaintext"><span class="calibre18">   "Doğrusu ayartıcı olmadığını söyleyemem" dediği anda sokak kapısı vuruldu ve burunlarına pizza kokusu geldi. "Ama on dakikamız sona erdi."</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 21:16 -9,4°C</b></span></p>

  <p class="msoplaintext"><span class="calibre18"> </span><span class="calibre20">Paul masasının başında, meşin müdür koltuğunda oturuyordu Pirinç masa abajurunun ışığı dışında bürosu karanlıktı Christianson ve Kirkwood muhasebe şirketi iki katlı Omni İş Hanı'nda bir daire kiralamıştı. Gecenin bu saatinde binanın diğer büroları boştu. Bütün avukatlar, emlakçılar ve sekreterler çoktan evlerine gitmişlerdi.</span></p>

  <p class="msoplaintext"><span class="calibre18">   Fikir kör bir bıçak gibi kesiyordu Paul'ü.</span></p>

  <p class="msoplaintext"><span class="calibre18">   Ailesi parçalanmıştı. Dün geceden önce bile. Hannah'nın yüzünden. Büyük Doktor Garrison, yıkanmayan kütleler kurtarıcısı. Kasabanın sevgilisi. Modern kadınlığın simgesi.</span></p>

  <p class="msoplaintext"><span class="calibre18">   Bencil olduğu için, mesleğine evliliğinden çok değer verdiği için aile yaşantıları çatlamış ve çökmüştü. Onun yüzünden Paul artık eve gitmek istemiyordu. Onun yüzünden bir kadınla ilişkiye girmişti. Josh onun yüzünden kaçırılmıştı.</span></p>

  <p class="msoplaintext"><span class="calibre18">   Araştırmadan geldikten saatler sonra bile elleri ve ayakları hâlâ buz gibiydi. Vücudundaki adrenalin salgısı hâlâ sürüyor, onu koltuğundan kalkıp odanın içinde dolaşmaya zorluyordu. Aklından sahneler birbiri ardından geçiyordu. Yüzlerce gönüllü dizlerine kadar çıkan karda dolaşıyorlar, hava soluklarıyla buharlı, gerilimleriyle elektrikli. Helikopter pervanelerinin gürültüsü. Polis köpeklerinin havlamaları. Kameraların motorlarının gürültüsü. Işıkların göz alan parıltısı. Gazetecilerin sorularının telaşı:</span></p>

  <p class="msoplaintext"><span class="calibre18">   "Bir diyeceğiniz var mı, Bay Kirkwood!"</span></p>

  <p class="msoplaintext"><span class="calibre18">   "Bay Kirkwood, bir yorumda bulunmak ister misiniz?"</span></p>

  <p class="msoplaintext"><span class="calibre18">   "Yalnızca oğlumu geri istiyorum. Onun geri gelmesi için her şeyi yaparım, her şeyi veririm."</span></p>

  <p class="msoplaintext"><span class="calibre18">   Hepsi de gerçekdışı gibiydi. Sanki yaşam çığrından çıkmış gibi. Sanki bu varlık gerçeğin aksiymiş, gölgeler içindeymiş gibi. Bu onu rahatsız ve huzursuz yapıyordu, sanki derisi vücuduna uymuyormuş gibi. O düzene ihtiyacı olan, düzene özlem duyan bir insandı. Oysa düzen uçup gitmişti şimdi.</span></p>

  <p class="msoplaintext"><span class="calibre18">   "Paul, otur artık. Senin de dinlenmen gerek."</span></p>

  <p class="msoplaintext"><span class="calibre18">   Ses gölgeler arasından gelmişti. Onu neredeyse unutmuştu. Duadan sonra gelmiş, binaya hemen arkasından girmemeye dikkat etmişti. Onun hoşuna giden şeylerinden biri de buydu: Bu sağduyusu, kendisinin ihtiyaçlarına olan duyarlılığı. Kadın, Eyalet Çiftçilik bürosunda part time sekreter olarak Çalışıyordu. Bu bir meslek değil, harçlık kazanmak için küçük bir işti. Kocası Harris College'da öğretim üyesiydi. Karısına ve kadının aile sahibi olma isteğine ilgisini kaybetmiş, kendini Psikoloji bölümündeki çalışmalarına vermişti. Onun için çalışmaları önemliydi. Hannah'nın olduğu gibi. Paul kanepeye oturdu, dirseklerini dizlerine dayayarak öne eğildi. Kadın bir anda yanına geldi, bacaklarını akına aldı, erkeğin omuzlarını ovuşturmaya başladı.</span></p>

  <p class="msoplaintext"><span class="calibre18">   "Kriz merkezinde her taraftan gelmiş gönüllüler var" dedi. Bir kadının konuşması gerektiğine inandığı gibi, yumuşak sesli konuşurdu. Paul gözlerini kapatarak kadının ne kadar dişi olduğunu, kocasının ona sırt çevirmekle nasıl enayilik ettiğini düşündü. "Benim masamda Pine City'den bir Monticello'dan iki kadın vardı. Broşürleri zarflamak için kadar yoldan gelmişlerdi."</span></p>

  <p class="msoplaintext"><span class="calibre18">   "Şimdi bundan konuşmasak olmaz mı?"</span></p>

  <p class="msoplaintext"><span class="calibre18">   Kafasındaki görüntüler giderek daha hızla dönüyordu artık. Gönüllüler, polisler, gazeteciler; broşürler, bültenler, polis raporları; ışıklar, kameralar. Daha hızlı, daha hızlı. Renkli gözkapaklarının ardında patlayana kadar parmaklarını gözlerine bastırdı.</span></p>

  <p class="msoplaintext"><span class="calibre18">   Kadının ellerini omzunu silkeleyerek itip yine ayağı kalktı. "Belki de sen gitsen daha iyi olur. Yalnız ihtiyacım var."</span></p>

  <p class="msoplaintext"><span class="calibre18">   "Ben yalnızca yardım etmek istiyorum, Paul." Kadın başını erkeğin kalçasına dayadı. Kollarını bacaklara dolayarak bacaklarının içini hafif hafif ovuşturdu. "Ben seni rahat ettirmek istiyorum." Dokunuşu daha cüretlendi, daha yukarılara çıkmaya başladı. "Dün gece yanında olmak istedim, seninle yatmak ve seni öylece kollarım arasında tutmak istedim."</span></p>

  <p class="msoplaintext"><span class="calibre18">   Kendisi Hannah ile çırılçıplak yatarken... Paul gözlerini kapayıp kadının kendisine gelişini, kendi yatağında sevişirlerken Hannah'nın gölgeler arasından kendilerini izlediğini hayal etti. İçinde utanç ve istek karışıyordu, dönerken o da pantolonunun fermuarını indirdi.</span></p>

  <p class="msoplaintext"><span class="calibre18">   Her zaman olduğu gibi Paul yine mazeretleri sıralamaya başlamıştı. Bunu hak etmişti. Rahatlamayı hak etmişti. Artık boşalma onun da hakkıydı. Gözlerini kapayarak kendini kadına bıraktı. .Ellerini onun ipeksi saçları arasına sokup, onun temposuyla sallanmaya başladı. Kısa bir an kendini zevkin derinliklerinde kaybetti. Sonra son bir anda geliverdi ve intikam duygusu kirli bir şeye dönüştü.</span></p>

  <p class="msoplaintext"><span class="calibre18">   Kadını kapıya kadar geçirmedi. Ona onu sevdiğini söylemedi. Yine acısının altında ezildiğini düşünmesine izin verdi ve pencereye gidip park yerine baktı. Oda kapısının, sonra koridora açılan kapının kapanmasını dinledi. Saatine baktı, on dakika sonra kendi de çıkabilecekti.</span></p>

  <p class="msoplaintext"><span class="calibre18">   Özgürdü.</span></p>

  <p class="msoplaintext"><span class="calibre18">   Ama bu gece kendini özgür hissedeceğini sanmıyordu. Zihninin karanlık bir köşesinde, ilkel korkuların kıpırdandığı yerde bir daha özgür olamayacağını düşünüyordu. Karen Wright'in iki kat aşağıda Honda'sına binip arka lambaları karanlıkta kırmızı şeytan gözleri gibi parlayarak uzaklaşmasını izledi.</span></p>

  <p class="msoplaintext"><span class="calibre18">   Ağır ağır döndü, masasına gitti, özel telefonuna bağlı telesekretere baktı. Birden soğuk bir ter boşanmıştı sırtından. Günün görüntüleri kafasının içinden hızla geçerken başı dönüyordu. Uzanıp parmağını düğmeye bastırırken midesine kramplar giriyordu. Dizleri tutmaz oldu: Koltuğuna çöküp telesekreterden ses yükselirken başını elleri arasına aldı.</span></p>

  <p class="msoplaintext"><span class="calibre18">   "Baba, gelip beni hokeyden alır mısın? Annem gecikti, ben de eve gitmek istiyorum."</span></p>
</body>
</html>
