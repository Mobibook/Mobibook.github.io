<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">ON ÜÇÜNCÜ BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"> </span><span class="calibre20"><b class="calibre10">3. GÜN</b></span></p>

  <p class="msoplaintext"><span class="calibre18"><b class="calibre10">SAAT 5:51 -11,6-C</b></span></p>

  <p class="msoplaintext"><span class="calibre18"> </span><span class="calibre20">Megan rüyasında Harrison Ford'u şehvetli sahneler içinde görerek uyuyordu. Gözlerini kırpıştırarak açtığında bu hissi bir süre sürdü -yasak ihtiyaçlar ve yoğun bir zevk duygu suçluluk ve tatmin; Mitch Holt'un öpüşünün tadı, ellerini vücudunda dolaşması, memesinin üstündeki ağzı... Tava sıvasındaki ince çatlaklara baktı. Şafak öncesi ışığı inik perdelerden odaya doluyor, her şeye rüyamsı bir grilik veriyordu. Buruşmuş örtü altında kalbi ağır ağır atıyordu, vücudu sıcacıktı, sinir uçları gerilmişti. Kedisi Gannon'un en sevdiği yer olan dizlerinin arkasında kıvrılmış yattığını hissediyordu. Cuma ise mutfakta kahvaltısını aranıyor olacaktı.</span></p>

  <p class="msoplaintext"><span class="calibre18">   Megan'ın düşünceleri yasak bölgeye girdi, Mitch'in öpüşmelerinin rüyasını görüp görmediğini, duyguların onun| yatağında yatarken üzerine ağır ve sıcak bir bulut gibi çöküp çökmediğini merak etti.</span></p>

  <p class="msoplaintext"><span class="calibre18">   Bunu merak etmek akıllılık değildi. Mitch bir polisle birlikte çalışmak zorunda olduğu biri olmalıydı. Ama içinde bir ses Mitch Holt'un hiçbir şeyinin basit olmadığını söylüyordu. Sıradan insan görüntüsü gayet karmaşık bir öfke, acı ve ihtiyaç temelini saklamaktaydı. Bunları onun gözlerinde görüp, öpüşünde tatmıştı ve saklı esrarlar kendisini çekmişti. Yalnız cinsel çekicilik olsa direnebilirdi ama bir esrar... Megan'ın kafası doğal olarak esrarı çözmeye ayarlıydı.</span></p>

  <p class="msoplaintext"><span class="calibre18">   Şimdiyse çözülmesi gereken daha acil bir esrarlı olay vardı. Bunu hatırlamak Megan'ı yatağından çıkarıp duşa koşturan bir dürtü oldu. Uykunun uyuşukluğunu gidermek için duşu sonuna kadar açtı. Başı bir örs kadar ağırdı. Gözlerinin üstü tüyle kapanmıştı sanki. Kırk yedi saatte beş saatlik uyku yeterli değildi. Bütün bir gün uyuyabilirdi ama o lükse sahip değildi ve bu iş kapanana kadar da uyuyamayacaktı. O zaman bile işlerinde geri kalmış olacaktı. Kendi bölgesindeki bütün diğer polis şefleri ve şeriflerle olan randevuları iptal edilmişti; ama Deer Lake'in başına büyük bir şey geldi diye diğer kasaba ve ilçelerde suç işlenmesi durmuş değildi.</span></p>

  <p class="msoplaintext"><span class="calibre18">   Cuma, eski model ayaklı küvetin kenarına atlayıp başını duş perdesinden içeri uzattı. Kara suratında sıkıntılı bir ifade vardı, altın sarısı gözleri Megan'a bakıyor, üzerine damlalar geldikçe beyaz bıyıkları titriyordu. O şikâyetçi sesiyle miyavlayıp patisiyle bıyıklarını sildi.</span></p>

  <p class="msoplaintext"><span class="calibre18">   "Anladık, kahvaltını istiyordun. Hep senin istediklerin, öyle mi? Peki, ya benim istediklerim ne olacak, ha?"</span></p>

  <p class="msoplaintext"><span class="calibre18">   Kedi küvetten yere atlarken Megan'ın ihtiyaçlarıyla hiç ilgilenmediğini belirten bir ses çıkardı. Tipik bir erkek davranışı diye düşünen Megan musluğu kapayarak havlusuna uzandı.</span></p>

  <p class="msoplaintext"><span class="calibre18">   Üzerine bir şey geçirip kedileri besledikten sonra kendi de bir şeyler yedi. Masanın başında otururken odasının haline, açılmamış ve yarısı boşaltılmış karton kutulara görmeyen gözlerle bakıyordu. Kendine bir yuva yapmayı, çevresini topladığı şeylerle, başka insanların aile yadigârları ve anıları gibi bitpazarından topladığı eşyalarla doldurma ihtiyacını düşünmüyordu.</span></p>

  <p class="msoplaintext"><span class="calibre18">   Kafasında bir öncelikler listesi yapıyor, yararlı bir şey bulabilmek için dağınık bilgi kırıntılarını tekrar tekrar gözden geçiriyordu. Helen Black'ın ifadesi bir video bandı gibi kafasının gerisinde dönüp duruyor, bir şey görmeye, bir fikri çağrıştıracak bir şey duymaya çalışıyordu. Bir gece önce okuduğu raporlarda teşvik edici bir şey bulamamıştı. Ancak hepsini bitiremeden gözleri pes etmişti. Adamlarından biri daha talihli çıkmış olabilirdi.</span></p>

  <p class="msoplaintext"><span class="calibre18">   Parmaklarındaki çilekli reçeli yalayarak cep telefonunu aldı, kriz merkezinin numarasını tuşladı.</span></p>

  <p class="msoplaintext"><span class="calibre18">   "Ajan Geist. Ne arzu etmiştiniz?"</span></p>

  <p class="msoplaintext"><span class="calibre18">   "Jim, ben Megan. Bir haber var mı?"</span></p>

  <p class="msoplaintext"><span class="calibre18">   "Henüz yok, ama kamyonet konusu şimdi radyo televizyonlarda yayınlanacak. Telefonların ışıklarının süs ağacı gibi yanacağını umuyorum. Eyaletteki üç kişiden birinin kamyonetli birini tanıdığına hiç kuşkum yok."</span></p>

  <p class="msoplaintext"><span class="calibre18">   "New Prague'daki şefi aradın mı?"</span></p>

  <p class="msoplaintext"><span class="calibre18">   "Daha gelmemiş ama gelir gelmez telefon edecek."</span></p>

  <p class="msoplaintext"><span class="calibre18">   "İyi. Teşekkür ederim. Ben çocuğun ailesine gidiyorum. Bir şey olursa beni ara."</span></p>

  <p class="msoplaintext"><span class="calibre18">   Megan saçlarını kurutup her zamanki gibi atkuyruğu yaptı. Makyajı yalnızca pudra fırçasını yüzünde şöyle, dolaştırmaktı. Yatak odasında bavulundan şarap rengi pantolonuyla siyah balıkçı kazağını çıkardı. Kediler bir kutunun üstüne çıkıp parkasını giyerek boynuna bir eşarp bağlamasını seyrettiler.</span></p>

  <p class="msoplaintext"><span class="calibre18">   "Ben yokken kutuları boşaltıp evi süsleyebilirsiniz" dedi Megan.</span></p>

  <p class="msoplaintext"><span class="calibre18">   Gannon patilerini altına alıp gözlerini kapattı. Gard "Olur" der gibi baktı yüzüne.</span></p>

  <p class="msoplaintext"><span class="calibre18">   "Nasıl isterseniz. Zaten zevk diye bir şey yoktur sizde."</span></p>

  <p class="msoplaintext"><span class="calibre18">   Otomobili öksürüp homurdanarak çalıştı, ısıtma düğmesini çevirirken motorun içinde bir yerde bir kayış, bir ahıra sıkışmış bir domuz gibi sesler çıkardı. Deliklerden gelen hava kutuplardan bir soluktan farksızdı.</span></p>

  <p class="msoplaintext"><span class="calibre18">   Parmaklarının uyuşmakta olduğu ve burnunun içindeki kılların donduğu gerçeğini aklından uzaklaştırmak için doğusundan batısına doğru geçmekte olduğu kasabayı incelemeye koyuldu. Deer Lake'in iyice yerleşmiş, sakin kesiminde konforlu evler, minibüslerle okula götürülen çocuklar ve çocukların yaptıkları kardan adamlara işeyen köpekler vardı. Okula yürüyerek giden çocuk görmedi. Acaba soğuktan mı, yoksa Josh Kirkwood olayından mı?</span></p>

  <p class="msoplaintext"><span class="calibre18">   Kasaba merkezi bir Amerikan kasabası filmi dekoru gibiydi. Ortasında bando platformu ve çoktan unutulmuş insanların heykelleri olan parkı, eski tuğla görünümü verilmiş dükkânlar, yerel taştan yapılma adliye binası. 1950'lerden kalma cephesiyle Park Sineması'nda saat 19 ve 21:20'de Philadelphia gösteriliyordu. Beş katıyla görkemli Fontaine Oteli de oradaydı.</span></p>

  <p class="msoplaintext"><span class="calibre18">   Kasaba merkezinin kuzeyinde ve batısında eski mahalleler yerlerini altmışların evlerine, sonra yetmişlerin iki katlı evlerine ve daha sonra da son zamanların birer dönümlük arsalara yerleştirilmiş pahalı evlerine bırakıyordu. İnşaatçılar evlerin sanki on yıllardır orada olduğu izlenimini yaratmak için büyük zahmetlere girmişlerdi. Stratejik yerleştirmeler, büyük ağaçlar ve döne döne uzanan yollar bir mahremiyet havası vermekteydi.</span></p>

  <p class="msoplaintext"><span class="calibre18">   Kirkwood'ların evi buz balıkçılarının kulübeleriyle benek benek olan göle bakıyordu. Göl sabahın gri ışığında ıssız görünüyordu. Batı kıyısının ötesinde Harris Koleji'nin binaları yapraksız ağaçların arasında kara mantarları andırmaktaydı. kolejin güneyinde bir zamanlar Harrisburg adı verilen kasaba vardı. Son yüzyılda Harrisburg, ticaretini ve nüfusunu Deer Lake'e kaptırmış, ilçe merkezi Deer Lake olmuştu. Harrisburg imanla eriyip gitmiş ve sonunda Deer Lake'e bağlanmıştı.</span></p>

  <p class="msoplaintext"><span class="calibre18">   Megan, park ederken Lumina'nın motorundan çıkan islerle irkildi. Belki de bu olayı çözümlediği takdirde büro kendisine daha iyi bir araba verirdi. Belki de bu olayı çözdüğü takdirde Kirkwood'ların ön bahçesindeki yarı tamamlanmış kardan kalede oynayan bir oğlan olurdu.</span></p>

  <p class="msoplaintext"><span class="calibre18">   Kapıyı zayıf ve süzülmüş görünen Hannah Garrison açtı. Üzerinde soluk renkli bir eşofman üstü, pantolon ve bol yün çoraplar olmasına rağmen yine de her nasılsa bir zarafet havası izlenimi uyandırıyordu.</span></p>

  <p class="msoplaintext"><span class="calibre18">   Megan'ın kapısı önündeki varlığının akla getirdiği olasılıklarla gözleri parlayarak, "Ajan O'Malley" dedi. Kapının kenarını tutan elinin parmakları bembeyaz kesilmişti, "Josh'u buldunuz mu?"</span></p>

  <p class="msoplaintext"><span class="calibre18">   "Hayır ama bir ipucu var sanırım. Biri Josh'u Çarşamba gecesi bir kamyonete binerken görmüş olabilir. İçeri girebilir miyim? Sizinle ve kocanızla konuşmak istiyordum."</span></p>

  <p class="msoplaintext"><span class="calibre18">   "Elbette." Hannah geri çekildi. "Gidip Paul'ü yakalayayım. Yeniden araştırmaya katılmak için çıkmak üzereydi."</span></p>

  <p class="msoplaintext"><span class="calibre18">   Megan içeri girip kapıyı arkasından kapattı. Göze batmayacak kadar geriden Hannah'yı izlerken sanki hiçbir görmüyormuş gibi görünürken çevresini dikkatle inceliyordu.</span></p>

  <p class="msoplaintext"><span class="calibre18">   Oturma odasında odadan cam perde ile kapalı şöminede gürül gürül bir ateş yanmaktaydı. Bebek yerli kocaman bir oyuncak köpeğin üstünde uyukluyordu. Televizyonda Today programı devam ediyor, karakterler birbiri iğneliyorlar, biri arkada aptal aptal gülüyordu. İri kahvengi gözlü ufak tefek bir kadın uzaktan kumandayla televizyonun sesini kapatıp Megan'a baktı.</span></p>

  <p class="msoplaintext"><span class="calibre18">   Kısık bir sesle, "Size yardımcı olabilir miyim?" diye sordu. "Adım Karen Wright, komşuyum, Hannah'ya yardıma geldim."</span></p>

  <p class="msoplaintext"><span class="calibre18">   Megan kadına zoraki gülümsedi. "Teşekkür ederim, Bay ve Bayan... yani Bay Kirkwood ve Dr. Garrison'la konuşmaya gelmiştim."</span></p>

  <p class="msoplaintext"><span class="calibre18">   Karen anlamış bir tavırla gülümsedi. "Biraz garip, değil mi? Hepimiz bu kadar özgür değilken yaşam çok daha basitti!"</span></p>

  <p class="msoplaintext"><span class="calibre18">   Megan bir şey ifade etmeyen bir ses çıkararak Curt McCaskill'in kahve içip Star Tribune'ü okuduğu mutfağa yöneldi. Ajan abartılı bir şaşkınlıkla başını kaldırdı.</span></p>

  <p class="msoplaintext"><span class="calibre18">   "Hey, O'Malley, şu anda seni okuyordum. Sen gerçekten narkotikte çalışırken bir çocuk pornosu çetesini açığa mı çıkarmıştın?"</span></p>

  <p class="msoplaintext"><span class="calibre18">   Megan soruyu duymazdan gelip masa üzerine yayılmış duran gazeteye baktı. Kadın Ajan Suç ve Cinsiyet Ayrımı ile Mücadele Ediyor. Altında Henry Forster'ın adı vardı. "Aman Tanrım! DePalma bunu görünce tepesi atacak!"</span></p>

  <p class="msoplaintext"><span class="calibre18">   Haberde geçmişi ve büroda bir yer kapmak için yaptığı mücadele anlatılıyordu. "Büro kaynakları" hırsı konusunda hiç de hoş olmayan sözler söylemişlerdi. Daha sonra geçen sonbaharda merkezde kendisini ilgilendirmeyen ama bir iki ay boyunca herkesin huzurunu kaçıran cinsel taciz anlatılıyordu. Cinsler arasında cepheler ayrılmıştı ve kırgınlıklar hâlâ sürüyordu. Forster'ın yazısı o arı kovanına çomak sokacaktı ama kimse ona karşı cephe, almayacaktı. Cephe alınacak kişi Megan’ın kendisiydi.</span></p>

  <p class="msoplaintext"><span class="calibre18">   Okumayı bitirince homurdandı.</span></p>

  <p class="msoplaintext"><span class="calibre18">   "Kahve içer misin?" diye sordu McCaskill.</span></p>

  <p class="msoplaintext"><span class="calibre18">   "Teşekkür ederim, istemem. Kafeinden daha sert bir şeye ihtiyacım var."</span></p>

  <p class="msoplaintext"><span class="calibre18">   "Bu noktada bir espri yapabilirdim ama durum göze alındığında pek uygun kaçmaz sanırım."</span></p>

  <p class="msoplaintext"><span class="calibre18">   Megan güldü. Curt'u oldum olası severdi. Bir mizah duygusuna sahipti ki, bu da dünyada giderek azalan bir şeydi.</span></p>

  <p class="msoplaintext"><span class="calibre18">   Adamın mavi gözleri parıldadı. "Burada ne işin var?" diye sordu.</span></p>

  <p class="msoplaintext"><span class="calibre18">   "Josh'u bir kamyonete girerken görmüş olabilecek bir görgü tanığı var. Anababasıyla bunu konuşmak istiyordum. Sende bir haber yok mu?"</span></p>

  <p class="msoplaintext"><span class="calibre18">   Adamın gülümsemesi soldu. Başını sallayarak sesini alçalttı. "Otuz dokuz saat geçti ve ses çıkmadı. Bu ana kadar çıkmadıysa bundan sonra da çıkmaz. Sanırım olay fidye için, kaçırılma değil."</span></p>

  <p class="msoplaintext"><span class="calibre18">   Megan bir şey söylemedi ama gerçeğin ağırlığı altında ezilir gibi oldu. Derin bir soluk alarak kararlılığını elden bırakmamaya çalıştı. "Biraz dinlenmek ister misin? Ben yarım saat kadar burada olacağım."</span></p>

  <p class="msoplaintext"><span class="calibre18">   McCaskill oturduğu yerden kalktı, omuzlarındaki gerginliği gidermek için bir iki hareket yaptı. "Teşekkür ederim, biraz temiz havaya ihtiyacım vardı doğrusu." Elini yumruk yapıp Megan'ın koluna hafifçe vurdu. "Fena değilsin -bir kadın için yani."</span></p>

  <p class="msoplaintext"><span class="calibre18">   Megan adama gözlerini yuvarlayarak baktı ama mutfak kapısının öte yanından gelen sesler dikkatini çekmişti. Kapı açıldı ve Hannah öte yandaki garajdan giren soğuk havada kollarını vücuduna dolamış olarak içeri girdi. Geniş ağzı ince, öfkeli bir çizgiydi ve gözleri yaşla ya da öfkeyle ya da her ikisiyle parlıyordu. Paul de sinirli bir tavırla ardından göründü.</span></p>

  <p class="msoplaintext"><span class="calibre18">   Megan gördüğü anda Paul Kirkwood'dan nefret etti ve bunun için de kendi kendini kınadı. Zavallı adam oğlunu kaybetmişti, istediği gibi davranmaya hakkı vardı. Ama yine de Paul Kirkwood'da Megan'ın sinirine dokunan belirli bir şımarık küstahlık vardı.</span></p>

  <p class="msoplaintext"><span class="calibre18">   Adam şimdi de ağzını büzerek Megan'a baktı. "Bu kamyonet konusu nedir?"</span></p>

  <p class="msoplaintext"><span class="calibre18">   "Bir tanık Josh'u eski ve açık renkli bir kamyonete binerken görmüş olabilir. Acaba birinizin böyle bir kamyoneti olan birini tanıyıp tanımadığınızı ya da son zamanlarda çevrede böyle bir tane görüp görmediğinizi merak etmiştim."</span></p>

  <p class="msoplaintext"><span class="calibre18">   "Plaka numarasını almışlar mi?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   "Peki, kamyonetin markası ve modeli?"</span></p>

  <p class="msoplaintext"><span class="calibre18">   "Yok."</span></p>

  <p class="msoplaintext"><span class="calibre18">   Kirkwood tanığın beceriksizliği karşısında duyduğu sabırsızlığı saklamaya gerek görmeyerek başını salladı. "Mitch Holt'a ikimizin de çevrede kuşkulu birini görecek kadar evde bulunmadığımızı söylemiştim. Oğlumuzu çalacak kadar hasta birini tanısaydık bunu açıklamayacağımızı mı sanıyorsunuz?"</span></p>

  <p class="msoplaintext"><span class="calibre18">   Megan sinirlerine hakim olmaya çalıştı.</span></p>

  <p class="msoplaintext"><span class="calibre18">   Hannah kadına acı bir gülümsemeyle baktı. "Paul'ün acelesi var" dedi alay edercesine. "Araştırmaya onsuz başlamayacaklarını biliyor. Gerçek bir ipucu gibi önemsiz bir şeyle gecikmek istemiyor..."</span></p>

  <p class="msoplaintext"><span class="calibre18">   Paul karısına ters ters baktı. "Oğlumuz olabilecek bir çocuğu tanımlayamadıkları bir kamyonete binerken gördüğünü sanan biri. Aman ne büyük ipucu!"</span></p>

  <p class="msoplaintext"><span class="calibre18">   "Şimdiye kadar elde edilenlerin en iyisi ama. Karların arasında dere tepe gezerek sen ne buldun? Josh'u buldun mu? Herhangi bir şey buldun mu?"</span></p>

  <p class="msoplaintext"><span class="calibre18">   "Ben hiç olmazsa bir şey yapıyorum."</span></p>

  <p class="msoplaintext"><span class="calibre18">   Kirkwood kadını tokatlasaydı daha iyiydi. Hannah geriledi, boğazından yükselen hıçkırıklara engel olmaya çalışırken ağzı titriyordu. "Yani benim bir şey yapmadığımı mı ima ediyorsun?" diye fısıldadı. "Ben bu evde kendi isteğimle oturuyor değilim. Sen burada Lily ile kalıp telefonun çalmasını beklemek ister misin? Seninle seve seve yer değiştiririm."</span></p>

  <p class="msoplaintext"><span class="calibre18">   Paul elini yüzünden geçirdi. "Öyle demek istemedim" dedi yumuşak bir sesle ve öyle demek istediğini bilerek. Karısını incitmek istemişti. Bu iş onun suçuydu. Eğer Hannah ve o çok önemli mesleği olmasaydı... Hannah şöyle, Hannah böyle, Hannah, Hannah, Hannah....</span></p>

  <p class="msoplaintext"><span class="calibre18">   Megan özel olması gereken bir sahneyi izliyor olmaktan huzursuz olarak karıkocaya bakıyordu.</span></p>

  <p class="msoplaintext"><span class="calibre18">   Adamın dikkatini karısından uzaklaştırıp aralarındaki! gerilimi azaltmak için, "Bay Kirkwood" dedi, "bana seksenli yıllardan kalma, açık renkli bir kamyoneti olan birini tanımadığınızı söylüyorsunuz, öyle mi?"</span></p>

  <p class="msoplaintext"><span class="calibre18">   Paul başını salladı. "Hayır, aklıma kimse gelmiyor. Ben Mitch'e telefon edeyim."</span></p>

  <p class="msoplaintext"><span class="calibre18">   "Edin." Megan adamın kendisini küçümsemesine aldırış etmedi. Önemli olan işin yapılmasıydı.</span></p>

  <p class="msoplaintext"><span class="calibre18">   Paul karısına tek kelime söylemeden dönüp gitti. Otomobilini hareket ettirip geri geri garajdan çıkarken havadaki gerilim olduğu gibi duruyordu. Hannah gözlerini kapayıp ellerini bastırdı. Karen Wright iri iri gözleriyle yanlarına geldi. Farların ışığına yakalanmış Bambi, diye düşündü Megan. Komşuların önünde oynanmayacak kadar çirkin bir sahne.</span></p>

  <p class="msoplaintext"><span class="calibre18">   Megan, Hannah'ya dönerek, "Bunun ikiniz için de çok güç olduğunu biliyorum" dedi. "Ve bu ipucu da fazla bir şey değil: Onun Josh'u arayarak kendini daha yararlı hissetmesini anlayabiliyorum..."</span></p>

  <p class="msoplaintext"><span class="calibre18">   "Kendini yararlı hissettiğinden hiç kuşkum yok. Ben bütün bu evde kendisini seyreden insanların karşısında oturmaktan daha yararsız bir şey olmadığına eminim."</span></p>

  <p class="msoplaintext"><span class="calibre18">   Karen iri ceylan gözlerini kırpıştırdı, kaşları incinmişlik ifadesiyle düğümlendi. "Ben yardımcı olamıyorsam belki de gitmem daha iyi olur."</span></p>

  <p class="msoplaintext"><span class="calibre18">   "Belki."</span></p>

  <p class="msoplaintext"><span class="calibre18">   Hannah bunu söyler söylemez pişman olmuştu. Karen iyi niyetliydi. Eve gelen herkes iyi niyetliydi. Josh'un kaybolması hepsinin yaşamlarını belli bir ölçüde etkilemişti. Tek kusurları kendisine bu olayla başa çıkmakta yardımcı olduklarını sanmalarıydı. Oysa sorun bununla başa çıkma diye bir şey olmamasıydı. Hannah Acil Servisle başedebilirdi, mesleğinin aile yaşamını karıştırmasıyla baş edebilirdi ama bu işle baş etme becerisi diye bir şey yoktu. Kendisine uzanan iyiniyetli eller sadece onun bu karabasanda kıstırılıp kalmasına yarıyordu.</span></p>

  <p class="msoplaintext"><span class="calibre18">   Karen mantosunu almış ve kapıya doğru yürüyordu. Hannah tuttuğu soluğunu bırakarak kadının arkasından koştu, kötü duyguları silmeye çalışma ihtiyacı daha derin ihtiyaçlarından önemliydi.</span></p>

  <p class="msoplaintext"><span class="calibre18">   Megan, Hannah ile Paul arasındaki gerilimin başlıcası olduğu bu yeni bulmaca parçalarını kafasında evirip çevirerek kadının arkasından baktı. Durum giderek bir buharlı tencereye dönüşüyordu. Megan en iyi ilişkilerin bile bu koşullar altında gerilim yaratacağını tahmin ediyordu ama karı ile kocanın birbirlerine destek olacaklarını tahmin etmişti. Ama burada olan bu değildi. Basınç ikisini de eziyordu ve ilişkileri yumurta gibi çatlamaktaydı. Josh'un defterindeki sayfayı hatırlıyordu: öfkeli fırtına bulutları ve kaş çatmış insanlar. Babam kızgın. Annem üzgün. Ben kendimi kötü hissediyorum...</span></p>

  <p class="msoplaintext"><span class="calibre18">   Megan'ın içinden gelen ilk şey Paul Kirkwood'u suçlamaktı. Adamın ağzında kötü bir tat bırakan bir havası vardı. Bencil, kendini önemseyen -tıpkı Megan'ın kardeşi Mick gibi. Ama kendisinin hoşuna gitmeyen sadece bu benzerlik değildi. Kendisi oraya ilk kez gerçek bir ipucuna sahip olduğunu söylemeye gelmişti ve Paul kendisini dinleme zahmetine katlanmamıştı. Televizyon kameralarının acı çeken baba görüntüsünü kaydedecekleri arazide olmak istiyordu.</span></p>

  <p class="msoplaintext"><span class="calibre18">   Pantolonun çekiştirilmesi üzerine birden kendine geldi Megan. Aşağı bakınca Lily Kirkwood'un iri mavi gözleri ve utangaç gülümsemesiyle kendisine bakmakta olduğunu gördü.</span></p>

  <p class="msoplaintext"><span class="calibre18">   "Hey!" diye cıvıldadı Lily.</span></p>

  <p class="msoplaintext"><span class="calibre18">   "Hey!" Megan ne yapacağını bilemeyerek çocuğa gülümsedi. Bebekler hakkında hiçbir şey bilmezdi. Ya da Çocuklar. Bir zamanlar kendisi de çocuktu ama çocuklukta da pek başarılı olmamıştı. Hep utangaçtı, hep yerini yadırgardı, istenilmediğini hissederdi. Analıkta başarısız olan bir kadının kızıydı işte.</span></p>

  <p class="msoplaintext"><span class="calibre18">   Megan'ın çocuklar karşısındaki huzursuzluğu annesinin beceriksizliğinin ne kadarının kendisine geçtiğini merak etmesine yol açardı. Hoş, bunun bir önemi de yoktu ya! Geleceğine baktığında bir aile değil, mesleğini görüyordu. İstediği oydu. İyi becerdiği şey oydu.</span></p>

  <p class="msoplaintext"><span class="calibre18">   Josh Kirkwood'un bebek kızkardeşi kollarını kaldırınca, Megan'ın kalbi hızla çarpmaya başladı. "Lily, kalk!"</span></p>

  <p class="msoplaintext"><span class="calibre18">   "Lily, annene gel yavrum."</span></p>

  <p class="msoplaintext"><span class="calibre18">   Hannah çocuğu kaldırıp kucakladı, öptü, sonra Megan'a döndü. "Özür dilerim..." Başını salladı. "Özür dilerim, özür dilerim. Bugünlerde herkesin söylediği ilk şey bu oluyor."</span></p>

  <p class="msoplaintext"><span class="calibre18">   "İzin verirsen ikimize de birer fincan kahve doldurayım" dedi Megan. Kahve hâlâ masanın üzerindeydi ve yanında polisleri, arkadaşları ve komşuları bekleyen bir fincan dizisi uzanıyordu.</span></p>

  <p class="msoplaintext"><span class="calibre18">   "Çok iyi olur." Hannah McCaskill'in kalktığı iskemleye oturup yanağını kızının başına dayadı.</span></p>

  <p class="msoplaintext"><span class="calibre18">   "Bir şey yemek ister miydin? İnsanın bildiği her türden kurabiyemiz var." Unlu maddelerle dolu tepsileri ve tabakları gösterdi. "Myrna Tolefstrud'un getirdiği kek dışında hepsi evde yapılmıştır. Bay Tolefsrud'un Norveç Çocukları Kulübü'nde yaptığı çılgıncasına danslar sonunda karısı siyatik olmuş." Hannah kendisine anlatılan hikâyeleri tekrarlıyordu. "Ancak Mryna'nın görümcesi Lallae Gilquist'e bakılırsa Myrna hem yemek yapmayı bilmez hem de tembeldir ya."</span></p>

  <p class="msoplaintext"><span class="calibre18">   Megan üzerleri kaymaklı, zencefilli çörekleri alıp masaya getirdi. "Küçük kasaba yaşantısı hakkında söylenecek çok şey var, değil mi?"</span></p>

  <p class="msoplaintext"><span class="calibre18">   "Genellikle."</span></p>

  <p class="msoplaintext"><span class="calibre18">   "Şef Holt ve ben bu ipucuyla biraz umutlandık. Büyük bir heyecanla iz sürmekteyiz." Megan aldığı kurabiyeyi bir karton tabağa koyup kadının önüne uzattı -kendisi hakkındaki gazete yazısının tam üstüne.</span></p>

  <p class="msoplaintext"><span class="calibre18">   Lily annesinin kucağından uzanıp çörekten bir parça kopardı, üzerindeki kuru üzümleri çıkarıp bir kenara yığdı.</span></p>

  <p class="msoplaintext"><span class="calibre18">   "Biliyorum" dedi Hannah. "Paul'ün de bunu bildiğinden eminim. Sadece..." Sadece ne? On yıllık evlilikten sonra kocası kendisi için her zamandan daha çok yabancıydı. Paul'ün ne ya da kim olduğunu bilmiyordu artık. "Bizi en iyi halimizle görüyor değilsin."</span></p>

  <p class="msoplaintext"><span class="calibre18">   "Bu işte insanları nadiren en iyi hallerinde görürüm."</span></p>

  <p class="msoplaintext"><span class="calibre18">   "Ben de. Ben de öteki tarafta olmaya alışkın değilim. Kurban. Belki saçma bir söz gibi gelecek ama nasıl davranacağımı bilemiyorum. Benden beklenenin ne olduğunu bilemiyorum."</span></p>

  <p class="msoplaintext"><span class="calibre18">   Megan parmağının ucundaki kaymağı yalarken gözlerini kadından ayırmamıştı. "Hayır, bu saçma bir şey değil, ne demek istediğini çok iyi anlıyorum."</span></p>

  <p class="msoplaintext"><span class="calibre18">   "Ben insanların hep kendisine döndükleri kişi oldum. Güçlü olan. İşlerin nasıl yapılacağını bilen kişi. Şimdi ise ne yapacağımı bilemiyorum. İnsanların bana bakmalarına nasıl izin vereceğimi bilemiyorum. Onların da ne yapacaklarını bildiklerini sanmıyorum. Buraya görev kabilinden geliyorlar ve sonra sanki insan olduğumu anlamışlar ve bundan hoşlanmamışlar gibi gözucuyla bana bakıp oturuyorlar."</span></p>

  <p class="msoplaintext"><span class="calibre18">   "Onları düşünme" dedi Megan. "Onların düşündükleri ya da istedikleri hiç önemli değil. Bu işten her ne pahasına olursa olsun sıyrılman gerektiği üzerinde dur. Zorla yemek ye; gücünün en son damlasına bile ihtiyacın olacak. Uyu. Gerekirse kendine bir reçete yaz."</span></p>

  <p class="msoplaintext"><span class="calibre18">   Hannah tabağındaki parçalanmış kurabiyeyi ağzına atıp tadını almadan çiğnedi. Lily sıkılmış bir tavırla annesine baktı. Megan başka bir kurabiye alarak başka bir tabağa koyup kıza uzattı. İstenmeden. Bir arkadaş gibi diye düşündü. Bir arkadaşlık kurmak için ne de garip bir zamandı.</span></p>

  <p class="msoplaintext"><span class="calibre18">   "Benim ihtiyacım olan şey, bir şey yapmaktır. Burada bulunmam gerektiğini biliyorum ama benim de yapabileceğim bir şey olmalı."</span></p>

  <p class="msoplaintext"><span class="calibre18">   Megan başını salladı. "Tamam. Kriz merkezindeki gönüllüler ülkenin her yanına gönderilecek broşürlere adres yapıştırıyorlar. Senin de yapman için bir torba gönderirim. Bu arada bu ipucunu düşünmelisin. Bu tanıma pek az uysa bile böyle bir kamyoneti olan birini biliyor musun? Sana garip gelen bir yerde park etmiş bir kamyonet gördün mü? Hastane ya da okul ya da göl yakınlarında falan?"</span></p>

  <p class="msoplaintext"><span class="calibre18">   "Ben araçlara hiç dikkat etmem. Aklıma gelen tek kamyonet Paul'ün avcılık dönemi sırasında kullandığı eski araba."</span></p>

  <p class="msoplaintext"><span class="calibre18">   "Ne zamandı bu?"</span></p>

  <p class="msoplaintext"><span class="calibre18">   Hannah omuzlarını silkti. "Dört beş yıl önce. Cities'den buraya taşındığımızda. Av arkadaşlarını ve köpekleri için kullandığı eski bir beyaz kamyoneti vardı ama sonra onu sattı. Avcılık onun için düzenli olmaktan çok uzak bir şeydi."</span></p>

  <p class="msoplaintext"><span class="calibre18">   "Kime sattığını biliyor musun? Tanıdığınız birine mi?"</span></p>

  <p class="msoplaintext"><span class="calibre18">   "Hatırlamıyorum. Beni ilgilendirmiyordu." Olayın önemini kavradığı anda birden gözleri irileşmişti.</span></p>

  <p class="msoplaintext"><span class="calibre18">   Mitch, Çarşamba gecesi sorularını o yana yöneltmişti. Ve Hannah o zaman birinin kendi evlerinde bulunması, güvenlerini kazanması, kendi sofralarında yemek yemiş olması ve sonra da kendilerine böylesine bir kötülük yapması olasılığını kabul etmemişti. Ancak kalbi fikri reddetmişse de kafasından bildiği, pek hoşlanmadığı ve tanışıklık sınırlarının kenarlarında bulunan herkesin yüzünü ve adını geçirmişti.</span></p>

  <p class="msoplaintext"><span class="calibre18">   "Bu olasılığı gözardı edemeyiz" dedi Megan. "Bu noktada hiçbir şeyi gözardı edemeyiz."</span></p>

  <p class="msoplaintext"><span class="calibre18">   Hannah yapış yapış parmakları ile kaymak ve zencefile bulanmış yüze aldırmadan bebeğine sıkı sıkı sarıldı. Kızı kucağında sallarken görmeyen gözlerle karşı duvara bakıyordu. Josh'u, onun nerede olabileceğini, neler çekmekte olduğunu düşünüyordu. Bir yabancının elinde korkunç şeyler yaşamayı anlıyordu ama tanıdığı ve güvendiği birinin ellerinde ıstırap çekmek ne kadar feci bir şeydi. Bu her zaman olan bir şeydi. Bunu gazetede okumuş, televizyonda görmüş, başka insanların çocuklarına yapılan bu tür zararları onaracak durumda olmuştu.</span></p>

  <p class="msoplaintext"><span class="calibre18">   "Tanrım, bu dünyanın hali ne olacak?" diye mırıldandı.</span></p>

  <p class="msoplaintext"><span class="calibre18">   "Bunu bilseydik belki da o noktaya varmadan durdurabilirdik."</span></p>

  <p class="msoplaintext"><span class="calibre18">   Konuşmadan oturdular bir süre. Lily annesinin kucağında kıpırdandı, başını çenesinin altından çıkardı, bütün sorularını yanıtlayan o güzel yüze baktı.</span></p>

  <p class="msoplaintext"><span class="calibre18">   "Anne, Josh nerede?"</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18"><b class="calibre10">SAAT 8:22 -11,1°C</b></span></p>

  <p class="msoplaintext"><span class="calibre18"> </span><span class="calibre20">Megan, Paul Kirkwood'u kasabanın yedi mil batısındaki Lyon Eyalet Parkı'nın kenarındaki otoparkta buldu. Şeriflik bürosu personeli, Minneapolis Emniyeti köpek grubu ile üç Alman çoban köpeği ve gönüllülerden oluşan asıl araştırma grubu burada toplanmıştı. Dört TV kamyoneti de yol kenarında park etmiş, üstlerindeki çanak antenlerle Minneapolis, St. Paul ve Rocherster'e yayın yapmaktaydılar.</span></p>

  <p class="msoplaintext"><span class="calibre18">   Megan KKTC televizyonunun arkasına park edip Kalabalığa doğru yürüdü. Kameralara elleri belinde poz veren Russ Steiger emir yağdırıyordu. Paul on metre ilerdeydi, ciddi görünüyor, soğuk rüzgâr kumral saçlarını dağıtıyordu. Megan habercilerin şerife dalıp kendini farketmeyeceklerini umarak adama yaklaştı.</span></p>

  <p class="msoplaintext"><span class="calibre18">   Sırtını kameralara çevirerek, "Bay Kirkwood sizinle bir konuşabilir miyim?" diye sordu.</span></p>

  <p class="msoplaintext"><span class="calibre18">   Paul kaşlarını çattı. "Şimdi de ne var?"</span></p>

  <p class="msoplaintext"><span class="calibre18">   "Size av için kullandığınız kamyonet hakkında bir iki sormak istiyordum."</span></p>

  <p class="msoplaintext"><span class="calibre18">   "Ne?"</span></p>

  <p class="msoplaintext"><span class="calibre18">   "Bir kere, bu sabah neden bana bundan söz etmediniz?"</span></p>

  <p class="msoplaintext"><span class="calibre18">   "Kamyoneti yıllar önce satmıştım. Bunun Josh'la ne ilgisi olabilir ki?"</span></p>

  <p class="msoplaintext"><span class="calibre18">   "Belki hiç ama her olasılığı değerlendirme durumundayız."</span></p>

  <p class="msoplaintext"><span class="calibre18">   Megan adamın kolunu tutmuş, kalabalıktan uzaklaştırırken kulağı her bilgi kırıntısını kapmaya hazır, açık mikrofonlar gibiydi. Paul istemeye istemeye kadını izledi, bir Park Hizmetleri kamyonunun arkasına geçtiler.</span></p>

  <p class="msoplaintext"><span class="calibre18">   "Hannah bana kamyoneti yıllar önce sattığınızı söyledi" dedi Megan. "Kim almıştı. Oğlunuzu evinizde görmüş ya da tanışmış olabilir mi?"</span></p>

  <p class="msoplaintext"><span class="calibre18">   "Bilemem. Yıllar önceydi. Gazeteye bir ilan verdim, biri gelmişti."</span></p>

  <p class="msoplaintext"><span class="calibre18">   "Kim olduğu hakkında bir kayıt yok mu elinizde?"</span></p>

  <p class="msoplaintext"><span class="calibre18">   "Hayır. Adamın biriydi. Nakit ödedi, kamyoneti alıp gitti. Zaten hurdaya dönmüştü, kurtulduğuma çok memnundum."</span></p>

  <p class="msoplaintext"><span class="calibre18">   "Ya devir? Onunla mülkiyeti devretmeye gitmediniz mi?"</span></p>

  <p class="msoplaintext"><span class="calibre18">   Paul kadının yüzüne baktı. "Herhalde o kadar da saf değilsiniz, Ajan O'Malley."</span></p>

  <p class="msoplaintext"><span class="calibre18">   "Hayır, saf değilim" dedi Megan. "Ama bana kurallara aykırı bir şey yapacak bir insan olarak görünmemiştiniz."</span></p>

  <p class="msoplaintext"><span class="calibre18">   "Tanrım." Paul bir adım gerileyip dünyanın kulaklarına inanamamasını paylaşmak istermiş gibi kollarını havaya kaldırdı. "İnanamıyorum!" Sesi Steiger'in yanında toplanmış insanların dikkatini çekmişti. "Oğlum kaçırıldı ve siz bana sanki suçluymuşum gibi davranıyorsunuz."</span></p>

  <p class="msoplaintext"><span class="calibre18">   Megan insanların onlara doğru döndüklerini görüyordu. Gerilim kemikli parmaklarıyla ensesini sıkmaya başlamıştı. DePalma onu bu görevden alıp merkezin içinde öyle bir gömecekti ki, sokak kapısının yolunu bile bulamayacaktı.</span></p>

  <p class="msoplaintext"><span class="calibre18">   "Bay Kirkwood benim sizi herhangi bir şeyle suçladığım yok." Bir pencerede kenarında durmuş intihara kalkışan biriyle konuşuyormuş gibi alçak ve sakin bir sesle konuşmaktaydı. "Eğer öyle bir izlenim verdiysem özür dilerim."</span></p>

  <p class="msoplaintext"><span class="calibre18">   "Ben size ne izlenim verdiğinizi söyleyeyim." Paul'ün öfkesi sesinde hissediliyordu. "Bana oğlumu nasıl bulacağınızı bilmiyormuşsunuz da kendinizi güvenceye almaya çalışıyorsunuz gibi geldi."</span></p>

  <p class="msoplaintext"><span class="calibre18">   Sonra Megan'dan ve gösterilerini izlemek için toplanan yüz kişiden ve kameralardan uzaklaştı. Gazeteciler Megan'a yöneldiler.</span></p>

  <p class="msoplaintext"><span class="calibre18">   "Ajan O'Malley, Bay Kirkwood'un suçlamaları hakkında bir şey söyleyecek misiniz?"</span></p>

  <p class="msoplaintext"><span class="calibre18">   "Ajan O'Malley CTB Bay Kirkwood'u zanlı olarak mı görüyor?"</span></p>

  <p class="msoplaintext"><span class="calibre18">   "Ajan O'Malley, Tribune'deki yazı hakkında bir yorumda bulunacak mısınız?"</span></p>

  <p class="msoplaintext"><span class="calibre18">   Megan aksi bir yanıt vermemek için dilini ısırdı. Diplomasi. Gayet sıradan, göze batmayan diplomasi. DePalma'nın talimatı böyleydi. Büro politikasıydı bu. Bunu başarabileceğine yemin etmişti. Kendi kendine sinirlerine hakim olacağına ve basının ya da herhangi birinin kışkırtmasına gelmeyeceğine söz vermişti. Derin bir soluk alarak kameralara döndü.</span></p>

  <p class="msoplaintext"><span class="calibre18">   "Bay Kirkwood'un üzüntüsü anlaşılır bir şeydir. Benim söyleyeceğim tek şey CTB'nin Deer Lake emniyeti ve Park County şerifliği ile Josh Kirkwood'u bulmak için elinden geleni yapmakta olduğudur."</span></p>

  <p class="msoplaintext"><span class="calibre18">   Sonra soruları dinlemeyerek kalabalığın arasından geçip arabasına doğru yürüdü.</span></p>

  <p class="msoplaintext"><span class="calibre18">   Yanından geçerken Steiger, "Burada bir ay dayanacağını mı söylemiştim, O'Malley?" diye mırıldandı. "Biraz fazlı iyimser konuşmuş olacağım."</span></p>
</body>
</html>
