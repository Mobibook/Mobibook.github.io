<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="msoplaintext2"><span class="calibre21">YİRMİ DOKUZUNCU BÖLÜM</span></h3>

  <p class="msoplaintext"><span class="calibre18"> </span></p>

  <p class="msoplaintext"><b class="calibre10"><span class="calibre18"> </span><span class="calibre20">9. GÜN</span></b></p>

  <p class="msoplaintext"><span class="calibre18"><b class="calibre10">SAAT 08:00 -30,5°C RÜZGÂR FAKTÖRÜ: -46°C</b></span></p>

  <p class="msoplaintext"><span class="calibre18"> </span><span class="calibre20">Güneşsiz bir sabahın kurşuni ışığında arama yeniden başladı. Vali, Milli Muhafızlar'dan soğuk hava malzemesi vermişti ve eski itfaiye binasının ardında duran iki askeri kamyondan ihtiyacı olan gönüllülere kutup eldivenleri ve kayak maskeleri dağıtılıyordu.</span></p>

  <p class="msoplaintext"><span class="calibre18">   Josh'un ceketinin bulunmasıyla kasabadaki panik düzeyi iyice artmıştı. Brifing odasında yardıma hazır bekleyen gönüllülerin sayısı her zamankinden fazlaydı. Bunlar öfkeli, dehşet içinde ve beklemekten bıkmış insanlardı. Kasabalarını ve yaşamlarını geri istiyorlardı ve yalnızca kararlılığın galip gelebileceğine inanmak istiyorlardı.</span></p>

  <p class="msoplaintext"><span class="calibre18">   Mitch, Explorer'ında, oturduğu yerde araştırma ekiplerinin ve köpeklerin dağılmasını seyrediyordu. Pek çok olayın kendine özgü bir temposu vardı, işler gelişip de ipuçları geldikçe, kanıtlar elde edildikçe hızlanan bir tempo. Oysa bunda tempo diye bir şey yoktu ve hissettiği tek şey işlerin kötüye gittiğiydi. Bu labirente daldıkça yollarını o kadar çok kaybediyorlardı.</span></p>

  <p class="msoplaintext"><span class="calibre18">   Belki de iki kişiydiler. Belki Olie onlardan biriydi. Belki de değildi. Belki Paul işe karışmıştı. Ama nasıl ve neden? Belki Albert Fletcher zanlılardan biriydi. Belki de deliydi. Olie'yi anıyor muydu, yoksa Olie'nin suçortağı kendilerinin akıllarına bile gelmemiş biri miydi? Bir suçortağı var mıydı?</span></p>

  <p class="msoplaintext"><span class="calibre18">   Minneapolis K-9 mangasından iriyarı bir çavuş Alman çoban köpeğini sazların arasına soktu. Köpek bir kenara atladı kuyruğunu sallayarak burnunu karlara daldırdı. Üniformalı memurlar gönüllüleri köpeğin önünden uzaklaştırdılar Mitch'in kalp atışları hızlandı. Köpek bir koku almış gibiydi Önce evlerden uzaklaşarak güneye koştu, kar arabaları yolundan geçti, kasabanın doğusuna paralel olan Değirmen Yolu'na girdi. Orada durup erken gelen kışın göstergesi olan hasadı yapılmamış mısır tarlalarına doğru baktı.</span></p>

  <p class="msoplaintext"><span class="calibre18">   Kokuyu kaybetmişti. Kendilerine uzatılan bütün diğer umut kırıntıları gibi bu da ellerinden alınmıştı. Mitch otomobili vitese takıp yarım mil ilerdeki Albert Fletcher'ın evine doğru sürdü.</span></p>

  <p class="msoplaintext"><span class="calibre18">   Fletcher'in evi gün ışığında insanda hiçbir hoş duygu uyandırmayan bir buçuk katlı, ciddi görünüşlü gri boyalı bir mekândı. Noel mevsiminden herhangi bir süs kalmış değildi, Albert'in gösterişten kaçındığı anlaşılıyordu. Mitch kilisenin yortuda süslenmesi konusunda bir gürültü çıktığını hatırladı. Kadınlar derneği kiliseyi süslemek istemiş, diyakoz karşı çıkmıştı. Mitch o zaman bu olaya pek önem vermemişti. Pazar sabahlarını kızının ve kayınpederinin yanında Lüteryen kilisesinde geçirir ve vaazlarda bir isyan eylemi olarak kafasından hesap işlemleri yapardı.</span></p>

  <p class="msoplaintext"><span class="calibre18">   Mitch zili çalıp ayak seslerini bekledi. Ama herhangi bir ayak sesi duyulmadı. Kapalı perdelerden dışarı sızan bir ışık da yoktu. Zile bir daha bastı, biraz ısınmak için topuklarının üzerinde sıçradı. Kulaklıkları bir kerpeten gibi sıkıyordu başını. Parkasının başlığı vücut ısısının tepesinden çıkmasını önlüyordu.</span></p>

  <p class="msoplaintext"><span class="calibre18">   Kapıyı açan olmadı. Bu da doğaldı, evde bir tek Albert yaşardı çünkü. Bayan Fletcher ölmüştü ve diyakozun kimseyle romantik bir ilişkiye girdiği duyulmamıştı. Buckland Peynircilik'in murakıbı olarak başarılı bir mesleği vardı ve varlıklı bir insandı ama hanımlar her nedense ona pek talip olmuyordu.</span></p>

  <p class="msoplaintext"><span class="calibre18">   Doris'in her gün biraz eriyerek ölüme yaklaşmasının bunda etkisi olabilir, diye düşündü Mitch garaja doğru yürürken. Bildiği kadarıyla karısının hastalığı ve sonra da ölümü için kimse Albert'ten kuşkulanmamıştı.</span></p>

  <p class="msoplaintext"><span class="calibre18">   Pencereden görebildiği kadarıyla garaj tertemizdi. Kapılar kilitliydi. İçerdeki tek araba üzerini toz kaplamış bir brandanın altındaydı ve yıllardır el sürülmemiş gibi duruyordu. Duvar boyunca bahçe aletleri düzenle sıralanmıştı. Tezgâhın üzerindeki tahtaya pensler, tornavidalar, çekiçler düzenle dizilmişti.</span></p>

  <p class="msoplaintext"><span class="calibre18">   Mitch cebindeki kimyasal el ısıtıcı paketleri kavrayarak bodrum penceresinden bakmak için evin yan tarafına yürüdü.</span></p>

  <p class="msoplaintext"><span class="calibre18">   Megan'ın bir gece önce orada az daha yakalanacağını düşündüğünde öfkesini tutamıyordu. Ya Fletcher deliyse? Ya onu orada yalnız bulsaydı?</span></p>

  <p class="msoplaintext"><span class="calibre18">   Mitch evin bodrum pencerelerini örten naylon örtüye baktı.</span></p>

  <p class="msoplaintext"><span class="calibre18">   Çiviler yeniden çakılmıştı.</span></p>

  <p class="msoplaintext"><span class="calibre18">  </span><span class="calibre20">Mitch kiliseye girince Peder Tom'u on beş yirmi kadınla birlikte diz çökmüş dua ederken buldu. Bir kenarda mumların alevleri titreyerek yükselirken, havayı eriyen balmumunun o yoğun vanilya kokusu sarmıştı. Mumların yanındaki duvarda din dersleri öğrencileri kendi yaptıkları posterleri asmışlardı. Düz beyaz kâğıtlara renkli kalemlere yazılı mesajlar: Tanrım, Josh güvenlikte olsun, Tanrım lütfen Josh'u evine gönder. Mumboyayla çizilmiş melek, çocuk ve polis resimleri.</span></p>

  <p class="msoplaintext"><span class="calibre18">   Bütün gözler papazın bulunduğu sıranın önünde duraksayan Mitch'e çevrilmişti. Hepsi de ona veremediği haberleri duymak için bakıyorlardı. Peder Tom kalkıp sıranın kenarından koridora çıktı. Duayı yöneten kişi onsuz devam etti.</span></p>

  <p class="msoplaintext"><span class="calibre18">   "Kutsal Meryem Anamız. Tanrı seninledir.."</span></p>

  <p class="msoplaintext"><span class="calibre18">   "Bir haber var mı?" diye bir tel kadar gergin bir sesle Peder Tom fısıldadı. Mitch başını sallarken tuttuğu soluğunu bıraktı.</span></p>

  <p class="msoplaintext"><span class="calibre18">   "Bir iki soru sormak istiyorum" dedi Mitch. "Odama gidelim."</span></p>

  <p class="msoplaintext"><span class="calibre18">   Peder Tom öne geçti, mihrabın önünde diz çöktükten sonra yürüdü. Odasında Mitch'e oturmasını işaret edip kapıyı kapadı. Siyah kazağının altından dimdik çıkan papaz yakasıyla tam bir din adamına benziyordu. Tarak izleri saçlarını bile düzen altına almaya çalıştığını gösterirken, tepesindeki teller meydan okurcasına dikilmişti. Arkasındaki duvardaki yağlı boya tablodan Papa, sanki papaz yakası kendisini kandırmamış gibi, kuşkulu bir gözle bakmaktaydı.</span></p>

  <p class="msoplaintext"><span class="calibre18">   Mitch boğazını göstererek, "Hayrola?" dedi. "Piskopos mu geliyor yoksa?"</span></p>

  <p class="msoplaintext"><span class="calibre18">   Tom McCoy saf bir ifadeyle baktı polisin yüzüne. "Tanrı ile yaptığımız o küçük anlaşmalardan biri. Eğer Josh'u bize geri verirse daha iyi bir papaz olmaya çalışacağım."</span></p>

  <p class="msoplaintext"><span class="calibre18">   Mitch bu kararın altında başka bir neden olduğunu hissetti ama ısrar etmedi. Peder Tom'u kendisiyle golf oynayacak kadar iyi tanırdı ama dini merdivende kendisinden birkaç basamak yukarda olan birine günah çıkartacak kadar değil.</span></p>

  <p class="msoplaintext"><span class="calibre18">   "Ne yazık ki onu kaçıranın Tanrı olduğuna inanmıyorum" dedi. "Dün gece yanından ayrıldığında Hannah nasıldı?"</span></p>

  <p class="msoplaintext"><span class="calibre18">   Papaz kaşlarını çatarak masası üstünde duran Game Boy'a baktı. "Elinden geleni yapıyor. Çaresizlik hissediyor ki, bu pek alıştığı bir duygu değildir."</span></p>

  <p class="msoplaintext"><span class="calibre18">   "Paul de ona yardımcı olmuyor."</span></p>

  <p class="msoplaintext"><span class="calibre18">   Peder Tom'un çenesi kasıldı. "Hayır, olmuyor." Derin bir soluk alarak başını kaldırdı, bakışları Mitch'in sol omzundan ileri yöneldi. "Hannah'ya haber dergilerinden birinin röportaj isteğini kabul etmesini söyledim. Hikâyesini başka annelere yardımcı olacak biçimde anlatırsa, bu işin başka birinin başına gelmesini önleyebilirse, bunun kendisine yararlı olacağını düşünmüştüm. En iyi bildiği davranış başkasına yardımcı olmaktır nasıl olsa."</span></p>

  <p class="msoplaintext"><span class="calibre18">   "Belki" diye mırıldanan Mitch kendi yardımcı/koruyucu rolünü ve krizinden sonra ondan nasıl uzaklaştığını düşündü.</span></p>

  <p class="msoplaintext"><span class="calibre18">   "Bazı soruların olduğunu söylemiştin?"</span></p>

  <p class="msoplaintext"><span class="calibre18">   "Albert Fletcher buralarda mı?"</span></p>

  <p class="msoplaintext"><span class="calibre18">   Peder Tom'un kaşları çatıldı. Çenesini içeri çekip arkasına yaslandı. "Şu anda yok, yan binada sanırım. Neden?"</span></p>

  <p class="msoplaintext"><span class="calibre18">   Mitch o ifadesiz dedektif yüzüyle baktı papaza. "Onunla bir iki şey konusunda konuşmak istiyorum."</span></p>

  <p class="msoplaintext"><span class="calibre18">   "Josh'la ilgili mi?"</span></p>

  <p class="msoplaintext"><span class="calibre18">   "Bunu neden sordun ki?"</span></p>

  <p class="msoplaintext"><span class="calibre18">   Peder Tom'un kahkahasında neşeden eser yoktu. "Bu küçük konuşmayı daha önce de yapmıştık sanırım. Josh Albert'in sınıfındaydı. Bu Albert'i otomatik olarak kuşkulular arasına sokar, değil mi?"</span></p>

  <p class="msoplaintext"><span class="calibre18">   "Fletcher, Josh'un kaybolduğu gece sınıfta ders veriyordu. Neden? Onun bunu yapabileceğini mi düşünüyorsun?"</span></p>

  <p class="msoplaintext"><span class="calibre18">   "Albert tanıdığım en dindar insanlardan biridir" dedi Tom. "Papazevine kablolu televizyon çektirdim diye benim cehennemlik olduğumu düşündüğüne eminim. Hayır." Başını salladı. "Albert dini olsun, hukuki olsun hiçbir yasayı çiğnemez."</span></p>

  <p class="msoplaintext"><span class="calibre18">   "Onu ne kadardır tanıyorsun?"</span></p>

  <p class="msoplaintext"><span class="calibre18">   "Üç yıl oldu."</span></p>

  <p class="msoplaintext"><span class="calibre18">   "Karısının hastalığı sırasında burada mıydın?"</span></p>

  <p class="msoplaintext"><span class="calibre18">   "Hayır, karısı doksan bir yılının Ocak ayında ölmüş galiba, ben o Mart'ta geldim. Ölümden sonra kendini kiliseye girmesinden kadına çok yakın olduğu izlenimini edinmiştim.</span></p>

  <p class="msoplaintext"><span class="calibre18">   "Kendini verişinin büyüklüğüne bakılırsa dolduracak çok geniş bir boşluğu olmalıydı."</span></p>

  <p class="msoplaintext"><span class="calibre18">   Ya da zaten kiliseye âşıktı ve saplantısını tüm varlığıyla yürütebilmek için kadının ortadan kalkmasını istemişti. Ama Mitch bu kuramı kendisine sakladı.</span></p>

  <p class="msoplaintext"><span class="calibre18">   "Karısına sevgisini göstermek için çok garip yolları vardı" dedi. "Hastalığı için tedavi aramak istemediğini herkes biliyordu. Onu dua gücüyle iyileştirmek istiyormuş ve Hannah araya girdiğinde hiç memnun olmamış."</span></p>

  <p class="msoplaintext"><span class="calibre18">   Peder Tom'un ağzı kaygıyla dikildi. "Mitch, yani sen..."</span></p>

  <p class="msoplaintext"><span class="calibre18">   "Hiçbir şey ima etmiyorum." Mitch koltuktan kalkıp ellerini havaya kaldırdı. "Yalnızca bulanık suda balık avlamaya çalışıyorum. Tavaya uygun bir şey yakalayana kadar pek çoğunu suya geri atacağım. Bana zaman ayırdığın için teşekkür ederim, Peder."</span></p>

  <p class="msoplaintext"><span class="calibre18">   Mitch kapıya doğru giderken döndü. "Fletcher iyi bir papaz olur muydu?"</span></p>

  <p class="msoplaintext"><span class="calibre18">   Peder Tom hiç duraklamadı. "Hayır. Bu işte İncil'i ve kilise dogmalarını ezberlemekten çok daha başka işler de vardır."</span></p>

  <p class="msoplaintext"><span class="calibre18">   "Onda eksik olan ne peki?"</span></p>

  <p class="msoplaintext"><span class="calibre18">   Papaz bir an düşündü. "Merhamet" dedi.</span></p>

  <p class="msoplaintext"><span class="calibre18">  </span><span class="calibre20">Mitch mağara gibi odaları ve koyu renk ahşap işleriyle eski Victoria tipi evlerin düşkünü olmamıştı. St. Elysius papazevide bunun istisnası değildi. Kablolu televizyonun arkasındaki duvarda fotoğrafı asılı duran Norte Dame futbol takımının tümünü alacak kadar büyüktü.</span></p>

  <p class="msoplaintext"><span class="calibre18">   Mitch önce birinci katı dolaştı, Albert Fletcher'e seslendi ama bir karşılık alamadı.</span></p>

  <p class="msoplaintext"><span class="calibre18">   "Bay Fletcher?" diye seslendi.</span></p>

  <p class="msoplaintext"><span class="calibre18">   Bodrum kapısı açıldı ve Albert Fletcher karanlıktan içeri girdi. Zayıflığı ve yüzünün solukluğuyla orada tutsak tutulmuş gibiydi. Kara gömleği bir tel askılık kadar ince ve keskin omuzlarına asılı duruyordu. Yakasından dışarı siyah bir balıkçı kazağı yakası çıkmıştı, Mitch'e bakan gözlerde ateş gibi bir pırıltı vardı ama parlaklıklarının kaynağını saklıyor gibiydiler.</span></p>

  <p class="msoplaintext"><span class="calibre18">   "Bay Fletcher?" Mitch elini uzattı. "Mitch Holt, polis şefi. Bugün nasılsınız bakalım?"</span></p>

  <p class="msoplaintext"><span class="calibre18">   Fletcher, bu tür bir sohbet sanki kişisel inançlarına aykırıymış gibi dönüp bodrum kapısını kapadı.</span></p>

  <p class="msoplaintext"><span class="calibre18">   "Ben polisle birkaç kere konuştum."</span></p>

  <p class="msoplaintext"><span class="calibre18">   "Görüşmeleri tekrarlamak normal bir durumdur. Yeni sorular ortaya çıkar. İlk polis gittikten sonra insanlar bir şeyler hatırlarlar. Herhangi bir şeyi kaçırmak istemiyoruz."</span></p>

  <p class="msoplaintext"><span class="calibre18">   Mitch tezgâha dayanıp ayaklarını birbiri üstüne attı. "Bir iskemleye oturursanız daha rahat edersiniz."</span></p>

  <p class="msoplaintext"><span class="calibre18">   Ancak anlaşılan rahatlık da günahtı. Fletcher, bir iskemle bulmak için bir çaba göstermedi. Uzun, kemikli ellerini önünde kavuşturarak bodruma inişinin kanıtlarını gösterdi. Kirden kararmış ellerine bakarak kaşlarını çattı. "Depo odasındaki öteberiye bakıyordum. Çok uzun yıllardır orada öylece yatıyorlar."</span></p>

  <p class="msoplaintext"><span class="calibre18">   Mitch yüzüne sahte bir gülümseme yerleştirerek doğruldu. "Böyle büyük bir binanın altındaki bodrum da epey geniş olmalı. Bir bakabilir miydim? Bu eski Victoria tipi evlere bayılırım."</span></p>

  <p class="msoplaintext"><span class="calibre18">   Fletcher kapıyı açmadan önce bir an duraksadı. Sonra bir kere daha indi St. Elysius'un papazevinin altına. Mitch küf kokusuna yüzünü buruşturarak adamı izledi.</span></p>

  <p class="msoplaintext"><span class="calibre18">   Bodrum tam da beklediği gibiydi: Eski tuğlalardan ve artmış çimentodan bölmeli bir mağara. Örümcek ağı kaplı kirişler. Yetersiz ışık veren çıplak ampuller. Mutfağın altındaki odada su kazanı, kalorifer kazanı, sigorta kutusu ve antika bir dolap tipi buzluk vardı. Bir sonraki bölmede de atılmış eşyalar. Eski bisikletler, belki yüz adet eski portatif iskemle, bir dizi portatif masa, kroket oyunu öteberisiyle dolu paslı tel arabalar bambu balık oltalarından bir orman.</span></p>

  <p class="msoplaintext"><span class="calibre18">   Fletcher'in kendisini soktuğu oda, kilise başlarında insan saçı olduğu ve Kutsal Aile'nin şaşırtıcı derecede Anglosakson olduğu günlerden kalma heykellerle doluydu. Küf tutmuş ve kolları, bacakları ve yüzleri çatlamış, kırılmış heykeller, görmeyen gözlerle karanlığa bakıyorlardı. Açık bir su borusuna asılı bir çubuk üstünde askılıkları üzerinde çürüyen çeşitli papaz giysileri modadaki değişikliğin kanıtıydı. Üç duvarda yerden tavana kadar yükselen raflarda kilisenin eski kayıt defterleri ve eski fotoğraflarla dolu kutular sıralanmıştı. Çürüyen kitaplardan tatlı bir koku yayılıyordu.</span></p>

  <p class="msoplaintext"><span class="calibre18">   Albert Fletcher, geçmişin inançlı kuşaklarının unutulmuş bu eşyası arasında çok rahat görünüyordu. "Bir envanter çıkarıyorum" dedi. "Eski defterleri ve kayıtları da doğru dürüst korumak için buradan çıkarıyorum."</span></p>

  <p class="msoplaintext"><span class="calibre18">   Mitch'in kaşı havalandı. "Diyakoz ve öğretmen olarak işlerinizin üstüne bir de bu, ha? Josh'un din dersi öğretmeni olduğunuzu biliyorum, papaz yardımcılığı yapan çocukları da siz yetiştiriyormuşsunuz. Doğrusu zamanınızı vermekte çok cömertsiniz."</span></p>

  <p class="msoplaintext"><span class="calibre18">   "Benim hayatım kilisenindir." Fletcher sanki her ar dizüstü çöküp duaya hazırmış gibi ellerini yine önünde kavuşturdu. "Diğer her şey ondan sonra gelir."</span></p>

  <p class="msoplaintext"><span class="calibre18">   "Çok takdir edilecek bir şey" diye mırıldandı Mitch. "Bay Fletcher, acaba son haftalarda Josh'un davranışlarında herhangi değişiklik farketmiş miydiniz?"</span></p>

  <p class="msoplaintext"><span class="calibre18">   Fletcher gözlerini kırptı, içinde sanki bir düğme çevrilin gibi parıltı söndü. "Hayır" diyerek ince ağzını sıkı sıkı kapadı.</span></p>

  <p class="msoplaintext"><span class="calibre18">   "Olağandışı bir sakinliği var mıydı ya da bir sorunda kendini rahatsız eden birinden söz etmiş miydi?"</span></p>

  <p class="msoplaintext"><span class="calibre18">   "Şef Holt, çocuklar bana bilgi almak için gelirler, günah çıkartmak için Peder McCoy'a giderler."</span></p>

  <p class="msoplaintext"><span class="calibre18">   Mitch başını salladı. İlgilenmiş gibi görünerek bir kupayı elledi, eski bir bakır bağış kabına parmağını sürttü. "Sizin Josh hakkında kişisel gözlemleriniz nedir? İyi bir çocuk muydu, sürekli yaramazlık yapan biri miydi, nasıldı yani?"</span></p>

  <p class="msoplaintext"><span class="calibre18">   "Genelde gayet terbiyelidir. Günümüz çocukları her ne kadar saygıdan ve disiplinden yoksunlarsa da..."</span></p>

  <p class="msoplaintext"><span class="calibre18">   "Dr. Garrison'un oğludur biliyorsunuz." Mitch üzerinde NORMAN PATTERSON'UN ANISINA 1962 yazılı bir vaftiz leğenine dokundu. "Dr. Garrison'u tanıyorsunuz, değil mi?"</span></p>

  <p class="msoplaintext"><span class="calibre18">   "Kim olduğunu biliyorum."</span></p>

  <p class="msoplaintext"><span class="calibre18">   "Karınızın doktoruydu galiba?" Mitch, Fletcher'in göstereceği tepkiyi gözlüyordu.</span></p>

  <p class="msoplaintext"><span class="calibre18">   Gözler hafifçe kasıldı. "Doris zaman zaman ona giderdi."</span></p>

  <p class="msoplaintext"><span class="calibre18">   "Dr. Garrison'un test yaptırtmak üzere karınızı Mayo Kliniği'ne götürdüğünü duydum. Bu da onun kendi görevinin ötesinde bir hizmetti, değil mi?"</span></p>

  <p class="msoplaintext"><span class="calibre18">   Fletcher bir şey söylemedi. Mitch o kaskatı gövdenin öfke titreşimleri yaydığını hissedebiliyordu.</span></p>

  <p class="msoplaintext"><span class="calibre18">   "Dr. Garrison takdir edilmesi gereken bir kadın" diye sürdürdü. "Yaşamını insanları kurtarmaya ve onlara yardıma adamış. Bu kadar iyi birinin böyle bir şeyle karşılaşması bir facia doğrusu."</span></p>

  <p class="msoplaintext"><span class="calibre18">   Adamın ağzı ekşi bir düğüm halinde büzüldü. "Tanrı'yı sorgulamak bize düşmez."</span></p>

  <p class="msoplaintext"><span class="calibre18">   "Biz bir deli arıyoruz, Bay Fletcher. Onun Tanrı'nın işini yapıyor olduğunu düşünmek istemem."</span></p>

  <p class="msoplaintext"><span class="calibre18">   Albert Fletcher yine bir şey söylemedi. Sempati gösterisinde bulunma zahmetine bile girmedi. Bir Meryem Ana heykeli önünde duruyordu ve Meryem Ana sanki kutsamaya mı yoksa bir karate darbesi mi indirmeye karar verememiş gibi elini başına doğru uzatmıştı. Mitch bu ikincisi olsaydı sevinirdi, Albert Fletcher bu kadar dindar biri olmasına rağmen popüler hıristiyanlık erdemlerinden çok uzak biri olarak görünüyordu. Peder Tom onda merhamet eksikliğinden söz etmişti. Mitch ise ruhu var mı acaba diye merak ediyordu.</span></p>

  <p class="msoplaintext"><span class="calibre18">   "Olie Swain'e olanlar çok feci değil mi?" dedi. "Kendini öldürmeseydi belki de bu karabasanı sona erdirebilirdi. Olie'yi tanır mıydınız?"</span></p>

  <p class="msoplaintext"><span class="calibre18">   "Hayır."</span></p>

  <p class="msoplaintext"><span class="calibre18">   "Eh, hiç olmazsa öteki dünyada huzur bulacağını umalım."</span></p>

  <p class="msoplaintext"><span class="calibre18">   "İntihar büyük günahtır" dedi Fletcher. Ellerini sıkmaktan parmakları bembeyaz kesilmişti. "Doğruca cehenneme gitti."</span></p>

  <p class="msoplaintext"><span class="calibre18">   "Eh, onu hak ettiğini umalım öyleyse. Beni gezdirdiğiniz için çok teşekkür ederim. Çok... aydınlatıcı oldu."</span></p>

  <p class="msoplaintext"><span class="calibre18">   Mitch depodan çıkıp merdivene yöneldi. Fletcher kaderin gölgesi gibi izliyordu kendisini. Mitch bir eliyle merdiven tırabzanına tutunup adama döndü.</span></p>

  <p class="msoplaintext"><span class="calibre18">   "Son bir şey daha var. Dün gece sizin evinizin oralarda birinin dolaştığı hakkında bir ihbar aldık. Siz kuşkulu bir şey görmüş müydünüz acaba?"</span></p>

  <p class="msoplaintext"><span class="calibre18">   "Hayır" dedi Fletcher. "Ben eve saat ondan sonra geldim ve gelir gelmez de yattım."</span></p>

  <p class="msoplaintext"><span class="calibre18">   "Ondan sonra, ha? Böyle soğuk bir gece için epey geç bir saat. Özel biriyle miydiniz?"</span></p>

  <p class="msoplaintext"><span class="calibre18">   "Meryem Ana'yla" dedi Fletcher. "Dua ediyordum." Mitch otomobiline yürürken Fletcher'in bu itirafının içini rahatlatacağı yerde neden garip bir duygu verdiğini merak ediyordu.</span></p>

  <p class="msoplaintext"><span class="calibre18"> </span></p>

  <p class="msoplaintext"><span class="calibre18"><b class="calibre10"><br class="calibre5" /></b></span></p>

  <p class="msoplaintext"><span class="calibre18"><b class="calibre10">SAAT 11:00 -28,8°C RÜZGÂR FAKTÖRÜ:-43,2°C</b></span></p>

  <p class="msoplaintext"><span class="calibre18"> </span><span class="calibre20">  Cahillik masumluk değil GÜNAHtır</span></p>

  <p class="msoplaintext"><span class="calibre18">   Küçük bir GÜNAHtan doğan küçük bir kederim vardı</span></p>

  <p class="msoplaintext"><span class="calibre18">   İçimden bir şey</span></p>

  <p class="msoplaintext"><span class="calibre18">   Durmadan ağlıyor GÜNAHım için</span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">  </span></p>

  <p class="msoplaintext"><span class="calibre18">Megan, Mitch'in kriz odasının uzun duvarına iğnelediği zaman çizelgesi önünde yürürken mesajlar beyninin içinde durmadan tekrarlanıyordu. Odanın ucunda özgün kâğıtlardaki mesajlar beyaz tahtanın üzerine kırmızı mürekkeple yazılıydı. Acil kırmızısı. Kan kırmızısı.</span></p>

  <p class="msoplaintext"><span class="calibre18">   Zaman çizelgesine bakarak bir anahtar, birkaç yüz kere baktıkları zamanlarda kaçırdıkları bir şey arıyordu. Kendilerine bir ad verecek bir şey. Orada bir yerdeydi mutlaka. Olayı çözmeye yakın olduklarına, yalnızca görmeye ihtiyaç duyduklarını görmediklerine, bir tek bilgi parçacığıyla bütün kapıları açıp Josh'a ulaşacaklarına inanmak istiyordu.</span></p>

  <p class="msoplaintext"><span class="calibre18">   Cahillik ve günah. Bu sözcüklerde üstünlük ve dindarlık vardı. Albert Fletcher'in Hannah'ya hıncı vardı. Üç yıllık bir hınç. İntikam soğuk yenmesi gereken bir yemektir. Bu duvardaki alıntılardan biri değildi ama pekâlâ olabilir ve uygun da düşerdi.</span></p>

  <p class="msoplaintext"><span class="calibre18">   Öfke nöbetleri ve sırlarıyla Paul Kirkwood vardı. Onlara kamyonetten sözetmemişti. Başka ne saklıyor olabilirdi? Televizyon kameraları önünde kurban rolünü oynamış, sonra öfke ve horgörüyle kendi karısına saldırmıştı. Öfkesi oğluna da yönelmiş olabilir miydi? Neden? Onu böyle bir şey yapmaya iten ne olabilirdi? Josh'u kaçırmak ve sonra yaslı baba rolünü oynamak için taş kadar sert ve karanlık bir ruh gerekliydi. Ama Megan böyle şeylerin olduğunu bilirdi. Kendini neredeyse bedenen hasta edecek ayrıntılarla dolu başka vakaların raporlarını okumuştu. Anababalar çocuklarına en iğrenç şeyleri yaparlar, sonra da izlerini yasla örterlerdi.</span></p>

  <p class="msoplaintext"><span class="calibre18">   Kirkwood, o gün gelip parmak izlerini vermeli, onlar di bunu kamyonetteki izlerle karşılaştırmalıydılar. Adamın kopartacağı kıyameti düşününce Megan’ın midesi altüst oluyordu. Adam eğer basın karşısında suçlanan masum rolünü oynamaya kalkışırsa kopacak gürültüde armalar ve meslekler yanısıra kendisininki güme giderdi.</span></p>

  <p class="msoplaintext"><span class="calibre18">   Cahillik, ve günah. Kafasında bu iki sözcük zonklayan Megan, zaman çizelgesinde geriye doğru, en önemli ayrıntılar kırmızı, sıradan olanlar mavi mürekkeple olduğu halde ağır ağır başa yürüdü. Ceketin bulunması. Olie'nin intiharı. Olie'nin tutuklanması ve sorgusu. Hannah'ya telefon. Çantanın bulunması, Josh'un kaybolduğunun bildirilmesi.</span></p>

  <p class="msoplaintext"><span class="calibre18">   Çizginin öteki ucunda durdu.</span></p>

  <p class="msoplaintext"><span class="calibre18">   Birinci Gün.</span></p>

  <p class="msoplaintext"><span class="calibre18">   17:30 -Josh hokey antrenmanından çıkıyor.</span></p>

  <p class="msoplaintext"><span class="calibre18">   17:45 -Hastane telefon edip Hannah'nın gecikeceğini bildiriyor.</span></p>

  <p class="msoplaintext"><span class="calibre18">   17:45 - Beth Hiatt pistin önünden Brian Hiatt'ı alıyor. Josh' en son gören Brian.</span></p>

  <p class="msoplaintext"><span class="calibre18">   18:00 - 19:00 ' Bu saatler arasında Helen Black çocuğun pistin önünde açık renkli bir kamyonete bindiğini görüyor.</span></p>

  <p class="msoplaintext"><span class="calibre18">   19:00 - A. Fletcher'in kilisede verdiği derse Josh gelmiyor.</span></p>

  <p class="msoplaintext"><span class="calibre18">   19:00 - Hannah, Paul'ü işinden arıyor. Yanıt yok. Mesaj bırakıyor.</span></p>

  <p class="msoplaintext"><span class="calibre18">   19:45 - Hannah, Josh'un kaybolduğunu bildiriyor.</span></p>

  <p class="msoplaintext"><span class="calibre18">   20:30- Buz pistinde Olie Swain sorguya çekiliyor. Has-taneden Hannah'nın geç kalacağını bildiren telefona o çıkmamış. M</span></p>

  <p class="msoplaintext"><span class="calibre18">   20:45 - Josh'un çantası bir notla birlikte buz pistinin arazisinde bulunuyor: Bir çocuk kayboluyor, cahillik masumluk değil GÜNAHtır.</span></p>

  <p class="msoplaintext"><span class="calibre18">   Olayı bir tarifeye indirgemişlerdi. Ellerinde olmayan şey suçlunun yol planıydı. Josh Kirkwood'u kaçırmaya ilk kez ne zaman hangi günde karar vermişti? O gün ne yapmıştı? Kiminle görüşmüş, kiminle konuşmuştu? Ona kim engel olabilirdi? Bir dükkânda önündeki adam, elli piyango bileti almaya karar verip de kuyruğu on dakika fazladan bekletmiş olsaydı Josh bugün aralarında mı olacaktı?</span></p>

  <p class="msoplaintext"><span class="calibre18">   Zamanlama her şeydir.</span></p>

  <p class="msoplaintext"><span class="calibre18">   Ve cahillik masumluk değil günahtır.</span></p>

  <p class="msoplaintext"><span class="calibre18">   Gerilim şakaklarını bir maşa gibi kavramış sıkıyordu.</span></p>

  <p class="msoplaintext"><span class="calibre18">   "Bulacağım" diye söylendi. "Bulacağım ve seni kıskıvrak enseleyeceğim."</span></p>

  <p class="msoplaintext"><span class="calibre18">   Kapı sertçe vuruldu, ardından Natalie içeri girdi. Sol kolunun altında bir tomar kâğıt ve dosya, sağ elinde dumanı tüten bir kahve kupası vardı. Kırmızı çerçeveli gözlüklerinin ardında gözleri kızarmış ve kanlanmıştı. Megan bu olayda uyumayanın bir tek kendisi olmadığını bir daha hatırladı.</span></p>

  <p class="msoplaintext"><span class="calibre18">   "Kız, sana kahve gerek" diyen Natalie kupayı masanın üstüne bıraktı.</span></p>

  <p class="msoplaintext"><span class="calibre18">   Megan kupayı kaldırıp kokuyu içine çekti. "Mümkün olsa da damardan alsam. Teşekkür ederim, Nat."</span></p>

  <p class="msoplaintext"><span class="calibre18">   "Telefonumun durmadan çalmasına bakılırsa bulabildiğin her arkadaşa ihtiyacım vardır sanırım" diyen kadın, krom ve plastik iskemlelerden birine oturdu. Televizyoncular, seninle şefin odasında çılgınca şeyler yaptığınızı gösteren kanıt gösterirsem bana büyük paralar verecekler."</span></p>

  <p class="msoplaintext"><span class="calibre18">   Megan gözlerini kapayarak inledi, kadının yanına oturdu.</span></p>

  <p class="msoplaintext"><span class="calibre18">   "Onlara kirli paralarını gidip Gönüllü Merkezi'ne vermelerini söyledim. İnsanların kapalı kapılarının ardında ne beni ilgilendirir ne de onları."</span></p>

  <p class="msoplaintext"><span class="calibre18">   "Amin."</span></p>

  <p class="msoplaintext"><span class="calibre18">   "Aslında Mitch'in kendini mutlu edecek birini bulmaya çalışmasını görmek isterim Buraya geldiğinden beri hepimiz ona uygun birini bulmaya çalışıyoruz ya."</span></p>

  <p class="msoplaintext"><span class="calibre18">   "Desteğine teşekkür ederim" dedi Megan. "Ama o birinin ben olduğumu sanmıyorum. Biz günün yarısını birbirimizin boğazını sıkmakla geçiriyoruz."</span></p>

  <p class="msoplaintext"><span class="calibre18">   "Ve diğer yarısında da bambaşka bir işle meşgulsünüz. Bana aşkmış gibi geliyor." Natalie bir nezle teşhisi koymuş gibi soğukkanlıydı.</span></p>

  <p class="msoplaintext"><span class="calibre18">   Megan durumun bu kadar şeffaf olduğunu düşünmek istemedi. Hiçbir zaman o kadar şeffaf değildi. Birini sevmek kadar basit değildi. O kişinin de seni sevmesi gerekirdi.</span></p>

  <p class="msoplaintext"><span class="calibre18">   "Eh, bu olayın gidişiyle ben burada bavullarımı açacak kadar kalamayacağım sanırım."</span></p>

  <p class="msoplaintext"><span class="calibre18">   Natalie başını salladı. "Tanrı'ya dua ediyorum, sonra küfrediyorum, ardından yine duaya başlıyorum. Ben bir mucize istiyorum ve bunu şimdi istiyorum." Yumruğunu masaya indirdi.</span></p>

  <p class="msoplaintext"><span class="calibre18">   "Ben bir ipucuna fitim. Mitch geldi mi?"</span></p>

  <p class="msoplaintext"><span class="calibre18">   "Hayır, ama Profesör Priest seni arıyor. İçeri göndereyim mi?"</span></p>

  <p class="msoplaintext"><span class="calibre18">   Megan zaman çizelgesi, mesajları, üzerinde adlar ve yanlarında soru işaretleri yazılı tahtasıyla odaya bakındı. Sivil birinin gireceği yer değildi ama belki de öyle içeri girecek ve bütün olayı analiz edebilecek Christopher Priest gibi bir bilgisayar beynine ihtiyaçları vardı. İlk kez olaya giren biri -yeni bir ajan gibi.</span></p>

  <p class="msoplaintext"><span class="calibre18">   "Hayır" diyerek ayağa kalktı. "Onu kendi odamda görürüm. Teşekkürler, Natalie."</span></p>

  <p class="msoplaintext"><span class="calibre18">   "Dava için her şey feda olsun. Ve sakın Mitch'i dans listenden henüz silme. İyi bir adamdır... ve sen de fena değilsin. İdare edersin."</span></p>

  <p class="msoplaintext"><span class="calibre18">   Profesör Megan'ın Olie'nin bilgisayarındaki tuzakları anlatışını gözlerini iri açmış, dikkatle dinliyordu. Siyah ceketini çıkarmıştı, üstünde kurutucuya atmış olduğu belli olan mavi bir Shetland kazak vardı. Kazağın kollarını neredeyse dirseklerine varacak kadar çekmiş, altındaki beyaz gömlek ortaya çıkmıştı.</span></p>

  <p class="msoplaintext"><span class="calibre18">   Megan olayın terle ve ağır polis çalışmasıyla değil de kalem gibi ince boyunlu bir bilgisayar delisi tarafından çözülebilmesi olasılığı karşısında biraz huzursuzdu. Ancak nasıl çözülürse çözülsün Josh'u geri almak için her şeye razıydı. Eğer bunun için medyum gerekirse kristal kürelerin parasını cebinden bile öderdi.</span></p>

  <p class="msoplaintext"><span class="calibre18">   "Olie'nin Harris'te bilgisayar kurslarına dinleyici olarak katıldığını öğrendim" dedi. "Bizim bilgisayarına yerleştirdiği tuzakları aşmamızda yardımcı olabileceğinizi umuyoruz. Eğer o bilgisayarlarda ne gibi bilgiler sakladığını bilirsek belki de Josh'un kaçırılmasındaki rolü hakkında bir ipucu elde edebiliriz."</span></p>

  <p class="msoplaintext"><span class="calibre18">   "Her türlü yardıma hazırım, Ajan O'Malley. Ama Olie'nin böyle bir şeye karıştığına inanmak doğrusu çok güç. Böyle bir belirti sergilememişti... yani demek istediğim sınıfta çok çalışır, kimseyi rahatsız etmezdi... aklımın ucundan bile geçmezdi..."</span></p>

  <p class="msoplaintext"><span class="calibre18">   "Doğru ama John Wayne Gacy'nin de palyaço kılığında hastanede yatan çocukları ziyarete gittiğini unutmayın."</span></p>

  <p class="msoplaintext"><span class="calibre18">   "İnsanların kalbinde ne kötülükler yattığını kim bilebilir ki?" dedi profesör kendi kendine konuşur gibi.</span></p>

  <p class="msoplaintext"><span class="calibre18">   "Eğer bakmakla anlayabilseydik cezaevleri dolup taşardı ye sokaklar güvenli olurdu" dedi Megan. "Olie'nin o kadar bilgisayarla ne yaptığı konusunda bir fikriniz var mı?"</span></p>

  <p class="msoplaintext"><span class="calibre18">   "Onları kurcalamayı severdi. Bellekleri artırır, yeni parçalar takar, çeşitli işlevler için kendi programlarını yazardı. Bana dersleri dinlemek istediğini söylemeye geldiğinde elinde eski bir Tandy vardı. Kelime işlem dışında pek bir işe yaramazdı. Ona ucuza, hatta bedavaya nereden bilgisayar bulacağını öğrettim. Ondan sonra da bu hobisi sanırım."</span></p>

  <p class="msoplaintext"><span class="calibre18">   "Eğer şansımız varsa bu hobisi bizi Josh'a götürür. Hatta bir suçortağı olup olmadığını bile öğrenebiliriz belki, ama her şeyden önce o bilgisayarlara girmemiz gerek."</span></p>

  <p class="msoplaintext"><span class="calibre18">   "Dediğim gibi size elimden gelen yardımı yaparım, Ajan O'Malley." Priest oturduğu yerden kalkıp karnının üstüne çıkmış kazağını aşağı doğru çekiştirdi. "Söz veremem ama elimden geleni yapacağım."</span></p>

  <p class="msoplaintext"><span class="calibre18">   "Anlıyorum. Bu konuda bir kaygım yok zaten."</span></p>

  <p class="msoplaintext"><span class="calibre18">   "İyi."</span></p>

  <p class="msoplaintext"><span class="calibre18">   Megan adamla tokalaşmak için elini uzattı ama teması sağlayamadı. Kapı açıldı, Mitch içeri girdi.</span></p>

  <p class="msoplaintext"><span class="calibre18">   Taş kadar sert bir sesle, "Paul geliyor" dedi. "Ve yanında maiyetini de getirmiş."</span></p>

  <p class="msoplaintext"><span class="calibre18">  </span></p>
</body>
</html>
