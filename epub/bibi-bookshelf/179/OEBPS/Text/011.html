<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4"><span class="t0">&nbsp;</span></p>

  <p class="p5"><a id="ncx849"></a><span class="t8"><b>VII</b></span></p>

  <p class="p4"><span class="t0">&nbsp;</span></p>

  <p>BOŞLUKTA yüzer gibiyim. Yere basmak istiyorum, ama boşuna. Ayaklarımın altından kayıyor sanki zemin. Zemin? Görmüyorum bile. Bulutlar içinde yürüyorum. Binlerce kilometre yüksekteymişim gibi başım dönüyor.</p>

  <p>Rahat bırakıyorlar nihayet. Sorgu bitti. En basit bir ayrıntıyı bile gölgede koymayan sabırlı, uzun bir sorguydu bu. Ama bitti ve kesinlikle gerçeğe dönmüş durumdayım şimdi.</p>

  <p>İçimdeki bulantı, Massart'ın zoruyla içtiğim doğru söyleten uyuşturucudan geliyor.</p>

  <p>Yavaş yavaş her şey sakinleşiyor. Kendime dönüyor gibiyim. Tuhaf bir duygu bu.</p>

  <p>Keşif sırasında, hedefe ulaşıyormuş sezgisine kapılmadım hiç. Yani Massart en ufak bir sır bile koparamamıştır benden. Şimdi tamam işte, ayaklarımı zemine rahatça basabiliyorum.</p>

  <p>Ayak basmak, söz gelimi aslında. Çünkü bir ranzanın üzerinde uzanmış durumdayım. Şimdi farkına vardım. Öldükten sonra bir dirilme etkisi var.</p>

  <p>Gece kampa döndüğümüzde ölü gibiydim yorgunluktan. Bütün tepeleri teker teker dolaştırdı Massart. Durmadan yürüdük. Çok yürüdük, çok...</p>

  <p>Buna rağmen bütün araştırmalarım yüzeyde kaldı. Yarın Toralılar bütün bölgeyi eşit kesimlere bölecekler; ve baştan alacağız. Bu defa, inceden inceye araştırmak şartıyla.</p>

  <p>Uyuşturucunun etkisindeyken, Riyella'dan ve ona yardıma gelecek savaşçılardan söz ettim mi acaba? Sordularsa, mutlaka söylemişimdir. Sordularsa. Çünkü uyuşturucuyu içince kendiliğinizden her şeyi söylemiyorsunuz hemen, sorulunca söylüyorsunuz. Bu ilaç hiçbir şeyi, en gizli duygu ve düşüncelerinizi bile gizlemeksizin cevap vermeye zorluyor sizi.</p>

  <p>Birden gözlerimi açıyorum. Şaşkınlık. Ortalık günlük güneşlik, gözlerim kamaşıyor. Kabindeki kapağı açmışlar, içeri güneş doluyor.</p>

  <p>Dokuz saat olmuş yatalı. Divanın üzerinde. Gece kılığıyla üstelik. Demek uyurken soydular beni. Tora modasına uygun şekilde, rengârenk bir pijama var sırtımda.</p>

  <p>Kendimi iyi hissediyorum. Vücudum kadar sinirlerim de sağlam. Doğruluyorum. Böyle bir bölmede normal olarak bir rejeneressans (dinlendirip canlandırma, taze güç aşılama) banyosu bulunması gerekir. Duvarları yokluyorum ellerimle. Haklıymışım. Kaplamalardan biri kayıyor işte ve basık bir oyuk beliriyor. Pijamamı çıkardıktan sonra, küvetin ortasına bırakıyorum kendimi.</p>

  <p class="p2"><b>* * *</b></p>

  <p>Massart bir koltuğa oturmuş beni bekliyor. Banyo adetâ diriltti beni.</p>

  <p><span class="t9">&mdash;</span> Hemen hareket edecek miyiz?</p>

  <p><span class="t9">&mdash;</span> Rafın yerini ne kadar çabuk bulursak, gelecek hakkında o kadar çabuk konuşabiliriz.</p>

  <p><span class="t9">&mdash;</span> Niçin hemen konuşmuyoruz?</p>

  <p>&mdash; Prototipi bulduğunuz zaman, kaçamak noktanız kalmayacaktır. Oysa şimdi durum farklı biraz. Sınırlı da olsa seçme özgürlüğünüz var.</p>

  <p><span class="t9">&mdash;</span> Gemiyi bulunca teslim edeceğime inanıyorsunuz öyle</p>

  <p>mi?</p>

  <p><span class="t9">&mdash;</span> Dün akşamdan beri eminim. Size kaçmak imkânını tanımamam şartıyla elbette...</p>

  <p><span class="t9">&mdash;</span> Doğru söyleten uyuşturucunun hüneri mi bu?</p>

  <p><span class="t9">&mdash;</span> Evet.</p>

  <p>İnançlı konuşması etkiliyor beni, kaşlarımı çatıyorum. İhanete hazır olduğum düşüncesi, hiç de hoşuma gitmiyor.</p>

  <p><span class="t9">&mdash;</span> Ama unutmayın ki, yapacak başka şeyim kalmazsa size teslim edeceğim Rafı.</p>

  <p><span class="t9">&mdash;</span> Pek öyle değil.</p>

  <p>Hafifçe gülümseyip açıklıyor:</p>

  <p><span class="t9">&mdash;</span> Ne olursa olsun, servisten ayrılacaksınız. Ama şimdilik, kendi iradenizle ayrılmayı veya yalnız kendinize çıkar sağlayarak ayrılmayı isteyebilecek durumdasınız.</p>

  <p><span class="t9">&mdash;</span> Anlamadım.</p>

  <p><span class="t9">&mdash;</span> Tora'ya karşı bir kabileler isyanının başına geçmeyi düşünüyorsunuz.</p>

  <p><span class="t9">&mdash;</span> Öyle.</p>

  <p><span class="t9">&mdash;</span> Ama kararınız henüz kesinleşmemiş. Zaten bunu öğrenebilmek için bilinçaltınızın en gizli köşelerine kadar inmek zorunda kaldım.</p>

  <p>Ben susunca, ekliyor:</p>

  <p><span class="t9">&mdash;</span> Bir orman imparatorluğu. Solyo'lu Riyella savaşçılarını toplamaya kalkınca geldi size bu düşünce.</p>

  <p><span class="t9">&mdash;</span> Aldanıyorsunuz.</p>

  <p><span class="t9">&mdash;</span> Tereddütünüz yok değil; ama bu tereddüt sadece, kabilelerin imkânlarını tam olarak bilmemenizden ileri geliyor. Kuvvetlerin oransızlığı, büyük bir risk olarak görünüyor size.</p>

  <p><span class="t9">&mdash;</span> Aslında öyle de...</p>

  <p><span class="t9">&mdash;</span> Kabilelerin başında, savaş disiplinini iyi bilen gerçek bir önder bulunduğu taktirde, hayır. Siz de böyle bir önderlik için biçilmiş kaftansınız.</p>

  <p><span class="t9">&mdash;</span> Saçma.</p>

  <p>&mdash; Yakalanmadan önce de Rafı aramaktan kesinlikle caymıştınız. Bu kararı, Gelma Arene karşısında haklı gösterecek bir özüre ihtiyacınız vardı, o kadar.</p>

  <p>Söyledikleri şaşırttı beni, yürümeye koyuluyorum kabinde. Sözlerine öfkelenmediğim için şaşkınım.</p>

  <p>Düşünceli ve dalgın, cebimden bir sigara çekip çakmağımla ateşliyorum. Massart merakla yüzüme bakıyor bir süre, sonra da:</p>

  <p><span class="t9">&mdash;</span> Seansta hiçbir Toralı'nın bulunmayışı, sizin bakımınızdan şans diyor.</p>

  <p><span class="t9">&mdash;</span> Niçin?</p>

  <p><span class="t9">&mdash;</span> Hiçbir art niyet taşımaksızın kendileriyle birlik olanları severler çünkü.</p>

  <p><span class="t9">&mdash;</span> Ama onlara bir rapor vereceksiniz herhalde siz?</p>

  <p><span class="t9">&mdash;</span> Bir rapor vereceğini evet. Ama sizi onların gözünde kötü düşürmeyecek cinsinden bir rapor. Ne de olsa Dünyalı'yız, ve ben kendimi Araman'da pek yalnız hissediyorum.</p>

  <p class="p2"><b>* * *</b></p>

  <p>Özellikle bunun için burada kalmamı istiyor evet. Peki ya ben? Ben de mi gerçekten burada kalmak istiyorum yani? Söyledikleri altüst elti beni.</p>

  <p>Doğru söyleten uyuşturucuların etkisini bilmez değilim. Bilinçaltınızda, henüz kabul etmediğiniz, henüz kendi kendinizden bile gizlediğiniz birtakım gerçekleri tutup ortaya dökerler.</p>

  <p>Ve Massart'ın beni yanıltmak amacıyla yalan söylemesi de pek mümkün görülmüyor. Doğruyu söylediğini hissediyorum...</p>

  <p>&mdash; Bilinçaltının en diplerinin bile böyle keşfedilmesi acı değil mi? diyor bıyık altından gülerek. Birden bir aynanın karşısına geçmiş de kendi kendinizi tanıyamamış gibi olursunuz, bilirim. Ben de yaşadım aynı şeyi çünkü.</p>

  <p><span class="t9">&mdash;</span> Ne zaman girdiniz servise?</p>

  <p><span class="t9">&mdash;</span> On yıl oluyor.</p>

  <p><span class="t9">&mdash;</span> Sınırındasınız artık. Düşüş bu sınırda başlar.</p>

  <p><span class="t9">&mdash;</span> Nereden biliyorsunuz?</p>

  <p><span class="t9">&mdash;</span> Ben de on yıllık hizmet burnunu dönmüştüm ihanet ettiğimde. On yılda yeterince körleniyor insandaki şeref duygusu. Bir alay namussuzluğa göz yummuşsunuzdur on yıl içinde; hep hükümet adına, hep devlete yarar diye. Ve sık sık adam öldürmüşsünüzdür; hem de çoğu zaman alnınızı ak çıkarmayacak durumlarda kalleşçe, arkadan vurup öldürmüşsünüzdür.</p>

  <p>&mdash; Hepimiz bütün bunları bilerek imzaladık antlaşmalarımızı.</p>

  <p><span class="t9">&mdash;</span> Bizi uyarmışlardı evet, ama kesin bilincimiz yoktu bu konuda. Tabii kendimize çok güveniyor ve "biz yapmayız " diyorduk.</p>

  <p><span class="t9">&mdash;</span> Belki de! Haklı yanları var dediklerinin. Hattâ çoğu doğru. İnsanlık okulu değildir Güvenlik Servisleri, yoksa iş göremez hale düşerler.</p>

  <p>Kabinin kapısı üzerindeki ışık yanıyor. Dönüyorum.</p>

  <p><span class="t9">&mdash;</span> Buyrun.</p>

  <p>Tarr bu. Ardında iki Toralı uşak, ilk yemeğimi getiriyor.</p>

  <p class="p2"><b>* * *</b></p>

  <p>Yine keşfe çıkıyoruz. İticilerle. Dünkü ekibimiz bizimle bugün de. Beş silahlı adam, ve arkamda Tarr. Massart yine yanımda uçuyor. Yemekte ona Gelma ile Riyella'dan söz açmaya cesaret edememiştim; şimdi kendisi konuya giriyor:</p>

  <p>&mdash; Bu gece, adamlarımızdan üçünü kaybettik. Uzaktan paramparça edildiler. Dumdum kurşunu atan tüfeklerle. Elektrikli tel örgüsü olmamış olsa, savaşçılar sizi kurtarmak için kesin bir hücumu denerlerdi sanıyorum.</p>

  <p><span class="t9">&mdash;</span> Gelma hâlâ serbest öyleyse?</p>

  <p><span class="t9">&mdash;</span> Teorik olarak serbest. Teorik olarak diyorum, çünkü gündüzleri gizlenmek zorunda. Nasıl gizlendiğini de biliyoruz. Sizi sorguya çekerken, tepelerin altında sayısız yer altı geçidi bulunduğunu öğrendim.</p>

  <p>Bunu da söküp aldı demek benden! Dostlarımın nerede saklandığını sorması yeterdi zaten, bunu öğrenmek için. Ekliyor:</p>

  <p><span class="t9">&mdash;</span> Gündüzleri, her türlü sürprize karşı korunaklı durumdayız. Bulucu robotlarımız sayesinde. On kilometrelik bir yarıçap içinde kımıldayan ne varsa, bildiriyorlar bize.</p>

  <p>Fotoelektrik hücrelerle çalışıyor bu robotlar, onun için de karanlıkta hiçbir işe yaramıyorlar. Buna karşılık gündüz son derece etkili oluyorlar. Tora ordusunun bu araçlarla donatılmış olduğunu aklımdan bile geçirmiyordum.</p>

  <p>Kötü gözlü yuvarlak billur cihazlar bu robotlar. Her biri bir kabak büyüklüğünde; yerden beş altı yüz metre yükseklikten bütün ortalığı tarıyorlar.</p>

  <p>Dört tepecikle çevrili küvet biçiminde bir küçük vadiyi gösteriyor parmağıyla Massart:</p>

  <p><span class="t9">&mdash;</span> Oradan başlayacağız. Basit bir prensibimiz var. Çevrenizdeki her şeyi gözden geçirerek her yanı dolaşacaksınız.</p>

  <p>Uzun sürmeyecek mi?</p>

  <p>Sadece bu vadi için koca bir gün ayırdım. Dün bir komando ekibi yolladım buraya; bizim için işaret noktaları yerleştirdiler.</p>

  <p><span class="t9">&mdash;</span> Nereden başlayacağız?</p>

  <p><span class="t9">&mdash;</span> Vadinin alt kısmından. Gittikçe genişleyen dairesel bir</p>

  <p>hareketle yukarı kısma doğru tırmanacağız.</p>

  <p>Bir sonuç elde etmek için yapılacak en iyi şey de bu zaten. Yere iniyoruz yavaşça. Bize eşlik edenler, önceden hazırlanmış karakol noktalarına dağılıyor. Varlıklarıyla dikkatimi çekmemek için görünmeksizin gözetleyecekler beni.</p>

  <p>Sadece Tarr'la, Massart benimle kalıyor. Gerçekten bulmak istiyor muyum ben bu gemiyi?</p>

  <p>Cevap veremiyorum bu soruya. Bulup bitirmek var bu pis durumu; ama Massart'ın önerisinde ciddî olduğunu bana kim kanıtlayacak! Toralılar istediklerini elde eder etmez, benden derhal kurtulmaya karar verebilirler. Günün birinde bizimkilerin eline düşmüş ajanlarıyla değiş tokuş etmek üzere, beni tutsak etmeyi de düşünebilirler.</p>

  <p>İhanetin sakıncaları bunlar hep: Hiçbir zaman hiçbir şeyden emin değilsinizdir. Vahşi hayvanların göle sulanmaya giderken azgın otlar arasında açtığı yola benzer daracık patikada ilerlemeye koyuluyorum. Sağımda ve solumda, balta girmemiş orman ve sık çalılıklar uzanıyor göz alabildiğine. Hiçbir duygu uyandırmıyor bende burası. Karış karış taramak gerek mi acaba? İhtiyaç duymuyorum araştırmaya: Gizli hiçbir şey yok demektir.</p>

  <p>Şartlanmış olmam, belki de daha ileride harekete geçecek. Rafı bulmak için arzu duymuyorum aslında, ama nasıl olup bulacağımı merak ediyorum. Bulma işleminin nasıl başlayacağını da... Başlarsa tabii... Çünkü belki de, şartlanmamın bir sonucu olarak, kendimi tutsak hissettiğim sürece hiçbir şey başlamayacaktır.</p>

  <p>Bu ihtimali de hesaba kattı mı acaba Massart?. Dar yol şimdi bir koruluğun ortasından geçiyor. Zemin daha engebeli, bitki örtüsü daha seyrek burada. Yer yer, bitkilerin bir türlü ulaşamadığı büyük kayalar görüyorum.</p>

  <p>Bu kayalardan birinin ardında, ekipteki askerlerden birini farkediyorum birdenbire. Savaş paralizatörünü bana doğrultmuş duruyor. Kaçmaya yeltendiğim anda devirecekler.</p>

  <p>Bu ne peki? Sağımdaki dev ağaçlardan birinin gövdesine bir resim kazılmış. Kaba bir desen bu; ama Uzay Muhafızları'nın olduğu yine de seçiliyor.</p>

  <p>Kalbim çarpıyor hızlı hızlı... Prototipin ilk belirtisi olmasın bu sakın?. Amblemin bu gövdeye ne zaman kazılmış olduğuna bağlı... Massart'a işaret edip fırlıyorum.</p>

  <p>Tarr'la birlikte hemen yetişiyorlar.</p>

  <p><span class="t9">&mdash;</span> Bakın...</p>

  <p><span class="t9">&mdash;</span> Uzay Muhafızları'nın amblemi bu. Yakından inceleyince boynum bükülüyor:</p>

  <p><span class="t9">&mdash;</span> Ne yazık ki çok yeni... Sanki daha dün çizilmiş...</p>

  <p>Hattâ belki de Gelma çizmiştir bunu. Yeniden çarpmaya başlıyor kalbim. Tarr yanı başımda birden kaskatı kesiliyor... Hemen sonra da Massart... Düşünmeye kalmadan ben de katılaşıyorum. Bir paralizatörden fışkıran buzlu sıvı, tepeden tırnağa donduruyor gövdemi. Bir kemendin hızla uzanıp omuzlarımı sardığını görebiliyorum ancak. Ve kendimden geçiyorum.</p>

  <p>Bir paralizatörün etkisinde kaldıktan sonra her defasında olduğu gibi, bu sefer de birdenbire geliyorum kendime. Ayılma süresi alabildiğine kısa, ama acı verici oluyor. Etinizi içinizden parça parça söküp alıyorlar sanki. Allah tan bir saniye bile sürmüyor.</p>

  <p>Ortalık karanlık. Silüs'teki bölmemde değilim, bir mağaradayım. Riyella ve Gelma, sonunda başardılar demek beni kurtarmayı!</p>

  <p>Bir sıçrayışta doğruluyorum. Eğreltiotlarından yapılma bir yatağa uzatmışlar beni. Başucumda Solyolu bir savaşçı bekliyor. Hemen tanıyorum adamı. Klar'ın kulesine beni o götürmüştü. Sanki bir yüzyıl geçti aradan; olaylar o kadar eski görünüyor!</p>

  <p><span class="t9">&mdash;</span> Ne oldu, nasıl oldu bu iş?</p>

  <p><span class="t9">&mdash;</span> Dört tepe vadisini basıp kurtardık sizi.</p>

  <p><span class="t9">&mdash;</span> Gelma nerede?</p>

  <p><span class="t9">&mdash;</span> Sanırım gecikmez. Bunu size teslim etmemi söyledi.</p>

  <p>Bir fülgüranı uzatıyor! Kuşağıma zevkle yerleştiriyorum silahı. İnsan silahsız olunca, kolu kanadı kırılmış gibi hissediyor kendini. Hemen önümde, taş duvarın içinde, açık bir leke seçer gibi oluyorum:</p>

  <p><span class="t9">&mdash;</span> Bir yer altı geçidi mi bu?</p>

  <p><span class="t9">&mdash;</span> Evet. Yandaki mağaraya çıkar.</p>

  <p>Gidip bakıyorum. İlkinden çok daha geniş bir mağara bu. İçerde, battaniyelere sarınmış uyuyan beş altı savaşçı var. İlerde bir delik daha görünüyor. Ama bu delik, dışarıya açılıyor olmalı. Kalın yapraklardan bir perdeyle örtülü çünkü.</p>

  <p><span class="t9">&mdash;</span> Çıkmakta tehlike var mı?</p>

  <p><span class="t9">&mdash;</span> Kayalık koridorda kalmak şartıyla hayır.</p>

  <p>Bulucu robotlardan dolayı herhalde. Fotoelektrik hücrelere görünmeyecek şekilde dikkatli davranarak dışarı uzanıyorum.</p>

  <p>Gölün öbür tarafındayız. Sarp bir boğazın dibindeymiş gibi gözüküyor buradan. Yerimizi tayin edebiliyorum şimdi. Dört tepeden en yükseğinin altında bulunuyoruz. Savaşçıya dönüyorum:</p>

  <p><span class="t9">&mdash;</span> Nasıl başardınız beni kurtarmayı peki?</p>

  <p><span class="t9">&mdash;</span> Vadiye yöneldiğinizi görmüştük sabahleyin.</p>

  <p><span class="t9">&mdash;</span> Ve izlediniz. Yeraltı geçitlerinden tabii, çünkü öteki türlü bulucu robotlar derhal işaretlerdi sizi.</p>

  <p>&mdash; Geçitlerden geldik evet. Ama çok kısa uzaklıklar katetmek şartıyla dışarıdan geçtiğimiz de oldu.</p>

  <p>Büyük mağaraları birbirine bağlayan yer altı geçitleri. Mükemmel! Yeryüzünde değil, yer altında aramak gerekecek herhalde. Yerlilerin bile bilmediği, yahut da unutmuş olduğu bir mağara olmalı. En azından bir mağara.</p>

  <p><span class="t9">&mdash;</span> Yanımdaki Toralılar ne oldu peki?</p>

  <p><span class="t9">&mdash;</span> Üçü öldü. Ötekiler şu anda kendilerine gelmiştir. Büyük gemidekiler hepsini toplayıp götürdü.</p>

  <p><span class="t9">&mdash;</span> Kampın tepkisi ne oldu?</p>

  <p><span class="t9">&mdash;</span> Devriyeler art arda didikledi vadiyi. Gizli geçitlerin bir kısmını buldular; ama durum tehlikeli bir hal almadan kapatmayı başardık.</p>

  <p>Massart adamlarının başına geçmeden önce, fazla ileri gidemezler. Solyo savaşçılarını küçümsüyordu, çeksin şimdi cezasını bakalım!</p>

  <p>Tora şefleri, Massart'ın bu beceriksizliğini yanına korlar mı bilmem. Tatsız bir durum sözün kısası. Massart da bir Dünyalı nihayet. Tıpkı benim gibi o da servisten üstelik.</p>

  <p>Kurtarıldığım an kendimde olsam, Massart'ı da almalarını söylerdim savaşçılara.</p>

  <p><span class="t9">&mdash;</span> Bana paralizatörle saldıran kimdi?</p>

  <p><span class="t9">&mdash;</span> Pusuya yatmış bir Toralı...</p>

  <p>Herhalde o büyük kayanın ardında gördüğüm asker.</p>

  <p><span class="t9">&mdash;</span> Karnım aç benim.</p>

  <p>Sarmaşık örgülü bir sepet içinde meyva getiriyor bana, soruyorum:</p>

  <p><span class="t9">&mdash;</span> Adın ne senin?</p>

  <p><span class="t9">&mdash;</span> Hanik.</p>

  <p>Hatırladım evet. Karşılaştığımız zaman da söylemişti. Ekliyor:</p>

  <p>&mdash; Riyella'dan sonra savaşçılara ben komuta ediyorum.</p>

  <p>Biraz yavan ama son derece besleyici büyük bir şeftaliden ısırıyorum. Bizim muzlarımızı andırıyor bu şeftaliler. Etleri çok daha sert ama alışılıyor.</p>

  <p>Öbür mağarada bir gürültü var. Girişe doğru ilerliyor Hanik, sonra Gelma'yla dört savaşçıya yol açmak için yana çekiliyor.</p>

  <p>Perişan bir hali var Gelma'nın. Boğuk bir sesle:</p>

  <p>&mdash; Riyella, Toralılar'ın eline düştü diyor.</p>

  <p>&nbsp;</p>
</body>
</html>
