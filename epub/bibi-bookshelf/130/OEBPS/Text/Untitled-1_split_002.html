<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_1">“ADRİAN ZOGRAFFİ’YE ÖNSÖZ” YA DA BİR ÇAĞIMIZ YAZARININ İTİRAFLARI</h1>

    <p class="normal">Bütün eserim, başlangıçta altı ciltlik <span class="ideitalik">Adrian Zograffi</span>’nin yaşam öyküsünden ibaret olacaktı. Olgunluk çağındaki bir adamın dünya görüşünü yansıtan bir edebi eser. 1924 yazında ilk kitabım <span class="ideitalik">Kira Kiralına</span> çıktığı zaman kırk yaşındaydım. <span class="ideitalik">Kira</span>’nin önsözünde söylediğim gibi bu yaşta girilmez edebiyat mesleğine. Bu yüzden, o zaman, yalnız bir öykü anlatmak kararındaydım. Üstelik Romain Rolland itmişti beni bu çalışmaya.</p>

    <p class="normal">Ama, yazmaya koyulur koyulmaz, mizacımın sertliği aklımı başımdan aldı, rüzgârın bir tüyü alıp götürdüğü gibi. Sevinçten çatlıyor, hıçkıra hıçkıra ağlıyordum mutluluğumdan. Demek ömrümde rastlamadığım ölçü ve büyüklükte bir dost, hem de Fransızca yazmamı istiyordu, gerçekten! Hangi Fransızca? Anlatmıştım önce de, sözcükler yardımıyla Fénélon, Rousseau ve daha birkaç klasik yazarın dediklerini çözmeye çalışarak, tek başıma keşfettiğim, uyumlu ezgisi başımı döndüren bir cıvıltı. İsviçreli meslektaşlarım badanacılarla anlaşmama yardım edecek ilkel bir alet bulmaya çalışıyordum. Oysa, bir de baktım, büyülü sesler çıkaran bir flüt çalmaktayım. Romain Rolland çapında bir dinleyici bana “devam et!” dedi diye onu memnun etmek için işe giriştim, çünkü bir şeyden haberim yoktu, ama ipin ucunu kaçırdım elimden ve bir masallar dünyasında kaybettim yolumu.</p>

    <p class="normal">Yeniden <span class="ideitalik">Adrian Zograffi</span>’me, onun gerçek ya da gerçekçi yaşamına dönmek isteyince de bir de baktım ki elimdeki flüt çatlak değil miymiş: <span class="ideitalik">Mihail</span>’im, büyük davası dostluğu yeterince savunamamıştı. Düşle gerçeği birbirine karıştırıyordu. Soluğum mu kesilmişti? Buna kendimi inandırmaya çalıştım: sazıma <span class="ideitalik">Nerrantsula</span>’nı (Sokak Kızı) ve <span class="ideitalik">Baragan’ın Dikenleri</span>’ni söylettim, hayli alkış da topladım.</p>

    <p class="normal">Ama şüphenin kemirici kurdu işlemişti bir kez iliğimin içine. Eserimin ruhuyla temasa gelmekten korkar olmuştum. Kötü ruhu kendimden uzaklaştırmak için onunla arama birtakım yaşam parçaları attım: <span class="ideitalik">Sünger Avcısı</span>, ardından son çığlığım <span class="ideitalik">Minka Abla</span>‘yı. Bu eserim eskisi gibi coşkun bir atılımla başlıyor, bir kuğu şarkısı gibi çarçabuk sönüveriyordu. Şimdi de işte <span class="ideitalik">Adrian Zograffi</span>‘nin yaşamı karşısında iki kolum yanıma sarkmış, şaşkın şaşkın bakınıyorum, şaşırtıcı bir eser olacaktı bu, oysa yorgun gözlerle süzüyorum onu. Bu adamcağıza acımak geliyor içimden. Artık flütüm yok onu dile getirmek için. Yalnızca bir kalemim var, tıpkı çağımın bütün yazarları gibi. Hepsi de tutkuyla değil de geçimlerini sağlamak için yazıyorlar. Üstelik onlara bakarak iki eksiğim daha var benim: 1. Onlar kitaplar yaratmanın yolunu bilirler, oysa benim hiçbir şey bildiğim yok bu konuda. 2. Onlar kendi ana dillerinde yazarlar, bense kör gibi, tek sözcüğünü bilmediğim bir gramerin bütün kurallarına kafamı çarpa çarpa yol alıyorum.</p>

    <p class="normal">Okurdan, kamuoyundan ya da gelecek kuşaklardan hoşgörü dilenmek için sıralıyorum sanılmasın bu itiraflarım. Kim olduğumu, ne yapıp yapamayacağımı bana başkaları öğretecek değiller. Yani, „yetersizlikler“imden söz açıyorsam bunun „kahramanlıklar“ım demeye geldiği anlaşılsın diyorum.</p>

    <p class="normal">İşte tanıtı ve bunu <span class="ideitalik">çok mutlu olmam gerektiğini</span> söylemek için bana yazan gençler incelesin diye gözleri önüne seriyorum:</p>

    <p class="normal">İstidadını iman haline getirmiş kişi için ana dilinde sözcüklerle cambazlık ederken bile <span class="ideitalik">yazmak</span> bir dram oluyorsa, çırpıştırma bir Fransızca‘yla, örneğin <span class="ideitalik">amener</span> ile <span class="ideitalik">emmener</span> sözcüklerinin nerede, nasıl kullanıldıklarını öğrenmek için günde yüz kere „larouesse“a başvurmak zorunda kalan benim gibi bir adam için bunun ne demek olduğunu anlamak güç değildir. Bir cehennem azabıdır bu! Kızgın bir merdivenin basamaklarını tırmanan bir köstebek gibiyim. Yazdığımı ne zaman düzeltip ne zaman bozduğumun farkında olmadan bütün hücrelerimle acı çekiyorum.</p>

    <p class="normal">Zavallı kaderlerimiz bizim! Yazar olmadan önce kürek mahkûmlarını andıran nice nişlerin cehenneminden geçtim, ama o zamanlar ilerde hepsinden daha korkuncunu tanıyacağım hiç aklıma gelmezdi; herkesin hayranlığı içinde çarpılan, sonunda vücutla birlikte ruhu da perişan eden işleri. Evet, geçimini sağlamak için yapmak zorunda kaldığım ve benim ilk mutluluğumu yaratmış olan o türlü katı işlerin işkencesine karşı öylesine savunmuş olduğum ruhumu! Bugün, o da, lokma lokma, çöküp gidiyor, en aşağılık işlerin işçisi olduğum zamanlardaki gibi sefil bir ölümden onu kurtarmak için bir şey gelmiyor elimden. Tersine bir kahramanlık diyebilirsiniz buna: <span class="ideitalik">yazmaya mahkûm</span>.</p>

    <p class="normal">İstedim mi sanki bunu? Hayır. <span class="ideitalik">Martin Eden</span>‘in tersine, hiçbir zaman bir yayınevine ya da yazara bir müsvedde göndermiş değilim; şimdi bana kendi yazdıklarını yollayarak „büyük şansım“dan söz edenler Romain Rolland‘ın beni yazmaya zorlamak için 1921 ocağından 1922 mayısına kadar uğraştığından habersizdirler. Ondan öğrendiğim ilk kahramanlık işareti oldu bu: <span class="ideitalik">Nice</span> hastanesinden çıkan adama „<span class="ideitalik">çalış</span>“ diyordu, „<span class="ideitalik">ben kurtuluşumu çalışmaya borçluyum!</span>“</p>

    <p class="normal">O güne kadar yaptığım edebiyat çalışmalarından, 30. uncu ya da 40.ıncı sayfasında vazgeçmiştim. Hem de Romence olarak ve her seferinde araya birkaç yıl mesafe koyarak. Kendi kendine yürümeyen bir edebi çalışmadan tiksinirdim de. Bülbül nasıl ötüyorsa romancıların da öyle kolaylıkla yazdıklarını sanırdım. Güç işlerden hoşlanmayan tabiatıma da pek uygun bir düşünceydi bu. Zorlama işlerden hoşlanmazdım.</p>

    <p class="normal">Villeneuve‘lü yazarın sesi değişik tonuyla etkiledi beni. İnsanın söyleyecek bir şeyleri ve bunu söylemeye yeteneği varsa vazgeçmek bir cinayet, tembellik bir ayıp olur.</p>

    <p class="normal">Ben de coşkuyla dinledim sözünü. Ama daha başlangıçta dilbilgisi kıtlığı, yazmak, üstelik <span class="ideitalik">Fransızca yazmak</span> sevincini pek pahalı ödetti bana. Göğsüm akmak isteyen ama onu alacak kalıpları bulamayan erimiş madenle dolu bir ocaktı. İki <span class="ideitalik">l</span> ile mi, bir <span class="ideitalik">aksan gravla</span> mı ya da bir <span class="ideitalik">p</span> ile mi yoksa iki p ile mi yazacağımı, sözcüğün erkek mi dişi mi olduğunu öğrenmek için kızgın maddeyi her dakika durdurmak zorunda kalıyordum.</p>

    <p class="normal">O dönemde nasıl aklımı kaçırmadığıma şaşıyorum hâlâ! Ne de çok halis altın saçılmıştı yerlere! İşte bütün eserlerimi ve mektuplarımı böyle yazdım ben. Tarih boyunca acaba benim kadar talihsiz bir yazara rastlanmış mıdır hiç?</p>

    <p class="normal">Potanın sıcaklığı en yüksek derecede kaldığı sürece yaptığım güç doğumlara gene de katlanıyordum. Cahil bir çalgıcıya, daha doğrusu davetlilerin gözleri gece gündüz kendi dudaklarına ya da yayına bağlı kalmaktan duyduğu zevk uğruna her türlü hakareti ve dayağı sineye çeken o İbrailli çingene kemancılara benziyordum. O dinleyen gözleri tanıdım ben, severdim o gözleri. Beni bir öykücü yapan da onlardır.</p>

    <p class="normal">Ne yazık ki günün birinde büyü bozuldu!</p>

    <p class="normal">Dünya işlerine karışıyordum, arkadaşlarımla çağımın sorunlarını ve düşüncelerini tartışıyordum. Önceleri tatlı tatlı sitem ettiler bana bu yüzden: “Kunduracı, çizmeden yukarı çıkma!” diyorlardı bana. Tepem attı o zaman. Adrian Zograffi’nin öykücüden çok bir başkaldırmış kişi olduğunu unutuyorlar mıydı? Unutmuyorlardı ama başkaldırışının disipline uygun olmasını istiyorlardı. Daha çok kızdırdı beni bu. Bozuştuk. Rusya’dan dönüşümde en büyük dostlarımdan ayrıldım. Mısır beni topraklarından sürüp ve İtalya Trieste’de zindana atarken, komünist çobanlar Avrupa işçilerine, kendi sınıfıma beni “Romanya Sigurantsa’sının (gizli polis) adamı” “burjuvaziye satılmış adam” diye sunarak afaroz ediyorlardı. Genel bir sessizlik içinde propagandalarını canlarının istediği gibi yürütebilmeleri insanın şu yeryüzünde ne kadar yalnız olduğunu ispat etti bana.</p>

    <p class="normal">Hey gidi boş umutlar...</p>

    <p class="normal">Dahası var. Bir felaket tek başına gelmez derler ya, pek kalabalık da geliyor bazen.</p>

    <p class="normal">Şu son yıllardaki yalnızlığım içinde gene de bir iki dost kalmıştı, ta baştan edinilmiş ve hayatımda büyük rol oynamış dostlar. Onları da itirafı en zor bir tarzda, para yüzünden kaybettim.</p>

    <p class="normal">Tabii kitaplarım biraz para getirmişti bana, elime geçtikçe onu bana başvuran dostlar ve yabancılarla paylaşıyordum. Her zaman yaptığım gibi davranıyordum, bana özgü bir şey de değildi bu. Özellikle doğuda, arkadaşlar arasında yardımlaşma ve yabancılara yardım etme olağan şeylerdir. O sayede geberip gitmekten kurtulabilmiştim.</p>

    <p class="normal">En yakın dostlarım bu tutumuma har vurup harman savurmak dediler. Şu mendebur parayı saklayıp ailesine harcamalıymış kişi.</p>

    <p class="normal">Bu durumda bozuşmalar, doğulu biçimde: iğrenç, çirkef, kesin oldu. Her iki yandan taraflar bir bayağılık batağında boğularak.</p>

    <p class="normal">Hepsi bu kadar mı? Yok canım beteri de var.</p>

    <p class="normal">Kadın var.</p>

    <p class="normal">Hayatıma karışmış kadınlar çoktur. Onları sevmişimdir, onlar da beni sevdiler. Ayrılıklarımız her zaman katlanılır cinsten olmuştur. Karşılık görmeyen cinselliğin acılarından nefret ettiğimden bir bozuşmanın her iki taraf için de yıkıcı olmaması için elimden geleni yapardım.</p>

    <p class="normal">Evet, elimden geleni yapardım. Dizginleri tutan ben olduğumdan başarırdım da. Ama günün birinde bir kadın –tanıdıklarımın en büyüğü, hayat arkadaşı bir kadın– çılgınca hızla giden bir arabanın dizginlerini elimden aldı. Felaketin yaklaştığını görerek, zararın iki tarafça yarı yarıya paylaşılması imkânsız olmadan yakamı bırakması için ne kadar yalvarmıştım ona!</p>

    <p class="normal">– Yok, yok, sensiz yaşayamam. Öldür beni! diye haykırıyordu.</p>

    <p class="normal">O zaman boyun eğdim, dizginleri eline verdim.</p>

    <p class="normal">Beni uçurumun kenarına kadar götürdü, yüzüme tükürdü ve haber vermeden uçuruma itti beni. Artık acı duymuyordu, yapacak işi vardı. Yüksek karakterli bir kadındı bu. En asil arkadaşlarım öyle derlerdi. Beni bile inandırmışlardı.</p>

    <p class="normal">Tanrım! Erkeğe veba ver, cüzzam ver, hayatın bütün felaketlerini üşüştür başına ama «yüksek karakter»li bir kadın verme ona, ne olur!</p>

    <p class="normal">Aklımı kaybedecektim az kalsın. Bunlar 1930 yılında olup bitiyordu.</p>

    <p class="normal">Artık ne toplumcu ülkü kalmıştı. Ne sanat inancı. Ne dostluk. Ne de hayat arkadaşı-kadın.</p>

    <p class="normal">Tek başıma, İbrail‘deki kulübemin tavanına gözlerimi dikerek delirmeye ya da intihara karşı savaşmakla geçiyordu günlerimi. Yıkılıp gitmek istemiyordum. Anlamak istiyordum. Hayatın korkunç yanlarını öğrenmek!</p>

    <p class="normal">Yendiğimi sanmıştım. Bir kez daha! Ama yok. Bir başka düşman yolumu gözlüyordu: verem! Artık unutmuştum onu. Sırtımdan bıçakladı beni. Yeni bir savaş başladı, ama başarısız bu sefer.</p>

    <p class="normal">İşte bu durumdayım şimdi.</p>

    <p class="normal">Moldavya Karpatlarının bu eski manastırında şu satırları yazarken kaderime karşı –galiba boşuna– şahlanıyorum. Nefes almak için artık ciğerlerimin yalnız uçları kaldı. Dört aydan beri zamanımın dörtte üçünü yatakta geçiriyorum. Yüz adım atacak ya da beş dakika konuşacak olsam nefessiz kalıyorum. Ateşler içinde yanan vücudum 50 kilo geliyor ancak. Çok eskiden beri tanış olduğumuz veren hiçbir zaman beni bu hale düşürmemişti.</p>

    <p class="normal">Durumum ağır.</p>

    <p class="normal">Ama ölemem daha!</p>

    <p class="normal">Eserimin en ciddi, en namuslu bölümü hâlâ içimde duruyor. İnsanlara vakit geçirtmek için değil, onlara kardeşçe bir şeyler vermek için doğmuş bir insanım, çünkü hayat tecrübem çok zengindir. İnsanların ders almaya ihtiyaçları yok, demeyin bana. Öğrenmek isterler onlar ama örnek görerek.</p>

    <p class="normal">İyiliğin kötülüğü yenmesini niye isteriz bu kadar? Kötü adamın yenilmesi neden öylesine sevinç verir bize? Çünkü doğuştan iyiyizdir. Ama bu zaferi ve bu yenilgiyi insanlara yalnız romanlarda, tiyatroda ve beyaz perdede göstermekle yetinmeyelim. Hayatta hep böyle olacağını ispat etmeliyiz onlara; ama pek seyrek olur böyle şeyler.</p>

    <p class="normal">Seyrek olur, şu nedenle ki, ilkin doğuştan iyi olsa da, kibiri, boş, bencil bir yaratıktır; sonra da insanların pek büyük çoğunluğu tersine davranırken mert ve cömert olmak güç iştir.</p>

    <p class="normal">Bense o hep sıkıntı içinde geçen hayatım süresince en mükemmel gördüğüm tek iş, bu güçlüğü yenerek bütün ömrümce mert ve cömert davranmak oldu. Evet, bugün ki hayatım en küçük bir soğuk algınlığının insafına kalmış durumda yaşıyorum, evet, herkesin önünde söyleyebilirim, bütün hayatımı gözden geçirin, kendi aleyhimde ne isterseniz bulursunuz ama, insanların felaketi olan bencillikten, insanları benzerlerinin acılarına kayıtsız kılan o korkunç bencillikten eser bulamazsınız.</p>

    <p class="normal">İşte bütün Adrian Zograffi‘nin bundan ibaret benim.</p>

    <p class="normal">Adrian, hayatının örneğini göstererek ispat edecektir ki mertçe yaşamak, yaşayabilmek için stoik ya da erdemli bir ruhu olmak mutlaka zorunlu değildir. Yalnızca cömertlik insanı bencillikten daha mutlu kılar da ondan.</p>

    <p class="normal">Hayat, şu apokaliptik çağımızın sanatçılarıyla ahlakçılarının örneğini verdikleri gibi ya evrensel acılar arasında yoksulluğa karşı şerbetli olmak ya da görkemli bir villada, güzel kadınlarla, koltuklayıcı dostlarla çevrili olarak yaşandığı, pırıl pırıl arabalara ve cins köpeklere sahip olunduğu zaman güzel değildir. Kimseye kin beslemeden, vicdanı utandırıcı anıların yükü altında ezilmeden, bazen herkes gibi olmak için bütün olanaklara ve hatta zevke sahip olduktan sonra bir partal şilte üstünde ölürken çok daha güzel olabilir hayat.</p>

    <p class="normal">Çünkü insanlar yolsuz, elektriksiz, hatta temizlenmeden de yaşayabilirler ama ruh temizliğinden yoksun olarak yaşayamazlar.</p>

    <p class="normal">Cömertliğe ta bir imanla bağlandığı için hayatın onu en yüce armağanıyla mükâfatlandırması yüzünden Adrian bir partal şilte üstünde yaşayıp ölecek belki de. Ödenir bu. İnsan, kanıyla öder mutluluğu.</p>

    <p class="normal">Zengin bir Amerikalı kadının kocası olarak ömrünü bir sarayda sona erdirmesi olacak iş mi? O ki bir Romain Rolland‘ı, bir George Ionescu‘yu keşfetmeye çabalamıştır ve mucizeler yaratan hayat ona her ikisini de vermiştir.</p>

    <p class="normal">Olsun, günün birinde her ikisinden de ayrı düşebilir. Yalnız ölüm değildir insanları birbirinden ayıran. Anlaşmazlıklar, mizaçlarımızın ıvır zıvırı da girer araya.</p>

    <p class="normal">Önemi yok bütün bunların. Yüzyıllar boyunca unutulup giderler. Önemli olan ve insanların cömert benliklerinde unutulmayan, insanlar arasındaki mucizeler yaratan uyumlardır.</p>

    <p class="normal">Bu mucizelerden biri de ebedinin karanlık kitlesi içinde üçümüzün birbirimizi bulduğumuz o güzel andır.</p>

    <p class="normal">İşte elimi uzatıyorum... Her birimiz kendi sevdiğimiz yatağımızda ölelim bakalım!</p>

    <p class="normal">Sovyetler Birliği‘nde on altı yaş yaşadıktan ve intiharla çıldırmayı yendikten sonra öğrendim bunu. Anladım ki bilmem kimin dediği gibi kimse şapkasından daha yukarı sıçrayamaz.</p>

    <p class="normal">Ama ne de olsa daha ileri gitmeye bakmalı kişi. Bir arpa boyu da olsa. Çabalamalı.</p>

    <p class="normal">Çünkü önümüzde insanların, boğuşan insanların o korkunç hayatı duruyor, bozulmuş bir cesedin o leş kokusuyla. Hem yalan mı, dünya dünya olalı beri insan yığınının üstüne çıkan her güç, ister aşağıdan gelsin, ister yukardan, kendinden zayıfını ezip geçmiyor mu? Ama dünyamız sonuna kadar böyle gidecek diye yazılmış mı bir yerde?</p>

    <p class="normal">Biliyorum; bilim adamı dostlar durmadan bana biyolojiyi ve onun yasalarını hatırlatıyorlar. Hayır! Hayır! Üniversiteler yalnız bunları öğretiyorlarsa kahrolsun üniversiteler! Hemcinslerinin kanıyla beslenen bir yırtıcı kuş olmayı kabul etmem. İnsanım ben, yani benzerlerinin acıları karşısında acı duyan tek yaratığım, insanım. Beni bir zavallı şahinle bir tutmayın sakın.</p>

    <p class="normal">Öyleyse? Bütün o bililer, o sanatlar, o binlerce yıllık felsefenizin çöplükleri ne işe yarıyor, hemcinsinin kanıyla beslenenler ölüm cezasına çarpılmadıkça? Ahlak ve din kürsülerinizden. Güzeli, İyiyi, Doğruyu över durursunuz da ne demeye hepiniz şahin biyolojisinin kurallarına boyun eğmekten vazgeçemezsiniz.</p>

    <p class="normal">Ama bütün bunlar bin kere söylenmiş şeyler, hem öyle söylenmiş ki adalete susamış kalabalıkların karınları tok bu laflara. Öylesine ki bütün putları kıranları put edinmişler kendilerine.</p>

    <p class="normal">Ne oldu sonuç? Hiç!</p>

    <p class="normal">Yok, büsbütün hiç değil. Yeni bir meslek doğdu, bütün mesleklerin en kötüsü. Yenilmişlerin kutsal ayaklanmasının kanıyla beslenen ahlakçıyla sanatçının pek kazançlı mesleği.</p>

    <p class="normal">İşte bu kadar!</p>

    <p class="normal">Sokakta yeni bir insanın, bir serserinin doğduğunu görüyorum. Artık hiçbir şeye inanmayan, ama hayran kuvvetlerine iman eden bir serseri. Belki de bu sonbaharda ölüm döşeğim olacak hasta döşeğimden o serseriye, Adrian Zograffi’nin belki de söylemeye vakit bulamayacağı bir şeyi söylüyorum. Şöyle diyorum ona:</p>

    <p class="normal">Bütün demokrasilere, bütün diktatörlüklere ve bütün bilimlere iman ettikten sonra, son toplumcu adalet umudum sanata ve sanatçıya yönelmişti. Yığınlar üstündeki büyük güçlerini düşünerek edebiyattan başkaldırmış devler çıkacağına, sokağa inerek demokratik, diktatoral, dinsel, bilimsel bütün iki yüzlüklere karşı savaşanların başına geçeceklerine umut bağlamıştım.</p>

    <p class="normal">Bildiğin gibi böyle bir şey olmadı. Sanat, bütün öteki sözde değerler gibi sanat da bir aldatmacadır. Ben de sanatla uğraştım, oldukça bir şeyler başardım da sayılır, o yüzden sana söyleyebilirim: Bu da bir aldatmacadır. Sanatçı da din adamı gibidir. Yüceliklerden söz açar ama elinden geldiğince altın biriktirmeye bakar, kurdun ağzına düştüğün zaman sırt çevirir sana, tıkır tıkır paracıklarını yemeye koyulur, senin, tek başına yıkmanı beklediği makineli tüfekler de bir güzel korurlar onu.</p>

    <p class="normal">İşte seni o kadar duygulandıran sanatlar ve sanatçılar bundan ibarettir. Şarlatanlar! Onun için çekildikleri köşelerinden, haline bakıp, iki gözü iki çeşme, seni şu inanca, bu savaşa katılmaya çağırırlarsa aldırma onların sözlerine. Hatta bu yüzyılın modası olan «enternasyonal vatan»lara da inanma.</p>

    <p class="normal">İster ulusal, ister uluslararası olsun, eski ya da yeni efendileriyle, demokrat ya da mutlakıyetçi, birbirlerini yaşatmak için başkalarını öldürenler yerin dibine batsın. Bir başkası uğrunda can vermeye yanaşma. Kavuştur kollarını! Olduğun yerde kal. Kim olursa olsun, o baylara, her yüzyılda yarattıkları yeni yeni ülkelerin hepsinin birbirine benzediklerini söyle ve gidip kendiniz can verin, de onlara. Sen, çıplak adam, zavallı kollarıyla zavallı başından başka şeyi olmayan adam, düşüncelerine de, tekniklerine de hayır de, sanatlarına da, rahat koltuklarından destekledikleri ayaklanmalara da boş ver. İlle de biri, ya da bir şey uğrunda gebermeyi çekiyorsa canın, bir orospu uğrunda geber, bir dostun köpeği uğrunda, ya da tembellik yüzünden geber.</p>

    <p class="normal">Yaşasın hiçbir inanca bağlanmayan kişi!</p>

    <p class="normal">....................................................................</p>

    <p class="normal">Sanatıma alışkın olan okurum uzaklaş artık benden! Artık sanattan zevk almıyorum, iyileşsem bile uğraşmayacağım onunla.</p>

    <p class="normal">Ama bana bütün o sevgili Balzac’larımın öğretmediği şeyi Jean Christophe’tan öğrendim. Bana inanan adama namusluca seslenmeyi. Genève’de Christophe’tan, sonraları Georges Brandes’in sanat eseri olmadığını bana yazdığı Jean Christophe’dran ben namuslu bir yazarın, namuslu bir okurun nasıl olması gerektiğini öğrendim.</p>

    <p class="normal">Bu da az şey değil! Bütün o Tanrısal Komedya, hatta Faust traşlarından iyidir bu. Evet, evet... Size hayatta insanca yaşamayı öğretenler yanında hava civa ile uğraşanlar daha kalabalıktır sanat eserleri arasında. Hatta daha ileri gideceğim. Sağduyuya, o seyrek rastlanır sağduyuya sahip olmak daha kolaydır. Süslü püslü masallar anlatmak. Sonra her çağın ihtiyacı olan şeyi bulmak gerekir. Düş kitapları yüzünden çağımız bu hale düşmüşse, insanlara namuslu olmasını öğreten eserler bakımından böylesine yoksul olması yüzündendir. Böyle eserlerle desteklenmezse yok olur insanlık.</p>

    <p class="normal">İşte bu düşüncedir bana Jean Christophe’u hatırlatan. (Bunu Romain Rolland’a yaranmak için söylediğimi sanma. Bizi dost bellemiştin, ama öyle değiliz artık. –Neden mi?– Ah bu «neden»ler! Ne önemi var bunun? İşin kötüsü şu ki dost değiliz artık).</p>

    <p class="normal">Ben namuslu bir Adrian Zograffi yazacağım, Jean Christophe’takinden az olacak sanat yanı. Hiçbir belge değeri de taşımayacak. Ruhu bir yana bırakılırsa hiçbir benzerlik olmayacak aralarında.</p>

    <p class="normal">Adrian’ın sanatı benim gerçeğim olacak, adalet isteğim. Belge ise <span class="ideitalik">ben, benim sözüm</span>.</p>

    <p class="normal">İşte gereğini öğrendin okurum.</p>

    <p class="normal">Bu serinin başında, genellikle sana söylenen, sabredin, sonunu bekleyin, ya da buna benzer edebiyatça laflar etmeyeceğim.</p>

    <p class="normal">Hayır. Hiçbir şey bekleme. Her kitapta aradığını bulursan bulursun, olmazsa hemen bırakırsın yakamı.</p>

    <p class="sagdanitaf">Neamtz Manastırı</p>

    <p class="sagdanitaf">Temmuz 1932</p>
  </div>

  <div class="calibre2" id="calibre_pb_3"></div>
</body>
</html>
