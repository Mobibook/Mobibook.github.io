<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre6 sigil_not_in_toc" id="calibre_pb_13"></h2>

  <h1 id="sigil_toc_id_30">30</h1>

  <p class="calibre2"><i class="calibre3">Saatin yavaş tık tıkları odayı gün ışığında düşen tozlar gibi dolduruyordu. Her bir acelesiz vuruş bir sonrakinden önce</i> <i class="calibre3">bir asır boyu havada asılı kalıyor gibiydi. Saati göremiyor, ama kafamda canlandırabiliyordum; eski ve ağırdı, cilalı ahşabı balmumu ve yaşlılık kokuyordu. Onu yakından tanı</i><i class="calibre3" style="font-size: 1em;">dığımı hissediyordum, kurmak için geldiğimde anahtarının pirinç kıvrımını önceden görebiliyordum.</i></p>

  <p class="calibre2"><i class="calibre3">Heybetli ritmini sonsuza dek dinleyebilirdim.</i></p>

  <p class="calibre2"><i class="calibre3">Şöminede yanan odunlar tatlı ve keskin bir çam kokusu yayı</i><i class="calibre3" style="font-size: 1em;">yordu. Yüksek kitap rafları bütün bir duvarı kaplıyordu ve lam</i><i class="calibre3" style="font-size: 1em;">balar odanın köşelerini yumuşak bir parıltıyla aydınlatıyordu.&nbsp;</i><i class="calibre3" style="font-size: 1em;">Portakalla dolu beyaz bir çanak, kiraz ağacından sehpanın ortasında duruyordu. Buraya uyanık olduğum hayatımda bir kez</i> <i class="calibre3" style="font-size: 1em;">bile adım atmadığımı bilmeme rağmen, odada sıcak bir aşina</i><i class="calibre3" style="font-size: 1em;">lık vardı, tıpkı bütün evde olduğu gibi. Burası rüyalarımda</i> <i class="calibre3" style="font-size: 1em;">Kara ile Alice'in yaşadıkları yerdi. Burası evimdi.</i></p>

  <p class="calibre2"><i class="calibre3">İçime dolan sevinç o kadar eziciydi ki, taşıyamayacağımı</i> <i class="calibre3">hissediyordum. Kara kanepede karşımda oturuyordu, Alice ise</i> <i class="calibre3">yavru kedi gibi Kara'nın kucağına kıvrılmıştı. Bana bakarken</i> <i class="calibre3">yüzleri kederliydi. Buna sebep yok diyerek onları temin etmek istedim. Artık her şey yolundaydı. Yine gelmiştim, onlarla beraberdim.</i></p>

  <p class="calibre2"></p>

  <p class="calibre2"><i class="calibre3">Sonsuza kadar.</i></p>

  <p class="calibre2"><i class="calibre3">Kara, Alice'i kucağından yumuşak hareketlerle indirdi. "Git</i> <i class="calibre3">de dışarıda oyna, iyi bir kız ol."</i></p>

  <p class="calibre2"><i class="calibre3">"Babamla kalamaz mıyım ?"</i></p>

  <p class="calibre2"><i class="calibre3">"Şimdi olmaz. Babanla benim konuşmamız gerek."</i></p>

  <p class="calibre2"><i class="calibre3">Alice hayal kırıklığıyla dudak büktü. Yanıma gelip bana sarıldı. Onu kollarımda sıkarken küçük bedeninin sıcaklığını ve</i> <i class="calibre3">gerçekliğini hissedebiliyordum.</i></p>

  <p class="calibre2"><i class="calibre3">"Hadi git, bir şey yok." Başının üstünü öptüm, ince saçları</i> <i class="calibre3">ipek gibiydi. "Geri geldiğinde ben burada olacağım."</i></p>

  <p class="calibre2"><i class="calibre3">Bana ciddi bir ifadeyle baktı. "Hoşçakal babacığım."</i></p>

  <p class="calibre2"><i class="calibre3">Odadan çıkışını seyrettim. Kapıya vardığında dönüp hafifçe el salladı, sonra gitti. Kalbim o kadar doluydu ki, bir an konuşamadım. Kara sehpanın karşısından hâlâ bana bakıyordu.</i></p>

  <p class="calibre2"><i class="calibre3">"Sorun nedir?" diye sordum. "Mutlu değil misin?"</i></p>

  <p class="calibre2"><i class="calibre3">"Bu doğru değil David."</i></p>

  <p class="calibre2"><i class="calibre3">Güldüm. Elimde değildi. "Evet, doğru. Sen de hissetmiyor musun?"</i></p>

  <p class="calibre2"><i class="calibre3">Kendim ne kadar sevinçli olsam da Kara'nın kederli olduğunu görebiliyordum. "İlaç yüzünden David. Sana böyle hissettiren</i> <i class="calibre3">o. Ama bu yanlış. Onunla savaşmak zorundasın."</i></p>

  <p class="calibre2"><i class="calibre3">Kaygısını anlayamıyordum. "Yeniden birlikteyiz. İstediğin</i> <i class="calibre3">bu değil miydi?"</i></p>

  <p class="calibre2"><i class="calibre3">"Bu şekilde değil."</i></p>

  <p class="calibre2"><i class="calibre3">"Niçin olmasın? Burada seninle birlikteyim. Önemli olan tek</i> <i class="calibre3">şey bu."</i></p>

  <p class="calibre2"><i class="calibre3">"Bu sadece bizimle ilgili değil. Ya da seninle. Artık değil."</i></p>

  <p class="calibre2"><i class="calibre3">Buz gibi bir rüzgarın ilk esintisi taşkın mutluluğumu azalttı.&nbsp;</i><i class="calibre3" style="font-size: 1em;">"Ne demek istiyorsun ?"</i></p>

  <p class="calibre2"><i class="calibre3">"Sana ihtiyacı var."</i></p>

  <p class="calibre2"><i class="calibre3">"Kimin? Alice'in mi? Tabii ki bana ihtiyacı var."</i></p>

  <p class="calibre2"></p>

  <p class="calibre2"><i class="calibre3">Ama bahsettiğinin kızımız olmadığını biliyordum. Hissetti</i><i class="calibre3" style="font-size: 1em;">ğim mutluluk sarsılmaktaydı şimdi. Bu mutluluğu bırakmamaya kararlı bir şekilde sehpaya gidip çanaktan bir portakal aldım.</i></p>

  <p class="calibre2"><i class="calibre3">"İster misin?"</i></p>

  <p class="calibre2"><i class="calibre3">Kara sadece kafasını iki yana salladı, sessizce beni seyrediyordu. Meyveyi elimde tutuyordum. Ağırlığını hissedebiliyor,</i> <i class="calibre3">kabuğunun çukurlu</i> dokusunu <i class="calibre3">görebiliyordum. Soymaya başlarsam fışkıracak olan suyunu kafamda canlandırabiliyor, o keskin</i> <i class="calibre3">portakal kokusunu neredeyse duyabiliyordum. Tatlı olacağını</i> <i class="calibre3">biliyordum, tıpkı onu yemenin, tatmanın bir biçimde bir kabullenme edimi olacağını bildiğim gibi. Ve ondan geri dönüş olmayacaktı.</i></p>

  <p class="calibre2"><i class="calibre3">Gönülsüzce, portakalı tekrar çanağa bıraktım. Geri dönüp</i> <i class="calibre3">otururken göğsümde bir ağırlık vardı. Gülümserken Kara'nın</i> <i class="calibre3">gözleri parlıyordu.</i></p>

  <p class="calibre2"><i class="calibre3">"Daha önce bunu mu kastetmiştin ? Bana dikkatli olmamı söylerken?" diye sordum.</i></p>

  <p class="calibre2"><i class="calibre3">Cevap vermedi.</i></p>

  <p class="calibre2"><i class="calibre3">"Çok geç, değil mi?" Bilmek istiyordum.</i></p>

  <p class="calibre2"><i class="calibre3">Yüzünden bir gölge geçti. "Belki. Ucu ucuna."</i></p>

  <p class="calibre2"><i class="calibre3">Boğazım sıkışmış gibi hissediyordum. 'Ya sen ve Alice?"</i></p>

  <p class="calibre2"><i class="calibre3">Gülümsemesi sımsıcaktı. "Biz. iyiyiz. Bizim için endişelenmene gerek yok."</i></p>

  <p class="calibre2"><i class="calibre3">"Seni bir daha görmeyeceğim, değil mi?"</i></p>

  <p class="calibre2"><i class="calibre3">Sessizce ağlarken hâlâ gülümsüyordu. "Görmen gerekmez.&nbsp;</i><i class="calibre3" style="font-size: 1em;">Artık değil."</i></p>

  <p class="calibre2"><i class="calibre3">Gözyaşlarım yüzüme akıyordu. "Seni seviyorum," dedim.</i></p>

  <p class="calibre2"><i class="calibre3">"Biliyorum."</i></p>

  <p class="calibre2"><i class="calibre3">Yanıma gelip bana sarıldı. Son kez olarak yüzümü saçları</i><i class="calibre3" style="font-size: 1em;">na gömdüm, kokusunu içime çektim, bırakmak istemiyor, ama</i> <i class="calibre3" style="font-size: 1em;">buna mecbur olduğumu biliyordum.</i></p>

  <p class="calibre2"></p>

  <p class="calibre2"><i class="calibre3">"Kendine iyi bak David," dedi. Ve dudaklarımda gözyaşları</i><i class="calibre3" style="font-size: 1em;">mın tuzunun tadını alırken artık saati işitemediğimi fark ettim...</i></p>

  <p class="calibre2">... ve kendimi karanlıkta, felç olmuş ve nefessiz halde buldum.</p>

  <p class="calibre2">Nefes almaya çalıştıysam da başaramadım. Göğsümü demir bantlarla sıkıyorlar gibi hissediyordum. Panikledim, güç<span style="font-size: 1em;">lükle de olsa havayı içime çekmeye çabaladım, önce bir kere hırıltılı bir soluk aldım, sonra ikincisini. Sanki pamuklara sarıp sarmalanmıştım da, pamuklar dış dünyayla aramda bir katman oluşturuyorlardı. Pes edip, bir kere daha o pamuklara gömülmek çok kolaydı.</span></p>

  <p class="calibre2"><i class="calibre3">Mücadele et.</i> Kara'nın sözleri şok etkisi yaparak beni geri getirdi. Daha önce hissettiğim taşkın mutluluk şimdi unufak olmuştu. Diyaframım her nefese itiraz ederek çırpmıyordu.&nbsp;<span style="font-size: 1em;">Ama yetersiz de olsa ciğerlerime çektiğim her havayla, teneffüsüm daha az zahmetli hale geliyordu.</span></p>

  <p class="calibre2">Gözlerimi açtım.</p>

  <p class="calibre2">Dünya çılgın bir açıyla eğilmişti. Etrafımda yüzen her şeye odaklanmaya çabaladım. Henry'nin başımın üzerinden sürüklenerek gelen sesinin bilincindeydim.</p>

  <p class="calibre2">"... böyle olsun istemezdim David, lütfen buna inan. Ama Tom onu kaçırdıktan sonra işler benim kontrolümden çıktı.&nbsp;<span style="font-size: 1em;">Ne yapabilirdim?"</span></p>

  <p class="calibre2">Şimdi hareket etmekte olduğumu görüyordum. Bitişiğimdeki bir duvar kayıp gidiyordu. Henry'nin tekerlekli sandalyesinde olduğumu, koridor boyunca itilerek götürüldüğümü fark ettim. Dik oturmaya gayret, ettim, ama tek başarabildi<span style="font-size: 1em;">ğim sandalyede tekrar gevşek bir şekilde yığılmak oldu. Oda öncekinden daha beter dönüyordu, ama şimdi her şeyi hatırlamaya başlıyordum.</span></p>

  <p class="calibre2"></p>

  <p class="calibre2">Henry. İğne.</p>

  <p class="calibre2"><i class="calibre3">Jenny.</i></p>

  <p class="calibre2">Onun adını bağırmaya çalıştım, ama ağzımdan ancak bir inilti çıktı.</p>

  <p class="calibre2">"Şşştt, David."</p>

  <p class="calibre2">Henry'ye bakmak için kafamı çevirip yukarı kaldırmamla birlikte şiddetli bir baş dönmesi nöbeti daha oldu. Beni zahmetle koridorda iterken tekerlekli sandalyeye iyice yükleniyordu.</p>

  <p class="calibre2">Yürüyordu.</p>

  <p class="calibre2">Bunların hiç anlamı yoktu. Kollarımdan destek alıp kalkmaya çalıştım, ama kollarımda hiç kuvvet yoktu. Tekrar sandalyeye çöktüm.</p>

  <p class="calibre2">"Jenny... ambulans..." diye geveledim dilim dolanarak.</p>

  <p class="calibre2">"Ambulans falan yok David."</p>

  <p class="calibre2">"Ama... ama anlamıyorum..."</p>

  <p class="calibre2">Fakat anlıyordum. Ya da en azından anlamaya başlıyor<span style="font-size: 1em;">dum. Onu eve getirdiğimde Jenny'nin nasıl heyecanlandığı</span><span style="font-size: 1em;">nı, nasıl korktuğunu hatırladım.</span> <i class="calibre3" style="font-size: 1em;">Beni almasına izin verme!</i> <span style="font-size: 1em;">Sayıkladığını, Mason'ı kastettiğini sanmıştım.</span></p>

  <p class="calibre2">Meğer sayıklamıyormuş.</p>

  <p class="calibre2">Tekrar kalkmayı denedim. Sanki bir jölenin içinde hava<span style="font-size: 1em;">da asılı kalmıştım, kol ve bacaklarım sünger gibiydi.</span></p>

  <p class="calibre2">"Hadi David, kes şunu." Henry'nin sesi asabiydi.</p>

  <p class="calibre2">Kendimi geriye bıraktım, ama merdivenin yanından ge<span style="font-size: 1em;">çerken tırabzana doğru bir hamle yaptım. Tekerlekli sandalye kendi etrafında döndü, beni neredeyse üstünden atacaktı.&nbsp;</span><span style="font-size: 1em;">Henry yalpaladı, dengesini sağlamak için tutundu.</span></p>

  <p class="calibre2">"Lanet olsun David!"</p>

  <p class="calibre2">Sandalye koridorda yan dönmüştü. Tırabzana yapıştım, her şey tekrar fırıl fırıl dönmeye başlayınca gözlerimi kapa<span style="font-size: 1em;">dım. Henry'nin soluk soluğa ve kızgın sesi üzerime doğru sü</span><span style="font-size: 1em;">züldü.</span></p>

  <p class="calibre2">"Bırak artık David. Bu bir işe yaramıyor, biliyorsun."</p>

  <p class="calibre2">Gözlerimi tekrar açtığımda önümde destek almak için duvara yaslanıyordu, darmadağın olmuştu ve terliyordu.</p>

  <p class="calibre2">"Lütfen David." Sesinde gerçekten acı vardı. "Bunu ikimiz için de zorlaştırmaktan başka bir şey yapmıyorsun."</p>

  <p class="calibre2">Kararlı bir şekilde tutunuyordum tırabzana. Henry içini çekerek elini cebine atıp bir şırınga çıkardı. Yukarı kaldırırken onun dolu olduğunu gördüm.</p>

  <p class="calibre2">"Burada bir atı devirecek kadar diamorfin var. Sana artık daha fazla vermeyi gerçekten istemiyorum. O zaman ne olacağını benim kadar iyi biliyorsun. Ama beni zorlarsan yaparım."</p>

  <p class="calibre2">Zihnim bu bilgiyi ağır aksak işliyordu. Diamorfin bir ağ<span style="font-size: 1em;">rı kesiciydi, halüsinasyonlara ve komaya yol açabilen bir eroin türeviydi. Bu, Harold Shipman'ın da ilaç seçimiydi, yüzlerce hastasını bir daha asla uyanmadıkları uykularına göndermek için kullanmıştı. '</span></p>

  <p class="calibre2">Ve Henry vücudumu bununla doldurmuştu.</p>

  <p class="calibre2">Bulmacanın parçaları korkunç bir açıklıkla yerlerine oturuyordu. "Sen ve o... Yani... sen ve Mason..."</p>

  <p class="calibre2">Şimdi bile bir parçam onun bunu yalanlamasını, bir bi<span style="font-size: 1em;">çimde makul bir açıklama getirmesini bekliyordu. Bunun yerine bana uzun uzun baktı ve sonra şırıngayı indirdi.</span></p>

  <p class="calibre2">"Üzgünüm David. Bu noktaya geleceğini hiç düşünmemiştim."</p>

  <p class="calibre2">Bir türlü anlayamıyordum. "Niçin, Henry?.."</p>

  <p class="calibre2">Ağzını çarpıtarak güldü. "Korkarım beni pek iyi tanımı<span style="font-size: 1em;">yorsun. Cesetlerden vazgeçmesen iyi olur. Onlar insanlardan çok daha basit."</span></p>

  <p class="calibre2"></p>

  <p class="calibre2">"Sen... sen neyden bahsediyorsun?.."</p>

  <p class="calibre2">Henry'nin yüzündeki çizgiler derinleşti, şimdi bana aşağı<span style="font-size: 1em;">layarak sert sert bakıyordu. "Sakat olmaktan</span> <i class="calibre3" style="font-size: 1em;">hoşlandığımı</i> <span style="font-size: 1em;">mı sanıyorsun? Böyle bir deliğe tıkılıp kalmaktan? Bu... bu sı</span><span style="font-size: 1em;">ğırların bana üstünlük taslamasından? Otuz yıl boyunca asil doktoru oynadım, peki ne için? Minnettarlık mı? Onlar bu sözcüğün anlamını bilmez!"</span></p>

  <p class="calibre2">Yüzü acıyla kasıldı. Duvardan destek alıp tutuk adımlarla telefon sehpasının yanındaki eski bambu sandalyeye gitti.&nbsp;<span style="font-size: 1em;">Sandalyeye rahatlayarak çökerken, gözlerimi dikmiş, ona baktığımı gördü.</span></p>

  <p class="calibre2">"Denemekten vazgeçeceğimi gerçekten düşünmüyordun, değil mi? Uzmanların yanıldığını kanıtlayacağımı sana her zaman söyledim." Harcadığı çabalardan nefes nefese kalmış&nbsp;<span style="font-size: 1em;">halde alnındaki teri sildi, "İnan bana, çaresiz olmak hiç eğ</span><span style="font-size: 1em;">lenceli değil. Güçsüzlüğünü herkesin görmesi. Bunun ne kadar</span> <i class="calibre3" style="font-size: 1em;">küçük düşürücü</i> <span style="font-size: 1em;">olduğu hakkında herhangi bir fikrin var mı? Ne kadar can sıkıcı olduğu hakkında? Hep şu anki gibi olduğunu tasavvur edebiliyor musun? Ve sonra birdenbire kendini yaşam ve ölüm gücünü gerçekten, tam anlamıyla</span> <i class="calibre3" style="font-size: 1em;">ger</i><i class="calibre3" style="font-size: 1em;">çekten</i> <span style="font-size: 1em;">elinde tutma fırsatı hediye edilmiş buluyorsun! Tanrı'yı oynama fırsatı!"</span></p>

  <p class="calibre2">Bana suç ortağıymışım gibi sırıtarak, "Hadi David, itiraf et," dedi. "Sen bir doktorsun, zaman zaman böyle hissetmiş&nbsp;<span style="font-size: 1em;">olmalısın. Şeytana uymanı söyleyen o küçük fısıltıyı duymadın mı hiç?"</span></p>

  <p class="calibre2">"Onları... onları <i class="calibre3">sen</i> öldürdün!.."</p>

  <p class="calibre2">Biraz bozulmuş görünüyordu. "Onlara parmağımı bile sürmedim. Mason'dı, ben değil. Ben sadece onun kayışını çözdüm."</p>

  <p class="calibre2">Gözlerimi kapayıp bütün bunları dışarıda bırakmak isti<span style="font-size: 1em;">yordum. Beni önleyen tek şey Jenny'ye ne yapmış olabilece</span><span style="font-size: 1em;">ğini düşünmemdi. Ama bunu öğrenmek için her şeyi göze alacak halde olsam da, şu an ne ona ne kendime yardım edebilecek durumdaydım. Henry ne kadar uzun konuşursa, ilacın etkisinin azalması olasılığı artıyordu.</span></p>

  <p class="calibre2">"Ne... ne kadar zamandır?.."</p>

  <p class="calibre2">"Ondan ne kadar zamandır haberim var mı demek istiyorsun?" Omuzlarını silkti. "Büyükbabası onu henüz küçük bir çocukken muayene etmem için bana getirmişti. Can yakmayı seviyordu, öldürürken küçük ritüeller filan uyduruyordu. O sıralar sadece hayvanlar söz konusuydu tabii. Yaptığı<span style="font-size: 1em;">nın yanlış olduğu aklının köşesinden bile geçmiyordu, hiçbir biçimde. Gerçekten oldukça etkileyiciydi. Bunu gizli tutmayı ve onun bu... yatkınlığının yarattığı gerginliği azaltmak için sakinleştirici sağlamayı önerdim, şartım da onu gözlemeyi sürdürmekti. Resmi olmayan projem diyelim istersen."</span></p>

  <p class="calibre2">Tevazu taklidiyle ellerini kaldırdı.</p>

  <p class="calibre2">"Biliyorum, biliyorum, pek etik sayılmaz. Ama her zaman psikolog olmak istediğimi söylemiştim sana. Fena halde iyi bir psikolog olacaktım da, ama buraya gelmek o işe bir nokta koydu. Hiç değilse Mason artritten ve piyetenden daha ilginçti. Üstelik çok kötü bir iş çıkardığımı da sanmıyorum.&nbsp;<span style="font-size: 1em;">Eğer ben olmasaydım yıllar önce raydan çıkmıştı."</span></p>

  <p class="calibre2">Jenny için duyduğum korku beni bir şeyler yapmaya zorluyordu, ama sandalyede azıcık yerimi değiştirecek olsam dünya fırıl fırıl dönmeye başlıyor ve midemi bulandıran bir çalkantıya neden oluyordu. Kol ve bacak kaslarımı germeye, onlara hareket edin emri yollamaya çalışıyordum.</p>

  <p class="calibre2">"Büyükbabasını da mı... o öldürdü?.."</p>

  <p class="calibre2">Henry gerçekten çok şaşırmış görünüyordu. "Yüce Tanrım, hayır! Yaşlı adama tapardı! Hayır, doğal sebeplerden öldü.&nbsp;<span style="font-size: 1em;">Kalpten sanırım. Ama George'un ölümüyle Mason'ın ilaçlarını almasını sağlayacak kimse kalmadı. Onu profesyonel anlamda görmeyi yıllar önce bırakmıştım, ister inan ister inanma, sonu gelmez hayvan sakatlamaları bir süre sonra usandırmaya baş</span><span style="font-size: 1em;">lıyor. Yaşlı George'un ona düzenli olarak sakinleştirici verme</span><span style="font-size: 1em;">sini sağladım, ama onun dışında korkarım ilgimi epeyce yitir</span><span style="font-size: 1em;">miştim. Ta ki bir gece kapıma gelip Sally Palmer'ı babasının eski atölyesine kilitlediğini söyleyene kadar."</span></p>

  <p class="calibre2">Kıkır kıkır güldü.</p>

  <p class="calibre2">"Meğer Sally bir iki yıl önce onu ve büyükbabasını kirala<span style="font-size: 1em;">dığından beri, Tom ona kafayı takmışmış. Ama bu sorun teş</span><span style="font-size: 1em;">kil etmemişti, ta ki sakinleştiricilerin etkisi yok olup kendini tekrar formda hissetmeye başlayana kadar. Böylece ona ses</span><span style="font-size: 1em;">sizce yaklaşmaya başlamış. Muhtemelen zihnindekini kendi bile bilmiyordu, ama sonra bir gece Sally'nin köpeği onu gö</span><span style="font-size: 1em;">rüp bayağı bir gürültü çıkarınca Mason da onun boğazını kesmiş, çenesini kapaması için kadına bir tane patlatmış ve sonra da onu el arabasıyla götürmüş."</span></p>

  <p class="calibre2">Neredeyse hayranlıkla kafasını iki yana salladı. Onun yıllardır tanıdığım, dostum sandığım adam olduğuna inanamı<span style="font-size: 1em;">yordum. Benim tanıdığımı sandığım kişi ile karşımda duran bu akıl hastası arasındaki uçurum kapanabilecek gibi değildi.</span></p>

  <p class="calibre2">"Tanrı aşkına, Henry!.. "</p>

  <p class="calibre2">"Ah, bana öyle bakma. O kibirli inek layığını buldu! Manham'ın 'ünlü siması' Londra'ya veya bilmem nereye kanat aç<span style="font-size: 1em;">madığı zamanlar, köylülerle yaşamaya katlanıyor. Tenezzül buyurmuş kaltak! Tanrım, ona Diana'yı hatırlamadan bakamıyordum!"</span></p>

  <p class="calibre2">Ölen karısından bahsetmesine şaşırdım. Henry kafamın karıştığını gördü.</p>

  <p class="calibre2">"Ah, fiziksel olarak demiyorum," dedi asabi bir şekilde.</p>

  <p class="calibre2"></p>

  <p class="calibre2">"Diana çok daha klastı, hakkını teslim ederim. Ama başka bakımlardan aynı türün iki üyesiydiler, inan bana. ikisi de kibirliydi; herkesten daha iyi olduklarını düşünürlerdi. Lanet olası kadınlar işte! Hepsi birbirinin aynı! Kanını emer kurutur, sonra da seni alaya alırlar!"</p>

  <p class="calibre2">"Ama sen Diana'yı severdin... "</p>

  <p class="calibre2"><i class="calibre3">"Diana bir orospuydu!"</i> diye gürledi. "Kahrolası bir <i class="calibre3">orospu!"</i></p>

  <p class="calibre2">Yüzü neredeyse tanınmayacak kadar çarpılmıştı. Bu kadar uzun zamandır böyle bir hınç ve nefreti nasıl kaçırmış olabilirim diye merak ettim. Janice, evliliklerinin mutlu olmadığı<span style="font-size: 1em;">nı pek çok defa ima, etmişti, ama kıskançlık deyip üstünde durmamıştım.</span></p>

  <p class="calibre2">Yanılmışım.</p>

  <p class="calibre2">"Onun için her şeyden vazgeçtim!" diye haykırdı. "Niçin psikolog olmak yerine pratisyen hekim olduğumu bilmek ister misin? Çünkü hamile kaldı, bu yüzden de çalışmak zorundaydım. Asıl komik olan ne söyleyeyim mi? O kadar acele ettim ki, eğitimimi bitirmekle bile ilgilenmedim."</p>

  <p class="calibre2">Bu itiraftan sapık bir zevk almış görünüyordu.</p>

  <p class="calibre2">"Bu doğru. Diplomalı bir doktor bile değilim. Bu bok çukuru köyde kendi tercihimle mi kaldığımı sanıyorsun? En başta burayı tercih etmemin tek nedeni, burada doktorluk yapan ihtiyar ayyaşın benim vasıflarımı kontrol etmeyecek kadar sünger beyinli olmasıydı." Acı acı güldü. "Senin de dü<span style="font-size: 1em;">rüst davranmadığını öğrendiğimde ironi gözümden kaçtı sanma. Ama seninle aramızdaki fark, benim buraya bir kez geldiğimde kapana kısılmış olmam. Buradan ayrılamadım, deşifre olma riskini göze almadan başka bir işe kalkışamadım. Bu yerden neden nefret ettiğimi merak mı ediyorsun?&nbsp;</span><span style="font-size: 1em;">Manham benim lanet olası hapishanem çünkü!"</span></p>

  <p class="calibre2">Bana bir kaşını kaldırarak bakınca, tanıdığımı sandığım <span style="font-size: 1em;">Henry'nin akıl hastası bir taklidini görür gibi oldum.</span></p>

  <p class="calibre2">"Peki sence sevgili Diana yanımda oldu mu? Ah hayır!&nbsp;<span style="font-size: 1em;">Hepsi benim hatamdı! Çocuğu düşürmesi benim hatamdı!&nbsp;</span><span style="font-size: 1em;">Bir daha çocuk sahibi olamayacak olması benim hatamdı!&nbsp;</span><span style="font-size: 1em;">Başka adamları becermeye başlaması benim hatamdı!"&nbsp;</span></p>

  <p class="calibre2"><span style="font-size: 1em;">Belki ilaç duyularımı artırmıştı, ama birdenbire bu konuş</span><span style="font-size: 1em;">manın nereye varacağını anladım.</span></p>

  <p class="calibre2">"Ormandaki mezarlık... Ölü öğrenci..."</p>

  <p class="calibre2">Ben böyle deyince aniden sustu. Birden yorgun göründü.</p>

  <p class="calibre2">"Tanrım, onu bulduklarında, bunca yıldan sonra... " Kafasını sallayıp anıları uzaklaştırdı. "Evet, Diana'nınkilerden biriydi.&nbsp;<span style="font-size: 1em;">O zamana kadar yaptıklarından dolayı artık alıştım sanıyordum. Ama o öğrenci her zamanki hödüklerden farklıydı.&nbsp;</span><span style="font-size: 1em;">Akıllıydı, yakışıklıydı. Ve lanet olsun, o kadar</span> <i class="calibre3" style="font-size: 1em;">gençti</i> <span style="font-size: 1em;">ki.&nbsp;</span><span style="font-size: 1em;">Önünde koca bir hayat, koca bir kariyer vardı, peki ya benim elimde ne vardı?"</span></p>

  <p class="calibre2">"Sen de onu öldürdün... "</p>

  <p class="calibre2">"Kasıtlı değildi. Onun kamp kurduğu yere gidip köyden ayrılması için para teklif ettim. Ama almadı. Lanet olası aptal, gerçek bir aşk ilişkisi yaşadığını sanıyordu. Tabii ona ger<span style="font-size: 1em;">çeği gösterdim, küçük kaltağın aslında ne kadar hoppa oldu</span><span style="font-size: 1em;">ğunu anlattım. Tartıştık. Sonrası çorap söküğü gibi geldi."</span></p>

  <p class="calibre2">Sorumluluğu üstünden atarcasına omuz silkti.</p>

  <p class="calibre2">"Herkes onun basıp gittiğini varsaydı. Diana bile. Geldiği yerde daha çok vardı nasılsa, bu Diana'nın felsefesiydi. Hiç<span style="font-size: 1em;">bir şey değişmemişti. Hâlâ köyün boynuzlusuydum, bir maskaraydım. Ve sonunda bir gece, bir akşam yemeği davetinden arabamızla geri dönerken, buraya kadar, dedim. Taş bir köprü vardı, dönüp köprüye çıkmak yerine gaza bastım."</span></p>

  <p class="calibre2">Sergilediği bütün o canlılık boşalmıştı sanki. Sandalyeye bıraktı kendini, yaşlı ve bitkin görünüyordu.</p>

  <p class="calibre2"><span style="font-size: 1em;">"Ne var ki cesaretimi kaybettim. Son saniyede dönmeye çalıştım. Tabii çok geçti. Ünlü kaza böyle oldu işte. Lanet bir beceriksizlik daha. Ve o olayda bile Diana bana gülmüş oldu.&nbsp;</span><span style="font-size: 1em;">O en azından hemen öldü, bense böyle kaldım!"</span></p>

  <p class="calibre2">Bacağına vurdu.</p>

  <p class="calibre2">"İşe yaramaz! Manham'da yaşamak daha önce de yeterince kötüydü, ama şimdi buradaki, arkamdan gülen bütün insanlara, <i class="calibre3">sürüme,</i> onların hâlâ hiç bozulmamış zavallı küçük yaşamlarına, baktığımda o kadar çok... o kadar çok <i class="calibre3">tiksiniyorum ki!</i> Sana diyorum David, çoğunu öldürmeyi istediğim zamanlar oldu! Her birini! Ama cesaretim yoktu. Tıpkı kendimi öldürecek cesaretim olmadığı gibi. Ve sonra Mason kapımda bitiverdi, tıpkı sahibine kuş yakalayıp getiren bir kedi gibi. Benim kendi golemim!&nbsp;<span style="font-size: 1em;">Yüzünde neredeyse bir hayret ifadesi vardı. Karşıdan bana bakarken, enerjisinin yenilendiğini görebiliyordum.</span></p>

  <p class="calibre2">"Çamur, David, o buydu işte. Zerre kadar vicdanı yoktu, yaptıklarının sonucunu düşünmek diye bir şey bilmiyordu.&nbsp;<span style="font-size: 1em;">Onu yoğurmam için, ne yapacağını söylemem için öylece bekliyordu. Tasavvur edebiliyor musun? Ne lanet olası</span> <i class="calibre3" style="font-size: 1em;">coşturucu</i> <span style="font-size: 1em;">bir şeydi? O mahzende ayakta dikilmiş Sally Palmer'a bakarken, kendimi güçlü hissettim! Yıllardır ilk kez acınası &nbsp;bir sakat gibi hissetmedim kendimi. Hep tepeden bakan o kibirli kadına baktım; ağlıyordu, kan ve sümük içindeydi; o zaman kendimi güçlü hissettim!"</span></p>

  <p class="calibre2">Gözleri uğursuz bir ışıkla parladı. Ama hareketlerinin bü<span style="font-size: 1em;">tün deliliğine rağmen ne korkunç ki, gözleri aklı başında birinin gözleriydi.</span></p>

  <p class="calibre2">"Şansımın burada olduğunu biliyordum. Sadece Man<span style="font-size: 1em;">ham'a misilleme yapmak değil, ama Diana'nın hatırasını da aşağılamak, içimden şeytan çıkarır gibi çıkarmak! Diana her zaman dansıyla övünürdü, böylece Mason'a onun gelinliğini ve ona balayımızda aldığım müzik kutusunu verdim. Tanrım, o şeyden nefret ederdim! Diana o gün becereceği her kimse onunla buluşmaya hazırlanırken tekrar tekrar 'Ay Işı</span><span style="font-size: 1em;">ğı'nı çalardı. Böylece Mason'a Palmer denen kadına gelinliği giydirmesini, sonra da dışarıda beklemesini söyledim. Ve oraya gidip dans edişini seyrettim, o kadar korkmuştu ki, hareket etmekte güçlük çekiyordu. Onun</span> <i class="calibre3" style="font-size: 1em;">küçük düşmesini</i> <span style="font-size: 1em;">seyrettim! Tüm yaptığım buydu, ama ne kadar arındırıcıydı sana anlatamam! Onun Diana olmamasının neredeyse hiç önemi yoktu!"</span></p>

  <p class="calibre2">"Sen hastasın Henry... Yardıma ihtiyacın var... "</p>

  <p class="calibre2">"Ah, bu kadar sofu olma!" diye tersledi beni. "Mason onu nasılsa öldürecekti. Hem bir kez kanın tadını aldıktan sonra duracağını sanıyor musun gerçekten? Eğer teselli olacaksa, en azından onlara tecavüz etmedi. Bakmaktan hoşlanıyordu, ama dokunmaya cüret edemiyordu. Sonunda bir yolunu buluyordu tabii, ama tuhaf bir biçimde, kadınlardan neredeyse korkuyordu." Bu düşünce onu eğlendirmiş görünüyordu.</p>

  <p class="calibre2">"İronik, gerçeklen."</p>

  <p class="calibre2">"Onlara <i class="calibre3">işkence</i> yaptı!" diye bağırdım.</p>

  <p class="calibre2">Henry omuz silkti, ama dik dik bakışıma karşılık vermedi. "En kötüsü, onlar öldükten sonra geliyordu. Kuğu kanatları, bebek tavşanlar... " Tiksintiyle yüzünü buruşturdu. "Yine Mason'ın ritüellerinin parçaları. Gelinlik bile Mason için olayın bir parçası haline geldi. Bir şeyi bir kez yaptıktan sonra, o şey ritüelinin değişmezi haline geliyordu. Onları üç gün canlı tutmasının tek nedeni ne biliyor musun? Çünkü ilk öldürdüğü kadın üç gün sağ kalmıştı. Kaçmaya çalışınca Ma<span style="font-size: 1em;">son'ın tepesi attı, yoksa rahatlıkla dört beş gün de olabilirdi."</span></p>

  <p class="calibre2">Demek, Sally Palmer'ın dayak yemiş olması, ama Lyn Metcalf'ın dövülmemiş olmasının nedeni buydu. Sally'nin kimliğini gizleme çabası falan değildi. Sadece bir delinin ö<span style="font-size: 1em;">ke nöbetiydi.</span></p>

  <p class="calibre2">Polis yeldeğirmenine baskın yapmadan önce Henry'nin bana verdiği tavsiyeyi hatırlayınca sandalyenin kollarını sımsıkı kavradım. <i class="calibre3">Kendini hazırlaman gerektiğini düşünmüyor musun?</i> Yanlış yere gittiklerini biliyordu, Jenny'ye ne olacağını biliyordu. Eğer yapabilsem, onu hemen oracıkta öldürürdüm.</p>

  <p class="calibre2">"Niçin Jenny?" dedim boğuk bir sesle. "Niçin o?"</p>

  <p class="calibre2">Kayıtsız davranmaya çalıştı, ama beceremedi. "Lyn Metcalf'la aynı nedenden. Sadece Mason'ın gözüne takılmış işte."</p>

  <p class="calibre2">"Yalancı!"</p>

  <p class="calibre2">"Pekala, <i class="calibre3">ihanete</i> uğramış hissettim!" diye bağırdı. "Seni oğ<span style="font-size: 1em;">lum gibi görüyordum! Bu kokuşmuş, boktan yerde tek düzgün şey sendin ve sonra onunla tanıştın! Buradan ayrılıp yeni bir hayata başlamanın an meselesi olduğunu biliyordum.&nbsp;</span><span style="font-size: 1em;">Bu bana kendimi fena halde</span> <i class="calibre3" style="font-size: 1em;">yaşlı</i> <span style="font-size: 1em;">hissettirdi! Ve sonra polise yardım ettiğini de söyleyince, arkamdan gizlice işler çevirdi</span><span style="font-size: 1em;">ğini, ben sadece... sadece... "</span></p>

  <p class="calibre2">Gerisini getiremedi. Yavaş yavaş, onu uyandırmayacak şekilde, tekerlekli sandalyede yerimi değiştirmeye uğraştım, bunun odanın üzerime çullanması ve etrafımda eğilip bükülmesine yol açmasına aldırmamaya çalıştım.</p>

  <p class="calibre2">"Ama sana zarar vermeyi hiç istemedim David," diye vurguladı. "Mason'ın buraya yine kloroform almaya, hani 'hırsızlığa' geldiği gece vardı ya? Sen az kalsın çalışma odasına girecekken ben de oradaydım, ama seni kesmeye kalktığını yemin ederim bilmiyordum. Daha sonra, koridordan yeni geli<span style="font-size: 1em;">yorum sandığın zaman seni görünce fark ettim. Ve ertesi sabah, sandala binmeye çalışırken bulmuştun ya beni?"</span></p>

  <p class="calibre2">Hem özür dileyen hem de kendiyle övünen bir bakışla baktı bana.</p>

  <p class="calibre2">"Binmeye çalışmıyordum. Sandaldan çıkıyordum."</p>

  <p class="calibre2">Şimdi düşününce her şey çok açıktı. Hem Henry'nin hem de Mason'ın evleri gölün kıyısındaydı ve özellikle aramıyorsanız, geceleyin küçük bir sandalın sessizce suyun üzerinde ilerlediğini fark etme şansınız yok gibi bir şeydi.</p>

  <p class="calibre2">"Onu durdurmaya gitmiştim," diye devam etti Henry.&nbsp;<span style="font-size: 1em;">"Fikrimi değiştirdiğimi söylemeye. Saatlerimi aldı, ama telefonu olmadığı için başka yolu yoktu. Fakat zaman kaybıymış. Mason bir kez bir işe başladı mı, onu yerinden milim oynatamazsın. Cesetleri bataklığa bırakmayı seviyor. Onlardan tamamen kurtulması gerektiğini anlatmaya çalıştım ona, ama ilgilenmedi bile. İnsana o lanet olası boş ifadeyle bakıp, gene bildiğini okuyor."</span></p>

  <p class="calibre2">"Yani Jenny'yi almasına izin verdin... Sen de gittin... ve Jenny'yi seyrettin..."</p>

  <p class="calibre2">Ellerini havaya kaldırdı, sonra çaresizce iki yana bıraktı tekrar. "Bu hale geleceğini asla beklemiyordum. Lütfen bana inan David, seni incitmeyi asla istemedim!"</p>

  <p class="calibre2">Yüzümü inceliyor, anladığıma dair bir işaret arıyordu umutsuzca. Bir an sonra gözlerindeki umudun söndüğünü gördüm. Ağzını çarpıtarak gülümsedi.</p>

  <p class="calibre2">"Evet, pekala, hayat hiçbir zaman bizim istediğimiz gibi gitmez, değil mi?"</p>

  <p class="calibre2">Birdenbire elini sehpaya vurdu.</p>

  <p class="calibre2">"Lanet olsun David, Mason'ın öldüğünden niçin emin olmadın? O zaman kıza rağmen şansımı deneyebilirdim! Ama şimdi başka seçeneğim yok!"</p>

  <p class="calibre2"></p>

  <p class="calibre2">Hayal kırıklığı bütün koridorda yankılandı. Elini yüzünden geçirdi, sonra kıpırdamadan oturdu, gözleri boşluğa dikilmişti. Bir süre sonra tekrar gücünü topladı.</p>

  <p class="calibre2">"Hadi şu işi bitirelim," dedi cansız bir tonda.</p>

  <p class="calibre2">Tam bedenini öne verip ayağa kalkarken bütün gücümü topladım ve tekerlekli sandalyeden üzerine atıldım.</p>

  <p class="calibre2"><br /></p>

  <p class="calibre2"><br /></p>

  <p class="calibre2"></p>

  <p class="calibre2"></p>

  <h1 id="sigil_toc_id_31">31</h1>

  <div>
    <br />
  </div>

  <p class="calibre2"><span class="calibre5" style="font-weight: normal;">Z</span>ayıf bir girişimdi. Bir anda bacaklarım gevşedi, koridorun döşemesine yığıldım, arkamda kalan tekerlekli sandalye takırtıyla yan devrildi. Ani hareket odanın yeniden fırıl fırıl dönmesine yol açmıştı. Oda çılgın bir açıyla meyillenirken gözlerimi sımsıkı kapadım, bütün isyan umutlarım süratle yok oldu.</p>

  <p class="calibre2">"Ah, David, David,'' dedi Henry üzüntüyle.</p>

  <p class="calibre2">Döşeme hızla döner ve kayarken orada öylece yatıyor, Henry'nin iğneyi saplamasını ve ardından son siyahlığın üzerime çökmesini çaresizce bekliyordum. Hiçbir şey olmadı.n<span style="font-size: 1em;">Gözlerimi açtım, baş dönmesi arasından gözlerimi Henry'ye odaklamaya çalıştım. Bana kaygıya benzer bir ifadeyle gözlerini dikmiş bakıyor, şırıngayı elinde kararsızca tutuyordu.</span></p>

  <p class="calibre2">"Daha da kötüleştirmekten başka bir şey yapmıyorsun.&nbsp;<span style="font-size: 1em;">Sana bunu yaparsam ölürsün. Lütfen beni mecbur bırakma."</span></p>

  <p class="calibre2">"Nasılsa yapacaksın..." diye geveledim.</p>

  <p class="calibre2">Ayağa kalkmaya uğraştım. Kollarımda hiç kuvvet, yoktu ve harcadığım o ani efor yüzünden başım zonkluyordu. Gö<span style="font-size: 1em;">rüşüme ağır ağır bir sis bulutu sızmaya başlarken tekrar yere yığıldım. Sisin içinden Henry'nin eğilip bileğimi tuttuğunu gördüm. Elimi çekecek halim yoktu, önkolumun yumuşak derisine iğneyi dayarken seyredebildim sadece. Kendimi ha</span><span style="font-size: 1em;">zırlamaya çalıştım, işe yaramayacağını bilsem de ilaca direnmeye kararlıydım.</span></p>

  <p class="calibre2">Ama Henry şırıngayı bastırmadı. Ağır ağır geri çekti.</p>

  <p class="calibre2">"Yapamayacağım, böyle olmaz," diye mırıldandı.</p>

  <p class="calibre2">Şırıngayı tekrar cebine attı. Gözlerimin önündeki sis şimdi yayılıyor, koridor kararıyordu. Bilincimi yine kaybetmek üzere olduğumu hissediyordum. <i class="calibre3">Hayır!</i> Direndim, ama ne kadar tutmaya çalışsam da parmaklarımın arasından kayıyordu. Dünya görünmez oldu, geriye sadece muazzam, ritmik bir gümbürtü kaldı, o sesin benim kalp atışlarım olduğunu hayal meyal anladım.</p>

  <p class="calibre2">Yerden kaldırıldığımı sanki çok uzaklardan hissettim. Hareket duyusunun farkına vardım. Gözlerimi açtım; renkler ve şekillerden oluşan sürekli değişen bir kaleydoskop içimde bir mide bulantısı kabartınca gözlerimi tekrar kapadım. Mü<span style="font-size: 1em;">cadele ettim, bilincimi yine yitirmemeye kararlıydım. Bir sarsıntı oldu ve sonra yüzümde serin havayı hissettim. Gözlerimi açınca üzerimde çivit mavisi gökkubbeyi gördüm. Yıldızlar ve burçlar billur parlaklığındaydı, görünmez rüzgarlar üzerinde taşınarak hızla geçen parça parça bulutların arkasında bir görünüp bir kayboluyorlardı.</span></p>

  <p class="calibre2">Derin derin, nefes aldım, zihnimi netleştirmeye çalıştım, ileride Land Rover'ı görüyordum. Üzerinde olduğum tekerlekli sandalye dengesiz bir şekilde sarsıla sarsıla ona doğru ilerliyordu, çakıltaşlı araba yolundan geçerken tekerleklerden çatırtılar işitiliyordu. Şu an duyularım esrarengiz bir berraklık derecesinde bilenmişti sanki. Rüzgarda dalların hışırtı<span style="font-size: 1em;">sını işitiyor, ıslak toprağın bereketli kokusunu alıyordum.&nbsp;</span><span style="font-size: 1em;">Land Rover'ın üzerindeki çizikler ve çamur lekeleri kıtalar kadar büyük görünüyordu.</span></p>

  <p class="calibre2">Yol hafif yokuş hale gelince beni itmeye uğraşan Henry'nin&nbsp;<span style="font-size: 1em;">hızlı hızlı soluduğunu işittim. Arabanın arkasına dolaşıp durdu, nefes nefeseydi. Hareket etmeye çalışmam gerektiğini biliyordum, ama bu bilgi kol ve bacaklarıma ulaşmıyordu sanki. Kendine gelince Henry sandalyeye tutuna tutuna etrafımı dolanıp arabaya yaklaştı ve sandalyeyi bırakıp arabaya tutundu. Yürüyüşü acayipti, adım atarken bacakları kazık gibi sertti. Land Rover'ın tek arka kapısını asılıp açtı ve eğilerek kenarına oturdu. Terden sırılsıklamdı, bitkinliğin verdiği solgunluğu ay ışığında bile belli oluyordu.</span></p>

  <p class="calibre2">Kafasını kaldırdı, nefes alışlarıyla göğsü inip kalkıyordu.&nbsp;<span style="font-size: 1em;">Beni gördüğünde gülümser gibi oldu.</span></p>

  <p class="calibre2">"Sen... aramıza geri dönmüşsün?" Halâ arabanın kenarında otururken bana doğru eğildi. Beni koltukaltlarımdan kavradı. ''Artık son raunt David. Hadi kalkıyoruz "</p>

  <p class="calibre2">Yıllarca tekerlekli sandalye kullanmaktan ötürü gövdesindeki kaslar ciddi ölçüde güçlenmişti ve o kaslarla şimdi beni&nbsp;<span style="font-size: 1em;">kaldırıyordu. Güçsüz bir şekilde debelenip karşı koymaya çalıştım. Homurdandı, daha sıkı kavradı. Beni sandalyeden kaldırırken arabanın kapısını yakaladım. O kadar yapışmış</span><span style="font-size: 1em;">tım ki, kapı benimle beraber sallanıyordu.</span></p>

  <p class="calibre2">"Hadi David, aptallaşma," dedi nefes nefese, bir yandan da beni. kapıdan ayırmaya çalışıyordu.</p>

  <p class="calibre2">Amansız bir mücadeleyle tutuyordum.</p>

  <p class="calibre2">"Bak, bırak şu lanet kapıyı!"</p>

  <p class="calibre2">Beni büyük bir güçle çekince kafamı kapının kenarına şiddetli bir şekilde çarptım. Sarsılmıştım, beni arabanın arkasındaki sert metal döşemeye yatırdı.</p>

  <p class="calibre2">"Ah, Tanrım, David, böyle yapmak istememiştim." Bir mendil çıkarıp alnıma bastırdı, kaldırdığında mendil ıslaklıktan koyulaşmıştı ve parlıyordu. Henry kanlı mendile baktı, sonra kapı çerçevesine yaslanıp gözlerini kapadı. "Tanrım, ne berbat iş."</p>

  <p class="calibre2"><span style="font-size: 1em;">Kafam müthiş acıyordu, ama temiz bir acıydı, ilacın yarattığı sisin arkasından neredeyse ferahlatıyordu beni. "Yapma...&nbsp;</span><span style="font-size: 1em;">Henry, bunu yapma..."</span></p>

  <p class="calibre2">"İstediğimi mi sanıyorsun? Şimdi artık sadece bitirmek istiyorum. Çok şey istemiyorum, değil mi?" Bitkin bir şekilde sallandı. "Tanrım, çok yoruldum. Sen içindeyken arabayı gö<span style="font-size: 1em;">le sürecektim ve bu iş burada bitecekti. Sandalla gidip Mason'ın işini bitirecektim. Ama şu an bütün bunları yapabileceğimi gerçekten sanmıyorum."</span></p>

  <p class="calibre2">Arkama, arabanın gölgeli içine uzandı. Doğrulduğunda elinde bir parça lastik hortum vardı.</p>

  <p class="calibre2">"Sen dışarıdayken bunu bahçeden kurtardım. Mason'ın buna artık ihtiyacı olduğunu sanmıyorum." Acımasız espri girişimi kısa sürdü. Çökmüş görünüyordu. "Eğer seni burada bulurlarsa iş daha beter karışacak, ama yapacak başka bir şey yok. Birazcık şansın yardımıyla, herkes bunun intihar olduğunu düşünecek. Mükemmel bir plan değil, ama böyle olmak zorunda."</p>

  <p class="calibre2">Henry arabanın arka kapısını çarpıp çıkarken içerideki ışık kesildi. Henry'nin kapıyı kilitlediğini, sonra arabanın dı<span style="font-size: 1em;">şında hareket ettiğini işittim. Doğrulup oturmayı denedim, ama yine o müthiş baş dönmesi başladı. Başınım dönmesini durdurmak istercesine kollarımı uzatınca elim tüylü bir nesneye değdi. Bir battaniye. Altında bir şey olduğunu gördüm ve buz gibi bir şokla ne olduğunu anladım.</span></p>

  <p class="calibre2">Jenny.</p>

  <p class="calibre2">Yolcu koltuğunun arkasına yere bırakılıvermişti. içerisi neredeyse karanlık olduğundan sadece sarı saçlı başının tepesi görülüyordu. Saçları koy ulaşıp keçeleşmiştı. Hareket etmiyordu.</p>

  <p class="calibre2">"Jenny! <i class="calibre3">Jenny!''</i></p>

  <p class="calibre2"></p>

  <p class="calibre2">Başından battaniyeyi sıyırdığımda hiç tepki vermedi. Teni buz gibiydi. Ah <i class="calibre3">Tanrım, hayır, lütfen</i> Tanrım.</p>

  <p class="calibre2">Birdenbire sürücü kapısı açıidı. Koltuğa dikkatle yerleşirken Henry oflayıp pufluyordu.</p>

  <p class="calibre2">"Henry... Lütfen bana yardım et."</p>

  <p class="calibre2">Henry motoru çalıştırırken sesim duyulmaz oldu. Motorun sesi şimdi daha alçak, düzenli bir homurtu halindeydi.&nbsp;<span style="font-size: 1em;">Henry sürücü penceresini hafif araladı, sonra dönüp bana baktı. Karanlıkta yüzünden anlam çıkarmak zordu.</span></p>

  <p class="calibre2">"Üzgünüm David. Gerçekten. Ama başka bir yol göremiyorum. "</p>

  <p class="calibre2">'Tanrı aşkına!"</p>

  <p class="calibre2">"Hoşçakal David."</p>

  <p class="calibre2">Sakar hareketlerle kendini koltuktan kaldırıp dışarı çıktı ve kapıyı kapadı. Bir an sonra pencerenin üst kısmındaki aralıktan içeri bir şey yılan gibi girdi.</p>

  <p class="calibre2">Lastik hortumdu bu. Motoru çalışır halde bırakmasının sebebini o zaman anladım.</p>

  <p class="calibre2">"Henry!" diye bağırdım, korkudan sesim daha güçlü çıkmıştı. Arabanın önünden geçişi bir an gözüme ilişti, eve geri dönüyordu. Kapalı olmasına rağmen, yattığım yerde eğilip bü<span style="font-size: 1em;">külerek uzanıp arka kapıyı açmaya çalıştım. Kımıldamadı bile.</span></p>

  <p class="calibre2">Egzoz dumanının kokusunu daha şimdiden alabiliyordum.&nbsp;<i class="calibre3" style="font-size: 1em;">Hadi ama! Düşün!</i> <span style="font-size: 1em;">Sürünerek sürücü koltuğuna, hortumun pencereden içeri girdiği yere doğru ilerlemeye başladım. Ama sürücü ve yolcu koltukları önümde aşılmaz engeller halinde yükseliyordu. Onlardan kuvvet alarak kendimi yukarı çekmeye çalışırken yine sis içine gömülmeye başladığımı hissettim.&nbsp;</span><span style="font-size: 1em;">Takatsiz bir şekilde tekrar yere yığıldım. Hayır.'</span> <i class="calibre3" style="font-size: 1em;">Bilincini kaybetme!</i> <span style="font-size: 1em;">Kafamı çevirdim, Jenny'nin hâlâ hiç kımıldamayan siluetine baktım ve gözlerimin kararmasına karşı mücadele ettim.</span></p>

  <p class="calibre2"></p>

  <p class="calibre2">Tekrar denedim. Koltuklar arasında dar bir açıklık vardı.&nbsp;<span style="font-size: 1em;">Kolumu oraya kanca gibi takıp kendimi kısmen de olsa yukarı kaldırmayı başardım. Bayılma tehlikesinin etrafımda gezindiğini, beni yine içine çekmekle tehdit ettiğini hissedebiliyordum. Kalbim acıtacak kadar hızlı atıyordu, biraz durup yavaşlamasını bekledim. Kendimi biraz daha kaldırdım, araba altımda sanki yalpalıyor, sağa sola sallanıyor gibi hissederken dişlerimi sıktım.</span> <i class="calibre3" style="font-size: 1em;">Hadi!</i> <span style="font-size: 1em;">Şimdi koltuklar arasındaki açıklı</span><span style="font-size: 1em;">ğa kısmen sıkıştırmıştım kendimi, göğsüm iki koltuk arasında sabitlenmiş haldeki alet kutusuna dayanıyordu. Kontak anahtarı yerinde duruyordu, ama bir kilometre ötede olmasından farksızdı. Onun da çok uzak kaldığını bilmeme rağmen, pencere koluna ulaşmaya çabaladım. Başım dönü</span><span style="font-size: 1em;">yordu, hortumun kara ağzının iğrenç açıklığına baktım.&nbsp;</span><span style="font-size: 1em;">Egzoz dumanına boğulmadan ona ulaşabilir miydim, hiçbir fikrim yoktu. Hem ulaşsam bile ne olacaktı? Henry gelip onu tekrar içeri sokardı, tabii sabrını yitirip diamorfinin kalanını bana enjekte etmeyeceğini varsayarsam.</span></p>

  <p class="calibre2">Ama aklıma yapacak başka bir şey gelmiyordu, el frenini kavrayıp güç alarak kendimi biraz daha yukarı çekerken ön camdan Henry'yi gördüm. Tekerlekli sandalyeye tüm ağırlı<span style="font-size: 1em;">ğını vererek yürüyordu, sandalyeyi iterek eve geri götürürken ne kadar bitkin olduğu açıkça görülüyordu.</span></p>

  <p class="calibre2">Hâlâ el frenini tutuyordum. Hiç düşünmeden freni boşalttım.</p>

  <p class="calibre2">Arabanın hafifçe kaydığını hissettim. Ama araba yolunun eve giden kısmı aşağıya doğru eğimli olmasına rağmen araba hareket etmedi. Ağırlığımı ileri verdim, arabayı sabit tutan ataleti kırmaya çalıştım, ama hiç etkisi olmadı. Gözüm otomatik vitese takıldı. Motor, egzozu ağır ağır içeri pompalarken otomatik vites park konumunda duruyordu.</p>

  <p class="calibre2"></p>

  <p class="calibre2">Gövdemi ileriye doğru atıp kolu düz sürüş konumuna getirdim.</p>

  <p class="calibre2">Araba kayarcasına ilerlemeye başladı. Ben hâla koltuklar arasında sıkışmış durumdaydım ve ön camdan Henry'nin arabanın yaklaştığını işittiğini gördüm. Arkasına baktı, ağzı şaşkınlıkla açıldı. Araba yokuşta hız kazanırken, yoldan çekilmek için yeterince zamanı var gibiydi. Ama belki de zaten bütün enerjisini kullanıp tüketmişti ya da sakat, bacakları yeterince hızlı tepki veremedi. Bir an için gözlerimiz buluştu ve sonra Land Rover ona çarptı.</p>

  <p class="calibre2">Tok bir ses işitildi ve Henry gözden kayboldu. Mide bulandırıcı bir sarsıntı hissettim, sonra bir tane daha. Sersemlemiş haldeydim, o süratle ön camda ev bir karaltı halinde belirince el frenini yakaladım, ama çok yavaştım. Araba bü<span style="font-size: 1em;">yük bir gürültüyle çarpıp durdu. Çarpmanın etkisiyle ileri fırlamış, allak bullak olmuş bir halde koltuğa serilmiştim.</span> <span style="font-size: 1em;">Motor homurtusu sürüyordu. Uzanıp kontağı kapadım. Sonra anahtarı aldım, beceriksiz hareketlerle kapıyı açmayı ba</span><span style="font-size: 1em;">şardım.</span></p>

  <p class="calibre2">İçeriye soğuk, temiz hava akın etti. Havayı iştahla içime çekerken araba yoluna devrildim. Sivri çakıllar üzerinde bir süre nefes nefese yatıp gücümü topladım. Sonra yerde yuvarlanarak dört ayak üzerinde durdum, arabadan destek alarak kendimi yukarı çektim. Aynı Henry'nin yaptığı gibi tutuna tutuna arka tarafa dolandım..</p>

  <p class="calibre2">Henry birkaç metre ileride, parçalanmış tekerlekli sandalyenin yanında kıpırtısız, karanlık bir şekil halinde yatıyordu.&nbsp;<span style="font-size: 1em;">Ama onu düşünmeye zamanım yoktu. Anahtarı kilide sokup güçlükle kapıyı açtım ve jenny'nin yanına çıktım.</span></p>

  <p class="calibre2">Yerinden oynamamıştı. Üzerindeki battaniyeyi çekerken ellerim, birbiriyle uyumsuz hareketler yapıyordu. <i class="calibre3">Lütfen, lütfen,</i>&nbsp;<i class="calibre3" style="font-size: 1em;">hayatta ol.&nbsp;</i><span style="font-size: 1em;">Teni solgun ve soğuktu, tehlikeli biçimde yoğun, şekerli aseton kokusu hâlâ nefes aldığına işaretti.</span> <i class="calibre3" style="font-size: 1em;">Tanrı'ya şü</i><i class="calibre3" style="font-size: 1em;">kür.</i> <span style="font-size: 1em;">Ona sarılmak, vücut sıcaklığımın birazını ona vermek istedim, ama bundan çok daha fazlasına acilen ihtiyacı vardı.</span></p>

  <p class="calibre2">Arabadan inip ayağa kalktım. Bu sefer daha kolay olmuş<span style="font-size: 1em;">tu; adrenalin ve çaresizlik hissi, vücudumun, ilacın zaten azalmakta olan etkisine karşı koymasına yardım ediyordu.&nbsp;</span><span style="font-size: 1em;">Hâlâ açık olan evin ön kapısının dikdörtgen şeklindeki aydınlığı dışarı vuruyordu. Yalpalayarak koridora yöneldim.&nbsp;</span><span style="font-size: 1em;">Duvardan destek alarak, daha önce Henry'nin dayanıp güç aldığı telefon sehpasına doğru sendeleyerek ilerledim. Az kalsın yanındaki sandalyeye yığılıp kalacaktım, ama ayakta kalmayı becerdim. Oturursam bir daha kalkamayabileceğimi biliyordum, o yüzden telefona elimi atarken de ayaktaydım.&nbsp;</span><span style="font-size: 1em;">Mackenzie'nin numarasını hatırlayamıyordum, 999 acil servisi ararken parmaklarım hissiz ve hareketleri uyumsuzdu.</span></p>

  <p class="calibre2">Operatör cevap verdiği sırada aniden başlayan bir baş&nbsp;<span style="font-size: 1em;">dönmesiyle sarsıldım. Konuşurken gözlerimi kapamak zorunda kaldım. Ayrıntıları anlatırken yoğunlaşmak için çaba harcıyordum, Jenny'nin yaşamının benim ne dediğimin anla</span><span style="font-size: 1em;">şılmasına bağlı olduğunun bilincindeydim. Acil durum' ve&nbsp;</span><span style="font-size: 1em;">'şeker koması' sözcüklerini düzgün telaffuz etmeye özen gösterdim, ama ağzımdan anlaşılmaz sözler çıktığını kendim de&nbsp;</span><span style="font-size: 1em;">işitebiliyordum. Operatör daha başka sorular sormaya başlarken, ahizeyi yerine bıraktım, İnsülin almak için buzdolabına gitmek niyetindeydim, ama sehpanın kenarına sımsıkı tutunur ve düşmemeye çalışırken, görüşüm gidip geliyordu ve bunu başaramayacağımı biliyordum. İnsülini alabilsem bile şu halimle ona iğne vurmayı göze alamazdım.</span></p>

  <p class="calibre2">Sarhoş gibi yalpalayarak tekrar dışarı çıktım. Arabaya zorlukla ilerlerken bastıran ağır yorgunluğa teslim olmaktan&nbsp;<span style="font-size: 1em;">korkuyordum. Jenny onu bıraktığım yerde yatıyordu, yüzü kıpırtısız ve bembeyazdı. Durduğum yerden bile nefesinin iyice kötülediğinı işitebiliyordum. Hırıltılı, düzensiz ve çok hızlıydı.</span></p>

  <p class="calibre2">"David."</p>

  <p class="calibre2">Henry'nin sesi fısıltıdan ibaretti. Dönüp ona baktım. Yerinden kıpırdamamıştı, başını bana çevirdi. Giysileri parlı<span style="font-size: 1em;">yordu, kandan koyulaşıp ıslanmışlardı. Etrafındaki solgun çakıltaşları kanla lekeliydi. Hafif ışıkta gözlerinin açık oldu</span><span style="font-size: 1em;">ğunu görebiliyordum.</span></p>

  <p class="calibre2">"Sana... sürpriz at olduğunu... söylemiştim..."</p>

  <p class="calibre2">Donup Jenny'ye bakmaya başladım.</p>

  <p class="calibre2">' ' Lütfen... "</p>

  <p class="calibre2">Ona bakmak istemiyordum. Ondan nefret ediyordum; sadece yaptıkları için değil, hattâ dönüştüğü bu adam yüzünden de değil, ama artık o tanıdığım adam olmadığı için. Yine de, tereddüt yaşamıştım. Şayet dönüp ona baksaydım ne yapmış olabilirdim, bundan bugün bile emin değilim.</p>

  <p class="calibre2">Fakat tam o anda Jenny'nin soluğu durdu.</p>

  <p class="calibre2">Soluk, alıp verme sesi aniden kesiliverdi. Bir an öylece bakakaldım, sonraki nefesini almasını bekliyor, kımıldayamı<span style="font-size: 1em;">yordum. Almadı. Sürünürcesine yanına çıktım.</span></p>

  <p class="calibre2">"Jenny? <i class="calibre3">Jenny!"</i></p>

  <p class="calibre2">Onu döndürürken kafası arkaya düştü. Gözleri aralıktı; insana acı verecek kadar güzel, kirpiklerle çevrelenmiş iki beyaz yarımay. Hummalı bir şekilde parmaklarımla nabzını aradım, ama yoktu.</p>

  <p class="calibre2">"Hayır!"</p>

  <p class="calibre2">Bu gerçek olamazdı, şimdi değil. Panikten neredeyse felç olmuştum. Düşün. <i class="calibre3">Düşün!</i> Adrenalin zihnimi berraklaştırmama yardım etti; Jenny yi tekrar sırtüstü çevirdim, battaniyeyi <span style="font-size: 1em;">kapıp dürerek boynunun altına yerleştirdim. Eğitimim sırasında kalp masajının nasıl yapılacağını öğrenmiştim, ama gerçekte hiç yapmamıştım. Hantallığıma lanet ederek Jenny'nin kafasını geriye yatırdım, burnunu iki parmağımla sıktım ve dilini düzeltmek için sarsak parmaklarımı ağzına soktum. Dudaklarına eğilirken başım dönüyordu, ağzına nefes verdim -bir, iki- ardından göğüs kemiğinin üstüne ellerimi koyup ritmik bir şekilde bastırıp saymaya başladım.</span></p>

  <p class="calibre2"><i class="calibre3">Hadi, hadi!</i> diye yalvardım sessizce. Ağzına tekrar nefes verdim, tekrar kalp masajına geçtim. Bunu tekrarladım. Cansız ve tepkisiz yatıyordu. Ona suni teneffüs uygular, kalbine hayata dönmesi emrini vermeye çalışırken artık ağlıyordum, gözlerimdeki yaşlar yüzünden net göremez olmuştum. Bedeni gevşemiş ve cansızdı.</p>

  <p class="calibre2"><i class="calibre3">İşe yaramıyor.</i></p>

  <p class="calibre2">Bunu bilsem de düşünmemeye çalışıp tekrar ağzına nefes üfledim, sayarak tekrar göğüs kemiğine basınç uyguladım.</p>

  <p class="calibre2">Tekrar yaptım. Ve tekrar.</p>

  <p class="calibre2"><i class="calibre3">O gitti.</i></p>

  <p class="calibre2"><i class="calibre3">Hayır!</i> Hiddetlenmişim, kabul etmiyordum. Gözyaşlarından hiçbir şey göremez halde suni teneffüse devam ettim.&nbsp;<span style="font-size: 1em;">Bütün dünyam hiç düşünmeden aynı şeyleri yinelemeye indirgenmişti.</span> <i class="calibre3" style="font-size: 1em;">Üfle, basınç uygula, say. Üfle, basınç uygula, say.</i></p>

  <p class="calibre2">Zaman duygumu yitirmiştim. Siren seslerinin yaklaştığını da arabaya yansıyan ışıklarını da fark etmemiştim bile.&nbsp;<span style="font-size: 1em;">Jenny'nin hareketsiz ve soğuk bedeninden ve kendi çaresiz ritmimden başka bir şey yoktu benim için. Üzerimde elleri hissettiğimde bile vazgeçmeyi reddettim.</span></p>

  <p class="calibre2">"Hayır! Çekilin başımdan!"</p>

  <p class="calibre2">Onlarla mücadele etmeye kalktım, ama beni arabadan ve Jenny'den çekerek uzaklaştırdılar. Evin önündeki araba yolu <span style="font-size: 1em;">yanıp sönen ışıklar ve araçlarla tam bir keşmekeş içindeydi.&nbsp;</span><span style="font-size: 1em;">Sağlık görevlileri beni bir ambulansa yönlendirirken kalan son gücüm de tükendi. Çakıllığa yığıldım. Önümde Mackenzıe'nin yüzü belirdi. Sorular sorup durduğunu görebiliyordum, ama hiç kulak vermedim. Land Rover'ın etrafında telaş</span><span style="font-size: 1em;">lı bir hareketlenme oldu.</span></p>

  <p class="calibre2">Sonra o karışıklığın arasından neredeyse kalbimi durduran o sözcükleri işittim.</p>

  <p class="calibre2">"İşe yaramıyor. Çok geç."</p>

  <p class="calibre2"><br /></p>

  <p class="calibre2"></p>
</body>
</html>
