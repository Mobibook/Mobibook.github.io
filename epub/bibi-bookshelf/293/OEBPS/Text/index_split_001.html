<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h1 class="calibre6 sigil_not_in_toc" id="calibre_pb_0"></h1>

  <h1 id="sigil_toc_id_8">8</h1>

  <p class="calibre2">Köyün büyük kısmı araştırmaya yardımcı olmak için sıraya dizilmiş gibiydi. Başka bir zamanda veya farklı koşullarda olsa, Lyn Metcalf m kendi isteğiyle evini terk etmiş&nbsp;<span style="font-size: 1em;">olabileceği düşünülebilirdi. Ah, insanlar o ve Marcus'un gayet mutlu göründüklerinde genel olarak hemfikirdi. Ama asla bilemezdiniz. Fakat başka bir kadının öldürülmesinin hemen ardından ortadan kaybolması, anında çok daha uğursuz bir gö</span><span style="font-size: 1em;">rünüme büründü. Polis çabalarını ormanda ve Lyn'in koşuya gittiği bölgede yoğunlaştırırken, sağlığı ve gücü yerinde olan hemen hemen herkes onu bulmaya yardım etmek istiyordu.</span></p>

  <p class="calibre2">Güzel bir yaz akşamıydı. Arka planda güneşin batmak üzere olduğu, kırlangıçların alçalıp pike yaptıkları ve insanların az rastlanır bir toplumsal birlik duygusuyla sorun çözmek üzere birleştikleri, neredeyse şenlikli olabilecek bir atmosfer vardı. Ama hiç kimse kendilerini bir araya getiren sebebi uzun süre unutamıyordu. Üstelik yenilir yutulur cinsten olmayan bir başka gerçek daha çıkmıştı karşılarına.</p>

  <p class="calibre2">Bunu kim yapmışsa Manham'lı biriydi.</p>

  <p class="calibre2">Artık bir yabancıyı suçlamak olanaksızdı. Bundan sonra olmazdı. Aynı köyden iki kadın söz konusuyken, beklenmedik bir olay denilip geçiştirilemezdi ve kesinlikle rastlantı da değildi. Dışarıdan gelen birinin Sally Palmer'ı öldürdükten&nbsp;<span style="font-size: 1em;">sonra ayrılmayıp civarda kaldığına veya ikinci bir kurban almak için geri döndüğüne hiç kimse inanamazdı. Bunun da anlamı, kadınlardan birini keserek öldüren ve diğerini yola tel gererek kurduğu tuzağa düşüren her kimse köyden olmalıydı. Komşu köylerden birinden olma olasılığı da vardı, ama o zaman da niçin iki saldırının da Manham'da yapıldığı sorusundan kaçmak mümkün değildi. Diğer olasılıksa hem daha mümkün hem de daha korkutucuydu: Bizler sadece o iki kadını tanıyor değildik, aynı zamanda bu işlerin sorumlusu olan hayvanı da tanıyorduk.</span></p>

  <p class="calibre2">İnsanlar Lyn Metcalf'ı aramaya çıkarlarken bu farkına varış&nbsp;<span style="font-size: 1em;">halen kök salmaktaydı. Ve henüz çiçek açmamışsa bile filiz vermeye başlıyordu. Bu önce insanların birbirlerine biraz mesafeli davranmalarında gösterdi kendini. Katillerin de aramaya katıldığı cinayet vakalarını herkes biliyordu: katillerin olay karşısında nefret ve sempati duygularını açıkça ifade ettiği, hattâ timsah gözyaşları döktüğü, oysa kurbanın kanının daha ellerinde bile kurumadığı, son çığlıkları ve yalvarışları o kokuşmuş kalplerine kapatıp çürümeye bıraktıkları vakalar. Ve bir toplum olarak dayanışmasını gösterir, uzun çimen yapraklarının arasına ve çalıların altına dikkatle bakarken bile, daha şimdiden şüphe Manham'ı içinden zayıflatmaya başlamıştı.</span></p>

  <p class="calibre2">Akşam muayenelerini tamamladıktan sonra ben de aramaya katılmıştım. Merkez üssü, köyün hemen dışına, Marcus Metcalf'ın karısının kronometresini bulduğu ormana yolun izin verdiği ölçüde yakın bir noktaya yerleştirilen polis treyleriydi. İnsanlar da arabalarını her iki yanda ağaçlardan oluşan dört yüz metre uzunluğunda çitlerin arasına çekmişlerdi. Bazıları kendi adlarını listeden çıkarsalar da, aşırı hareketliliğin çekiciliğine kapılan çoğunluk gelmişti. Birkaç gazeteci de vardı, ama sadece yerel basından. O sıra ulusal basın henüz&nbsp;<span style="font-size: 1em;">hikâyenin farkında değildi, ya da belki bir kadının öldürülüp bir diğerinin kaçırılmasında özel bir haber değeri görmüyordu. Yakında bu durum değişecekti, ama o an için Manham henüz kendi işini nispeten gizlilik içinde yürütebiliyordu.</span></p>

  <p class="calibre2">Polis halkın arama çalışmalarını koordine etmekte yardı<span style="font-size: 1em;">mı olması amacıyla bir masa kurmuştu. Herhangi bir halkla ilişkiler uygulamasıydı aslında; hem topluma bir şeyler yaptığı duygusunu veriyor hem de gönüllülerin profesyonel ekiplere engel teşkil etmemesini sağlıyordu. Ama zaten Manham civarındaki bölgenin doğası o kadar vahşiydi ki, tamamım kontrol etmek olanaksızdı. Sırlarını vermediği gibi, arama yapanları da sünger gibi içine çekebilirdi.</span></p>

  <p class="calibre2">Marcus Metcalf'ı bir grup erkekle birlikte, fakat onlardan biraz uzakta ayakta dururken gördüm. Ağır işçilerdeki o şekli belirsiz kas kitlesine sahipti ve dağınık sarı saçların altında, normal şartlarda, hoş ve neşeli bir yüzü vardı. Şimdiyse bitkin görünüyordu, bronz rengi solmuştu. Nihayet yüz hatlarının sertliğine uygun bir durum bulan papaz Scarsdale onun yanındaydı. Oraya gidip bir şeyler söylemek istedim... ama ne? Duygudaşlık mı? Taziye mi? Fakat söyleyebileceğim her şey kof kalacaktı, üstelik zamanında neredeyse hiç tanımadı<span style="font-size: 1em;">ğım insanların beceriksizce sarf ettiği sözlere pek müteşekkir kalmadığımı da hatırlıyordum, o yüzden vazgeçtim. Bunun yerine onu pederin hizmetleriyle baş başa bırakıp, görevlilerin nereye gidileceğini söyledikleri masaya yöneldim.</span></p>

  <p class="calibre2">Bu karardan pişman olacaktım.</p>

  <p class="calibre2">Bir grupla beraber bataklık bir alanda birkaç saat hiçbir sonuç almadan zorlu bir yürüyüş yaptık; otoriter annesi yanında olmadan dışarı çıkmak için bahane bulduğuna memnun görünen Rupert Sutton da grubumuzdaydı. Cüssesi yü<span style="font-size: 1em;">zünden diğerlerimize yetişmekte zorlanıyordu, ama azimliy</span><span style="font-size: 1em;">di; grubumuz çok ıslak toprak parçalarına basmamaya çalışarak engebeli araziden ağır ağır geçerken, onun ağzından derin nefesler aldığını işitiyordum. Bir keresinde kaydı ve dizlerinin üzerine düştü. Kalkmasına yardım ettim; terleyen vü</span><span style="font-size: 1em;">cudundan efor sarf eden bir hayvandan yayılana benzer bir koku geliyordu.</span></p>

  <p class="calibre2">"Kahretsin," dedi soluk soluğa; ellerini siyah eldivenler gibi kaplayan çamura bakarken yüzü utançtan kızarmıştı. Sesi şaşırtıcı biçimde ince, neredeyse kız sesi gibiydi. "Kahretsin,"&nbsp;<span style="font-size: 1em;">deyip duruyor, kızgın bir şekilde gözlerini kırpıştırıyordu.</span></p>

  <p class="calibre2">Bunun dışında sadece bir iki kişi konuştu. Akşam karanlığı çökmeye başlayınca aramaya devam etmek mantıksız hale geldi, biz de çalışmayı bırakıp geri döndük. Kararan manzara gibi, grubun genel havası da kasvetliydi. Aramaya çıkanlardan birçoğunun Black Lamb'de mola vereceğini, aradıklarının alkolden çok arkadaşlık olduğunu biliyordum. Önce doğruca evin yolunu tuttum. Ama o gece ben de diğerleri gibi yalnız kalmak istemedim, bunun üzerine birahanenin önüne park edip içeri girdim.</p>

  <p class="calibre2">Kilise hariç köydeki en eski bina birahaneydi; Manham'daki geleneksel saz damı olan az sayıda yapıdan biriydi.&nbsp;<span style="font-size: 1em;">Düzlükler'in başka bir yerinde olsaydı, süslenip aşırı zarif bir bakımlılığa kavuşturulurdu, ama ortada memnun edilecek sadece yerli halk olduğundan, ağır ağır çürümesini durdurmak için hiçbir gerçek çaba harcanmamıştı. Damındaki sazlar yavaş yavaş çürüyordu, boyasız duvarlarının sıvasıysa çatlamış ve lekelenmişti.</span></p>

  <p class="calibre2">Birahane bu gece iyi iş yapıyordu, ama parti atmosferinden çok uzaktı. Aldığım baş selamları ciddiydi, konuşmalar alçak ve kısık sesle yapılıyordu. Birahanenin tezgahına yaklaştığımda mekânın sahibi sessizce soruşturma yapar gibi çe<span style="font-size: 1em;">nesini kaldırdı. Tek gözü kördü, süt gibi beyaz teni yaşlanmakta olan bir labradora benzerliğini vurguluyordu.</span></p>

  <p class="calibre2">"Büyük bira lütfen Jack."</p>

  <p class="calibre2">"Sen de aramaya mı katıldın?" diye sordu bardağı önüme koyarken. Evet anlamında kafamı sallayınca elini kaldırıp biranın parasını almayı reddetti. "Şirketten."</p>

  <p class="calibre2">Daha ancak bir yudum almıştım ki, biri elini omzuma attı. "Bu gece gelebileceğini düşünmüştüm."</p>

  <p class="calibre2">Kafamı kaldırıp yanıbaşımda beliren deve baktım. "Merhaba Ben."</p>

  <p class="calibre2">Ben Anders'ın boyu 1.95'in üzerindeydi ve bunun yarısı kadar da ene sahip görünüyordu. Hickling Broad doğal parkında korucuydu. Bütün yaşamını bu köyde geçirmişti. Birbirimizi çok seyrek görürdük, ama onu severdim. Huzurlu bir arkadaşlığı vardı; onunla sohbet ederken sessizliği sürdürmenin rahatlığını yaşardım. Sanki darmadağın edilmiş&nbsp;<span style="font-size: 1em;">de, sonra ancak kısmen düzeltilmiş gibi görünen iri kemikli yüzünde çok hoş, neredeyse hülyalı bir gülümsemesi vardı.&nbsp;</span><span style="font-size: 1em;">Koyu tenli yüzünde gözleri uygunsuz biçimde parlak ve ye</span><span style="font-size: 1em;">şil görünüyordu.</span></p>

  <p class="calibre2">Normalde gözlerinde neşeli mizacının pırıltısı olurdu, ama şimdi içlerinde hiç pırıltı yoktu. Dirseğini tezgaha dayadı. "İşler fena."</p>

  <p class="calibre2">"Berbat."</p>

  <p class="calibre2">"Lyn'i birkaç gün önce gördüm. Tasasız mı tasasızdı. Sally Palmer da aynı şekilde. Yıldırımla ikinci kez çarpılmak gibi."</p>

  <p class="calibre2">"Öyle."</p>

  <p class="calibre2">"Umarım sadece bir yerlere kaçmıştır. Durum iyi görünmüyor ama, değil mi?"</p>

  <p class="calibre2">"Hayır, pek sayılmaz."</p>

  <p class="calibre2">"Tanrım, zavallı Marcus. Neler yaşadığını düşünmeye bi<span style="font-size: 1em;">le katlanamıyorum." Etraftan duyulmasın diye sesini alçaltarak devam etti. "Sally Palmer'ın fena halde doğrandığına dair bir söylenti dolaşıyor. Eğer Lyn'i kaçıran aynı adamsa...&nbsp;</span><span style="font-size: 1em;">Tanrım, insan o herifin boynunu kırmak istiyor, değil mi?"</span></p>

  <p class="calibre2">Başım önümde bardağıma bakıyordum. Anlaşılan, polise yardım ettiğim haberi sızmamıştı. Buna memnundum, ama kendimi tuhaf hissediyordum, sanki soruşturmaya dahil oldu<span style="font-size: 1em;">ğumdan söz etmemem beni yalancı durumuna düşürüyordu.</span></p>

  <p class="calibre2">Ben kocaman kafasını ağır ağır iki yana sallıyordu. "Sence hiç şansı var mı?"</p>

  <p class="calibre2">"Bilmiyorum."</p>

  <p class="calibre2">Verebileceğim en dürüst cevap buydu. Mackenzie'nin daha önce ne dediğini hatırlıyordum. Ben haklıysam, o halde Sally Palmer, ortadan kaybolmasından üç gün sonrasına kadar hayattaydı. Psikolojik profil çıkarmak işim değildi, ama seri katillerin bir şablonu izlediklerini biliyordum. Yani eğer bu aynı adamsa, Lyn'in hâlâ hayatta olma şansı vardı.</p>

  <p class="calibre2"><i class="calibre3">Hâlâ hayatta.</i> Tanrım, bu olabilir miydi? Ve eğer öyleyse, daha ne kadar yaşayacaktı? Kendime elimden geleni yaptığımı, polise benden bekleyebileceği makul yardımda bulunduğumu söylemiştim. Ama şimdi bu ucuz bir bahane gibi görünüyordu.</p>

  <p class="calibre2">Ben'in bana baktığını fark ettim. "Pardon?"</p>

  <p class="calibre2">"İyi misin dedim. Çok bitkin görünüyorsun."</p>

  <p class="calibre2">"Sadece uzun bir gün oldu."</p>

  <p class="calibre2">"Hem de nasıl." Kapı eşiğine bakarken yüzü ekşidi. "Tam da daha kötüsü olamaz diye düşünürken... "</p>

  <p class="calibre2">Dönüp bakınca karanlık bir figür halinde Peder Scarsdale'i gördüm, içeri girerken ışığı kesiyordu. Sert yüzüyle bara doğru ilerlerken konuşmalar kesildi.</p>

  <p class="calibre2">"Oraya bir içki almaya gittiğini sanmıyorum," diye mırıldandı Ben.</p>
</body>
</html>
