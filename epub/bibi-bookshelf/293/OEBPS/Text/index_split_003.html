<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre6 sigil_not_in_toc" id="calibre_pb_2"></h2>

  <h1 id="sigil_toc_id_9">9</h1>

  <p class="calibre2">Ertesi sabah tuzaklarda iki kişi daha yaralandı. Birbirinden bağımsız olaylardı ve ikisi de önceki gece yaşanan olayın yakınında cereyan etmemişti. Biliyorum, çünkü muayenehanemizin daimi bir hemşiresi olmadığından, ikisini de ben tedavi ettim. Kadın polis olan yaralılardan birinin baldı<span style="font-size: 1em;">rına, üstü örtülmüş bir deliğe sivri ucu yukarı gelecek şekilde yerleştirilmiş bir sopa saplanmıştı. Scott Brenner'a yaptı</span><span style="font-size: 1em;">ğım gibi elimden geleni yaptım ve onu dikiş atmaları için hastaneye yolladım. Yörede çiftlik işçisi olan diğer yaralı Dan Marsden'in yarası daha yüzeyseldi; sert deri çizmesi oldu</span><span style="font-size: 1em;">ğundan, tel ilmek bacağını derin kesmemişti.</span></p>

  <p class="calibre2">Ben yarasına pansuman yaparken, "Tanrım, onu oraya koyan piçi bir elime geçirsem," dedi gıcırdattığı dişlerinin arasından.</p>

  <p class="calibre2">"İyi mi gizlenmişti?"</p>

  <p class="calibre2">"Lanet şey hiç görünmüyordu. Hele büyüklüğü! O kadar büyük bir şeyle ne yakalamayı umduklarını Tanrı bilir."</p>

  <p class="calibre2">Bir şey demedim. Ama tuzaklara galiba tam da hedeflenen şeyler yakalandı diye düşündüm.</p>

  <p class="calibre2">Mackenzie de öyle düşünmüştü. Lyn Metcalf'ın aranması<span style="font-size: 1em;">nı geçici olarak durdurdu ve mobil polis istasyonunun yanı</span><span style="font-size: 1em;">na bir de ilkyardım merkezi kurdurdu. Aynı zamanda herke</span><span style="font-size: 1em;">sin ormandan ve köy çevresindeki tarlalardan uzak durmaları konusunda uyarıda bulundu. Sonuç tahmin edilebileceği gibi oldu. Genelde önceki ruh hali şoktan hissizleşme şeklindeyken, Manham civarındaki kırlık alanların bundan böyle güvenli yerler olmadığı haberi gerçek korkuyla ilk temasa sebep oldu.</span></p>

  <p class="calibre2">Elbette buna inanmayı reddedenler ya da bütün yaşamları boyunca tanıyıp bildikleri topraklardan korkmayacaklarında dediğim dedik bir şekilde ısrar edenler de vardı. Lamb'de bir öğleden sonra içip gaza gelen en gürültücü itirazcılardan birinin, kurumuş çimenle örtülmüş bir deliğe kazara ayağı<span style="font-size: 1em;">nın girmesi sonucu bileğinin kırılmasına kadar bu durum böyle devam etti. Attığı çığlıklar meselenin kafalara dank etmesinde polisin uyarılarından çok daha etkili oldu.</span></p>

  <p class="calibre2">Görevlendirilen polis sayısı arttıkça ve ulusal basın nihayet olup bitene uyanıp da mikrofonları ve kameralarıyla kö<span style="font-size: 1em;">ye doluştukça, Manham kuşatma altında bir yere benzemeye başladı.</span></p>

  <p class="calibre2">"Şimdilik yalnızca iki farklı tür tuzak var," dedi Mackenzie. "Telli olan daha çok basit tuzak tipinde, her yasak avcı<span style="font-size: 1em;">nın yapılışını bilebileceği türden. Tek farkı, bunların yetişkin birinin ayağını koparacak kadar büyük olması. Kazıklar daha da kötü. Eski bir asker veya şu sağ kalma meraklılarından olabilir. Ya da sadece iğrenç bir hayal gücüne sahip biri."</span></p>

  <p class="calibre2">"'Şimdilik' mi dedin?"</p>

  <p class="calibre2">"Tuzakları kim yerleştirdiyse ne yaptığını biliyor. Şimdiye kadarkiler gerçekten düşünülüp yapılmış. Daha başka sürprizler hazırlamadığını varsayamayız."</p>

  <p class="calibre2">"İstediği de bu olamaz mı? Arama çalışmalarını kesintiye uğratmak?"</p>

  <p class="calibre2">"Bence de bu çok mümkün. Fakat risk alamayız. Bulduk<span style="font-size: 1em;">larımız yalnızca yaralanmalara sebep oldu. Ormanda böyle akılsızca hareketlere devam edersek sonunda birileri ölecek."</span></p>

  <p class="calibre2">Bir kavşağa geldiğimizde durdu, öndeki arabanın geçmesini beklerken parmaklarıyla sabırsızca direksiyonu tıkırdatı<span style="font-size: 1em;">yordu. Pencereden dışarı baktım, anksiyetem sessizce nüksediyordu.</span></p>

  <p class="calibre2">O sabah ilk iş olarak Mackenzie'yi arayıp eğer hâlâ istiyorsa Sally Palmer'ın cesedinin kalıntılarını inceleyeceğimi söylemiştim. Bu kararı, sanki uyurken almışım gibi, uyandığım andan itibaren biliyordum. Zaten bir bakıma ben uyurken alındığını sanıyorum.</p>

  <p class="calibre2">Gerçekçi düşününce, ne kadar yararım dokunacağını bilmiyordum. Paslı bilgilerimin beni yüzüstü bırakmayacağını varsayarsam, olsa olsa ölümden bu yana geçen zaman aralığı konusunda daha kesin bir fikir verebilirdim. Ama bunun Lyn Metcalf'a yardım etmekte çok etkili olacağı gibi bir yanılsama içinde değildim. İşin özeti, hiçbir şey yapmamak benim için artık bir seçenek değildi.</p>

  <p class="calibre2">Ama bu durumdan da hiç memnun değildim.</p>

  <p class="calibre2">Mackenzie kendisine söylediğimde ne şaşırmış ne de çok etkilenmiş gibiydi. Sadece emniyet amirine danıştıktan sonra bana geri döneceğini söyledi. Muallakta kalmış hissiyle telefonu kapadım, acaba yanlış bir karar mı verdim diye geçti aklımdan.</p>

  <p class="calibre2">Fakat aradan yarım saat geçmemişti ki, beni geri arayıp öğleden sonra başlayıp başlayamayacağımı sordu. Ağzım kurumuştu, olur dedim.</p>

  <p class="calibre2">"Ceset hâlâ patalogda. Seni saat birde alıp oraya götürü<span style="font-size: 1em;">rüm," dedi.</span></p>

  <p class="calibre2">"Ben kendim gidebilirim."</p>

  <p class="calibre2">"Zaten istasyona geri dönmem gerek. Ayrıca seninle konuşmak istediğim bir iki şey var."</p>

  <p class="calibre2"></p>

  <p class="calibre2">Akşamki hasta randevularında yerime bakar mı diye sormaya Henry'ye giderken, Mackenzie'nin benimle konuşacaklarını merak ediyordum.</p>

  <p class="calibre2">"Elbette," demişti Henry. "İşin mi çıktı?"</p>

  <p class="calibre2">Bana beklentiyle bakmıştı. Her şeyden önce daha Mackenzie'nin beni niye görmesi gerektiğini bile ona anlatmamıştım. Bu yüzden kendimi kötü hissediyordum, ama daha fazla açıklama işin daha fazla kurcalanması demekti, ki buna hazır değildim. Gerçi daha fazla erteleyemeyeceğimi de biliyordum. Ona en azından bu kadarını borçluydum.</p>

  <p class="calibre2">"Hafta sonuna kadar bana izin ver," demiştim. O zamana dek yapmam gereken iş bitmiş olur ve endişelenmem gereken randevular da olmazdı. "Sana her şeyi o zaman anlataca<span style="font-size: 1em;">ğım."</span></p>

  <p class="calibre2">Beni inceleyerek, "Her şey yolunda mı?" demişti.</p>

  <p class="calibre2">"Yolunda. Sadece... karmaşık."</p>

  <p class="calibre2">"Genellikle öyledir zaten. Köyün lanet gazetecilerle kaynayacağını ve polisin herkese sorular sorup duracağını geçen hafta bu vakitler kime söylesen inanmazdı. Bütün bu iş nereye varacak, insan merak ediyor."</p>

  <p class="calibre2">Ortamı neşelendirmeye çalışmıştı. "Tamam. Pazar öğlen yemeğe gel. Canım yemek yapmak istiyor, ayrıca açmak için bahane aradığım güzel bir şişe Bordeaux'm var. Miden doluyken konuşmak her zaman daha kolaydır."</p>

  <p class="calibre2">Açıklamayı hiç değilse biraz daha erteleyebileceğime memnun olup, davetini kabul etmiştim.</p>

  <p class="calibre2">Mackenzie bir döner kavşağa ulaşırken trafik akıyordu.&nbsp;<span style="font-size: 1em;">Sanki yeni temizlenmiş gibi derli toplu olan arabanın içi mentollü oda spreyi ve onun tıraş losyonunun kokusuyla doluydu. Dışarıda yollar, caddeler kargaşa ve gürültü içindeydi.&nbsp;</span><span style="font-size: 1em;">Aynı zamanda hem tanıdık hem de yabancı geliyordu. En&nbsp;</span><span style="font-size: 1em;">son şehirde olduğum zamanı hatırlamaya çalışırken hayretle fark ettim ki, köye geldiğim o yağmurlu öğleden sonrasından beri Manham'ın dışına bu ilk çıkışımdı. Birbiriyle çatışan duygular içindeydim, köyden hiç çıkmamış olma arzusuyla kendimi bunca zaman oraya kapatmış olmam karşısında duyduğum şaşkınlık arasında kaldım.</span></p>

  <p class="calibre2">Her şeye rağmen dışarıda hayat devam ediyordu.</p>

  <p class="calibre2">Birbirleriyle itişen kalabalık bir öğrenci grubuyla okul kapısında onları hizaya sokmaya çalışan bir öğretmeni seyrettim. İnsanlar acele ediyordu, kendi işleriyle meşguldüler.&nbsp;<span style="font-size: 1em;">Hepsinin benimkine hiç değmeyen kendi yaşamları vardı. Ya da birbirlerininkine.</span></p>

  <p class="calibre2">Mackenzie, "Tuzaklarda kullanılan tel Lyn Metcalf'ı yakalamak için kullanılanla aynı tipte," deyince şimdiki zamana ve mekâna geri döndüm. "Ayrıca kuşu taşa bağlamak için kullanılan tel de öyle. Tek bir bobinden olup olmadıklarını bilmiyorum, ama bence bu sağlam bir varsayım."</p>

  <p class="calibre2">"Kuş olayından ne anlam çıkarıyorsun?"</p>

  <p class="calibre2">"Henüz emin değilim. Lyn'e panik yaşatmak için olabilir.&nbsp;<span style="font-size: 1em;">Bir şey anlatmak istiyordur veya imzası gibi bir şey olabilir."</span></p>

  <p class="calibre2">"Sally Palmer'ın vücudunda bulunan kanatlar gibi mi?"</p>

  <p class="calibre2">"Mümkün. Bu arada, kanatlarla ilgili ornitologdan bilgi geldi. Dilsiz kuğuymuş. Özellikle yılın bu zamanı buralarda çok olurlar."</p>

  <p class="calibre2">"Kuğu kanatlarıyla yeşilbaş arasında bir bağlantı var mı sence?"</p>

  <p class="calibre2">"Rastlantı olduğuna inanamam, eğer kastın buysa. Belki de adamın kuşlara karşı bir şeyi var." Yavaş giden bir minibüsü solladı. "Konuyla ilgili çalışan psikologlarımız var şu an, nasıl bir zihin yapısıyla uğraştığımıza dair bize belli bir fikir verecekler. Ayrıca diğer alanlarda uzmanları da düşün<span style="font-size: 1em;">mek gerek, çünkü karşımızdaki bir pagan ritüelinin bir par</span><span style="font-size: 1em;">çası veya satanizm olabilir. Ya da onun gibi bir zırvalık işte."</span></p>

  <p class="calibre2">"Ama öyle olduğunu sanmıyorsun?"</p>

  <p class="calibre2">İlk önce cevap vermedi, belli ki ne kadarını söyleyeyim diye düşünüp taşınıyordu. "Hayır, sanmıyorum," dedi sonunda. "Palmer'ın vücudundaki kanatlar herkesi çok heyecanlandırdı. Katilin dinsel ya da klasik sembolizm kullandı<span style="font-size: 1em;">ğına dair konuşmalar yapıldı, meleklerden Tanrı bilir daha nelere kadar. Gerçi şimdi ben o kadar emin değilim. Eğer ye</span><span style="font-size: 1em;">şilbaş kurban edilmiş veya sakatlanmış olsaydı, o zaman belki derdim. Fakat sadece telle bağlanması? Hayır, bence bizim oğlan sadece acı vermeyi seviyor. İstersen, buna caka satmak da diyebilirsin."</span></p>

  <p class="calibre2">"Tuzaklarda olduğu gibi."</p>

  <p class="calibre2">"Tuzaklarda olduğu gibi. Tabii ki bu da bizim hızımızı kesiyor. Arkasında daha başka neler bırakmış olabilir diye kaygılanarak arama çalışmalarımıza yoğunlaşamayız ki. Ama zaten niye uğraşalım ki? Bu kadar sıkıntıyı yaratacak kadar işi bilen biri izlerini nasıl örteceğini de biliyordur. Ama o ne yapıyor, bulalım diye kuşu bırakıyor, kurbanını tuzağa düşürmekte kullandığı kazıkları olduğu gibi bırakıyor ve şimdi de bunlar. Ya bizim bir şey bulmamız onu kaygılandırmıyor ya da sadece, bilmiyorum... "</p>

  <p class="calibre2">"Bölgesini mi işaretliyor?" diye fikrimi belirttim.</p>

  <p class="calibre2">"Onun gibi bir şey. Bize işbaşında olduğunu gösteriyor. O&nbsp;<span style="font-size: 1em;">kadar çaba da harcamıyor üstelik. Stratejik noktalara birkaç tuzak serpiştiriyor, sonra da geri çekilip eğlenceyi seyrediyor."</span></p>

  <p class="calibre2">Bir süre konuşmadım, Mackenzie'nin dediklerini düşündüm. "Bundan daha fazlası olamaz mı?"</p>

  <p class="calibre2">"Ne demek istiyorsun?"</p>

  <p class="calibre2"></p>

  <p class="calibre2">"Ormanı ve bataklıkları yasak bölgeler haline getirdi. İnsanlar tuzaklardan birine takılırım korkusuyla yürüyüşe çıkmaz olacaklar''</p>

  <p class="calibre2">Kaşlarım çatmıştı. "Ee?"</p>

  <p class="calibre2">"Belki de sadece acı vermeyi seviyor değildir. Belki korkutmayı da seviyordur"</p>

  <p class="calibre2">Mackenzie düşünceli bir edayla ön camdan dışarı bakı<span style="font-size: 1em;">yordu. Cam ezilmiş böceklerin kalıntılarıyla benek benek olmuştu. "Olabilir," dedi sonunda. "Dün sabah altı ile yedi arasında nerede olduğunu söylemenin sakıncası var mı?"</span></p>

  <p class="calibre2">Bu ani değişim, beni şaşırttı. "Saat altıda herhalde duştaydım. Sonra kahvaltı edip muayenehaneye gittim."'</p>

  <p class="calibre2">"Saat kaçta?"</p>

  <p class="calibre2">"Herhalde yediye, çeyrek vardı.''</p>

  <p class="calibre2">''Erken kalkmışsın."</p>

  <p class="calibre2">"İyi uyuyamadım."</p>

  <p class="calibre2">"Bu saatlere tanıklık edecek kimse var mı?"</p>

  <p class="calibre2">"Henry. Muayenehaneye vardığımda onunla bir fincan kahve içtim. Sütsüz, şekersiz, bunu da bilmek istersin diye söylüyorum."</p>

  <p class="calibre2">"Sadece rutin Dr. Hunter. Nasıl olduğunu bilirsin, ne de olsa geçmişte yeterince polis soruşturmasına dahil olmuş<span style="font-size: 1em;">sun."</span></p>

  <p class="calibre2">"Kenara çek."</p>

  <p class="calibre2">"Ne?"</p>

  <p class="calibre2">"Sadece kenara çek''</p>

  <p class="calibre2">İtiraz edecek gibi oldu, sonra sinyal lambasını yakıp arabayı yolun kenarına çekti.</p>

  <p class="calibre2">"Burada şüpheli olduğum için mi, yoksa yardımımı istedi<span style="font-size: 1em;">ğin için mi bulunuyorum?"</span></p>

  <p class="calibre2">"Bak, biz herkese..."</p>

  <p class="calibre2"></p>

  <p class="calibre2">"Hangisi?"</p>

  <p class="calibre2">"Pekala, özür dilerim, belki de bu şekilde dile getirmemeliydim. Ama bunlar bizim sormak zorunda olduğumuz sorular."</p>

  <p class="calibre2">"Bunlarla bir ilgim olduğunu düşünüyorsan, o zaman benim burada olmamam gerekir. Buna bayıldığımı mı sanıyorsun? Hayatımda bir daha ceset görmek zorunda kalmasam, benden mutlusu olmazdı. Bana güvenmeyeceksen şu an arabadan inebilirim."</p>

  <p class="calibre2">Mackenzie içini çekti. "Bak, senin bununla ilgili olduğunu filan düşünmüyorum... Düşünseydim, inan bana senin yardımını istemezdik. Ama köydeki herkese aynı şeyleri soruyoruz. Sorayım da bitsin gitsin dedim, anladın mı?"</p>

  <p class="calibre2">Yine de bana pat diye soru sorması hiç hoşuma gitmiyordu. Beni şaşırtmak istemişti, nasıl tepki vereceğimi görmek.&nbsp;<span style="font-size: 1em;">Bundan sonraki konuşmamızın da benzer bir sınav olup olmayacağını merak ettim. Ama hoşuma gitsin gitmesin, bu onun işiydi. Ve anlamaya başlıyordum ki, işinde iyiydi. Gö</span><span style="font-size: 1em;">nülsüzce kafamı salladım.</span></p>

  <p class="calibre2">"Artık yola devam edebilir miyim?" diye sordu.</p>

  <p class="calibre2">Gülümsemek zorunda kaldım. "Sanırım evet."</p>

  <p class="calibre2">Tekrar yola koyulduk. Bir süre sonra, "Peki muhtemelen ne kadar sürer? İnceleme yani," diye sordu sessizliği bozarak.</p>

  <p class="calibre2">"Söylemek zor. Cesedin durumuna çok bağlı. Patolog herhangi bir tahminde bulundu mu?"</p>

  <p class="calibre2">"Sayılmaz. Her ne kadar cinsel saldırı olup olmadığını söyleyemiyorsak da, çıplak bulunduğuna göre bu yüksek olasılık. Gövdesiyle kol ve bacaklarında çok sayıda küçük kesik var, ama hepsi yüzeysel. Patolog ölüm sebebinin boğazlanma mı, yoksa kafa yaralanmaları mı olduğunu bile kesin olarak söyleyemiyor. Bu konuya açıklık getirebilmen mümkün olabilecek mi?"</p>

  <p class="calibre2"></p>

  <p class="calibre2">"Henüz bilmiyorum." Suç mahallinin fotoğraflarını gördükten sonra bazı fikirler oluşmuştu kafamda, ama emin olana kadar taahhüt altına girmek istemiyordum.</p>

  <p class="calibre2">Mackenzie bana yandan bir bakış attı. "Muhtemelen sorduğuma pişman olacağımı biliyorum, ama tam olarak ne yapacaksın?"</p>

  <p class="calibre2">Ben bunu özellikle düşünmemeye çalışmıştım. Ama yanıtlar kendiliğinden geldi. "Cesedin röntgenini çekmem gerekecek, tabii eğer önceden çekilmemişse. Sonra yumuşak doku örnekleri alacağım, bunlardan ÖSGZ'yi bulacağım..."</p>

  <p class="calibre2">"Neyi?"</p>

  <p class="calibre2">"Ölüm sonrası geçen zaman. Temel olarak, ne kadar zaman önce öldüğünü bulmak için bedenin kimyasındaki de<span style="font-size: 1em;">ğişimleri analiz edebilirsin. Amino asitlerin bileşimi, uçucu yağ asitleri, protein yıkım seviyesi. Ardından da kalan bütün yumuşak dokuyu ayırmak zorundayım ki, iskeleti inceleyebileyim. Ne tür darbeler aldığını, bunlara ne tip bir silahın neden olduğunu görmek için. Böyle şeyler işte."</span></p>

  <p class="calibre2">Mackenzie tiksintiyle kaşlarını çatıyordu. "Nasıl yapıyorsun?"</p>

  <p class="calibre2">"Şey, pek fazla yumuşak doku kalmamışsa neşter veya forseps kullanabilirsin. Ya da cesedi birkaç saat kadar deterjanda kaynatırsın."</p>

  <p class="calibre2">Mackenzie suratını astı. "Niçin pratisyen hekim olmak istediğini artık biliyorum." Diğer sebeplerimi hatırladığı ânı görebildim. "Affedersin," diye ekledi.</p>

  <p class="calibre2">"Ziyanı yok."</p>

  <p class="calibre2">Bir süre konuşmadan yola devam ettik. Mackenzie'nin boynunu kaşıdığını fark ettim.</p>

  <p class="calibre2">"Henüz baktırmadın mı?" diye sordum.</p>

  <p class="calibre2">"Neye baktırmadım mı?"</p>

  <p class="calibre2"></p>

  <p class="calibre2">"Bene. Boynundaki beni kaşıyordun."</p>

  <p class="calibre2">Hemen elini çekti. "Kaşındı sadece." Bir otoparka girdi.&nbsp;<span style="font-size: 1em;">"İşte geldik."</span></p>

  <p class="calibre2">Arkasından gittim, hastaneye girdik. Giriş katında asansö<span style="font-size: 1em;">re binip bodrum katına indik. Morg uzun bir koridorun sonundaydı. İçeri girer girmez kokusunu aldım; sanki tek bir nefeste bile ciğerleri saran şekerli ve keskin bir kimyasal koku. İçerisi beyaz, paslanmaz çelik ve camdan oluşan bir bile</span><span style="font-size: 1em;">şimdi. Beyaz laboratuvar önlüğü giymiş Asyalı genç bir kadın biz içeri girdiğimizde bir masanın arkasında ayağa kalktı.</span></p>

  <p class="calibre2">"İyi günler Marina," dedi Mackenzie rahatça. "Dr. Hunter, Marina Patel. Marina sana yardım etmek için buralarda olacak."</p>

  <p class="calibre2">Genç kadın el sıkışırken gülümsedi. Ben henüz ne yapacağımı bilmez haldeydim; hem çok tanıdık hem de yabancı gelen bir ortama tekrar dönmeye kendimi alıştırmaya çalışı<span style="font-size: 1em;">yordum.</span></p>

  <p class="calibre2">Mackenzie saatine baktı. "Pekala, merkeze dönsem iyi olur. İşin bitince beni arayıver, seni aldırırım."</p>

  <p class="calibre2">O gittikten sonra genç kadın beklentiyle bana baktı, talimatlar için hazırdı. "Pekala... patolog siz misiniz?" diye sordum, o ânı biraz daha geciktirmek için.</p>

  <p class="calibre2">Dişlerini göstererek güldü. "Henüz değil. Sadece yüksek lisans öğrencisiyim. Ama umutlarım var."</p>

  <p class="calibre2">Kafamı salladım. İkimiz de kımıldamıyorduk.</p>

  <p class="calibre2">"Cesedi görmek ister misiniz?" diye sordu sonunda.</p>

  <p class="calibre2">Hayır. Hayır istemiyordum. "Olur."</p>

  <p class="calibre2">Bana bir laboratuvar önlüğü verdi ve o önde ben arkada ağır kanatlı bir kapıdan geçtik. Kapının ardında ameliyathaneye benzer daha küçük bir oda vardı. İçerisi soğuktu. Ceset paslanmaz çelik masada yatıyordu; donuk metal yüzey üze<span style="font-size: 1em;">rinde uyumsuz görünüyordu. Marina tepedeki sabit parlak ışıkları açınca, bütün ceset dokunaklı bir biçimde gözler önüne serildi.</span></p>

  <p class="calibre2">Bir zamanlar Sally Palmer olan şeye baktım. Ama burada, şimdi ondan geriye hiçbir şey kalmamıştı. Rahatlama hissettim, az sonra o da yerini mesleki duygusuzluğa bıraktı.</p>

  <p class="calibre2">"Tamam. Başlayalım," dedim.</p>

  <p class="calibre2">Kadın daha iyi günler görmüştü. Yüzü çiçekbozuğuydu ve yıpranmıştı, yüz hatları bir zamanlar sahip oldukları her ne ayırt edici özellik varsa kaybetmeye başlamıştı. Öne eğik başıyla, dünyanın bütün yükünü omuzlarında taşıyor gibi görünüyordu. Yine de boyun eğişinde soylu bir şey vardı, sanki nahoş kaderini kabullenmek zorunda kalmıştı.</p>

  <p class="calibre2">Meçhul aziz heykeli ayin boyunca dikkatimi çekti. Onda hoşuma gidenin ne olduğunu söyleyemezdim. Taştan bir sü<span style="font-size: 1em;">tunun üzerine oturtulmuş figür kabaca yontulmuştu ve benim eğitimsiz gözlerim bile heykeltıraşın orantı duygusunun zayıf olduğunu görebilirdi. Yine de ister geçen zamanın yumuşatıcı etkisi, isterse daha az tanımlanabilir bir şey olsun, onda ilgi çeken bir yan vardı. Yüzyıllarca dayanmış, altında yaşanan sayısız sevinçli günlere ve trajedilere tanıklık etmiş</span><span style="font-size: 1em;">ti. Başka herkes belleklerden silindikten çok sonra bile hâlâ oradaydı, tetikte ve sessiz. İyi ya da kötü, her şeyin geçici olduğunu hatırlatıyordu.</span></p>

  <p class="calibre2">Tam şu anda bu düşünce rahatlatıcıydı. Böyle sıcak bir akşamda bile eski kilise soğuk ve küf kokuluydu. Vitraylı penceresinden mavi ve leylakrengi ışıklar süzülüyordu; çok eskilerden kalma camlar yamulmuştu, kurşunlu çerçevelerinde dengesiz duruyorlardı. Kilisenin ortasındaki koridor artık yıpranıp pürüzsüzleşmiş farklı boylardaki taş levhalarla&nbsp;<span style="font-size: 1em;">döşeliydi, aralarına antik mezar taşları serpiştirilmişti. Bana en yakın olanına bir kafatası oyulmuştu, altına ortaçağda ya</span><span style="font-size: 1em;">şayan bir taş ustası kasvetli bir mesaj yazmıştı:&nbsp;</span></p>

  <p class="calibre2"><i class="calibre3" style="font-size: 1em;">Sen şimdi nasılsan, bir zamanlar ben de öyleydim.</i> <i class="calibre3" style="font-size: 1em;">Ben şimdi nasılsam, sen de öyle olacaksın.</i></p>

  <p class="calibre2">Scarsdale'in sinsi bariton sesi taş duvarlarda yankılanmaya başlarken, oturduğum sert ahşap sırada ağırlığımı diğer yanıma verdim. Herkes dini tören beklerken, tahmin edilebileceği gibi peder kendi tarzındaki dindarlığını, büyülenmiş&nbsp;<span style="font-size: 1em;">gibi dinleyen bir izleyici kitlesine aşılamak için bahane bulmuştu.</span></p>

  <p class="calibre2">"Bizler Sally Palmer'ın ruhu ve Lyn Metcalf'ın kurtulması için dua ederken bile, şüphesiz hepimizin cevaplanmasını istediği bir soru var. Niçin? Niçin bunun olması gerekti? Bu iki genç kadını bizden bu kadar vahşice çekip alan Tanrı'nın hükmü mü? Ama hükmün sebebi ne? Ve hakkında hüküm verilen kim?"</p>

  <p class="calibre2">Eski ahşap kürsüyü iki yandan iki eliyle kavrayan Scarsdale cemaatine yukarıdan öfkeyle bakıyordu.</p>

  <p class="calibre2">"Tanrı'nın hükmü herhangi bir zamanda, herhangi birimizin üzerine rastlayabilir. Onu sorgulamak bize düşmez.&nbsp;<span style="font-size: 1em;">Adil olmadığını haykırmak bize düşmez. Tanrı merhametli</span><span style="font-size: 1em;">dir, ama O'nun merhametini beklemeye hakkımız yoktur. Ve Tanrı'nın merhameti bizim anlamayabileceğimiz şekillerde dağıtılır. Sırf bilgisizliğimiz yüzünden onu kınamak bize düş</span><span style="font-size: 1em;">mez."</span></p>

  <p class="calibre2">Scarsdale soluklanmak için durunca sessizce flaşlar patladı. Basının kilisenin içine girmesine izin vermişti, bu da durumun gerçekdışılığını artırıyordu. Normalde az sayıda olan&nbsp;<span style="font-size: 1em;">cemaat şimdi kiliseden taşıyordu. Ben kiliseye ulaştığımda bütün sıralar doluydu, arka tarafta küçük bir boşluk görüp oraya güçbela ulaşmıştım.</span></p>

  <p class="calibre2">Kilise avlusundaki tıkış tıkış kalabalığı görene kadar aslında tören aklımdan tamamen çıkmıştı. Mackenzie beni Manham'a geri götürecek birini ayarlamıştı; sivil kıyafetli, suskun çavuş bu taksi şoförlüğü işini yapmak zorunda kalmasına belli ki içerlemişti. O günlük işimin bittiğini söylemek için Mackenzie'nin telefonunu aradığımda kapalıydı. Ama sesli mesaj bırakmıştım, o da hemen beni geri aramıştı.</p>

  <p class="calibre2">"Nasıl gitti?"</p>

  <p class="calibre2">"Gaz kromatografisi testleri için örnekler yolladım. Sonuçlar geldiğinde sana ölüm sonrası geçen zaman konusunda daha kesin bir şey söyleyebileceğim. Yarın iskeleti incelemeye başlayabileceğim. Böylece ne tür bir silahın kullanıldı<span style="font-size: 1em;">ğı hakkında daha iyi bir fikrimiz olabilir."</span></p>

  <p class="calibre2">"Henüz bir şey bulamadın yani?" Sesi hayal kırıklığına uğ<span style="font-size: 1em;">ramış gibiydi.</span></p>

  <p class="calibre2">"Sadece Marina bana patologun fikrine göre muhtemelen ölüm sebebinin boğazın kesilmesinden çok kafa yaralanmaları olduğunu söyledi."</p>

  <p class="calibre2">"Ve sen buna katılmıyorsun?"</p>

  <p class="calibre2">"Kafa yaralanmalarının ölümcül olmayacağını söylemiyorum. Ama boğazı kesilirken hâlâ hayattaydı."</p>

  <p class="calibre2">"Emin misin?"</p>

  <p class="calibre2">"Ceset zamanından önce kurumuş. Çok miktarda kan kaybı olmadıkça, bu sıcakta dahi bu kadar çabuk kurumayacağını biliyoruz. Ölümden sonra bu kadar kan akışı, boğazın kesilmesiyle bile gerçekleşmez."</p>

  <p class="calibre2">"Cesedin bulunduğu yerden alınan toprak örneklerinde demir oranı düşüktü," diye belirtti Mackenzie.</p>

  <p class="calibre2"></p>

  <p class="calibre2">Bunun anlamı cesedin bulunduğu yerdeki toprağın çok fazla kan emmediğiydi. Şahdamarı kesildiğinde fışkıracak kan miktarıyla kıyaslandığında, topraktaki demir oranı çok yüksek olmalıydı.</p>

  <p class="calibre2">"O halde başka bir yerde öldürüldü."</p>

  <p class="calibre2">"Ya kafa yaralanmaları?"</p>

  <p class="calibre2">"Ya ölüme sebep olmadılar ya da ölümden sonra yapıldı<span style="font-size: 1em;">lar."</span></p>

  <p class="calibre2">Bir süre sustu, ama ne düşündüğünü tahmin edebiliyordum. Sally Palmer'ın başına ne gelmiş olursa olsun, şimdi Lyn Metcalf aynı şeylerle karşı karşıyaydı. Hâlâ ölmediyse bile ölmesi an meselesiydi.</p>

  <p class="calibre2">Bir mucize olmazsa.</p>

  <p class="calibre2">Scarsdale şimdi daha sakindi. "Bazılarınız belki hâlâ o zavallı iki kadının bunu hak edecek ne yaptığını soruyor olabilir. Toplumumuz bunu hak etmek için ne yaptı?" Ellerini aç<span style="font-size: 1em;">tı. "Belki hiçbir şey. Belki de modern görüş doğrudur; belki de hiçbir sebebi yoktur, evrenimizin gerisinde hüküm süren bir hikmet yoktur."</span></p>

  <p class="calibre2">Dramatik bir biçimde sözlerine ara verdi. Acaba kasıtlı olarak kameralara mı oynuyor diye düşündüm.</p>

  <p class="calibre2">"Ya da belki kendi kibrimizle gözlerimiz o kadar kamaş<span style="font-size: 1em;">mış ki, göremiyoruz," diye devam etti. "Birçoğunuz bu kiliseye yıllardır ayak basmadı. Hayatlarınız Tanrı'yla paylaşamayacağınız kadar meşgul. Sally Palmer'ı ya da Lyn Metcalf'ı tanıdığımı iddia edemem. Yaşamlarıyla bu kilise pek kesişmezdi. Fakat trajik kurbanlar olduklarına hiç şüphem yok. Ama neyin kurbanı?"</span></p>

  <p class="calibre2">Öne doğru eğilip kafasını bizlere doğru uzattı.</p>

  <p class="calibre2">"Hepimiz, her birimiz kalplerimize bakmalıyız. İsa'nın dediği gibi, 'ne ekersen onu biçersin'. Ve bugün tam bunu&nbsp;<span style="font-size: 1em;">yapıyoruz. Toplumumuzun içinde bulunduğu manevi felaketin değil sadece, ama onu görmezlikten gelmemizin de ekinini biçiyoruz. Sırf biz görmezden gelmeyi seçtik diye kötü</span><span style="font-size: 1em;">lük var olmaya son vermez. O halde suçu yüklemek için nereye bakmalıyız?"</span></p>

  <p class="calibre2">Kemikli işaretparmağını uzatıp hınca hınç dolu kiliseyi yavaş yavaş taradı.</p>

  <p class="calibre2">"Kendimize. Bu iblisin aramızda serbestçe dolaşmasına bizler izin verdik. Başkası değil. Ve şimdi de onu aramızdan atma gücünü bulabilmek için Tanrı'ya dua etmemiz gerek!"</p>

  <p class="calibre2">İnsanlar pederin sözlerini sindirmeye çalışırken huzursuz bir sessizlik yaşandı. Scarsdale onlara şans vermedi. Çenesini kaldırıp gözlerini kapadı, flaşlar patladıkça yüzünde hareketli gölgeler oluşuyordu.</p>

  <p class="calibre2">"Dua edelim."</p>

  <p class="calibre2">Dini törenler sonrasında normalde kilise önünde dolanıp duran kalabalık bu sefer yoktu. Köy meydanında bir kenarda sabit duran polis treylerinin beyaz, kocaman varlığı hem aykırı hem tehditkar görünüyordu. Basının ve televizyon kameralarının girişimlerine rağmen, röportaja sadece bir iki ki<span style="font-size: 1em;">şi istekliydi. Bütün bu olanlar hâlâ çok hassas, çok özeldi.</span><span style="font-size: 1em;">Trajedi yaşamış başka toplumlarla ilgili haber yorumlarını seyretmek başka şey, onlardan birinin kendiniz olması başka şeydi.</span></p>

  <p class="calibre2">Böylece gazetecilerin hararetli soruları öyle duvar gibi bir karşılık buldu ki, nazik olmakla aşılabilecek gibi değildi. Bir iki istisna hariç Manham dış dünyanın bakışlarına topluca sırtını çevirdi. Şaşırtıcı bir şekilde, Scarsdale röportaj vermeyi kabul edenlerdendi. Normalde göz önünde olmakla pek ilgisi olmasını bekleyeceğiniz türde biri değildi, ama açık ki,&nbsp;<span style="font-size: 1em;">sadece bu seferlik şeytanla yemeğe çıkmayı mubah görmüş</span><span style="font-size: 1em;">tü. Vaazının tonu düşünülürse, olanları mesleğini haklı çıkaran bir şey olarak görüyordu. Fesat bakış açısına göre kendisinin haklı olduğu kanıtlanmıştı ve yamru yumru elleriyle ânı sımsıkı yakalayacaktı.</span></p>

  <p class="calibre2">Henry ve ben, onun kilise bahçesinin mezarlığında kısa kessin diye gözünün içine bakan gazetecilere vaaz verişini seyrettik; aynı sırada arkasında çocuklar görüntüye girme umuduyla, heyecan içinde Şehit Taşı'na tırmanırken, taşı bezemekte kullanılan artık solmuş çiçekleri eziyorlardı. Ne dediği anlaşılmasa da Scarsdale'in sesi atkestanesi ağacının altında beklediğimiz parka kadar geliyordu. Törenden sonra dışarı çıktığımda Henry'yi orada bulmuştum. Yanına gitti<span style="font-size: 1em;">ğimde bana çarpık bir gülümsemeyle baktı.</span></p>

  <p class="calibre2">"İçeri giremedin mi?" diye sordum.</p>

  <p class="calibre2">"Girmeye çalışmadım. Saygılarımı göstermek isterdim, ama Scarsdale'in egosunu törpülemek aklımın köşesinden bile geçmez. Ya da kustuğu kinini dinlemek. Ne diyordu, gü<span style="font-size: 1em;">nahlarımız karşısında Tanrı'nın hükmü mü? Başımıza gelenin sebebi biz miymişiz?"</span></p>

  <p class="calibre2">"Öyle bir şey," diye onayladım.</p>

  <p class="calibre2">Henry homurdandı. "Tam Manham'ın ihtiyacı olan şey.&nbsp;<span style="font-size: 1em;">Paranoyaya davetiye."</span></p>

  <p class="calibre2">Hazırlıksız basın toplantısına devam ettiği sırada Scarsdale'in arkasında dururken fark ettim ki, cemaatindeki sıkı takipçilerinin sayısı yeni dindarlarla kabarmıştı. Lee ve Marjory Goodchild ile Judith Sutton ve oğlu Rupert gibilerinin arası<span style="font-size: 1em;">na, kiliseye düzenli gitmeyen birçok kişi katılmıştı şimdi. Peder kameralara meramını iyice anlatabilmek için sesini yükseltirken onlar da dilsiz, onaylayan bir koro halinde bakıp duruyorlardı.</span></p>

  <p class="calibre2"></p>

  <p class="calibre2">Henry tiksintiyle kafasını salladı. "Şuna bak. Hiç yabancı<span style="font-size: 1em;">lık çekmiyor. Tanrı adamıymış? Hadi ya! 'Ben size demiştim,'&nbsp;</span><span style="font-size: 1em;">deme fırsatını buldu, başka bir şey değil."</span></p>

  <p class="calibre2">"Yine de bir açıdan haklı."</p>

  <p class="calibre2">Bana kuşkuyla baktı. "Ben de dindar oldum deme sakın."</p>

  <p class="calibre2">"Scarsdale sayesinde değil. Ama bu olayın müsebbibi yöre insanı olmalı. Bu civarın kırsalını bilen biri. Bizleri tanıyan biri."</p>

  <p class="calibre2">"Öyleyse Tanrı yardımcımız olsun, zira Scarsdale'in istediği oluyorsa, işler iyileşmek yerine çok daha kötüye gidecek demektir."</p>

  <p class="calibre2">"Ne demek istiyorsun?"</p>

  <p class="calibre2">"Cadı <i class="calibre3">Kazanını</i>&nbsp;seyretmiş miydin? Arthur Miller'ın Salem'deki cadı avcıları hakkındaki oyununu?"</p>

  <p class="calibre2">"Sadece televizyonda."</p>

  <p class="calibre2">"Şayet bu iş çok uzarsa, Manham'da olacaklara kıyasla o oyundakiler solda sıfır kalır." Şaka yaptığını sandım, ama bana bakışı son derece ciddiydi. "Fazla göze batma David. Scarsdale ortamı kızıştırmasa bile, yakında çamur atmalar ve hedef göstermeler başlar. Bunlarla karşı karşıya kalmamaya bak."</p>

  <p class="calibre2">"Ciddi değilsin, değil mi?"</p>

  <p class="calibre2">"Ciddiyim. Senden çok daha uzun zamandır burada yaşı<span style="font-size: 1em;">yorum. Burada iyi dostun, komşunun neye benzediğini bilirim. Bıçaklar bilenmeye başladı bile?"</span></p>

  <p class="calibre2">"Hadi ama, bu biraz abartılı olmadı mı sence?"</p>

  <p class="calibre2">"Öyle mi?"</p>

  <p class="calibre2">Medyaya açıklamasını bitirdikten sonra tekrar kiliseye yö<span style="font-size: 1em;">nelen Scarsdale'i seyrediyordu. Gazetecilerin daha ısrarcı olanları onu takip etmeye çalışırken Rupert Sutton onları engellemek için öne çıkıp kollarını iki yana açınca hiçbiri bu geniş, etten bariyeri geçmeye kalkışmadı.</span></p>

  <p class="calibre2">Henry bana anlamlı bir bakış attı. "Bunun gibi bir şey her<span style="font-size: 1em;">kesin içindeki kötüyü ortaya çıkarır. Manham küçük bir yer.&nbsp;</span><span style="font-size: 1em;">Ve küçük yerler küçük akıllar üretir. Belki fazla kötümserim.&nbsp;</span><span style="font-size: 1em;">Ama senin yerinde olsam ben gene de etrafımdaki insanlara dikkat ederdim."</span></p>

  <p class="calibre2">Mesajı aldığımdan emin olmak için bir süre gözlerini gözlerimden ayırmadı, sonra omzumun üzerinden baktı. "Merhaba. Arkadaşlarından biri mi?"</p>

  <p class="calibre2">Dönüp bakınca bana gülümseyen genç bir kadın gördüm.&nbsp;<span style="font-size: 1em;">Siyah saçlı ve tombuldu, onu ara sıra görmüştüm ama adını bilmiyordum. Kadın hafifçe yana kaydığında onun Jenny ile birlikte olduğunu gördüm. Jenny'nin ifadesiyse onunkinin tersine hiç mutlu değildi.</span></p>

  <p class="calibre2">Jenny'nin kendisine fırlattığı bakışa aldırmadan bize doğ<span style="font-size: 1em;">ru yaklaştı. "Merhaba. Ben Tina."</span></p>

  <p class="calibre2">"Tanıştığımıza memnun oldum," dedim neler döndüğünü merak ederek. Jenny bana hafifçe gülümsedi. Telaşlanmış gö<span style="font-size: 1em;">rünüyordu.</span></p>

  <p class="calibre2">"Merhaba Tina," dedi Henry. "Annen nasıl?"</p>

  <p class="calibre2">"Daha iyi, teşekkürler. Şişlik neredeyse geçti." Bana döndü. Gözlerinde kesinlikle bir pırıltı vardı. "Geçen gece Jenny ile beraber eve yürüdüğünüz için teşekkürler. Ben ev arkada<span style="font-size: 1em;">şıyım. Hâlâ nazik insanların olduğunu görmek güzel."</span></p>

  <p class="calibre2">"Ah, hiç sorun değil."</p>

  <p class="calibre2">"Diyordum ki, bir ara kesinlikle bize uğramalısınız. Bir iç<span style="font-size: 1em;">ki içmeye veya yemeğe filan."</span></p>

  <p class="calibre2">Jenny'ye baktım. Yüzü kıpkırmızıydı. Yüzümün yanmasından, az sonra uyumlu hale geleceğimizi anladım.</p>

  <p class="calibre2">"Şey..."</p>

  <p class="calibre2">"Cuma akşamı nasıl?"</p>

  <p class="calibre2">"Tina, eminim işleri... " diye söze başladı Jenny, ama arkadaşı anlamamış gibiydi.</p>

  <p class="calibre2"></p>

  <p class="calibre2">"O akşam meşgul değilsiniz, değil mi? İstediğiniz an baş<span style="font-size: 1em;">ka bir akşama alabiliriz."</span></p>

  <p class="calibre2">"Aa, hayır, ama... "</p>

  <p class="calibre2">"Harika! Saat sekizde görüşürüz."</p>

  <p class="calibre2">Jenny'yi kolundan tutup götürürken hâlâ sırıtıyordu. Arkalarından bakakaldım.</p>

  <p class="calibre2">"Az önce ne oldu öyle?" diye sordu Henry.</p>

  <p class="calibre2">"Hiçbir fikrim yok."</p>

  <p class="calibre2">Eğlenmiş görünüyordu.</p>

  <p class="calibre2">"Yok diyorum!" diye ısrar ettim.</p>

  <p class="calibre2">"Pekala, hem zaten bana her şeyi pazar günü öğle yeme<span style="font-size: 1em;">ğinde anlatabilirsin." Bana bakarken yüzündeki gülümseme yerini ciddiyete bıraktı. "Dediklerimi unutma. Güvendiğin insanlar konusunda dikkatli ol. Ve arkanı kolla."</span></p>

  <p class="calibre2">Böyle dedikten sonra tekerlekli sandalyesiyle uzaklaştı.</p>

  <p class="calibre2"><span style="font-size: 1em;"><br /></span></p>

  <p class="calibre2"><span style="font-size: 1em;"><br /></span></p>

  <p class="calibre2"></p>

  <h1 id="sigil_toc_id_10">10</h1>

  <p class="calibre2"><span style="font-size: 1em;"><br /></span></p>

  <p class="calibre2"><span style="font-size: 1em;"><br /></span></p>

  <p class="calibre2"><span style="font-size: 1em;">Müzik gölgeli odanın içinde geziniyor, akortsuz notaları alçak tavandan sarkan nesneler üzerinde dans ediyordu. Melodinin neredeyse kontrpuanı halinde hareket eden koyu renkli sıvının damlaları eğri bir çizgi izliyor, sonunda yerçekimine boyun eğerek hız kazanıyordu. Düşerken mükemmel küre şeklini alıyor, ama kısa ömürlü bu simetri, yere ulaşıp dağıldığında sona eriyordu.</span><br /></p>

  <p class="calibre2">Lyn kolundan aşağı akarak, parmaklarının ucundan damlayıp döşemede sıçrayan kana aptallaşmış bir şekilde bakı<span style="font-size: 1em;">yordu. Kan, küçük ama yayılan bir birikinti oluşturmuştu, koyulaşmaya ve kenarlardan pıhtılaşmaya başlamıştı. Kesiğin verdiği acı bütün diğerlerininkine karışmıştı, birinin acısı di</span><span style="font-size: 1em;">ğerlerininkinden ayırt edilemez olmuştu. Yaralarından akan kan, tenine zalimliğin soyut motiflerini boyuyordu.</span></p>

  <p class="calibre2">Akortsuz müzik yavaşlayıp kesilirken Lyn ayaklarının üzerinde sendeliyordu. Çok şükür müzik sustu diye düşünerek destek almak için duvarın pürtüklü taşına yaslanınca, ayakbileğine sarılan ipin verdiği acının bir kez daha farkına vardı. Karanlıkta yattığı sırada o ipten kurtulmak için saatlerce boşuna uğraşırken parmak uçlarını parçalamıştı. Ama dü<span style="font-size: 1em;">ğüm daha da açılmaz bir hale gelmişti.</span></p>

  <p class="calibre2">Başlangıçtaki inanamazlık ve ihanet duyguları yerlerini&nbsp;<span style="font-size: 1em;">neredeyse teslimiyete bırakmıştı. Bu karanlık odada ona acı</span><span style="font-size: 1em;">yan yoktu, bu kadarını biliyordu. Merhamet görmek için hiç şansı yoktu. Yine de denemek zorundaydı. Üzerine tutulan ışığın şiddetinden elini gözlerine siper ederek, kendisini tutsak alanın nerede oturup seyrettiğini gölgelerin arasından görmeye çalıştı.</span></p>

  <p class="calibre2">"Lütfen... " Sesinin kupkuru bir gaklama gibi çıktığını pek fark etmedi bile. "Lütfen, bunu niye yapıyorsun?"</p>

  <p class="calibre2">Sorusu sessizlikle karşılandı, sessizliği bozan tek şey tutsak alanın nefes sesiydi. Yanan tütünün kokusu havada asılı duruyordu. Belli belirsiz bir hareket hışırtısı duyuldu.</p>

  <p class="calibre2">Ardından müzik tekrar başladı.</p>

  <p class="calibre2"><br /></p>

  <p class="calibre2"></p>
</body>
</html>
