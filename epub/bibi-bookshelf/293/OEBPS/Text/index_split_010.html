<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <h2 class="calibre6 sigil_not_in_toc" id="calibre_pb_9"></h2>

  <h1 id="sigil_toc_id_25">25</h1>

  <p class="calibre2"><span class="calibre5" style="font-weight: normal;">J</span>enny zaman duyusunu yitirmişti. Nice sonra, yalnız başı<span style="font-size: 1em;">na bırakılmasının ardından yakalandığı ateşli titreme nö</span><span style="font-size: 1em;">beti neredeyse geçmek üzereydi. Ama asıl endişe verici olan, kendini uykulu hissetmeye başlamasıydı. Normal bir yorgunluk değildi. Ne kadar zamandır burada olduğunu hiç bilmiyordu, ama iki, belki üç doz insülini atlamasına yol açacak kadar uzun olmuş olmalıydı. Şu an kan şekeri kontrolsüz bir şekilde yükseliyor ve yaşadığı şok durumu daha da kötüleştiriyordu.</span></p>

  <p class="calibre2">Şok ve kan kaybı.</p>

  <p class="calibre2">Karanlıkta, ne kadar kan kaybettiğini hesaplamasının bir yolu yoktu. Kesiklerinin çoğu kendiliğinden kabuk bağlayıp kapanmıştı, sonuncusu hariç. O en kötüsüydü. Tişörtünü bez gibi kullanıp sağ ayağına sarmıştı ve kan içindeydi. Kumaşın ayağına yapıştığını hissediyordu, iyi bir işaret diye umdu. Yaranın artık o kadar şiddetle kanamadığı anlamına geliyordu. Ama hâlâ acıyordu. Fena halde acıyordu.</p>

  <p class="calibre2">O pis gelinliği çıkardıktan sonra olmuştu. Müzik kutusu üçüncü kez takılıp susunca, Jenny de durdu. Dans et emrine uyarak başı dönene kadar sallanmıştı, artık ayakta zor duruyordu. Yere yığıldı, üzerinde hâlâ kan lekeli giysi vardı. Uyanık kalmak için mücadele etti, ama yavaş yavaş gözleri karar<span style="font-size: 1em;">maya başladı. Etrafındaki hareketlerin hayal meyal farkındaydı, ama onlar da gitgide uzaklaşıyordu. Zaman geçti; sonra sertçe dürtüldüğünü hissetti.</span></p>

  <p class="calibre2">Gözlerini açtığında gördüğü ilk şey bıçak oldu.</p>

  <p class="calibre2">Kafasını kaldırıp bıçağı tutan adama baktı. Bakmaması için artık bir sebep yoktu. Adamı tanısın tanımasın, buradan canlı çıkamayacağını artık biliyordu.</p>

  <p class="calibre2">Buna rağmen, adamın yüzüne bakıp o bilginin doğrulandığını görünce midesinin kasıldığını hissetti.</p>

  <p class="calibre2">Adam onu ayağıyla tekrar dürttü.</p>

  <p class="calibre2">"Çıkar onu."</p>

  <p class="calibre2">Dengesini sağlamak için duvardan destek alıp sallanarak ayağa kalktı ve gelinliği beceriksiz hareketlerle başından çı<span style="font-size: 1em;">kardı. Adam gelinliği kaptı ve Jenny'nin önünde durdu.&nbsp;</span><span style="font-size: 1em;">Jenny başını önünde tutuyordu, adamın onun çıplaklığına baktığını hissediyordu. Kalbi acı verecek şekilde güm güm atıyordu. Adamın kokusunu alabiliyordu, daha yakına gelirken nefesini teninde hissetti.</span> <i class="calibre3" style="font-size: 1em;">Aman Tanrım, ne yapacak?</i> <span style="font-size: 1em;">Adamın yan tarafında tuttuğu bıçaktan gözlerini alamıyor, onu elinden bırakmasını diliyordu.</span> <i class="calibre3" style="font-size: 1em;">Sadece bir kere. Tek bir şans,</i> <i class="calibre3" style="font-size: 1em;">bütün istediğim bu.</i> <span style="font-size: 1em;">Ama bırakmadı. Ona doğru hareket ettirmeden önce bıçağın ağzını görmesine izin verecek şekilde ağır ağır yukarı kaldırdı. Bıçak koluna batınca Jenny kendini sakındı.</span></p>

  <p class="calibre2">"Kıpırdama."</p>

  <p class="calibre2">Kendini zorlayarak kımıltısız durdu. Bıçak kendisine doğ<span style="font-size: 1em;">ru yaklaştı, ucu tenine batıyordu. Her seferinde iğne ucu kadar kan beliriyordu, teninden sızmaya başlamadan önce şiş</span><span style="font-size: 1em;">kinleşen koyu kırmızı, boncuk gibi bir damla. Acıtıyordu, ama çok daha kötüsünün olacağından korkuyordu. Adamın soluklarının hızlandığını hissedebiliyor, vücudundan ısı gibi</span> <span style="font-size: 1em;">yayılan heyecanı algılayabiliyordu. Adam ayaklarını sürüyerek iyice yaklaştı. Botlu ayaklarından biri ayak parmaklarına basarken Jenny gayri ihtiyari soluğunu tuttu ve irkilerek kendini geriye çekti ve o an panikten dizginleri boşaldı.</span></p>

  <p class="calibre2">"Benden uzak dur!" diye bağırarak ileri doğru körlemesine bir hamle yaptı, bileğine bağlı ipi unutmuştu. İp Jenny'nin uzaklaşmasına izin vermedi, bacağını öyle çekti ki pat diye yere yığıldı. Jenny yerde gövdesini döndürünce, tepesindeki adamın gözlerindeki buz gibi duygusuz bakışla karşılaştı. O&nbsp;<span style="font-size: 1em;">gözlerde insani hiçbir şey yoktu, normal hiçbir şey.</span></p>

  <p class="calibre2">"Sana kıpırdama demiştim." Sesi dehşet verecek kadar sakindi. Eğilip Jenny'nin serbest ayağını tuttu. "Kaçmaya çalış<span style="font-size: 1em;">mamalısın. Bunu yapmana izin veremem."</span></p>

  <p class="calibre2">"Yo, hayır! Ben... "</p>

  <p class="calibre2">Adam dinlemiyordu. Jenny'nin ayağını bıçağın ağzıyla ok<span style="font-size: 1em;">şuyordu. Başparmağına bıçakla dokunurken yüzünde mest olmuş bir ifade vardı.</span></p>

  <p class="calibre2">"Biri tutmuş." Adamın sesi yumuşak, neredeyse melodikti. Diğer parmağa geçti. "Biri yolmuş."</p>

  <p class="calibre2">Sonra üçüncü ayak parmağına, ardından dördüncüye geç<span style="font-size: 1em;">ti.</span></p>

  <p class="calibre2">"Biri pişirmiş. Biri yemiş. Bu da hani bana... "</p>

  <p class="calibre2">Jenny ne olacağını, olmadan bir saniye önce fark etti. Bı<span style="font-size: 1em;">çağın ani hareketiyle ayağından bütün vücuduna kor gibi bir ateş yükseldi. Haykırarak ayağını çekmeyi denedi. Adam aya</span><span style="font-size: 1em;">ğını tutmuş, onun kıvranmasını, mücadele etmesini seyrediyordu, sonra bıraktı. Kesik parmak yerde kanlı bir çakıltaşı gibi yatıyordu.</span></p>

  <p class="calibre2">"Bu serçecik bir daha kaçmaya kalkışmayacak."</p>

  <p class="calibre2">Adam tepesinde ayağa kalkarken bıçağın ağzı Jenny'nin kanıyla matlaşmıştı, adamın işi bitireceğini düşündü. Ona&nbsp;<span style="font-size: 1em;">yalvarmayı istedi, ama inadı buna engel oldu. Şimdi en azından o kadarıyla gurur duyuyordu. Üstelik yalvarmanın işe yaramayacağını biliyordu, bu onun ancak hoşuna giderdi.</span></p>

  <p class="calibre2">Ondan sonra adam Jenny'nin yanından ayrılmış, kalas duvarı tekrar yerine çekip onu bir kez daha karanlığa hapsetmişti. Bu ne kadar zaman önceydi hiç bilmiyordu. Saatler, dakikalar, hattâ günler olabilirdi. Zamanla ayağının acısı yakıcı, derin bir zonklamaya dönüşmüştü ve boğazı o kadar kuruydu ki, sanki cam kırıkları saplanmıştı. Bu haldeyken bile, uyanık kalmak için ciddi bir mücadele vermesi gerekiyordu. Ayak bileğine bağlı olan ipi çözmek için yeniden uğ<span style="font-size: 1em;">raşmaya başlayacak gibi oldu, ama o kadar kuvveti yoktu.&nbsp;</span><span style="font-size: 1em;">Karanlıkta gözlerinin bulanıp bulanmadığını anlayamıyordu, ama hiperglisemi yaşadığını biliyordu, şu an kan şekeri tehlikeli derecede yüksekti. Ve insülin olmadan, daha da kötü</span><span style="font-size: 1em;">leşeceği kesindi.</span></p>

  <p class="calibre2">Tabii o zamana kadar yaşarsa.</p>

  <p class="calibre2">Jenny adamın niye ona tecavüz etmediğini merak etti.&nbsp;<span style="font-size: 1em;">Şehveti ve nefreti apaçık ortadaydı, fakat nedense tecavüz etmemişti. Ama bundan dolayı umutlanamazdı. Kibrit alevinde bir anlığına gözüne ilişen yüzü düşündü. Onun için orada merhamet yoktu, umut yoktu. Ve tamamen farkındaydı ki, buraya getirilen ilk kadın değildi. Kesikler, gelinlik, dans... akıl ermez bir ayinin parçaları gibiydiler adeta.</span></p>

  <p class="calibre2">Şöyle ya da böyle, Jenny buradan sağ kurtulamayacağını biliyordu.</p>

  <p class="calibre2"><br /></p>

  <p class="calibre2"><br /></p>

  <p class="calibre2"></p>
</body>
</html>
