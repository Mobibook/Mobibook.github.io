<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Ankara’ya.” dedi Hüdai Ağa.</p>
<p>Adam hemen zıpladı indi basamaktan. Bezi sol eline alıp sağ elini uzattı. “Vir elini. İki yüz elliye olur sana.”</p>
<p>Adamın pazarlık için uzattığı eli hevesiyle birlikte havada bı-rakip “Lüzum yok.” dedi Hüdai Ağa. “Yaz adresi. Bu gece yükleyeceğiz. İki de hamal getir gelirken. Kapora istiyor musun?”</p>
<p>Kamyoncunun adı Duran’dı. Müşterisi elini tutup pazarlık etmedi diye gücenmişti. “İstemez.” dedi buruk buruk. Müşterisinin de çok umurundaydı. Akşam sekizde buluşmak üzere anlaştılar.</p>
<p>Hüdai Ağa apar topar uzaklaşırken faytonu bekletmediği için kendine kızıp duruyordu. Geri dönüp Duran’m yanına geldi.&#160;“Duran Efendi... Burdan pırpır falan geçmez mi yahu?”</p>
<p>Duran sırıttı. Allah hakkını getirmişti işte. Toka etmez misin sen? “Cık.” dedi tadını çıkara çıkara.</p>
<p>“Deme be. Nasıl döneceğim ben o kadar yolu?”</p>
<p>“Az bekle...” dedi Duran. İntikam alınmıştı. Acıdı koca herife. “Motura bi bakıyım, uzun yola çıkıyom diyi hanıma çocuklara haber virmeye gidecem. Maavin de almam lâzım daha. İstanbul Caddesine gadak götürürüm seni. Ondan gerisini sen bilin.”</p>
<p>“Sağ ol da... Çok bekler miyiz daha? Acelem var. Ev bark toplayacağız, malûm.”</p>
<p>Duran gene bozuldu. Bunlara iyilik de yaramıyordu. “Yağına suyuna bakacaz.” dedi ters ters. “Uzun yola vuruyoz hazar. Sabrit az.”</p>
<p>On dakika sonra yola çıkmışlardı balta burunla. Kısa bir hesap yaptı kafasından Hüdai Ağa. Muavin şoförün yamacına otursa, bu da alırdı Ömer’i kucağına, rahat rahat sığarlardı şoför mahalline. Çeto kasada, eşyaların arasında açacakları boşlukta giderdi artık. 03500 Mercedes otobüsle beş buçuk - altı&#160;saat sürüyordu Konya Ankara arası. Kamyonla da bir yedi sekiz saat sürerdi zâr. Belki biraz daha fazla. İçi dışına çıkacaktı hayvanın.</p>
<p>“Ne iş yapan amca?”</p>
<p>Kamyon Garajından İstanbul Caddesine kadar Duran’m ahret sualiyle cebelleşti. “Ne zaman emekli oldun?” - “Gaç para mayış alıyon?” - “Ev gendiyin ni?” - “Dimek her daşını gendin godun he?” - “Temelli bırakıp gidiyon nu malı mülkü&#160;şimci?” - “Ne diyi satmayon ya?” - “ Gaç! Az eğleşeydin, satıp da öyle gideydin ya canım.” - “Gaça bırakın son?” - “An-gara’da nire gidiyon?” - “Gızıym gocası ne iş yapar?” - “Öldü&#160;mü yav? Topraa bolossun. Naşı öldü rahmetli?” - “Sen kimlerden olun?” - “Annah! Hamamcı Hidayetgile gaçan giz senin giz mıyıdı?” - “Rahmetliye çoğüzüldüydük valla. Ee, gızı-yı bi daa everdin ni bari?”</p>
<p>Bunalmıştı artık. İstanbul Caddesinde, “Sağ ol. Akşam gecikme.” deyip canını dışarı atarken kararını değiştirdi. Kendisi de Ömer’le arkada, Çeto’nun yanında gidecekti. Konuşmayı severdi ama şu sıra değil. Oğlanı da alıp kapağı Ankara’ya atana kadar hiç konuşmasa yeriydi. Konuştukça pot kırıyordu. İplikçi&#160;Camiinin oraya gelinceye kadar “Acaba kızın işlettiği hamamın&#160;adını söyledim mi söylemedim mi Duran’a?” diye kara kara düşündü. “Yaparım ben. Zekiyim ya.”</p>
<p>Postanenin önündeki kıvnk kaldırımdan kıvrayıp Aşut’u göreceği noktaya geldiğinde, it herifin koştura koştura, caddeyi pırpır durağının o taraftan İplikçi Camiinden tarafa geçtiğini&#160;fark etti. Efraim Dayı’nın yanından geliyordu kesin. “İyi ki oğlanın gittiğini söyledim.” diye düşündü. “Bir yalanı da ağzımıza&#160;yüzümüze bulaştırmadan becerebildik şükür.” Tezgâhın başına&#160;seğirten Aşut’a bakacağım derken Kokucu Dursun’a gafil avlandı. Herif şırıngadaki yağlı buğuyu gerdanına doğru sıktı bunun.&#160;“Dursun, elin kırılsın. Ben sana sık dedim mi?”</p>
<p>Dursun, yaz kış çıkarmadığı kara güneş gözlüklerinin ardından baktı Hüdai Ağa’ya. “Gara Kedi.” dedi altın dişlerini göstererek. “Çok moda şimci. Turisler bayılıyo. Pambıklı gutuya dolduruyum mu bi sıkım?”</p>
<p>Mendilini çıkarıp gerdanını bastıra bastıra silerken; “İstemez.” dedi Hüdai Ağa. “Çekil önümden.” Adamı mendilli elinin tersiyle perde gibi çekti kenara, geldiğini görmemiş gibi yapan Aşut’un tepesine dikildi.</p>
<p>“Annah! Ne çabuk bitti işin Hüdai Aa?</p>
<p>“Şu bizim hesabı görelim de gideyim ben Aşut. Acelem var. Hazır mı hepsi?”</p>
<p>“Hazır hazır.” dedi Aşut. Dört file doldurmuştu tıka basa. “Fileler de benden oluvırsm.” Veresiye defterini çıkarıp sattıklarını kalem kalem okumaya başladı. “Şimciii... İki yünlü pan-tul... Dokuz amma sana yidi buçuktan viriyom...”</p>
<p>Hüdai Ağa soludu. “Yekününü söyle Aşut. Vaktim yok diyorum, sen bana masal okuyorsun. Kaç lira tuttu?”</p>
<p>Aşut’un hevesi kursağında kalmıştı. “Fileleri de ekliyim mi?” dedi. “Yini aldıyıdım.”</p>
<p>“Ekle ne ekleyeceksen. Çabuk ol biraz.”</p>
<p>“Hepsi yitmiş üç lira. Defterde durup duru. Ne zaman istersen bakabilin.”</p>
<p>Parasını ödedi Aşut’un. Tam fileleri yüklenmiş gidecekken Aşut hasır sepetten bir elma şekeri çıkardı. “Bu da benden os-sun madem.” dedi. “Afiyetlen yisin kerata.”</p>
<p>“Sağ ol. Erimez mi bu gidene kadar? Çocuğun hevesini kırmayalım sapın ucunda kuru bir elmayla gidip?”</p>
<p>“Tövbe erimez.” Pis pis sırıtıyordu Aşut. Açıkta bir şey görmüş gibi.</p>
<p>Hüdai Ağa’nın siniri bozuldu. “Sen ne gülüp duruyorsun</p>
<p>öyle?”</p>
<p>“Hiç. Zabahıla oolan gitti didiydin ya...”</p>
<p>Hüdai Ağa bir elma şekerine baktı, bir Aşut’a. “Yanlış duymuşsun.” dedi. “Gidecek demişimdir.”</p>
<p>“Hee... Ööledir hazar.”</p>
<p>Hüdai Ağa öfkeyle döndü, sağ bileğine taktığı dört file ve sol elinde kendi yiyecekmiş gibi tuttuğu elma şekeriyle karşıya geçip Karatay Lisesinin önündeki faytonlardan birine atladı. “Tekke’ye.”</p>
<p>“Ya-hayyt!”</p>
<p>“Kaça götürürsün?” Pazarlık etmeyi gene unutmuştu. Aşut’un dürbünlü gözlerini uzun süre ensesinde hissetti.&#160;Alaaddin Tepesinin eteğindeki İkinci Kılıçarslan Köşkünün&#160;oraya gelinceye kadar “Bir işi de becer.” diye kızıp durdu kendine. Konyaklar köşkle, köşkün tarihiyle değil, yağmurdan&#160;kardan yıkılmasın diye altmış bir’de tepesine geçirilen dev beton şemsiyeyle övünürlerdi. “Neyle övünürlerse övünsünler.&#160;Bana ne.” Canı çok sıkılıyordu, ama Aşut’a tuş olduğundan değil. Niyeyse zamanının çok daraldığından emindi. Telaşla koşturmuş, iki saat içinde işini halletmişti ama içinde çok geç kalmış gibi bir his vardı. Sanki polisler eve baskın vermiş, oğlanı alıp götürmüş, tevkif etmek için de bunu bekliyorlarmış gibi. Al işte. Hem giderken hem de dönerken postanenin önünden iki sefer geçtiği hâlde Gülsüm’e telefon etmeyi de unutmuştu. “Yarın sabah bekle bizi.” diyecekti hâlbuki. Demesi lâzımdı. Faytonu, İnce Minare’nin berisinde, Fayton Çeşmesinin&#160;oradan sağa saparken geri döndürmeyi bile düşündü ama hemen vazgeçti. Şimdi gidecektin postaneye, kuyruğa girecektin,&#160;sıfır üç’e şehirlerarası yazdırıp iki saat bekleyecektin. Yok be...&#160;İyi olmuştu da unutmuştu. Akıl etmeden yaptığı zaman daha&#160;akıllıca iş yapıyordu. Akıl ettiği zaman yaptıkları ise ortadaydı.&#160;“Neymiş? Oğlan gitmişmiş... Allah’ın akıllısı... Oğlan gitti madem, dört çuval öteberiyi kime aldın sen? Elma şekerini kendin mi yalayacaktm?”</p>
<p>Fayton Çeşmesi bir adres nirengisiydi o zamanlar. Yanında ve karşısında kerpiç evler diziliydi. Yıllar sonra Konya Fuarı olacak geniş alan, bacasından dumanlar tüten bahçeli evlerin harman olduğu bağlı puştalı bir alandı. Ereller Apartmanı henüz dikilmemiş, Kimene Halil’in havada karada rakibi geçinen,&#160;ama Kimene Halil’in asla kaale almadığı Mahzen henüz açılmamıştı. Alaaddin Tepesinin çevresini dolaşan, otomobilden çok&#160;traktör, biçerdöver, pırpır, bisiklet, at arabası ve faytonun seyrüsefer ettiği asfalt çift yönlüydü ve doğal olarak at boku, yol&#160;şeridi yerine geçiyordu. Zaten ne yaya geçidi vardı ne de trafik&#160;lambası. Koca Konya’da toru topu dört tane, trafik polislerinin&#160;mesai saatleri içinde beyaz eldivenlerini havalı havalı sallayarak&#160;lamba görevi yaptıkları fay kutusu şeklinde trafik noktası vardı.</p>
<p>Faytonun geniş koltuğunda Ihsaniye Mahallesini, demir yolunu, Şeker Fabrikasını geçti Hüdai Ağa. Elma şekeri hakikaten de erimemişti. Bitmemişti şu yol yani. Bunalmıştı artık. İnip koşası vardı. Tekke hudutlarına girip evinin uzun duvarlarını&#160;görünce, rahatlayacağına bilakis daha da telaşlandı. Bir terslik&#160;olacakmış gibiydi. Veya olmuş gibi. “Sola sap.” dedi faytoncuya. Bahçe duvarının başına gelince de “Dur burda.” deyip adamı dürttü. Normalde bahçeye sokup evin önüne kadar gitmesi gerekiyordu ama faytoncuyu bir an evvel def etse daha iyiydi. İnerken fayton sağa sola yattı, inledi, sonra rahatlayıp yayları üstünde dikildi. “Nere gidecen ki hemşerim?” dedi adam parayı alırken. “Ev yok bark yok hurda... Gaç!”</p>
<p>“Hadi hayırlı işler.”</p>
<p>“Annah!” dedi faytoncu, tatmin olmamıştı ama uzatmadı. Ona neydi neticede. “Ya-hayt!” Sol dizginlere asılıp arabayı&#160;döndürdü, bir ‘ya-hayyt’ daha çekip uzaklaşmaya başladı.</p>
<p>Bir müddet baktı arkasından Hüdai Ağa, sonra duvar sıra yürüyerek bahçesinin girişine geldi. Sağma soluna bakınıp bir tekinsizlik aradı ama yok gibiydi. Hâttâ yoktu. Kuru rüzgâr ve serin havanın yardımıyla takır takır kurumuş çamurların kâh kıyısından, kâh içinden yürüyerek eve yaklaştı. Her iki adımda bir sağa, sola ve geriye bakıyordu. “Yok, yok, yok.” Hiçbir halt&#160;olduğu yoktu. Boş yere kuruntu yapmıştı o kadar. Kıza da telefon etmemişti görüyor musun? “Kendini yedin bitirdin, yarım&#160;yamalak iş yaptın... Ne var? Bak, hiçbir şey yok işte.”</p>
<p>Eve birkaç metre kala uyandı. Evet, gerçekten de hiçbir şey yoktu. Meselâ Çeto...</p>
<p>Yirmi sekiz seneden beri, dünya yansa, bunu bahçede, hem de ta girişin orada karşılayan Çeto, evin dibine kadar geldiği&#160;hâlde ortalıkta yoktu şimdi.</p>
<p>Olacak iş değildi. Hiç tembihlenmeden yirmi sekiz sene boyunca evini barkını bekleyen, yolunu gözleyen koca it, bu kez tembihlendiği hâlde beklemiyor, gözlemiyordu. Yoktu yahu!</p>
<p>İki durumda mümkündü bu. Bir; Çeto ölmüşse... Burnunun direği sızladı. Ölmüş olsa buralarda olurdu. Komşuların gelip&#160;cenazeyi kaldıracak hâlleri yoktu. İki; Çeto’yu alıp götürmüşlerse...</p>
<p>Yüreğine ateş düştü. “Ömer!” diye inledi. Ömer’i götürebilmenin tek yolu Çeto’yu aşmaktı.</p>
<p>Yüküne sahip çıkarak palas pandıras koşup elma şekerli eliyle kapının kulpuna bastırdı. Açıldığını, sürgülü olmadığını gördü... Sonra da Çeto’yu.</p>
<p>Annah! Hüdai Aa? Naşı da sessiz sessiz gelivirdin yav? Ne go-kuyon sen bana bak?</p>
<p>Muzaffer Hoca, dizinde Ömer’le oturuyordu kuzinenin karşısında. Onun az ötesinde de Hüdai Aga’nın tanımadığı, elinde çay bardağıyla orta yaşma yakın, yeşil pantolonlu bir adam vardı. Birinden biri çay demlemiş olmalıydı. Ama beceremediği kesindi. Çay çaydan başka her şeye benziyordu; zeytin suyu&#160;kadar siyahtı. Ev pekmez kokuyordu. Böyle çay yapmayı becer-se becerse Muzaffer Hoca becerirdi.</p>
<p>Çeto gelip fileleri kokladı, sonra üst dudağını gözlerinin dibine kadar çekip diş gösterdi.</p>
<p>Gaç... Hüdai Aa, sen ne gokuyon döle pis pis yavl Esans mı dükündün yoğusa?</p>
<p> </p><p> </p><p> </p>
<div style="text-align:right;">
<em><p>Kalmadı ümidin soluk ve cılız ışığında bereket</p>
<p>Ve ölüm, kapımda kişner, sabırsız bir at oldu nihayet...</p></em>
<p>CAHİT SITKI TARANCI</p>
</div>
<p> </p>
<p>“Vay vay vay vay vay vay vay...”</p>
<p>On dakikadır bozuk plak gibi tekrarlıyordu Hacı Naci Kalaycı. Gitmişti gül gibi arazi. Bağıra bağıra gitmişti. Şuraya bak, en az elli kişi çalışıyodu lan. Lan o kadar paran vardıydı madem,&#160;bekleyeydin de biz sataydık sana arsayı lan. Kan camiye de iskele kurdurmuştu lan. Lan kış üstü inşaat olur muydu lan?&#160;Bekleyemedin mi lan bahara kadar? “Vay vay vay vay vay vay&#160;vay...” Rüyayı da istihareyi de piç ettin lan. Lan o gözlüklü zât&#160;orası için benim dediydi lan. Lan ben oraya kurulup dereyi seyredecektim lan. Ah bi göt göbek atmadan uyuyabileydim de bi&#160;istihareye yatabileydim bak nasıl şikâyet ediyodum seni lan. Allah’tan da mı korkmuyon lan? Mübarek bi kişiyi yalancı çıkartmaya utanmıyon mu lan? Lan... Laaaaaaaaannn...</p>
<p>“Amma döktüğümün amcığı.” Nihayet değişik bir şey söylemişti. Devam etti değiştirmeye. “Gelin lan benle içeri.” Fırıldak gibi dönüp arkasına kattı yeğenlerini. “Oturun lan aşağı.” Oğlanları oturtup elleri götünde volta atmaya başladı. “Samet, sen&#160;Tahir’le iniyon şimdi şehre. Tee dibine kadar iniyon. Bak, Ma-mağa filan gitmek yok, bacaklarınızı kırarım. En uzağa gideceksiniz. Gölbaşı’na mı gidiyonuz, Nallıhan’a mı gidiyonuz bilmem. İki bidon gazyağı alıyonuz. Atıyonuz arabanın arkasına.</p>
<p>Üstünü de çadır beziyle örtüyonuz ki bidonları gören eden olmasın... Anladınız mı oğlum?”</p>
<p>Anlamışlardı tabii. Kışlık gazyağı aldıracak hâli yoktu Ha-cemmi’nin. “Anladık Hacemmi.” dedi Behnan. “Hamamı yakmak için hazırlık yaptırtıyon.”</p>
<p>“Yaptırtmıyom.” dedi Hacemmi. “Yaktırtıyom. Bu gece yaka-canız o amma godumun gansmın ocağını bucağını. Görsün bakalım benle uğraşmak neymiş.”</p>
<p>Tahir’in talihsizliği üzerindeydi. “İyi de Hacemmi... Ya hamamı yakmazsa bu gece kadın? Hani dediydin ya hamam yanmadan hamamı yakarsak yanlış olur diye?” diyerek çıkmtılık yaptı.</p>
<p>Hacemmi öyle bir duruş durdu, öyle bir dönüş döndü, Ta-hir’e öyle bir bakış baktı ki, o kadar hasedi olmasına ve gözden düştüğü takdirde mavi Desoto’yla şehirde uzun uzun gezip dolaşma sırasının ona geleceğini bilmesine rağmen Behnan bile&#160;acıdı oğlana. “Sussana salak!” diye fısıldadı eliyle ağzını kapatarak. Ama artık çok geçti. Hacemmi kaldırdı Tahir’i ayağa, zaten canı burnundaydı, evire çevire dövmeye başladı.</p>
<p>Hilâl Gıyas’a dönerek “Ne yapıyor bunlar?” diye sordu. “Neden oynuyorlar? Türkü de söylememiştik hâlbuki.”</p>
<p>“Bana pek oynuyorlarmış gibi gelmedi ama...” dedi Gıyas. “Neden olmasın yani? Hadi, hep beraber...”</p>
<p>Göyneğimin ilmeği şinanay nay Makara da gülüm makara da vay...</p>
<p>Yedi mevta, Hacemmi’yle Tahir’in tuhaf oyununa şevkle iştirak etti. Bir taraftan birbirlerinin ağzına yüzüne vuruyor, bir taraftan da koro hâlinde şakıyorlardı.</p>
<p>Gülsüm eve yanaşan kamyonla ilgileniyordu o sırada. Eşyaları gelmişti.</p>
<p> </p><p> </p><p> </p>
<div style="text-align:right;">
<em><p>Gitti gelmez bahar yeli;</p>
<p>Şarkılar yarıda kaldı.</p>
<p>Bütün bahçeler kiliti;</p>
<p>Anahtar Tanrıda kaldı...</p></em>
<p>CAHİT SITKI TARANCI</p>
</div>
<p> </p>
<p>Iş çığırından çıkmıştı. Zaten bekliyorduk bunu ama, doğrusu bu kadar çabuk değil. Üç yüz doksan ölü Yeşilbayır’a bayır aşağı ve bayır yukarı yayılmış, saçma sapan işler yapıyorlardı. Toplamak, toplanmak, toparlanmak zorundaydık.</p>
<p>Haşmet, camiye kurulan iskeleye çıkıp çıkıp aşağı atlayanlarla uğraşıyordu. “Arkadaşlar, camide toplanıyoruz... Lütfen!” Biri Haşmet’i aşağı itiyor, az önce aşağı atlayan bir diğeri aşağıda tutuyordu. İskelede çalışmaya çalışan işçiler gaipten sesler&#160;duyup korkuyor, keserlerinin, çivi torbalarının, mala ve spatu-lalannın nasıl olup da ikide bir aşağı düştüğünü anlamaya çalışıyorlardı.</p>
<p>“Arkadaşlar... Cami... Toplantı...” Suzan’la Rahime birlikte hamama gitmişlerdi. Kefenlerini üstten indirip alttan da sıyırıp peştemal gibi bellerine dolayarak soğuk sularla yıkananları&#160;çağırıyorlardı. “Arkadaşlar, hanımlar, haydi camiye. Giyiniyo-ruuuz... Haydi amaaa....” Hazırlık yapmaya gelen natırların yer&#160;silmekten, musluk kapatmaktan canı çıkıyordu.</p>
<p>Ayşegül, Kavaklar Deresine inmişti. Kefenlerini yere atıp derede anadan üryan oynaşanlarla boğuşuyordu. “Arkadaşlar... Olmuyor ama... Toplantı yapmamız lâzım... Çıkalım sudan lütfen... Giyinip camiye gelelim... Arkadaşlar, kime diyorum?”</p>
<p>Medeni, Yeşilbayır muhtarlık ofisinde birbirlerine kafa göz giren yedi arkadaşımızı hem ayırmaya, hem de toplantıya gelmeleri için ikna etmeye çalışıyordu. “Yahu niye vuruyorsunuz&#160;birbirinize? Bırakın muhtarla yeğeni ne yapıyorsa yapsın. Uymayın siz onlara. Camide toplanıyoruz, hadi... Allah Allaaaah,&#160;bana niye vuruyorsun Adnan?”</p>
<p>Nihat’la ben, tepemizde inşaatı süren camide oturuyorduk karşılıklı. Durumun vahametini gören Sırrı da bizimle takılıyordu. Nihat habire eteğini kaldırıp kıçını başını göstere göstere gözlük camlannı siliyordu; ben aralıksız ayaklarımı sallıyordum. “Ne fena...” dedi Nihat. “Şunlara şahit olmak, ne olup&#160;bittiğini bilmek ve engel olamamak ne fena. İnsanın, keşke biz&#160;de onlar gibi kopsaydık hakikatten, diyesi geliyor. Hiç olmazsa hâllerinden memnunlar. Bizse kahroluyoruz. Bu reva mı?”&#160;Biz yerinizi biliyoruz-</p>
<p>“Yapılabilen ancak yapılabilecek olandır.” diyerek felsefe yaptım. “Yapılamadığına, yapamadığımıza göre, demek ki yapılabilecek bir şey peşinde değilmişiz. Üzme kendini.”</p>
<p>Size diyorum arkadaşlar. Nihat, Şemsi... Yerinizi biliyoruz diyorum.</p>
<p>“Söylediğinden yola çıkarak söylüyorum; ‘Üzme kendini’ demen de yanlış olmuş oluyor. Üzülmeyebilseydim üzülmezdim çünkü. Bana, yapılamayacak bir şey öneriyorsun.” diyerek düzeltti felsefemi Nihat. Zaten bayılırdı her söylediğimi düzeltmeye. Acı acı gülerek; “Ölüler ölüyor.” diye ekledi sonra. “Bir tane&#160;kötü bütün Yeşilbayır’a yetti. İyiler camiyi yapıyorlar, mezarlığı&#160;yapıyorlar, bilmiyorlar ki orada değiliz artık. Gidiyoruz Şemsi,&#160;gidiyoruz. Nasıl üzülmeyeyim?”</p>
<p>Yav kime diyorum çocuklar... Alooo... Biz nerde olduğunuzu biliyoruz diyorum yav...</p>
<p>Salkım saçak kara perdeyi gösterdi eliyle Nihat. “O taraf kısacık bir rüya tarafı.” dedi dirilerin dünyasını kastederek. Kendine dokundu. “Bu taraf upuzun bir uyanıklık,..” Sağ elinin başparmağıyla omzunun gerisini işaret etti. “... O taraf sonsuz bir diriliş...” Omuzları düştü. “Şimdi gitmekte olduğumuz taraf&#160;ise... Olsa olsa kâbus tarafı olur herhalde...”</p>
<p>Yav niye dinlemiyosunuz yav? Mezarlarınız yapılsın, bi de bana dilimden anlayan bi adam bulun, gerisine karışmayın yav...</p>
<p>“Veya koma.” Yaptığı konuşmaya katkıda bulunmak istemiştim.</p>
<p>“Yanlış.” diyerek düzeltti tahminimi. “Koma ve uyku arasında ruhsal açıdan hiçbir fark yok. Uykudan rüyayı sök, kalan şeyin adı zaten koma. Biz kâbusa gidiyoruz Şemsi. Kâbusa.”</p>
<p>Şu çocuğun düzeltmelerinden bunalmıştım artık. “Senin gözlüğünün camında bir şey mi var?” diyerek gıcık verdim. Telaşla başına kadar kaldırdı eteğini, gözlüğünü çıkarıp silmeye&#160;başladı.</p>
<p>“Hav!”</p>
<p>Sım’nın havladığını ilk defa duyuyorduk, ikimiz birden dönüp baktık.</p>
<p>“Sim?”</p>
<p>Hele şükür dönüp bakabildiniz... İki saattir size sesleniyorum yav... İlle de havlamamız mı lâzım duymanız için?</p>
<p>Aslında duyuyor gibiydik de ciddiye almamıştık sanki çocuğu.</p>
<p>“Özür dilerim.” dedim. “Kaptırınca...”</p>
<p>“Ben de özür dilerim.” dedi Nihat. “Neydi? Söyle bakalım.”</p>
<p>Biz sizin yerinizi biliyoruz.</p>
<p>“Ne yeri? Siz kimsiniz?”</p>
<p>“Sırrı ve az sayıda hanımı tabii ki.” dedim gülerek. “Buket, Reyhan, Manolya, Çiğdem, Güllü, Demet, Yasemin ve Sedef...&#160;Ne yeri olduğuna gelince... Galiba muhtarın yeğenlerinin bedenlerimizi sakladıkları yeri kastediyor. Değil mi Sim?”</p>
<p>Aynen.</p>
<p>“Ee?” dedi Nihat bozuk bozuk. Bir şeyi de ondan önce anladım diye gücenmişti sanki. Eteğini indirmeyi de unutmuştu. Ayıp ayıp oturuyordu.</p>
<p>“Düşünsene...” dedim heyecanlanarak. “Yerlerimiz belli. Tek yapılması gereken, her şeyi eski yerine taşımak. Gülsüm denilen şu kadıncağız da mezarlığı yaptırıyor hazır.”</p>
<p>Onu diyorum ya işte.</p>
<p>“İzninle düzeltiyorum...” dedi Nihat. Düzeltmese şaşardım.</p>
<p>“Gidip alma şansımız olmadığı sürece bedenlerimizin nerede olduğunun hiçbir önemi yok. Şu tadilat yapanlar ise artık toprağın altında yatmadığımızı bilmiyorlar. Diyelim anladılar, arayıp tarayıp Sırrı ve ailesine ihtiyaç duymadan da buldular. Tekrar soruyorum... Eee? Hangi mezara hangi bedeni koyacaklar?&#160;Hiç! Rastgele dağıtacaklar Allah rahmet eylesin deyip. Pekâlâ,&#160;söyle bakalım, yanlış mezara yanlış beden koymalarının şu anda bizim yanlış yerde olmamızdan ne farkı var? Ne değişir?”</p>
<p>Haklıydı... Gene...</p>
<p>“Haklısın.” dedim. “Yerlerimizin bilindiğini duyunca... Birdenbire...”</p>
<p>Yav niye öyle diyosunuz? Belki beni bi anlayan çıkar içlerinden?</p>
<p>Sırn’mn gayreti takdire şâyandı ama beyhudeydi de. İkimiz aynı anda gülümsedik Nihat’la, uzanıp kulaklarının arkasını&#160;okşadık. Nihat nihayet fark edip eteğini indirdi.</p>
<p> </p><p> </p><p> </p>
<div style="text-align:right;">
<em><p>Sonra sâkinin kapısına varır,</p>
<p>Vurur testimi kırarım...</p>
<p>Sonra oturur bardak bardak içerim</p>
<p>Ciğerimden akan kanı...</p></em>
<p>MEVLÂNÂ</p>
</div>
<p> </p>
<p>Muzaffer Hoca, Ömer’i son bir kere görebilmek için “inşallah daha göçmemişlerdir.” diye dua ede ede Hüdai Ağa’nın yazdığı&#160;adrese gelmiş, dev gibi köpeği ancak bir elinde tespih, bir elinde güllü lokum kutusuyla bahçeden geçip eve yaklaştığı anda&#160;fark edebilmişti. Hayvanın sırtı dönüktü. Ona değil evin kapısına bakıyor ve kapının, burnunun hizasından biraz daha aşağıda kalan kulpuna doğru havlıyordu mahlûk. Gerçek bir devdi.&#160;“Sahibi gibi maşallah.” O sırada kapı açılmış, aralıktan Ömer’in&#160;yüzü parlamıştı. Köpeği de kendini de unutmuştu Muzaffer&#160;Hoca. Yüzünde mâni olamadığı bir tebessüm, ayaklarında mâni olamadığı bir acele ile hamle etmişti oğlana. “Şonu bi gu-caklasam...” Dev köpek bunu görüp taarruza geçtiğinde bu da&#160;Ömer’e kucak açmak üzereydi. Ne bir diş gösterme, ne bir havlama. Sadece gök gürültüsü gibi bir böğürtü veya kükreme, ne&#160;bileyim ne ve doğrudan taarruz. Hee, ittim ittim... Hemen taarruz ittim. Par alay acağıdım amma... Köy köpeklerinin arasında&#160;büyüyen Muzaffer Hoca ömründe böyle bir canavar görmemişti. Hayvan hücum ederken daha da büyüyordu. “Annah!” Şahadet getirmişti, doğruya doğru, ama korktuğundan değil yani. Tam da o esnâda Ömer kapıdan fırlamış, hayvana seslenerek onu olduğu yere mıhlamış, sonra da yalınayak koşup elini&#160;kabaran boyun tüylerinin arasına daldırmıştı. Hayvan duruyordu durmasına ama gök gibi gürlemeyi de sürdürüyordu. Hee...&#160;Bırak didim Ömer’e, Hüdai Aa’mn talimatı var didim amma...&#160;Ömer, elini köpeğin boynundan çözüp önüne geçmiş, Muzaffer Hoca’nın bacaklarına sarılmıştı. Muzaffer Hoca, tedbiren sadece saçını okşamakla yetinmişti Ömer’in. Köpek şimdi susmuştu ama oğlanın üstünden tehditkâr bakıyordu hâlâ. Yoksa korkmamıştı yani. O sırada da “Hoca Efendi?” diye bir ses&#160;duymuş, geri dönüp Menderes Komiseri görmüştü. Hee... Cin-gen hazarına döndü bizim baççe... Gısmet bunayımış diyi öbürkü-süne taarruz ideceğidim amma... Ama Ömer gene durdurmuştu&#160;köpeği. “Dur Çeto!” Evet, aynen böyle demişti.</p>
<p>Menderes, tam da Hoca’nın izini kaybettiğini düşünerek bahçe duvarının yanında yürürken aslan kükremesini andıran&#160;bir ses duyup koşmuş ve Hoca’yı bir lokmada yiyebilecek irilikteki köpeği görünce tebdil kıyafet geldiğini unutup elini beline&#160;atmıştı. Ama tabanca mabanca yoktu tabii. O sırada küçük oğlanın evden fırladığına, dağ gibi köpeği önce bir sözüyle, sonra da koşup bir temasıyla tesirsiz hâle getirdiğine şahit olmuştu. Oğlan o kadar sarı saçlı, o kadar beyaz tenliydi ki, “Ömer!”&#160;diye haykırası gelmişti. Ama haykırmamıştı. Ortada katana cesametinde bir yaratık vardı çünkü ve o ortadayken bağırıp çağırmak, cesaretten daha başka şeyler isterdi. Zırh mırh gibi şeyler. Eh, Menderes, Hoca Efendi kadar korkusuz değildi; korkuyordu yalan yok, usul usul yaklaşmıştı küçük gruba. Serde ise&#160;vazifeşinaslık vardı, ne kadar korkarsa korksun, dönemezdi.&#160;Tek ümidi, köpek ona da saldıracak olursa küçük oğlanın gene&#160;devreye girmesiydi. Öyle de olmuştu. Boşa çıkmamıştı ümidi.&#160;Hocaya, köpeği kızdırmamaya çalışarak kibar kibar seslendiği anda köpek de kızmaya bahane arıyormuş gibi hücuma geçmiş, ama oğlan “Dur Çeto!” diyerek bir kere daha durdurmuştu onu. Hee... Ömer dur dimeyeydi darmanduman ideceğidim bunun götünü amma...</p>
<p>“Gomser?”</p>
<p>“Gördün ya Hoca Efendi... Kanundan kaçılmıyor.”</p>
<p>“Beni takip mi ittin sen?”</p>
<p>“Vazife... Ne yaparsın? Şu şey... Köpek... Zarar vermez inşallah?”</p>
<p>“Vermez.” Hocaya sormuştu Menderes ama cevap Ömer’den gelmişti. “Ben ona ‘Dur’ dedim ya.” Sonra da eklemişti uslu uslu; “ Hüdai Ağa kızar. Benim içeri girmem lâzım.”</p>
<p>Bu ikisi de davet edilmiş gibi onun peşi sıra eve doğru yürümeye kalkınca, dev köpek kapıyla aralarına duvar örüp gene gürlemeye başlamıştı. Gene Ömer engellemişti onu. “Sus Çeto.&#160;İçeri gir. Muzaffer Hoca’yla öbür amcaya da bi şey yapma sakın.” Hee... Havlatmadı bile. Hâlbükse çok didim Ömer’e bunnarı&#160;içeri almayalım diyi amma... Ömer önden, dev köpek, neydi adı,&#160;Çeto, Çeto onun arkasından, ama geri geri, bunları gözleriyle&#160;kesip biçerek; sonra Muzaffer Hoca, en sonra da Menderes girmişlerdi eve. Girerken bir kere daha sorma lüzumu hissetmişti&#160;Menderes. Muzaffer Hoca kadar cesur değildi malûm. “Köpek&#160;şey yapmaz değil mi?” Hee... Hazır dar yirde de gıstırmışsım, ya-pacağıdım valla amma... Ömer tekrar köpeğe dönmüştü bunun&#160;üzerine. Sanki köpek itiraz etmiş de Menderes’le Hoca duyamamış gibi, “Hayır! Isırmayacaksın diyorum!” demişti. Sonra da&#160;eliyle arkasını işaret edip tatlı tatlı emretmişti. “Hadi gel.” Senin koca dağ, çocuk gibi mızıklanmış, ama tıpış tıpış da gitmiş,&#160;Ömer’in arkasına sinmişti.</p>
<p>“Ge bi gucaklayım oolummm!”</p>
<p>Anca ondan sonra kucaklayıp koklayabilmişti Muzaffer Hoca Ömer’i. “Bak sana ne getirdim.”</p>
<p>“Lokum mu?”</p>
<p>“Hee.. Lokum. Açayım da yi.”</p>
<p>“Cüz bitmiş gibi mi?” Öyle de akıllıydı kerata.</p>
<p>“Hee.”</p>
<p>“Biz Ankara’ya taşmıyoruz.”</p>
<p>“Süst.” Öyle de patavatsız çocuktu.</p>
<p>Muzaffer Hoca Menderes’le göz göze gelmemeye çalışarak lokum kutusunu açmış, Ömer’in eline tutuşturmuştu. “Müşavirimize de ikram idecen ni?”</p>
<p>Ömer, kendi yemeden Menderes’in yanına gidip ona ikram etmiş, sonra Muzaffer Hoca’ya tutmuş, sonra bir tane Çeto’nun&#160;ağzına vermiş, en sonra kendi yemişti. Öyle de düşünceliydi&#160;hergele.</p>
<p>“Hoca Efendi...” demişti Menderes nitekim. “Takke düştü, kel göründü. Ne yapacağız şimdi?”</p>
<p>Hee... Ödle didi... İkisi de kel değil amma...</p>
<p>“Ömer’in yanında gonuşmasaz?”</p>
<p>“Peki.”</p>
<p>“ Hüdai Efendi nirde ya Ömer’im?”</p>
<p>“Çarşıya gitti. Gelecek.”</p>
<p>“Dur ben bi çay demliyim de içelim sıcak sıcak.”</p>
<p>Çayı demleyip içekoymuşlardı. İşte de Hüdai Efendi gelmişti. Öte odaya falan geçip ... artık?</p>
<p>Sırasıyla Muzaffer Hoca ve Menderes’ten yokluğundaki hikâyeyi dinleyinceye kadar donu ancak çözülmüştü Hüdai&#160;Ağa’nın. Dakikalardır kapının ağzında, bir elinde dört file, bir&#160;elinde elma şekeri olduğu hâlde dikildiğini ancak o zaman fark&#160;etti. Üstünden başından buz kıymıkları dökülüyor gibi hissediyordu. Yürüdü, evin kemiklerini sızlatan adımlarla Menderes’in önünden geçip odanın sonuna gitti, fileleri Ömer’in&#160;yatağının üstüne bıraktı. Elma şekerini mikrofon gibi ağzının önünde tutuyordu hâlâ. Döndü, Hoca’nın yanında durup&#160;Ömer’e uzattı.</p>
<p>“Bu ne?”</p>
<p>“Elma şekeri. Hiç yemedin miydi?”</p>
<p>“I-ıh.”</p>
<p>“Tut. Önce yalayıp şekerini bitiriyorsun, sonra da altındaki elmayı yiyorsun, tamam mı?”</p>
<p>“Tamam.”</p>
<p>Menderes, köylü kılıklı, köpeği gibi dev yapılı ve son derece çirkin adama hayretler içinde bakıyordu. Konya’ya geldi geleli&#160;bu kadar mikrofonik Türkçe konuşanına rastlamamıştı... ve de&#160;bu kadar ağır esans sürenine. Ne sürünmüştü dağ gibi adam allâsen? Hiç yakışıyor muydu?</p>
<p>“Hüdai Bey, ben Baş Komiser Menderes Işıktar.” dedi kibarlıktan kırılarak. Bu adama çocuk kaçırmış adam muamelesi yapmayacaktı. Cüssesinden ve köpeğinden dolayı değil, iyi ni~&#160;yedi bir adam olduğunu bildiğinden. “Feridiye Polis Karakolunun amiriyim. Tahmin etmişsinizdir neden burada olduğumu.&#160;Bir süredir çocuğumuzun izini bulmaya çalışıyorduk.”</p>
<p>Hüdai Ağa, “Konya Konya olalı böyle bir İstanbul Türkçesi görmemiştir.” diye düşünüyordu o sırada. Menderes’e eceline&#160;bakar gibi baktı. “Buldunuz.” dedi dudakları titreyerek. “Netice?” İçinden, “İnşallah Ömer coşup da Ankara’ya gideceğimizi&#160;söylememiştir.” diye dua ediyordu.</p>
<p>“Neticeyi üç aşağı beş yukarı tahmin ediyorsunuzdur. Bu işe ne pahasına olursa olsun bir son vermek mecburiyetindeyiz.&#160;Siz vermezseniz ben vereceğim; mecburum. Şu Ankara’ya gitme planını falan da çıkarın aklınızdan. Bitti o iş.”</p>
<p>Duasının boşa çıktığını tezelden öğrenince, odanın tavanına sitemkâr bir bakış attı Flüdai Ağa. “Hiç mi yanımda olmayacaksın Allah’ım?”</p>
<p>“Annah!” dedi Muzaffer Hoca o sırada. “Gaç hay gomser... Naşı son vereceğimişsin? Çocuğu çukura geri atıp üstünü de...”&#160;Dudağını ısırarak sustu, kucağında oturan Ömer’in sarı kafasını usulca okşayıp sözünün gerisini yuttu.</p>
<p>“Ben biliyorum.” diye araya girdi Ömer. “Beni Şerefsize götürecek.” Elma şekerini yaladı. “Bu şeker esans kokuyo.”</p>
<p>Hüdai Ağa Ömer’i kuş gibi kaldırdı Hoca’nın kucağından. “Üstünü giydirelim, bereni de takalım, siz Çeto’yla oynayın biraz bahçede. Olur mu?”</p>
<p>“Elma şekerimi de aliyim mi?”</p>
<p>Al len al... Bana da virin ni azincik?</p>
<p>“Tabii al. Senin o.”</p>
<p>“Sen niye esans kokuyosun?”</p>
<p>Hüdai Ağa Kokucu Dursun’a ana avrat düz gitti içinden. “Kokuyorum ama esans değil.” diye yalan söyledi. Gücüne gidiyordu bu yaşta. “Kolonya bu. Altın Damlası.”</p>
<p>Çeto ayaklanıp kapının ağzına gitmiş, kuyruk sallıyordu. Hüdai Aa, avrat gibi koku dökünmeye utanmıyon nuyav?</p>
<p>Henüz kimse kapıya yönlenmediği hâlde köpeğin kapı ağzındaki çıkış hazırlıklarını gören Menderes ciddiyetini kaybedip güldü. “Adam gibi lâf mı anlıyor bu?”</p>
<p>“Ana maşşallah.” dedi Muzaffer Hoca. “Hakkat da anlanmış gibi gapıyı çırmalayor bak hele. Bi yaşıma daa bastım.”</p>
<p>“Konuşuyo o.”</p>
<p>Hüdai Ağa Ömer’i adetâ uçurarak köşeye götürdü. “Konuşuyor, evet.” dedi başının gerisine doğru gülerek. “Yeni Meram’da haftadan haftaya makale de yazar kendisi. İbrahim Dağdelen&#160;müstearı Çeto’ya aittir.”</p>
<p>Menderes’le Muzaffer Hoca kırık kırık gülüşürlerken Hüdai Ağa seri hareketlerle sıkıca giydirdi Ömer’i. “Hadi bahçeye.”&#160;dedi koca eliyle başını sıvazlayıp. Hiç de kendisinden beklenmeyen bir şey yapmış, yatağın üstündeki fileye bir de naylon&#160;top sokuşturmuştu Aşut. Çıkarıp eline tutuşturdu. “Elma şekerin yere düşerse yeme e mi? Ben gene alırım sana.” Yok yok.&#160;Kesin parasını hesaba eklemiş olmalıydı topun. Böyle bir jest...&#160;Aşut’tan... İmkânı yoktu.</p>
<p>“Peki.”</p>
<p>Gapıyı açsanız ya gardaşım? Ne bakıyonuz? Aloo...</p>
<p>“Aa, gene kapıyı tırmalıyor.” dedi Menderes. “Sonra da bize bakıp inliyor. Vallahi açmamızı istiyor.” Ayaklanmıştı ama Çeto’ya fazla yaklaşmaya cesaret edemiyordu.</p>
<p>“Açm açm.” dedi Hüdai Ağa yanında Ömer’le yaklaşırken. “Bir şey yapmaz.”</p>
<p>Menderes, ayakları kapının bir metre gerisinde, üstten sü-nüp kapının mandalını kaldırdı, çekip açtı. Kuyruk sallaya sallaya bahçeye fırlayan hayvanın arkasından hayret ve hayranlıkla baktı. Eli mandalda, kaba etleri bir metre geride, öne köprü kurmuş gibi görünüyordu. Ömer köprünün altından geçerken&#160;Hüdai Ağa Menderes’in omzuna dokundu arkadan.</p>
<p>“Kapatalım mı Komiser Bey?”</p>
<p>“Haa.. Tabi tabi.” Kapıyı kapattı, ayaklarını arkada unutmuştu; yeniden dikilmek için kendini elinin yardımıyla geri itti sertçe. Şu meseleyi nihayete erdirme zamanı gelmişti. Ellerini ovuşturdu. ‘Hadi bakalım.’ demek istiyordu. Bu Hüdai Efendi munis munis bakıyordu ya, Hoca alıcı kuş gibiydi maşallah. Sanki tut-masan üstüne atlayacakmış. “Evet.” dedi, söze nasıl başlayacağını bilemediği için. “Nerden başlayalım? Nasıl gelelim sadede?”</p>
<p>Hüdai Ağa yaba gibi elini açarak yer gösterdi Menderes’e. “Önce oturalım isterseniz. Çay?”</p>
<p>Menderes buyur edildiği divana geçip oturdu. “İçtim. Kâfi.” dedi.</p>
<p>Hoca’nın bardağındaki zeytuni sıvıya bakıp iç geçirdi Hüdai Ağa. Cami lojmanındaki tecrübesini hatırlayınca midesi ekşidi.&#160;‘Akıllıca bir seçim.’ diye düşünerek Menderes’in az ötesine ilişti. “Siz mevzunun neresindesiniz?”</p>
<p>Menderes anlamamıştı.</p>
<p>“Nasıl?”</p>
<p>“Meselenin ne kadarını biliyorsunuz diyorum.”</p>
<p>Menderes, Muzaffer Hoca’ya baktı. “Hoca Efendi ne kadarını anlattıysa o kadarını.” dedi. “Sizi kati surette anlatmadı meselâ. Ama Ömer’in...”</p>
<p>“Senden bigaç gün soora geldi bu... Ben de oğlanın doğduğu günden başladım, ne varışa ne yoğusa anlattım.” diyerek Menderes’in sözünü kesti Muzaffer Hoca. “And olsun senden için&#160;hiçbi şiy dimedim... Amma, Ömer’in sağ olduunu, emniyette olduunu dimiş bulundum...” Alt dudağını ısırırken sakalları titriyordu. “Dimeyeceğidim, ağzımdan gaçıvırdı hay Hüdai&#160;Efendi. Bu da aklı başında, okumuş itmiş adam hazar. Düşmüş&#160;peşime. Ben bura gelince o da gelmiş oldu...” Dişlerini belirgin&#160;biçimde sıkıp kafasını salladı. “Sayemde...”</p>
<p>Menderes Hüdai Ağa’ya bakıyordu. Hüdai Ağa ise suçlu suçlu oturan Muzaffer Hoca’ya. “Her şeyi anlattın mı Hoca?” diye sordu. Adamı fazla da hırpalamanın âlemi yoktu. “... Efendi...”&#160;diye ekleyerek kibarlık yaptı.</p>
<p>Muzaffer Hoca kıvrandı. Tabii ki anlatmamıştı. Ama yalan söylemeyecekti. Hayır! “Eh...” dedi ıkınıp sıkınarak. “Sayılır.”&#160;Menderes’in sağ elmacık kemiğinin üstü seğirdi. “Nasıl sayılır? Hani, her şeyi anlatmıştın?”</p>
<p>“Canım... İnanmazdın ki. Şimci anlatsam şimci de inanman.” Menderes homur homur, “Sen hele bir dene de...” dedi, “...&#160;inanıp inanmayacağıma bakarız.”</p>
<p>Muzaffer Hoca köşeye fena sıkışmıştı, imdat isteyen gözlerle baktı Hüdai Ağa’ya. Belki bir çaresini bulurdu bu koca herif.</p>
<p>Bulur muydu ki? Bir el uzadıvırır mıydı? Soluğunu tuttu.</p>
<p>“Ben tahmin edeyim neyi anlatmadığım...” diyerek imdat elini uzattı Hüdai Ağa. Menderes kulakları dikmişti. “Son geceyi es geçtin bence... değil mi?”</p>
<p>Muzaffer Hoca soluğunu koyverdi. “Ne bileyim hay Hüdai!” dedi. “Hem inanmaz diyi anlatmadım, hem de inanıvırır da&#160;yavrıyı suçlar diyi.”</p>
<p>Menderes sabırsızlanmaya başlıyordu. “Ee?” dedi cümbüş derisi gibi bir tınlamayla.</p>
<p>Hüdai Ağa ona cevap vermedi. “Artık anlatsan ne, anlatma-san ne?” dedi. “İşte burada kendisi. Anlatalım, bakarsın o da bizim gibi düşünür o zaman. Ufacık çocuğu niye suçlasın hem?”</p>
<p>Menderes çatlıyordu merakından. Yanağının seğirmesi çöp gibi batıyordu gözüne. “Artık başlasanız beyler.” dedi sesini biraz daha yükselterek.</p>
<p>Muzaffer Hoca, odadaki tek muhatabı Hüdai Ağa’ymış gibi devam etti. “Naşı anladacaz ya? Biz de ne biliyosak Ömer’den&#160;biliyoz.”</p>
<p>“Ama doğru bildiğimizi de biliyoruz.”</p>
<p>“Biliyoz dimeyelim de, inanıyoz diyelim gayrı.”</p>
<p>“Neyse ne beyler! Hanginiz anlatacaksanız anlatın artık yaa. Sabrımı mı sınıyorsunuz? Anlatın şunu. Neymiş!”</p>
<p>Muzaffer Hoca, “Sen anlat.” dedi Hüdai Ağa’ya. “Sen daa iyi biliyon.”</p>
<p>Hüdai Ağa Menderes’e döndü nihayet. “Kısaca anlatayım.” dedi. “Köye gittiğinize göre Şeref Çavuş’un hâlini görmüşsü-nüzdür.”</p>
<p>“Gördüm. Paramparçaydı adam. Kolları bacakları izole bantla tutturulmuş gibiydi. Kulağının biri de kopmuştu. Sadede gelin lütfen. Nedir? Kısaca?”</p>
<p>“Kısaca geliyorum sadede... Onu o hâle getiren Ömer’di.”</p>
<p> </p><p> </p><p> </p>
<div style="text-align:right;">
<em><p>Güneşin doğması tabiat kanunu...</p>
<p>Senin doğman eşeyli üreme...</p>
<p>Ölmen eşyanın tabiatıydı, öyle mi?</p>
<p>Hâlâ mucizeye inanmıyordun ya,</p>
<p>İşte mucize oydu.</p></em>
<p>HÜDAİ NÂBİT</p>
</div>
<p> </p>
<p>Menderes’in sağ elmacık kemiğinin üstündeki seğirme, inme inmiş gibi geçivermişti. Hüdai Ağa’nın onu o hâlde bırakıp attığı iki odunu yutmaya çalışan kuzine çatırdıyor, Muzaffer Hoca&#160;boyun idmanı yaparmış gibi kafasını yukarı aşağı sallayıp duruyor, dışarıda Ömer şırıl şırıl sesiyle şakıyor, o korkunç köpek,&#160;cüssesiyle alâkasız cik cik sesler çıkarıyordu.</p>
<p>Dalıp gitmişti Menderes.</p>
<p>O mahalle karısı kılıklı musibet kadın, o kaşarlanmış pezevenk kılıklı adam, o götü boklu ufak oğlan, şimdi de bu dinli imânlı imam efendiyle o koca köpeği kürdan kırar gibi kıracak&#160;ebatta Hüdai Efendi... Tabii sayarsan bir de Ömer Çavuş. Bunlar ne yapmaya çalışıyordu allâsen? Hepsi mi Çavuş ailesiyle iş&#160;birliği içindeydi?</p>
<p>Daha neler!</p>
<p>Bunlar farklı gibiydi. Gibisi fazla, farklılardı. Durmuş oturmuş insanlardı bunlar. Karakolun vakasız günlerindeki Feridi-ye personeli gibi, huzurdan sermest insanlardı. Öyle, taş attım kuş vurdumla coşup taşmayacak, her sikim hıyar diyene bir&#160;avuç tuz alıp koşmayacak, ıvır zıvıra teşne olmayacak insanlardı. İyi kötü ayırt edebiliyordu Menderes; bu ikisi, ne yapıp ettiğinin farkında olan insanlardı.</p>
<p>Aksi mümkün müydü peki? Ne söylediklerinin farkında olmamalarına imkân var mıydı? Oğlana duydukları muhabbet ve merhametle körleşmiş, idraksizleşmiş olmaları mümkün müydü? ‘O kadar seviyorlar ki çocuğu, ne dese inamveriyorlar.’ fesatlığını doğru çıkaracak adamlar mıydı bunlar?</p>
<p>Katiyen değildi.</p>
<p>“Vallahi değil.” diye düşündü.</p>
<p>Ama, ‘Onu o hâle getiren Ömer’di.’ diyecek adamlar da değildi. Bırak duyup da inanmamayı, öyle aklı başında adamlardı ki bunlar, görseler de inanmamaları beklenirdi. Ama inanıyorlardı. İnanmışlardı. Buyur işte; hiç de yalan söyler gibi söylememişti Hüdai Efendi. İnanarak söylemişti. Bu olmazdı. Şu için&#160;için övüp durduğu iki adamdan biri babası, biri de abisi olsa gene olmazdı. Olamazdı yani. İnanılacak şey değildi. Nasıl olsun?</p>
<p>“Nasıl?” diyebildi yalnızca. Doğrudan Hüdai Ağa’ya bakıyordu. Bombayı atana.</p>
<p>“Ona benim de aklım ermiyor.” dedi Hüdai Ağa. “Gelgele-bm, daha nelere nelere aklımın ermediğini bir söylesem, Ho-ca’yla birbirimize gireriz şimdi burda.”</p>
<p>Muzaffer Hoca, “Aklımızın irmesi mühim değil...” diye atıldı aceleyle. Evinde yaşadığı ilahiyat tartışmasını bir daha yaşamak istemiyordu Hüdai Efendi’yle. Adamın aklını karıştınyordu bu adam. “İnansaz yiter... Biz de basbayaa inanıyoz buna.”</p>
<p>Menderes, hayâl gücünü zorlayarak az önce tanıştığı küçücük Ömer’i kendisinin üç misli babasını nakavt ederken canlandırmaya çalıştı zihninde. Epey de çaba sarfetti. Torpil bile yaptı oğlana. I-ıh... Olmuyordu. “Hadi canım sen de...” dedi.&#160;“Çocuk masallarında bile olmaz böyle şeyler. Devin ayağı kayıp düşmüştür falan ama bacak kadar bebe evire çevire dövme-miştir hiçbir zaman devi. Olur mu öyle şey yav? Ne dediğinizin&#160;farkında mısınız siz?”</p>
<p>“İnanmıyorsunuz yani?” diye sordu Hüdai Ağa.</p>
<p>“Katiyen.”</p>
<p>“Ben sana inanman didimidi.” dedi Muzaffer Hoca.</p>
<p>“İnanılacak olanı söyleyin, inanayım.”</p>
<p>“Peki.” diyerek düşünceli düşünceli söz aldı Hüdai Ağa.</p>
<p>“inanılacak olanı söylüyorum şimdi... Şu dışarıdaki koca köpek var ya... Hani Ömer’in sayesinde dişlerinden kurtulduğunuz? Bahçeme izinsiz girdiğiniz için sizi ısırmaya kalkan?”</p>
<p>Menderes bağlantıyı kuramadı. “Ee?” dedi kaşlarını çatarak. Ayrıca köpeğin ısırmaya değil, yemeye kalkıştığını düşünüyordu.</p>
<p>“Ömer’i de ısırmaya kalkmıştı.”</p>
<p>Muzaffer Hoca’nın içi gitti. “Hi!” dedi. “Allah etmeye.”</p>
<p>Menderes, dev köpeğin Ömer’i ısırmaya kalkmasıyla Ömer’in babasını komaya soktuğu masalı arasında bir illiyet bağı kuramadı.</p>
<p>Ee? Beni ısırmaya kalkan koca köpeğiniz Ömer’i de ısırmaya kalktı. O kısmını anladık. Sonraki kısım?”</p>
<p>“Sonraki kısım şu: Köpek ona saldırınca Ömer de onu altına işetinceye kadar dövdü.”</p>
<p>Bu sefer hiçbir şey demedi Menderes. Sadece boynunu küt-letti. Bu adamlar az daha böyle devam edecek olurlarsa şu korkunç çaydan bardak bardak içebilirdi.</p>
<p>“Daasını da diyivir Hüdai Efendi.” dedi Muzaffer Hoca Hü-dai Ağa’ya.</p>
<p>Hüdai Ağa da dedi:</p>
<p>Dahası, Ömer bu işi yaptığında, ayakta duramayacak hâldeydi. Yarı yarıya komadaydı desem yalan olmaz. Babasının evinden kaçtığı sabah, yara bere içinde ve paramparça buldum&#160;onu kapımın önünde... Ama yaralarının hiçbirini Çeto yapmamıştı... “</p>
<p>Menderes kendine çay doldurmaya davrandı.</p>
<p>“Var mı içen?”</p>
<p>Age bana vir.” dedi Muzaffer Hoca bardağını uzatarak.</p>
<p>Hüdai Ağa kesin bir dille reddetti.</p>
<p> </p><p> </p><p> </p>
<div style="text-align:right;">
<em><p>Tıpatıp sana benzeyenim ben...</p>
<p>Ağlarsan ağlayan,</p>
<p>Gülersen gülen...</p></em>
<p>MEVLÂNÂ</p>
</div>
<p> </p>
<p>Hüdai Ağa suratını ekşitti. Şu katranın mucidi Muzaffer Hoca dahi bir bardakta pes ettiği hâlde komiser üst üste ikinci bardağını içiyordu. Odaya, kaynar pekmez kazanında kavrulmuş susam kokusu hâkimdi. Muhtemelen evin her tarafına da hakimdi. Kimbilir, belki bahçeye de hakimdi. Korkunçtu. Çaydanlıkta kaynattığın suyu doğrudan çay kutusunun üstüne düksen,&#160;bu kesâfette bir koku elde etmen gene zordu. Muzaffer Hoca’yı&#160;takdir etmek lâzımdı yani, iyi iş çıkarmıştı. Şu komiser de enteresan bir adamdı. Bardaktaki o erimiş kamyon lastiğinin çay&#160;olduğuna inanabiliyor, Ömer’in Şeref Çavuş’u hastanelik ettiğine inanamıyordu.</p>
<p>Sessizliği ‘şu komiser’ bozdu.</p>
<p>“Bu bahsi kapatıyorum şimdilik... Bir evveliyâtınız yoktu anladığım kadarıyla. Birbirinizi nasıl buldunuz, onu anlatın siz bana asıl.”</p>
<p>Önce Hüdai Ağa anlattı.</p>
<p>Ömer yalan nedir bilmiyordu. Geri dönmek istemediği, zor şer dönse bile bir yolunu bulup tekrar kaçacağı kati olduğu hâlde Karaaslanlı olduğunu hiç saklamadan söylemişti. Babasının&#160;adını, anasının adını, oğlan kardeşini, dilinden düşürmediği&#160;Muzaffer Hocasını bir çırpıda, okulunu, okulda uğradığı muamelâtı, cetvelli iblis Mehmet Çetin’i, sabah akşam horoz gibi&#160;dövüştüğünü - dövüştürüldüğünü Hüdai Ağa sordukça, sonra&#160;sonra anlatmıştı. İlkin Hüdai Ağa da inanmamıştı el kadar çocuğun babasını dövdüğüne, ama o anlatıp bu dinledikçe, nasıl&#160;olup da inandığına şaşıra şaşıra bal gibi de inanmaya başlamıştı... İnandıktan sonra da kaşınmaya... ille de gidip çocuğun büyüdüğü, yaşadığı -ona yaşamak denirse- ve nihâyet terk ettiği yeri görmek, şu meşhur Muzaffer Hoca’yla irtibata geçmek&#160;için yanıp tutuşuyordu adam. Sanki o korkunç hayat hikâyesine ancak o zaman biraz daha inanacak, ancak o zaman her şeyi&#160;göze alıp çocuğu o hayattan kurtarmak için harekete geçecekti.</p>
<p>Geldiğinde gülmeyi bilmiyordu çocuk. Oynamayı bilmiyordu. Masada oturup kahvaltı etmeyi, yemek yemeyi bilmiyordu. “Bıçaktan, adâb-ı muaşeretten geçtim, çatal kullanmayı bilmiyordu.” Ağlamayı bilmiyordu. “Onu hâlâ bilmiyor. Öğreneceği de şüpheli bu saatten sonra.” Sevmesini, merhamet etmesini,&#160;acımasını, yüreğinin sızlamasını bilmiyordu. “Canının acımasını da bilmiyor. Kafasındaki dikişlerle katkütleri, suntadan çivi söker gibi kanırta kanırta, deriye gömülmüş yerlerini çakıyla oya oya çıkarttım, yaralarının kabuklarını çatır çatır yoldum,&#160;oralı bile olmadı.”</p>
<p>Neticede dayanamamış, Karaaslan’m yolunu tutuvermişti bir gün. Keşke de tutmasaydı. Şimdi belki köydeki durumu, çocuğun hakikati noksansız anlattığını bilmiyor olacak, ama polis&#160;baskınına da uğramayacaktı. “Insâniyet nâmına iş yaptım diye sorgulanacak, tevkif de edileceğim büyük ihtimâlle, mühim&#160;değil de, olan çocuğa olacak. Başını çamurun üstüne çıkarmıştı iyi kötü. Ben de hasbelkader uzanmış, tutmuştum elini. Şimdi tekrar batacak... Keşke gitmeseydim Karaaslan’a... Keşke...”</p>
<p>Menderes, iki üç dakika kadar sessizce bekledi Hüdai Ağa’nın konuşmasını. Devam etmediğini görünce “Bu kadar mı?” diye&#160;sordu.</p>
<p>Hüdai Ağa sıkkın sıkkın omuz silkti.</p>
<p>Hoca, Menderes ona doğru dönerken kendiliğinden girdi lâfa. “Sen şimci inanmayon ya bizim inandığımıza...”</p>
<p>Menderes’in aklı, Hüdai Ağa’nın feryâdmdaydı. “Haksız mı yani?” diye düşünüyordu. “Burada suçlanması gereken o mu?&#160;Yanlış bir şey mi yapmış? Ben ne yapardım onun yerinde olsaydım? Arkamı dönüp gider miydim? Paketleyip karakola koşar&#160;mıydım? Ne yapardım? Ne?”</p>
<p>Daha neler duyacaktı bakalım.</p>
<p>“Evet, inanmıyorum.” dedi Muzaffer Hoca’ya. “İnanamıyorum. İstesem de olmuyor.”</p>
<p>“Bak bağalım şo anladacağıma inanacan m...”</p>
<p>“Bir dakika...” deyip kalktı, odayı iki adamın da içini kaldıran pekmez kokularına boğarak kendine yeni bir çay doldurdu Menderes. “Şimdi dinliyorum.”</p>
<p>Hüdai Ağa, Muzaffer Hoca’nın ilave bir şey anlatabileceğini zannetmiyordu. Ama adam, “Ömer’in gaybolduğunun devrisi&#160;gece bi rüya gördüm...” diye başlayınca heyecanlandı.</p>
<p>“Evimde, pencire kenarında oturup dururmuşsum...” Geceymiş... Oturduğu yerde hem tespih çeker, hem de Kara-aslan’la Meram yolunun arasını çizen kavak sırasına bakıp dururmuş bu. Derken, Ömer’in her gün girdiği iki kavak arasından dev gibi bir adamın girdiğini görmüş köye.</p>
<p>“Aynı gavak... Andossun Ömer’in köye gapı bellediği her zamanki iki gavak...”</p>
<p>Bu hemen fırlayıp çıkmışmış dışarı. Adam, gitmeye hiç de niyeti yokmuş, zaten camiye gelmişmiş gibi dikilip dururmuş bakarak. Allah’ın selâmını da vermiş mi güzelce? Selâmı alıp; “Buyur hemşerim, birine mi baktıydm?” demişmiş bu da. O ‘Yo-oo’ deyince de namaza geldi sanmışmış bu. Ama adam gene ‘Yo-oo.’ demişmiş. Bu ne diye geldiğini ısrarla sorunca da adam buna; “Şeref Çavuş iyi mi?” diye sormuşmuş.</p>
<p>“Aklım üstümden gidivirdi Şerefin adını duyunca.” ilkin, ‘Bu koca adam dövmüştür Şerefi. Şimdi de merak edip&#160;sormaya gelmiştir.” diye düşünmüşmüş, ama sonra kendi kendine vazgeçmişmiş bu düşüncesinden.</p>
<p>“Şerefi o döğdüyse bile yingeylen güçüğoğlanı kim döğdü ya?., de mi canım?”</p>
<p>Böylece, Ömer’in bu adama sığındığını anlamış ve o da ona Ömer’i sormuşmuş.</p>
<p>Ben de ona didim ki; ‘Ömer naşı?’ Allah seni inandırsın, yaprak gibi titireyeyazdı goca adam.”</p>
<p>Pek güzel anlaşmışlarmış ondan sonra. Adam buna Ömer’in emniyette olduğunu söylemişmiş, bu da ona İnşallah hep emniyette galır.’ demişmiş. Sonra bu ona ne diye gece gece geldiğini sormuşmuş, o da buna ‘Daa öğlen bile olmadı.’ demişmiş.&#160;Sonra uyanmışmış.</p>
<p>Hocanın “Rüyamda gördüğüm dev adam Hüdai Ağa’ydı.” demediği kalmıştı bir tek. Dur bakalım nereye varacaktı bu işin sonu. “Allah hayıra çıkarsın...” dedi Menderes.</p>
<p>“Allah’ın işi olur da hayıra çıkmaz olur mu?” dedi Muzaffer Hoca. “Zülcelâl’in şerilen işi olur mu? Hayıra çıkardı hazar.”</p>
<p>Hüdai Ağa, Muzaffer Hocan’nın rüyasını dinlemeye başladığından beri “Yoksa?” diye sormak istiyordu. Hepsi o... Yoksa? Ama o kadar kaptırmıştı ki, soramıyordu. Onun yerine Menderes sordu.</p>
<p>“Yoksa?” Biliyordu alacağı cevabı. “Meğer Hüdai Ağa’ymnış.” diyecekti sonunda Hoca.</p>
<p>Göz bebekleri titrer gibiydi Muzaffer Hoca’nın. “O goca adam, senin de tahmin ittiğin gibi, Hüdai Efendi’ydi gom-ser...” Menderes’e acıdığını çok fazla belli ederek usul usul kafa salladı.</p>
<p>Menderes tam da “Evet, bunu tahmin etmiştim.” diyecekti ki devam etti Muzaffer Hoca.</p>
<p>“Yalınız... o goca adam, bigaç gün soora, rüyamda gördüğüm o iki gavağm arasından girivirdi Garaaslan’a...”</p>
<p>İşte bunu tahmin etmemişti Menderes.</p>
<p>“Ee?” dedi heyecanlandığını göstermemeye çalışarak.</p>
<p>Ee si, rüyamda ne gonuştuksa o gün de aynını gonuştuk o adamlan... Elifi elifine... Sanki ben öğretmişsim...”</p>
<p>“Yaa?” Olur muydu ki?</p>
<p>“Yaa... Hanı en sonu ‘Daa öğle bile olmadı.’ didiydi ya o gece rüyamda?”</p>
<p>“Evet?”</p>
<p>Garaaslan’a girdiğinde daa öğle bile olmamışıdı.” Döndü Hüdai Ağa’ya, ama hâlâ Menderes’e anlatıyordu. “Bu goca adam... gomser.. İyi diğne... Bana tee gaç gün evvelinden rüyamda görüküp ziyaretime geleceeni diyivirirmiş meğer... Gö-rüyon nu bir?” Menderes’e döndü. “Çıkmış mı hayıra?”</p>
<p>Menderes, “Bir çay mı doldursam ki kendime?” diye düşünüyordu o anda. Kilitlenmişti. Masal gibiydi, ama Hoca’nın yalan söylemediğinden emindi. En azından buna çok inanası vardı. “Çıkmış...” dedi kırık bir sesle. Fena sarsılmıştı.</p>
<p>Ötede Hüdai Ağa da iyi sayılmazdı. “Sen bana tanıdık birine bakar gibi bakıyordun...” dedi dalgın dalgın. Onu dinleyip dinlemediklerinin farkında bile değildi. O anda odada yalnız başına oturuyor da olabilirdi ve gene aynı soruyu sorardı. Rüya yüzünden miydi o okunaklı bakmalar? Rüyandan mı tanımıştın beni?”</p>
<p>“Hee.” dedi dopdolu bir genizle Muzaffer Hoca. Sakalları da titriyordu şimdi. “Allah...” Bir nefes alıp verdi, ... bizi bi hesap&#160;üzerine toplayor Hüdai Efendi...” Daha derin bir nefes aldı, ...&#160;amma şo gomseri ne diyi musallat idiyor? Ne diyi? Günaha gi-riyom amma...” Soluğunu gürültüyle bırakıp Menderese döndü. “Nirden çıktın hay gomser?” dedi hıçkırarak. “Vali-i Kâinat, biz iki fakıra bi vazife bahşitmiş besbelli... Bak, kimseciklerin bilmediği cilvelerle gavuşturmuş yollarımızı O... Sen ne&#160;işe yaran madem hay Menderes? Ne işe yaran?”</p>
<p>Menderes metanetini muhafaza etti. “Ne demek istediğini anlamadım Hoca Efendi.” Aslında anlamıştı.</p>
<p>Hoca izah etti.</p>
<p>“Bize ‘Düzeldin, hâllidin şo işi!’ dirniş Allah. Hâlâ da dir durur. Sana ne didi ya? ‘Hüdai’yle Mızaffer’in düzelttiğini boz!’ mu didi? Ne didi gardaşım? Ne işin var len senin burda?”</p>
<p>Menderes metânetini daha da zorlanarak muhafaza etti. Şimdi ‘vazife’ dese, Muharrem Kılıç’tan yediği küfürü bunlardan da yerdi büyük ihtimâlle. ‘Ne bileyim ben’ dese, ‘Kalk git o zaman&#160;derlerdi. En iyisi susmaktı. Başını omuzlarının arasına gömüp&#160;fırtınanın geçmesini bekledi.</p>
<p>Hüdai Ağa dalgın dalgın kalkıp kendine bir bardak kömür suyu doldurdu o arada. Hoca ona rüyasını anlatmamıştı daha&#160;evvel. Şimdi anlatıyordu. Hem ona, hem de komisere.</p>
<p>“O zaman ben de kendi rüyamı anlatayım size.” dedi bardağa bir araba şeker boca ederken. “Gördüm ve o gecenin sabahında&#160;Ömer’i kapımda buldum.. Kanlar içinde...”</p>
<p>Anlattı.</p>
<p>Tümü kefenli üç, bilemedin dört yüz kişilik bir kalabalığın ortasında bulmuştu kendini o gece. O kalabalığın, kendisi hariç&#160;her ferdinin elinde sarı çiçeklerden örülmüş birer çember vardı. Aralarına karışmış gibi değil de dokularına karılmış gibi hissediyordu kendini. Basar da basmaz gibiydi yere. Yürür de yürümez gibi... Onlarla beraber hem duruyor, hem de su gibi akıyordu bir taraftan bir tarafa...</p>
<p>“Neden sonra, nereye aktığımızı gördüm.”</p>
<p>Hem gerçeğe, hem de seraba benzeyen bir varlığa doğru gidiyorlardı. Bir an bakıyordun bir siluetten ibaretti o varlık, bir an bakıyordun kanlı canlı bir insana, bir ‘kişi’ye dönüşmüş.</p>
<p>“içimden bir his, onun bir kadın olduğunu söylüyordu. Siluetken de kadın, kişiyken de kadın.”</p>
<p>Sonra içine karıldıgı kalabalık, o varlığın önünde sıraya giriyor, ilerleyip de karşısına gelen her bir kefenli, elinde taşıdığı san çiçek çemberini onun boynuna takıyordu.</p>
<p>“Elim boş diye üzülüyordum ben. Hayıflanıyordum.”</p>
<p>Sıra yavaş yavaş ona gelirken, rüya görmekte olduğunu anlıyor, uyanmak istiyordu.</p>
<p>“Ama uyanamıyordum.”</p>
<p>Birden o varlığın karşısında buluyordu kendini. Evet, yüzü yoktu o varlığın... Gözlerinin olması gereken yerde iki derin,&#160;ateş dolu çukur vardı.</p>
<p>“Kesin olarak ‘vardı’ demeyeyim ben gene... ‘Var gibiydi’ diyeyim.”</p>
<p>Evet, kadındı... Belki de değildi... Ama kadındı.. Evet. “Benim çiçeğim yok.” diyordu ona utanıp sıkılarak. “Eli boş geldim.” diyordu.</p>
<p>Varlık, elini boynunda asılı duran çiçek çemberine atıyor, bir sarı çiçek koparıp uzatıyor ve “Al!” diyordu buna. Bu uzanıp alıyordu ve...</p>
<p>“Tam da aldığım anda şekil değiştiriyordu çiçek. Sarı saçlı, siyah gözlü bir oğlan çocuğuna dönüşüveriyordu. Çıplak, küçücük, ışıl ışıl bir oğlan çocuğuna... O bana bakıyordu kucağımdan, ben ona bakıyordum.”</p>
<p>Sonra kadına, “Benim mi bu şimdi?” diye soruyordu. Kadın, artık kadın olduğundan emindi, çünkü sesi de kadın sesiydi,&#160;“Senin değil.” diyordu kesin bir dille. “Sana emanet.”</p>
<p>Rüyada olduğunu bildiği için oğlanın simsiyah gözlerini yadırgamıyordu. Sonra birden, yüksekçe bir yerden yatağa atmışlar kadar âni ve sert, uyanıyordu.</p>
<p>Bardaklara elleri titreye titreye çay doldurmakta olan Menderes, talaş yutmuş gibi bir sesle sordu kuzinenin yamacından. “Ve?.. Ve sabah kapında kan revân içinde bulduğun o çocuk...&#160;Yani Ömer?”</p>
<p>Hüdai Ağa Menderes’i dudaklarını yalayarak dinlemişti. Noktayı koydu.</p>
<p>“O yüzü olmayan kadının rüyamda bana emanet ettiği çocuktan başkası değildi.”</p>
<p>Sivil kıyafetli polis komiseri ve yaba elli dev adam, bir şakırtı işittiler. Dişbudak tespih, oturduğu yerde öne geriye sallanarak dua eden Muzaffer Hoca’nın parmaklarından biri gibiydi.</p>
<p>“Lâ Havle Velâ Kuvvete...”</p>
<p> </p><p> </p><p> </p>
<div style="text-align:right;">
<em><p>Kaza ve kaderden kaçmanın tek yolu vardır:</p>
<p>Kaza ve kadere kaçmak.</p></em>
<p>MEVLÂNÂ</p>
</div>
<p> </p>
<p>Hüdai Ağa, bir ara yanından geçerken komiserin dalgınlığından da istifade edip Muzaffer Hoca’nın üstüne eğilmiş, kulağına fısıldamıştı. “Bu akşam kaçıyoruz biz. Şu komiserden bir an evvel kurtulmamız lâzım.”</p>
<p>Demek gelip çatmıştı hasret vakti. Toparlanıp kalktı Hoca.</p>
<p>“Varagideyim ben gayrı. Cemaat bekler, öğleyi gıldırmam lâzım.” Menderes’e bakarak devam etti. “Haftaya gene uğrarım bi gaza belâ olmazsa.” Yalan sayılmazdı. Uğrar mıydı uğrardı. Hüdai Efendi Ömer’i de almış gitmiş diye uğramak yasak mıydı? Bulabilirse bir fayton püyton, hâttâ yeter ki denk&#160;gelsin, taksi bile olurdu, bir vasıta bulup atlayıp gidecek, olmadı götüne motor takılmış gibi koştura koştura gidecek,&#160;ezanı çarçabuk okuyacak, namazı jet gibi kıldıracak ve gittiği gibi geri gelecekti. Hele ki de ikindiyle akşamı emanet edecek birini bulabilse tadından yenmezdi. Menderes’in hiç oralı olmadığını görünce, gitme eylemine onu da davet ettiğini&#160;açıklama ihtiyacı hissetti. “Hadi gomserim. Galkalım da soo-ra gene geliriz.”</p>
<p>Menderes, alttan alttan baktı Hoca’ya. “Ne o Hoca Efendi? Ailecek komşu oturmasına mı geldik yav? Gidiyorsan Allah&#160;Selâmet versin. Beni niye karıştırıyorsun?”</p>
<p>Muzaffer Hoca, gitmek için değil de pantolonunu çırpmak için kalkmışmış gibi elinin tersiyle hayali tozları tokatlayıp geri&#160;oturdu. O oturur oturmaz da Menderes lâfı çaktı.</p>
<p>“Niye geri oturdun şimdi Hocam? Ne olacak senin cemaat? Vaz mı geçtin yoksa gitmekten?”</p>
<p>“Gaç!” dedi Muzaffer Hoca vakit kazanmak için. “Vazgeçilir miyimiş hiç?” Hangisinin daha iyi olacağını bilemiyordu aslına bakarsan. Menderes’in kalkıp gitmesi mi daha iyiydi, yoksa mıhlanıp oturagitmesi mi? “Bigaç dakka daa vaktim olduğu için...” Çıkıp gitse nereye gidecekti bu komiser? Karakola hazar. Ne edecekti gidip? Bir araba polisi toplayıp gelecekti tabii.&#160;Otursaydı daha mı iyiydi ki? Şurada, Hüdai Efendi’nin göçme&#160;hazırlıklarına bilmeden mâni olsa, akşama da kaçıp gitmelerine&#160;bile bile mâni olsa? “Bi çay daa içeyim didim.” İçi dışı çay olmuştu. İstifra etmezseydi iyiydi.</p>
<p>“Iç bakalım.” Yememişti bu numarayı Menderes. Kalkıp evin kızı gibi servis yaptı. Bıyık altından gülüyordu Hoca’nın hâllerine ama onun durumu da ondan hâllice değildi. O kadar ki,&#160;kararsız mıdır, kararını vermiş midir, ayırt edemiyordu artık.&#160;Şaşırmış vaziyetteydi. Bir taraftan, bundan sonraki üç sene çaya para vermeyip sıcak suyu tepesine tepesine dikse, içindeki&#160;demle idare ederdi, o kadar midesi bulanıyordu, bir taraftan şu&#160;Hüdai Efendi’nin hacı yağı kokusu adam kımıldandıkça üstüne başına yapışıyordu, içi dışına çıkıyordu, bir taraftan Ömer,&#160;bir taraftan vazife, ki hakikaten de amini eşek siksindi öyle vazifenin, ikrah ediyordu, bir taraftan şu adamcıkların insâniyet&#160;nâmına göze aldıkları kanun nizam cürüm cereme musallatı,&#160;bir taraftan bunun insâniyet nâmına ufacık bir hamle yapıp kafasını öteye çevirememesi, kendinden utanıyordu, bir taraftan&#160;da, her ne kadar namazda niyazda gözü olmasa da, şu dinlediği rüyalardan sonra boyunu aşıveren Allah korkusu; ödü patlıyordu.</p>
<p>“Git Hocam, kalk git namazına sen.” dedi anlayışlı bir sesle. “Ben daha bir müddet buradayım.”</p>
<p>“Ne gadak?”</p>
<p>“Efendim?”</p>
<p>“Ne gadak daa galin burda diyom yani.”</p>
<p>Menderes bitkin bitkin güldü. “Geri döneceksin değil mi?” Cevap beklemeden de devam etti. “Git gel sen. Beni burada bulacağım tahmin ediyorum.”</p>
<p>“Eh, bana müsaade şimcilik. Allah aşkına rahatsız olmayın. Gider gelirim ben.”</p>
<p>Zaten kimsede onu uğurlamayı düşünecek mecal yoktu, dolayısıyla kimse rahatsız olmadı.</p>
<p>Kendi kendine çıktı gitti Hoca.</p>
<p>Menderes başını eğdi. Fenaydı.</p>
<p>Hüdai Ağa ise daha fena.</p>
<p>Hem “Yeter artık. Alayım Ömer’i içeri, hastalanacak bu gidişle.” diye düşünüyor, hem de sanki çocuk bahçede kaldığı sürece şu komiser onu alıp götüremeyecekmiş gibi habire erteliyordu.</p>
<p>Hem “Toparlanmak lâzım artık. Duran Efendi sekiz dedi miydi damlayacak iki tane hamalla.” diye düşünüyor, hem de&#160;“Nereye toparlanıyorsun Hüdai Ağa? Ne diyeceksin komisere?” diye düşünüp oturuyordu oturduğu yerde.</p>
<p>Hem o da Muzaffer Hoca gibi “Şu komiser midir ne karın ağrısıdır, çekip gitse artık da işimize baksak.” diye düşünüyor, hem de gene Muzaffer Hoca gibi “Ya gider de bir araba polisi&#160;toplayıp gelirse?” diye düşünerek iki fikir arasında şaşkın şaşkın tıngırdıyordu.</p>
<p>Hem içtiği demli çaydan, ki ona demli çay denmezdi, dense dense demli dem denirdi, midesi ağzına geliyor, hem de Kokucu Dursun’un fışkırttığı o kedi kuyruğu mudur, kedi boku mudur ne boktur, o iğrenç kokudan içi kalkıyordu.</p>
<p>Hem “Ne de güzel, rahat rahat, elimizi kolumuzu sallaya sallaya göçüp gidecektik şu Hoca gelmeseydi. Bari bundan sonra kopartsa irtibatı da başımız dertten kurtulsa.” diye düşünüp komiseri peşine takarak belâ etti diye Hoca’ya içten içe bozuk&#160;atıyor, hem de “İyi ki geldi. Gelmeseydi, rüyasından haberim&#160;olmayacaktı. Demek ki bu maceradaki rolü bu kadarla kalmayacak, irtibâtı kopartmamak lâzım bu adamla.” diye düşünüp&#160;Hoca’ya bozuk attığı için kendine bozuk atıyordu.</p>
<p>Ne yapacaktı? Mesele buydu.</p>
<p>Hem komisere planını açık açık söylemek, Ömer’i onun insanlığına havale etmek istiyordu, hem de bu cüretinin muhtemel sonucundan ecelden korkar gibi korkuyor, tek kelime edemiyordu.</p>
<p>Düşün düşün, nereye kadar? “Karar verdiniz mi Komiser Bey?” deyiverdi birden.</p>
<p>Menderes de bu sorudan korkuyordu. “Nasıl dediniz?” dedi iyi duyamamış gibi. “Karar mı?”</p>
<p>“Evet. Karar. Ne yapmayı düşünüyorsunuz?.. Hakkımızda?”</p>
<p>Menderes düşünmemeye çalışıyordu. Eğer kafasını öte tarafa çevirecektiyse düşünmemeliydi çünkü. Düşünmek demek akıl yürütmek demekti ve akim uymak zorunda olduğu kurallar vardı. Bu kuralları sen icat etmediğine, her bir kuralın da ayrı bir müellifi olduğuna göre, demek ki akıl yürütürken başkalarının kurallarına göre ölçüp biçmek zorundaydın. ‘Düşünüyorum, o hâlde yokum!’ diye acı acı alay etti kendisiyle. ‘Demek ki, düşündüğüm sürece ben ben olmamış oluyorum.’ Ancak düşünmemeye çalıştıkça daha çok düşünüyor ve vazife manifestosunu ensesinin arkasından sinsi sinsi, hemen kalkmasını, oğlanı kucağına alıp karakola götürmesini, işlemlerini tamamladıktan sonra da ailesine teslim etmesini fısıldar buluyordu. Ah düşünmese, şu işten uzak tutabilse aklını... O zaman&#160;gönlüyle hareket edebilirdi. Gönlün; ‘Şu olmasa daha iyi olur.’&#160;diye bir bilgiçliği yoktu. Mukayese akim işiydi, gönlün değil.&#160;Gönül bir seferde verirdi hükmünü ve o hüküm gerçekten sana ait olurdu. Oysa akim verdiği hükmün içinde, senden başka&#160;yüz bin kişiye ait yüz bin nas olmak zorundaydı. Ne yapacaktı? Ne diyordu gönlü? İşte şu aptalca soru bile akim oyunuydu.&#160;Gönül katiyen ‘Ne yapacağım?’ diye sormazdı kendine. Yapardı. Onun gönlü de diyordu ki; “Eşekliğin lüzûmu yok Menderes. Bırak adamları, bildikleri gibi yapsınlar. Hâttâ bırakmakla&#160;da kalma, yardım et.”</p>
<p>Böyle düşünüyordu işte. İyi bir şey düşünüyordu yani. Bu nedenle kendi kendini hararetle tebrik ediyor, nihayet doğru&#160;olanı düşünebildiğini düşünüyordu. Ama atladığı bir şey vardı:</p>
<p>Düşünüyordu... Yani gönül mönül derken aslında yine akıl yürütüyor, yeşil pantolonunu dizlerine doğru kaydırıp akıl denilen oyunbazın kucağına bir güzel yerleşiyordu. Ve hata ediyordu. Akıl, hastayı cerraha götürmeye yarardı; kendi ameliyatını kendine yaptırıp kendi kendini iyileştirmeye değil.</p>
<p>“Çok düşündünüz?”</p>
<p>“Nasıl?” Evet, çok düşünmüştü. Ne sormuştu bu adam demin? Onu bu kadar düşündüren soru neydi? “Neydi sorunuz?” “Karar verebildiniz mi diye sormuştum. Ne yapacağız? Yani&#160;siz demek istiyorum. Ne yapacaksınız?”</p>
<p>Bilmiyordu Menderes. Ama bunu dese, adamcağıza boş yere ümit vermiş olurdu. “Açıkçası... Size hak veriyorum...” diye başladı söze. “Gene de bu doğru bir şey yaptığınızı düşündüğüm anlamına gelmez. Çocuk o vaziyette benim kapıma gelse,&#160;ben de pansumanını yapardım sizin yaptığınız gibi, ama sonrasında sizin gibi davranmazdım katiyen. Beğenelim beğenmeyelim, o çocuğun bir ailesi var. Onu hesaba katar, ne kadar tereddüt edersem edeyim, hâttâ kahrımdan öleyim, kanunun tanzim&#160;ettiği şekilde iş görürdüm. Ne pahasına olursa olsun.”</p>
<p>“Ne pahasına olursa olsun, öyle mi?”</p>
<p>“Öyle.” dedi Menderes. Adamı üzmek istememişti aslında. Sadece, kararını verinceye kadar oyalamak, boşu boşuna ümitlenmesine engel olmak istemişti.</p>
<p>Hüdai Ağa bozuk bozuk kalktı, “Adam gibi bir çay demleyeyim en iyisi.” dedi. “Yemeğin üstüne içeriz artık.”</p>
<p>“Ne yemeği?”</p>
<p>“Öğle yemeği.”</p>
<p>“Zahmet olacak.” Acıkmıştı.</p>
<p>Cevap vermedi Hüdai Ağa. Komiserin orta yerde sallanıp durduğunu çoktan fark etmişti. “Aklınca beni kandıracak...”&#160;Ne oğlanı alıp gidiyordu, ne de alıp gitmeyecekmiş gibi yapıyordu adam. Ne vazifesini yerine getirecekmiş havası vardı, ne&#160;de getirmeyecekmiş. Ne buna ve Hoca’ya hak verir gibi davranıyordu ne de vermezmiş gibi. “Çocuk muyuz lan biz?” Tereddüt içinde debelenip durduğu, aklıyla gönlü arasında gidip gidip geldiği o kadar belli oluyordu ki. Bu iyiydi ve böyle kaldığı sürece kolluğa yakalanmamış sayılırlardı. Sadece Menderes Işıktar’a yakalanmışlardı şimdilik. Öğle yemeğiydi, üstüne&#160;efendi gibi çayıydı, sohbeti muhabbetiydi derken kazağının altındaki üniformayı unutturabilirdi belki. “Yıldızlar nasıl da belli oluyor kazağın altından. Tebdil-i kıyafet etmiş güya. Saf. Pantolonu da yeşil yeşil bağırmıyor mu.” Ömer’le konuşmasını isteyecekti. Veya belli etmeden yapacaktı bunu. Oğlan dilli dibekti. Beş para verip oynat, on para ver oturtama. Anlatıyordu&#160;o. Vıcır vıcır vıcır anlatıyordu. Dinlesindi bakalım Menderes&#160;Komiser. Bakalım kendi kulağıyla dinledikten sonra da ‘ne pahasına olursa olsun’ ukalâlığı yapabilecek miydi.</p>
<p>Çaydanlığın içini boşaltmak için bahçe kapısını açtı, Hüdai Aa, biz çok oynuyoz ha... çıkmışken de içeri çağırdı Ömer’le Çe-to’yu. inceldiği yerden kopsundu artık.</p>
<p> </p><p> </p><p> </p>
<div style="text-align:right;">
<em><p>Bir yere cem olmuş kırklar erenler,</p>
<p>Her bakışta Ârş-ı Kürsî görenler. Devasız dertlere dermân verenler.</p>
<p>Her biri bir derse bakıyor Hocam.</p></em>
<p>CELÂLİ BABA</p>
</div>
<p> </p>
<p>Muzaffer Hoca dişbudak tespihini cebine soktuğu eliyle şaklatırken yanına çağırmıştı bahçenin bir ucunda oynayan Ömer’i. Artık şu koca köpek umurunda değildi. Yediği elma şekerinden&#160;dudaklarıyla burnunun ucu kan içmiş gibi kızarmış çocuğu sıkı sıkı kucaklamış, “Ben gene gelecem oğlum.” demişti. “Amma sakın içerdeki adama dime, olur mu?”</p>
<p>“Olur.”</p>
<p>Köpeğin ağzı burnu da kıpkırmızıydı. Ruj sürmüş gibi.</p>
<p>Hızlı hızlı yürümeye koyulmuştu. Bir taraftan düşünüyor, bir taraftan da her bir damla kanına işlemiş tilâvet ezberi ile&#160;farkında olmadan doksan dokuz güzel isimle şereflendiriyordu&#160;doksan dokuzluk dişbudağı... Bir tur ‘En Nâfî’, bir tur ‘En Nûr’,&#160;bir tur ‘El Hâdî’... Bir fayton, bir at arabası, bir seleli motosiklet, hâttâ Karaaslan’dakilerin ne diyeceğini hiç umursamadan&#160;bir taksi denk gelir ümidiyle, hız kesmeden sağma soluna, ilerisine gerisine bakınıp durdu bir müddet. Sağma bakarken solundan at arabası geçti, geriye dönüp onun arkasından hayıflanırken önünden bir fayton kaçtı. Denk geleceği varsa geliyor,&#160;olacağı varsa oluyordu... Bir tur ‘El Bedî’, bir tur ‘El Bâkî’, bir&#160;tur ‘El Vâris’... Hızlandı. Ayak tabanları neredeyse kaba etlerine vuracaktı. Nasıl da kendi eliyle tutup sarmıştı komiseri Hü-dai Efendi’nin başına. Nasıl da bağlanıvermişti basireti. Ama işte... Olacak olan oluyordu... Kader, Zül Celâl’in; ‘Böyle yazdım,&#160;böyle yapacaksın.’ dediği şey değildi. ‘Senin ne yapacağını biliyorum. Aha da şuraya yazdım.’ dediği şeydi. Demek bu, bırak yürümeyi, helikopterle de gitse o komiser bir yolunu bulup&#160;onu takip edecek, Ömer’i eliyle koymuş gibi bulacaktı. Bunun-ki Ferah Sinemasında yer göstermek gibi bir şeydi. Sen göster-sen de buluyordu oturacağı yeri millet, göstermesen de. Yapılacak bir şey yoktu. Bir şeyi fazlacana arzu etmek mânâsız, hâttâ&#160;komikti. Hâttâ hâttâ bırak fazlacana arzu etmeyi, bir şeyi azin-cik istemek dahi komikti. Neyi ne kadar isteyeceğin de yazılıydı Levh-i Mahfuz’da çünkü, ne kadar elde edeceğin de. Gerisi&#160;hikâyeydi... Bir tur ‘Er Reşîd’, bir tur ‘Es Sabûr’, bir tur Er ‘Rah-mân’... Hayırsız işi olur muydu Hazret-i Hâlîk’in? Hâşâ... Yanlış işi olur muydu? Sümme hâşâ. Öyleyse şu komiseri ne diye&#160;musallat etmişti başlarına? Daha doğrusu, buna ne olacak, olan&#160;Hüdai Efendiye olacaktı, onun başına niye musallat etmişti?&#160;Ömer’e gelecekti felâketin büyüğü; onun başına ne diye musallat etmişti? Vardı bir hayır muhakkak. Var mıydı ki esastan?&#160;Varmıştı canım. Varmıştı da bu göremiyormuştu hazar. Tes-pihsiz elinin tersiyle gözlerini kuruladı. Serinlikten mi yaşarmıştı ki böyle? Yoksa ağlamış mıydı bilmeden? Bak, onu da bilmiyordu onu da. Gaç anam gaç... Ne de az biliyordu insan denen... Bir tur ‘El Melik’, bir tur ‘Es Selâm’, bir tur ‘Er Rahim’...&#160;Demek ne yapacakmıştın? Tevekkül edecekmiştin. Tevekkel&#160;Ta’âl Allah... O kadar... Sille Barajında sülükleri yuta yuta yüzmeyi öğrendiğinde öğrenmişti aslında tevekkül etmeyi. Te çocukluğunda. Dabaladıkça batmış, ‘Battım, boğuldum, gittim&#160;ben. En iyisi mi salayım kendimi.’ deyip de teslim oldukça çıkmış, sütün kaymağı gibi yayılmıştı suyun üstüne. Helva kime&#160;nasipse o yiyordu, parmağı uzun olan değil. Şişedeyken kıymeti harbiyesi yoktu miskin; şişe kırılıp da ortalığa saçıldı mıydı&#160;anlaşılıyordu kıymeti... Hoş kokusundan... Susuzluk, belki de&#160;senin canın su çekti diye değil, suyun canı sen çekti diye gelip&#160;yapışıyordu gırtlağına. Suya kavuş diye susatmıyordu Allah seni, su sana kavuşsun diye susatıyordu belki de. Kahır, sen hayra er diye değil, hayır sana ersin diye kahırdı demek. Demek&#160;ki ne yapacakmıştın? Kahhâr’m kahrı O’nun rahmetinden ileridir zannetmeyecekmiştin. O’na teslim olacakmıştın... Bir tur&#160;‘El Mümin’, bir tur ‘El Müheymîn’, bir tur ‘El Azız’... Açılıyor&#160;muydu akimın önü ne? Yoksa Sille’de saldığı gibi salıveriyordu kendini de ondan mı tutabiliyordu kafasını suyun üstünde?&#160;Belki o yana bakarken o at arabası bu yandan geçmeyeydi, belki ona ağlaşırken bu fayton bu taraftan kaçmayaydı serin hava&#160;bunu böyle tokatlayamayacak, zihni çoban salatası gibi karman&#160;çorman kalacaktı gene belki. Şimdi hırlı mıydı? Sayılırdı. Hizâ-ya girmişti hiç olmazsa. Ana maşşallah! Ne zaman gelivermişti inşallah? Aha da kavak sırası, aha da cami duvarının sarısı.&#160;Tren yolundan bile kendi haberi olmadan geçmişti demek ki.&#160;Demek ki o anda bir tren gelmiş olsa... Demek ki gelmesi değil, gelmemesi mukaddermişti. Demek ki dabalamayacak, bıra-kacakmıştm. Sen bıraksaymıştm da ne olacaktıysa o olacak, bı-rakmasaymıştm da ne olacaktıysa o olacakmıştı demek ki... Bir&#160;tur ‘El Cebbâr’, bir tur ‘El Bâri’, bir tur ‘El Musavvir’... Hiç âdeti olmadığı hâlde ayakları onu aptes tazelemek için şadırvana&#160;doğru yönlendirince itiraz etmedi, kavak sıralarının arasından&#160;geçti, evinin bu yana bakan penceresinin önünden geçti, kıvrayıp caminin önünden geçti, yürüyüp şadırvanın başına geçti; şadırvanda ceketini omzuna atmış, kollarını dirseklerine kadar sıvamış, ilk kez gördüğü kara kuru adamın yanına çömeldi. Ömer gittiğinden beri ilkin Hüdai Efendi, sonra komiserle memuru, sonra da bu adam. Bu kadar çok yabancıyı kuruldu kurulalı misafir etmemişti Karaaslan. Dört mört, Karaaslan&#160;için büyük bir sayıydı bu. Muhacir baskını gibi bir şeydi. Turist&#160;taarruzu gibi bir şey. Bir tur... Yok, namazdan sonra inşallah...&#160;Dönüşte... Nasipse...</p>
<p>O abdestini alasıya, kalkıp camiye girmişti yanındaki kara kuru adam. Eve gidip Nesibe’nin tuttuğu havluyla kurulandı, cüppesini, sarığını geçirdi, geri camiye seğirtti. Tam zamanında gelmişti. Ne eksik, ne fazla. Bir iki öksürüp genzini temizledikten sonra ezanını okudu, cemaate sünneti kılacak kadar vakit vermek için ağırdan alarak mihrâba yöneldi. Şöyle bir nüfus sayımı yaptı altan alttan. Dört Karaaslanlı, bir de o kara&#160;kuru adam. Hâlbuki Aşut nasıl da doldurmuştu koskoca îplik-çi’yi. Kara kuru adamla göz göze geldiler bir an için. Buna tanıdıkmış gibi baktı herif. “Selâmın Aleyküm muhterem.” dedi&#160;ayıp olmasın diye.</p>
<p>“Ve aleyküm selâm Hocam.”</p>
<p>Namazı kıldırdı beş kişiye. Oturduğu yerde aşır duasını okurken “Lekad Sadakallâhü...” arkasındaki cemaatin acele&#160;acele kalkıp gittiğini işitti. Onun da acelesi vardı aslına bakarsan. Hemen Tekke’ye dönesi vardı bir kere. Aşırım tamamlayıp&#160;dizlerine abanarak doğruldu, eteklerini tekmeleye tekmeleye&#160;döndüğü anda o kara kuru adamla burun buruna geldi.</p>
<p>“Hocam, bişiy diyeceğidim.”</p>
<p>Sabırsızlandı Muzaffer Hoca. Tekke’de her ne olacaktıysa o oradayken olsun istiyordu. “Sonra diyivirsen olmaz mı muhterem? İşim varidi acele.”</p>
<p>“Mühüm bişiy olmasa bi daha gelesiye gadak bekleridim amma mühüm... Çok mühüm. Sana zahmet bi dinleyivirsen? Te Gonya’dan çıktım geldim hay Hocam.”</p>
<p>“Belli... Di bağalım.”</p>
<p>Efraim Dayı didi.</p>
<p>Bunun Tekke’de bi gonşusu varidi. Hanımı da rahmete gittiğinden duludu bu adamcaaz. Pek severidi gendisini gonu gon-şu. Zararsız bi adamıdı. Hüdai Ağa dirleridi. Bi goca köpeeylen idare ider gideridi gendi halında. Amma geçende, iki gün ev-veliyidi, hanımı etli nohut döküp ‘Al şunu Hüdai Ağa’ya götü-rüvir.’ didiğinde bi de bakmıştıydı ki evde gaşşık gadak bi sarı oğlan. Zaten duymuştuydu amma öylemesine duymuştuy-du. “Aşut var İplikçi’nin önünde, bilin ni?” Aşut’tan duymu-şudu yani. Oğlan Angara’da sünedolmuştuydu da bunun elini öpmeye gelmiştiydi göya. Amma bu oğlanın sünnet münnet&#160;olmadığını... “Açtı göstertti yanlış ağnama...” Sonra bu oğlanla iki tiki gonuşmuş, esasında Angara’dan gelmediğini, Garaaslan’dan gaçdığını öğrenmişidi. Sonra da Hüdai Ağa bunu garşısına oturdup anlatmışıdı işin aslını. Oğlan, Şeref Çavuş denen Garaaslanlı bi çöpçünün oğluymuştu da evden gaçmıştıy-dı meğer... Hüdai Ağa da kime kimseye dimeden evde alıgoyu-yormuştuydu oğlanı. Oğlan bundan için çok bahsitmiştiydi Mı-zaffer Hoca aşşaa, Mızaffer Hoca yokan diyi, bu da ondan için&#160;ilk evvelâ buna gelmiştiydi. Burdan da çıkıp oğlanın anasıylan&#160;babasına, ordan onları da alıp Vilâyete, savcılığa gidecektiydi.</p>
<p>Hani Tekke’den Karaaslan’a ferahça mı ferahça düşüne düşüne, düşündükçe de açıla açıla gelmemiş olaydı Muzaffer Hoca, ne tevekkül derdi ne kader, şu herifi ikindi ezanına kadar döverdi Allahü âlem. O sopa da onun kaderi olurdu. Tevekkül et-sindi artık kevâşe. Ama tuttu kendini.</p>
<p>“Dimek öyle? Dimek Şeref gardaşımızı oğluna gavuşturmaği-çin te Gonya’dan çıktın da geldin.”</p>
<p>“He. Allah rızası için valla.”</p>
<p>“Allah gabul itsin. İsmin ne didiydin?”</p>
<p>“Efrayım. Pırpır durağında çay ocağı işledirim. Bilin, tplik-çi’nin garşısı.”</p>
<p>“Maşşallah. Amma yannış iş yaptın bence hay Efrayım.”</p>
<p>“Ne diyi Hocam? Goşup geldim ya.”</p>
<p>Muzaffer Hoca sükûnetini muhafaza etti. “Goşup geldin ni? Annah! Gonya’dan bura goşman iki gün nü duttu? Ben şimci&#160;çıksam, yayak olarak yarım saata varırın pırpır durağına.”&#160;Efraim Dayı suçlanmanın tesiriyle ezilip büzüldü biraz. “Varın da...” dedi, “... onun oğadarım ben de biliyom da... Bir iki&#160;gün mühlet vireyim didiydim Hüdai Ağa’ya. İkâz ittim çünkü.&#160;Al götür git bu çocuğu anasına babasına didim. Anasının sıç...&#160;doğurduuna sen ni bakacan didim... Elleşme, gaderi neyse çeksin çocuk didim.”</p>
<p>“O ne didi?”</p>
<p>“Gaderi sen ni biliyon didi bana. Bilmezisen değiştirdiğimi nirden biliyon didi. Ben de çıktım gittim. Bi gün sabrittim mühlet virdiğim için, amma devrisi gün bi de baktım Aşut’tan&#160;gene bi gamyon ötebete almış oğlana, o zaman bunun oğlanı salıvırmaya niyeti olmadığını tahmin idip bura gelmeye ga-rar virdim.”</p>
<p>Acaba şu yolda gelirken düşündüklerini hiç düşünmemiş sayıp bir güzel girişse miydi ki Muzaffer Hoca buna? Eli usul usul kalkarken gene tuttu kendini. Allah’ın evinde günaha girmekten değil, iş ayyuka çıkardı, ondan çekiniyordu.</p>
<p>“Gene de yanlış yapmışsın hay Efrayım.” dedi. “Çocuk gaçı-ran adama mühlet filan virilir mi?”</p>
<p>Efraim Dayı gene ezilip büzüldü. “Doğru diyon da... Arga-daşımız neticede... Naapaydım ya? Hemen mi çıkageleydim?” Muzaffer Hoca sakalını sıvazlayarak “Ne kadar da salakmışsın.” der gibi tepeden tepeden baktı Efraim Dayı’ya. “O daha da&#160;yanlış olurudu.” dedi. “En iyisi mi hemencecik Vilâyete goşup&#160;savcıya istida vireceğidin sen. Şimci savcı senden de şüphe ide-cek iki gün evveledin cövveledin diyi.”</p>
<p>Efraim Dayı biraz daha küçüldü. Ödü bokuna karışmıştı.</p>
<p>“O da doğru.” dedi. “Naabacaaz ya şimci? Anasına babasına beraber gitsez? Sen benden için bu adam iyi niyetlen gelmiş disen?”</p>
<p>Aaah ah... Ne dövülürdü bu herif. “Olur mu canım hiç... Gaç! Şerefi bilmen sen... Oğluyun üstüne titirer...” Günahtı günah!&#160;Allah’ın adamı Allah’ın evinde yalan söylüyordu. Hadi buyur.&#160;Günahtıysa günahtı canım artık. Aaa! “Valla bi duysun senin bildiğin hâlde iki gün beklediğini, ağzıyı bumuyu gırar, kimse de&#160;elinden alamaz valla.” Bir de yalan yere yemin. Buyur bakalım.</p>
<p>Efraim Dayı ağladı ağlayacaktı. “Naabayım ya ben şimci Hocam? Sen ne din? Bi akıl virsen Allah rızası için.”</p>
<p>Saatine baktı Muzaffer Hoca. “Oo...” dedi. “Şimci olmaz da... Istidânı yaz o arada, ikindi vaktinden sonra git Vilâyete, vir&#160;gendi elinile savcının evrak memuruna, o ona didi, o buna şey&#160;itti, o savcıya virdi diyesiye gadak ağşamı bulur... Vaziyeti iki&#160;gündür beri bildiğini yazmayacan taabi. Böyle böyle bişiyden&#160;şüphe idiyom, tetkik idilmesini arz iderim filan... Anladın m?”&#160;Efraim Dayı iki eliyle avuçladı Muzaffer Hoca’nın elini, zorla öpüp başına koydu.</p>
<p>“Âlim adamın hali başka... Allah razı olsun Hocam.”</p>
<p>“Hadi hadi. Birileri çıkıp gelip bu Gonyalının Garaaslan’da ne işi var diyi sormazdan gaybol sen. Bi anlarlarsa, var ya, anam&#160;anam anam... O şeref var ya o Şeref... Seni si... döğmeden bırakmaz.”</p>
<p>“Hakkını helal it Hocam.”</p>
<p>“Helâl helâl. Yörü.”</p>
<p>Muzaffer Hoca, bir an önce gözden kaybolmak için ayakkabısının tekinin topuğuna basan, tekini de eline alıp seke seke seğirten Efraim Dayı’nın ardından ‘Siydivakkâsına uğrayasıca’&#160;diye beddua etti. Hüdai Efendi’ye yeteri kadar zaman kazandı-rabilmiş olmayı umuyordu. Şu komser meselesi de vardı daha.&#160;“Akşam kaçacağız.” demişti Hüdai Efendi. Kamyon mumyon&#160;gelmiş olmasındı komserin gözüne soka soka?</p>
<p>Vakit nakitti.</p>
<p>Koşa koşa çıktı camiden, eve girip Nesibe’yi sıkı sıkı tembihledi. “Tengirşengile git bi goşu... Hacı Tengirşen’e ikindiylen ağşam namazı için vekâlet virdiğimi söyle. O gıldırıvırsm. Gon-ya’da işi varımış di benden için.”</p>
<p>“Gonya’da ne işin var ya hay Mızaffer? Daa yini geldiyidin.” Ha bir ha beş. Bir yalan daha salladı. “Müftü Hocamız toplantıya çaarmış bazı imamlarımızı. Ben de varmışsım içlerinde. Emir&#160;büyük yirden, gideceğiz mecbur. Ne gadak sürecek dirsen, o belli değil. Sen namaz vakitlerini sağlama al, gerisine ganşma.”&#160;“Merağitme. Hadi Allah zihin açıklığı virsin.”</p>
<p>“İmtaana gitmiyom Nesibe.”</p>
<p>“Hihihi... Ağzımdan gaçıvırmış... Hihihi...”</p>
<p>Aslında gidiyordu. İmtihan istikametti. Cihetin doğruysa, o doğru cihette şaşmadan, sapmadan dosdoğru gidebiliyorsan geçiyordun imtihandan, değilse bazen ikmâle kalıyordun, bazen&#160;tasdiknameni verip vuruyorlardı götüne tekmeyi. Bununki doğruydu, biliyordu. Haklıydı Nesibe. Allah zihin açıklığı versindi.&#160;Hakikaten de buydu imtihan yani. Mecîd, ‘Kaç rekât kıldın bakalım?’ diye imtihan etmezdi kullarını. Böyle ederdi. Cüppesini sarığını Nesibe’nin eline tutuşturup paltosunu geçirdi, dişbudaktan yapılma yol arkadaşının yerinde olup olmadığını kontrol etti, fırladı çıktı. Geldiğinden bile hızlı dönüyordu geri... Bir tur ‘El&#160;Gaffar’, bir tur ‘El Vehhâb’, bir tur ‘Er Rezzâk’... Daha da hızlan-malıydı. Gemi neredeyse su orada gerekti. Dert neredeyse der-mân, soru neredeyse cevap orada gerekti. Bir günde ne çok soruyla, ne çok dertle karşılaşmıştı bu iki fakir. Ne diye? Soruya,&#160;derde falan çok mu ihtiyaçları vardı? Hayır! O zaman ne diye?&#160;Ne diye? Bak gene geride kalmıştı demir yolu da gene haberi olmamıştı bunun. Allah bilir sağından solundan kaç fayton, kaç at&#160;arabası, kaç seleli motor geçmişti... Bir tur ‘El Hâfid’, bir tur ‘Er&#160;Râfi’, bir tur ‘El Müzil’... Kel herif saçtan bahsedemezdi değil mi?&#160;Kim bahsederdi saçtan? Saçı olan. Oh! İmânı tazeleniverdi gene.&#160;Neredeyse İyi ki düştük bu dertlere!’ diye şükredecekti. Haklıydı da ama. Derde düşmeyenin burnundan uzak dururdu dermâ-nın kokusu. Bu iş hallolacaktı. Düşüp her bir taraflarını kanattıklarına göre... Bu, Hüdai Efendi, Ömer... Hâttâ o şaşkın komser...&#160;Belki de o koca köpek hâttâ... Hadi inşallah... Bir tur ‘El Fettah’,&#160;bir tur ‘El Kâbıd’, bir tur ‘El Bâsıt’... Ağır Kantan rüzgârına kattı,&#160;Şeker Fabrikasını şöyle bir yaladıktan sonra sildi süpürdü hızlanan ayaklan. Adımlan da tilâvet ezberi gibi zihninden vareste çalışıyordu. Bastığı yeri görmüyor, vardığı yeri bilmiyordu. Sadece&#160;ilerliyordu. Uçarcasına. Tevekkül et Mızaffer... Sen yapabildiğin&#160;kadarını yap, yapamadığını bırak kim yapıyorsa yapsın. Ne övün&#160;yaptım diye, ne dövün yapamadım diye. Yapıldıysa da sebep sen&#160;değilsin, yapılmadıysa da... Değilsin hay Mızaffer, değilsin... Bir&#160;tur ‘Es Samed’, bir tur ‘El Kâdir’, bir tur ‘El Muktedir’...</p>
<p>“Hoca Efendi?”</p>
<p>Sıçrayarak durdu. Tam son ‘El Muktedir’deydi. “Buyur Muktedir.” dedi yüksek sesle. “Buyur gomser.” demek istemişti. Hüdai Efendi başından savmıştı demek komseri. Bu iyi bir şey&#160;miydi acaba?</p>
<p>“Ne? Muktedir mi?”</p>
<p>“Yo-oo. Sana dimedim. Buyur gomser.”</p>
<p>“İki sefer seslendim duymadın yahu. Nasıl dalmışsın öyle? Hüdai Nâbit’e mi yolculuk?”</p>
<p>Artık yalan söylemeyecekti. Gerekmedikçe.</p>
<p>“Hem ona, hem de Ömer’ime. Sen nere giden ya?”</p>
<p>Menderes, Muzaffer Hoca’nın yanında Hüdai Ağa’nın yanında olduğundan daha rahat hissediyordu kendini. “Açıkçası ben de bilmiyorum.” diye itiraf etti. “Karakola... galiba...”</p>
<p>Muzaffer Hoca da çok rahat hissediyordu artık. “Bi araba polis alıp gelmeyecen inşallah?”</p>
<p>Menderes buruk buruk güldü. “Niye?” Kenara çekilip kaldırımın ortasını boşaltarak kıçını önünde durdukları evin kalça hizasındaki bahçe duvarına yasladı, karşı kaldırıma dikti gözlerini. “Ömer’i Hüdai Nâbit’ten geri almak için mi?...” dedi, yolun karşısındaki birine sorar gibi. Dönüp Muzaffer Hoca’nın cevap vermek için ağzını açtığını görünce kolunu uzatıp adamı&#160;da kenara çekti. “Buna ihtiyacım mı vardı sence? Çocuğu alıp&#160;götürmek istesem mâni mi olurdu bana arkadaşın?”</p>
<p>Muzaffer Hoca, ‘Gaç!’ diye sitem etti kendine ‘Eşşeğin aklına garpuz gabuğu düşürdük.’ “Yok canınım...” dedi çocuk avutur&#160;gibi. “Ne mâni olacağımış?” Karşısındaki polisin de en az kendisi kadar akıllı bir adam olduğunu bildiğinden, hafifçe tevil etti. “En fazla ben bi yandan asilindim goluna, Hüdai Efendi bi&#160;yandan, götürme, itme - dutma diyi yalvarırıdık.”</p>
<p>Menderes alt dudağını ısırdı... Veya güldü de alt dudağını ısırıyormuş gibi göründü. “Seni bilmem ama Hocam...” dedi, “&#160;Hüdai Efendi asılsaydı yerimden kımıldayamazdım bak.”&#160;Muzaffer Hoca da güldü... Veya o da alt dudağını ısırdı. Bir&#160;tur ‘El Hadi’, bir tur ‘El Bedî’, bir tur ‘El Bâki’... “Ee?” dedi korka korka. “Netice?”</p>
<p>Menderes derin bir nefes alıp yanaklarını şişirerek pöf diye verdi. “Vallahi bilmiyorum Hocam. Bu kadarını söylemedim&#160;Hüdai Nâbit’e. Söyleyemedim. Tutalağım tutar da duruma bir&#160;hâl çaresi bulununcaya kadar oğlanın yerinin Tekke değil Feri-diye Karakolu olduğuna kanaat getirirsem diyerek adamcağıza&#160;ümit vermek istemedim açıkçası.”</p>
<p>“Bana ne diyi viriyon ya?”</p>
<p>“Nasıl?”</p>
<p>“Bana ne diyi ümit viriyon madem?”</p>
<p>Menderes bu sefer sahiden güldü. “Hocam...” dedi hâlâ gülerek. “Ne kadar güzel insanlarla tanıştım şu san velet sayesinde... Ne güzel insanlarsınız siz yaa.”</p>
<p>“Eyvallah.” dedi Muzaffer Hoca... Bir tur ‘El Ganiy’, bir tur ‘El Muğni’, bir tur ‘El Mâm’... Yoksa büküle mi yazmıştı kom-serin bileği? “Salagit hay gomser.” dedi. “Zalim lâzım sana dut-man için, mazlum değil. Salagit hay gardaşım. Gazağıyın altındaki göyneğin hakkını virmek istiyonısan zalimle yıkış; Hüdai&#160;Efendi’yle, Ömer’le değil. Salagit.”</p>
<p>Menderes duvarın üstüne oturdu. “Sen Allah’ın mâbedinde Allah’ın izin vermediği bir şey yapar mıydm Ömer için?”</p>
<p>“Gaç!” dedi Muzaffer Hoca. Sarsılmıştı. “O ne’pçim soruyu-muş öyle?” Daha az evvel Efrayım kevâşesini başından savmak için caminin göbeğinde yalan söylemişti. O da kıçını verip oturdu Menderes’in yanına. Dese derdi az önce yalan söyledim diye,&#160;Allah’ın bildiğini Allah’ın komserinden ne saklayacaktı, ama diyemezdi de, çünkü o zaman işi Menderes’ten başka bilenler olduğunu da demiş, dolayısıyla o kevâşeyle bu vazife aşığını Vila-yet’e doğru bir yanşa tutuşturmuş olurdu. Ömer’in yerini bilen&#160;birinin koşa koşa savcıya istidâ vermeye gittiğim bilseydi, “Ulan,&#160;savcıya benden önce haber giderse ekmeğimden olurum.” demez miydi komser? Ne cevap verecekti şimdi? “Söylemem.” dese bir yalan daha söylemiş olacak, bir günaha daha girecek, “Söylerim, daha taze söyledim hâttâ.” dese, bu sefer de iki günahsızın&#160;başını yakıp gene günaha girecekti... Bir tur ‘Es Semi’, bir tur ‘El&#160;Basîr’, bir tur ‘El Hakem’... Ne deseydi ki şimdi?</p>
<p>Adamın sessizleşivermesini yanlış anlayıp bozulduğunu zannettiği için “Tamam yani... Kusura bakma, soru biraz uygunsuz oldu...” diyerek Hoca’yı rahatlattı Menderes. “Benim hâlimden de anla diye sordum. Senin mâbedin camiyse benim mâbe-dim de karakol.”</p>
<p>“Tövbe di.”</p>
<p>“Hadi senin mâbedin - benim mâbedim demeyelim de senin vazifen - benim vazifem diyelim... Şunu diyorum; senin vazifen&#160;senin için ne kadar kutsalsa benim vazifem de benim için o kadar kutsal. Ne yalan söyleyebilir, ne de hakikati saklayabilirim.&#160;Sicil korkusundan falan değil... Vazifeye saygıdan, hürmetten,&#160;sadakatten, üstlendiğim mesuliyeti idrâkten... Anlatabiliyor&#160;muyum? Sen camide ne isen ben de karakolda oyum Hocam...&#160;Senden başka bilen olmasa dahi, yoldan sapan sen olursan cemaatinin yüzüne nasıl bakarsın? İşte bundan.”</p>
<p>Muzaffer Hoca bir kere bile dönüp bakmamıştı Menderes’e uzun konuşması sırasında... Bir tur ‘El Adi’, bir tur ‘El Lâtif, bir&#160;tur ‘El Habîr’... Karşı kaldırıma dikmişti gözlerini. Gene bakmadı, ama ta içine bakmış gibi de söyledi söyleyeceğini. “Sen&#160;de Ömer’in Hüdai Efendi’yle gitmesini istiyon.”</p>
<p>Menderes, gözleri karşı kaldırımda, “Ama dürüst kalmak da istiyorum.” dedi. Muzaffer Hoca’yı onaylamadan onaylamış&#160;oluyordu böylece.</p>
<p>Bunu Muzaffer Hoca’nın itirafı takip etti. “Vallahi ben de... Amma beceremiyom hay gomser.”</p>
<p>Âni bir hamleyle doğrulup kalktı Menderes. “Gideyim ben şimdilik.”</p>
<p>Muzaffer Hoca boş bulundu. “Bugün geri gelmen inşallah?” Kafası, kendi ağzına yumruk atmış gibi geri gitti. Dudaklarını&#160;örte örte o da fırladı kalktı. “Annah!”</p>
<p>Menderes çok belli ederek güldü artık. “Sana bir şey diyeyim mi Hocam?..” dedi. “Kurnazlığı da beceremiyorsun sen...” Uzaktan Hüdai Ağa’nın evinin duvarları görünüyordu. O tarafa&#160;doğru işaret etti çenesiyle. “Siz ikiniz ne çeviriyorsunuz orada?&#160;Evdeki denkler, muhtelif toplanma, taşınma alâmetleri falan,&#160;anladık, plan kurulmuş da... Bugün müydü hicret?”</p>
<p>Muzaffer Hoca dudaklarını ısırdı. “Hee... Bu ağşam.”</p>
<p>“Ben mi mâni oldum?”</p>
<p>“Değil de... Azincik daha oturaydın olacağıdııı.”</p>
<p>“Peki... Yarın sabaha kadar Tekke’den tarafa dönüp bakma-sam kâfi gelir mi sence?”</p>
<p>Muzaffer Hoca sevinçten deliye döndü. “Gelir gelir...” dedi. “Bu gün mühlet vir, yarın ne idersen it.”</p>
<p>Menderes üst dudağını yalayarak düşünceli düşünceli kafa salladı. Hoca’nın omzunun üstünden Şeker Fabrikasının bacası görünüyordu. “Söyle Hüdai Nâbit’e, yarın sabah resmî gelir,&#160;evde nefes alan ne varsa karakola çekerim.”</p>
<p>“Ge seni bi gucaklıyım.”</p>
<p>Kucaklaştılar, sonra ayrıldılar.</p>
<p>Menderes şehre doğru yollandı, Muzaffer Hoca Hüdai Ağa’nın evine doğru. Dişbudak, bülbül olmuş şakıyordu... Bir&#160;tur ‘El Habîr’, bir tur ‘El Halîm’, bir tur ‘El Gafûr’...</p>
<p> </p><p> </p><p> </p>
<div style="text-align:right;">
<em><p>İğneyle kuyular işledik, oyduk</p>
<p>Şu idi, bu idi, işittik, duyduk...</p></em>
<p>KUL OSMAN</p>
</div>
<p> </p>
<p>Bir tur ‘Ed Darr’, bir tur ‘En Nâfi’, bir tur ‘En Nûr’...</p>
<p>Bahçeden eve giden yolun yarışma henüz gelmişti ki, Hüdai Ağa’nın kapıda belirdiğini gördü. Adam kapıdan bakıyormuş&#160;gibi değil de geçerken pervaza sıkışmış gibi duruyordu. O kadar iriydi. Esans kokusu oraya kadar geliyordu, ama ne gam?&#160;Haysiyetine yedirse göbek atardı Muzaffer Hoca. O kadar sevinçliydi. Hüdai Ağa’yı görünce az sonra vereceği çok müjdeli&#160;haberin sevinciyle coşup daha da sevindi. Bir şey daha diyecekti ama aklından çıkmıştı şimdi. Neydi ki?</p>
<p>“Nirden bildin ya geldiğimi? Bu yanda cam da yok amma.”</p>
<p>“Çeto haber verdi.”</p>
<p>Sesli sesli güldü Muzaffer Hoca. “Ne didi benden için? Gara-aslan’m aslanı mı geliyo didi?”</p>
<p>Öyle dememişti Çeto. Hüdai Aa, zabağınan götünü Ömer’in sayesinde gurlar an o suratı saçlı adam var ya... O geri geldi... demişti. Sakalın sakal olduğunu bilirdi Çeto. Şaka olsun da Ömer&#160;gülsün diye öyle demişti.</p>
<p>“Hu, öyle dedi.” Hoca’ya bir hâller olmuş gibiydi. Pek mesuttu. Acaba Hüdai Ağa’ya da bir nasip çıkar mıydı o sevinçten? “Yaslı gittin şen geldin Hoca Efendi? Ne oldu be?” Kenara çekilip Hoca’yı içeri aldı. Ömer, Hüdai Ağa’nın hemen arkasında&#160;Muzaffer Hoca’yı bekliyordu.</p>
<p>“Ge bi gucaklıyım Ömer’im.”</p>
<p>Ömer Muzaffer Hocanın bacaklarına sarılırken Hoca eğildi, çocuğu sardı. Hüdai Ağa’nın kokusu ona da sinmişti. Oğlan hacıdan yeni gelmiş gibi kokuyordu.</p>
<p>“O amca gitti demin.”</p>
<p>“Hee, biliyom.”</p>
<p>Hee... O da götü bunun sayesinde gurtardıyıdı.</p>
<p>“Yolda mı karşılaştınız?”</p>
<p>Hazar...</p>
<p>“He, yolda garşılaştık.” Ömer’i bir iki sefer daha koklayıp sakalını sıvazlayarak doğruldu Muzaffer Hoca. “Ne didi biliyon nu? Siz didi, ne güzel insanlarsınız didi bizden için.”</p>
<p>Hüdai Ağa yer gösterdi Hoca’ya. “Ama seni böyle mutlu eden sadece bu değil herhâlde?”</p>
<p>“Hazar canım.” Muzaffer Hoca Çeto’nun etrafından dolanarak geçip kuzinenin karşısındaki esans kokulu somyaya oturdu. “Bugün bi daha uğramayacak. Bana söz virdi. Buna sevinip dururum.”</p>
<p>“Allah Allah?” Şaşırsın mı sevinsin mi bilememişti Hüdai Ağa. Nerden çıkmıştı ki şimdi bu söz vermeler falan? “Oturduk, beraber yemek yedik burada. Üstüne de çay içtik. Tereddütlü olduğu çok belliydi, sıkıntılıydı çok, midesi sancıyormuş gibi kıvranıyordu, ben de ümitlenip durdum, polisçilik oynamaktan vazgeçtiğini söyleyecek diye ama bana hiç öyle bir şey demedi. İmâ bile&#160;etmedi. Hazır buradayken niye bana söylemedi ki?”</p>
<p>“iki sebepten...” Anlayışlı anlayışlı göz süzdü Hoca. “Bakarsın dellenir, alagiderim Ömer’i diyi sana ümit virmek istemezimiş... Bi de, ne itsem de hem gafamı öte yanna döndersem, hem de dürüst galsam diyi gara gara düşünürümüş. Şo yanda mesleği, şo yanda vicdanı... Naapsın fakır? Anla gayrı.”</p>
<p>“Sana söz verdi yani? Gelmeyecek bugün, öyle mi?”</p>
<p>“He.”</p>
<p>“Peki, bu nerden icap etti?”</p>
<p>“He?”</p>
<p>“Yolda karşılaştınız diye söylemedi herhâlde sana bunu? Sebep neymiş?”</p>
<p>“Hee... Anladım.”</p>
<p>“Ee? Neymiş?”</p>
<p>Muzaffer Hoca kaşlarım kaldırdı, sakallarım sıvazladı, “Şim-ci...” dedi, öksürdü, tıksırdı, sonra da pat diye söyleyiverdi: “... Ben gazara bugün gelmemesi için ricacı olulardım.”</p>
<p>“Ne yaptın?”</p>
<p>Gözlerini kaçırdı Hoca. “Ne’bleyim hay Hüdai Efendi. ‘İnşallah bugün geri gelmen.’ diyivirdim durduk yirde. O da anladı o zaman işin sonunu.”</p>
<p>Hüdai Ağa telaşlanmıştı. “Ne dedi cevaben? Tam olarak?”</p>
<p>“Bugün, bu ağşam, bu gece, bi daha dönüp Tekke’den yan-na bakmayacağımış. Amma didi ki, ‘Yarın zabah gelir, kim var kim yok toplar giderim.’ didi. ‘Ona göre.’ didi. Bu gece gaçtı-yız gaçtıyız Hüdai Efendi. Gaçmadıyız, bu sözünü dutan o sözünü de dutar.”</p>
<p>Hüdai Ağa saatine baktı. Üçe geliyordu. “İyi de... Bugün gelmeyeceğine... Yani, ne bileyim, güvenebilir miyiz sence?”</p>
<p>Muzaffer Hoca hararetli hararetli kafa salladı. “Ben ona iti-madidiyom.” dedi. “Sen de it. Hem başka çaremiz mi var canım?”</p>
<p>“Haklısın Hoca, haklısın da...” Ortada kalmıştı Hüdai Ağa. &quot;... sıyırdık mı diyorsun şimdi biz yakamızı?” O da güveniyordu Menderes’e. Ama bir o kadar da korkuyordu. Sıkma canım&#160;Hüdai Aaa... Ölmüş eşek gurttan gorkmaz, biliyon... Eğilip Çe-to’nun başını okşadı, güldü, “Gel Ömer gel.” dedi, geçip Muzaffer Hoca’nın az ötesine oturdu. Avuç içleri dizlerinde, şaşkın&#160;şaşkın kuzineye bakıyordu.</p>
<p>Olabilir miydi ki?</p>
<p>Olurdu... Olmalıydı...</p>
<p>Komiserin doğru söylediğine doğru söylemediğine inandığından daha çok inanıyordu. Ömer geldi, kara gözlerini Hüdai Ağa’nın gözlerine dikip karnını dizlerine yasladı.</p>
<p>“Efendim?”</p>
<p>“Bu gece Ankara’ya taşınıyoruz oğlum. Birazdan eşyalarımızı toplayacağız.”</p>
<p>Ömer öne geriye sallandı. “Olur.”</p>
<p>Benim gabi da unutmayalım ha.</p>
<p>Muzaffer Hoca uzanıp Ömer’i kucağına çekti. “Gel hele bi, gel. Özlerim amma ben seni.”</p>
<p>“Özlemezsin.”</p>
<p>“Annah! Özlemez olur muyum canım hiç? Öyle de bi özlerim ki.”</p>
<p>“I-ıh. Özlemezsin.”</p>
<p>Muzaffer Hoca bağrına bastı küçük oğlanı. “Ağlanın amma. Ne diyi özlemeyeceğimişsim?”</p>
<p>“Özlemiycen. Sen de gelicen çünkü.”</p>
<p>Muzaffer Hoca boynunu kokladı Ömer’in. Ten ten değil, kırık misk-ü amber şişesiydi mübarek. Öyle bir ağır kokuyordu. Üstten bakıp Hüdai Ağa’ya göz kırptı. Bu kayalarımız gibi adam ne diye böyle avrat kokulan sürünürdü ki? “Gelmem mi&#160;canııım?” dedi. “Angara didiğin altı saatlik yol. Zabah namazını gıldırırım, öğleye gadak gelir Angara’da seni görürüm, geri&#160;döner öğleyi gıldınrım.”</p>
<p>“Rüyamda gördüm.” dedi Ömer.</p>
<p>Akan sular duruverdi. Görüp durdukları bu rüyalarda bir iş vardı çünkü. Hüdai Ağa hemen toparlandı, Ömer’e döndü.&#160;“Rüyanda mı?”</p>
<p>“Annah!” dedi Muzaffer Hoca da. “Ne gördün ya?”</p>
<p>“Biz şenle uçuyoduk. Sen elimden tutmuştun. Bi de gözlüklü, genç bi abi vardı. O da öbür elimi tutuyodu.”</p>
<p>Ben naapıyodum Ömer’im?</p>
<p>“Bak hele bak bak bak.” dedi Muzaffer Hoca rahatlayarak. Uçacak hâli olmadığına göre rüyaların havası buraya kadardı.&#160;Beriki rüya çıkmış, öbürkü rüya çıkmış, şobırkı rüya çıkmıştı&#160;ama bu rüya çıkmazdı gayrı. “Ee? Başka naapıyoduk?”</p>
<p>Ömer baştan anlattı. “Ben Ankara’daydım. Siyah bi evin damında oturuyodum. Mezarlık vardı. Dere vardı. Köpekler vardı. Çok köpekler. Aşağı atladım ben. Ev yandı. Şuram kanadı. Düşerken ellerimden tutuyodunuz o abiyle sen. Beni, yüzü olmayan kadının olduğu yere götürüyodunuz. Önce gözlerinden ateş çıkıyodu kadının, sonra söndü. O kadın da beni Hüdai Ağa’ya veriyodu.”</p>
<p>Ben? Ben? Ben naapıyodum? Hüdai Aa gene bööle avrat gibi go-kuyo muydu rüyanda da?</p>
<p>“Hazar.” dedi Muzaffer Hoca. Rahatlayagitmişti. Her rüyanın bir girizgâhı olmalıydı. O attı, bu tuttu, şu uçurdu falan. Gene&#160;de ufak bir şüpheyle sordu. “Ee? Daa başka?”</p>
<p>“Sonra siz beni o abiyle beraber geri indirdiniz aşağıya. Yolda sen benim üstümü soydun. Sünnet ettirecektim dedin. Sakalların ıslaktı. Dua okuyodun hep. Sonra biz Konya’ya geldik. Ben&#160;hiç istemedim, ama o abi gene gelip beni o kadına bi daha götüreceğinizi söyledi. O zaman uyandım, Hüdai Ağa’yı gördüm.”</p>
<p>Beni hiç görmedin ni yav? Annah!</p>
<p>“Seni hiç görmedim. Ama çok vardı senin gibi. Belki de ara-larındaydın. Bilmiyorum.”</p>
<p>Muzaffer Hoca cevabı üstüne alındı. “Hani dimin gördüm di-diydin ya?”</p>
<p>“Sana demiyorum. Çeto’ya diyorum.”</p>
<p>“Çeto’ya mı diyon? Ana maşşallah! Gonuşur musunuz siz Çetoylan hep? Maşşallah maşşallah.”</p>
<p>Hüdai Ağa, “Aç mısın Hoca Efendi?” diyerek konuyu hızla değiştirdi. Ömer rüyasını anlatmaya başladığından beri şu Çe-to meselesini Hoca’ya açmakla açmamak arasında gidip geliyordu. Açsa ne olurdu ki? En fazla deh derdi Hoca buna. Derse desindi.</p>
<p>“Acımdan ölüyom valla.” dedi Muzaffer Hoca. “Bi gıytık ekmeğe azincik piynir goysan yiter.” Köfte kokusunu çoktan almıştı ama mübarek adamın süründüğü esans onun da hakkında geliyordu.</p>
<p>“Olur mu canım hiç?” diye itiraz etti Hüdai Ağa. Ne güzel köfteyle patates kızartmıştı. Çinko kapta duruyordu ılık ılık.&#160;“Koyayım masaya, yanına da bir çay doldurayım güzel.”</p>
<p>“Âlâ.”</p>
<p>Masaya geçtiler iki adam. Muzaffer Hoca hacıdan geldiği son derece meçhûl Kara Kedi kokulu köfteyle patatesi yerken Hüdai Ağa Ömer’i eşyalarının başına yolladı. “Güzelce çıkart çekmecelerden, yatağın kenarına koy, ben katlarım birazdan. Çabucak toplamamız lâzım. Sen de yardım edeceksin.”</p>
<p>Ben naapıyım? Gabimi getiriyim mi?</p>
<p>“Eliye sağlık. Gendin ni gızarttm köfteyi?” Esansta mı kızartmıştı köfteyi bu adam?</p>
<p>Kendi kızartmıştı. Bekârlık... İş başa düşünce insan her şeyi öğreniyordu ister istemez.</p>
<p>Ee? Çocuğun ailesinden havadis mavadis yok muydu allâ-sen? Ne âlemdeydi babası? Rol icabı bile olsa evlâdı kaybolmuş, hasret çeken endişeli bir baba gibi davranamıyor muydu hâlâ o kavat?</p>
<p>“O gavatı siktir it de...” dedi Muzaffer Hoca. “Bak demizden beri söyleyeceğidim, şimci aklıma geldi. Efrayım diyi bir gonşun varmış senin. Pırpır durağında çay ocağı işledirimiş.”</p>
<p>“Evet de... Senin nasıl?... Sakın?..”</p>
<p>“Hee. Doğru tahmin ittin.” Sonra Efraim Dayı’yla yaptığı konuşmayı anlattı Muzaffer Hoca. Hüdai Ağa daha Hoca’nın ilk cümlesinde ‘Öğle namazına geldi, benlen Ömer hakkında go-nuştu.’ ayaklanmış, “Sen devam et Hoca Efendi. Dinliyorum&#160;ben. Sonra?” yere çarşafları yayıp acele acele denk yapmaya koyulmuştu. “Bu işin sonu yokuşa sarıyor.” dedi homur homur.&#160;“Kamyon vaktinde geldi geldi, gelmedi, Ankara’ya yürüyerek&#160;gideceğim artık. Ama bu gece gideceğim.”</p>
<p>“Ben de galan vakit namazlarını Hacı Tengirşen’e emanet ittim.” deyip kollan sıvadı Muzaffer Hoca. “Hadin... Toplayıvı-ralım bir.”</p>
<p>İkindi yaklaşmıştı. Kara Kedi buğulu buğulu kuyruk sallıyordu.</p>
<p> </p><p> </p><p> </p>
<div style="text-align:right;">
<em><p>Ağaca yaslanma, çürür...</p>
<p>Oğula yaslanma, ölür...</p>
<p>Güven, yaslan Allah'a;</p>
<p>O ne ölür, ne de çürür...</p></em>
<p>HACI ŞABAN EFENDİ</p>
</div>
<p> </p>
<p>Doğanla konuşsaydı aslında?</p>
<p>Tekke’den Kayalıpark’a kadar yürümüş, karakol onsuz da karakoldu neticede, postanenin önünden sol karşıya geçmek&#160;üzereyken dosdoğru sağ karşıya geçip biraz Tüliş Mefruşatın,&#160;biraz da Kırmızı Kütüphanenin önünde oyalanmış, camekân-dan bakıp birkaç kitap beğenmiş, geri dönüp tekrar Vilâyete&#160;doğru yürümüş, dosdoğru karşıya geçeceği yerde bu sefer de&#160;sola kıvrılıp Bedesten’e dalmıştı.</p>
<p>Konuşsa mıydı ki Doğan’la?</p>
<p>Aynı çanaktan süt içmişlikleri vardı. Menderes’in annesi, Do-ğan’m süt anesiydi. İlkokul, orta okul, lise beraber okumuşlar, iş yüksek tahsile gelince yollan ayırmışlardı. Herkes aynı okula yazılabiliyordu üniversiteye kadar, ama orada değişiyordu iş. Yüksek tahsilin kapısı çatal çataldı. Kimi sağa dönüyordu o kapıya&#160;vannca, kim sola. Doğan İstanbul Hukuk Fakültesine, Menderes&#160;Ankara’ya, Polis Enstitüsüne dönmüşlerdi meselâ. Ama aynyken&#160;de ayn kalamamış, noksansız her hafta mektuplaşmışlardı. Hem&#160;üniversite yıllannda; Doğan İstanbul’da, Menderes Ankara’dayken, hem askerde; Doğan Narlıdere’de, Menderes Eğirdir’dey-ken, hem mecburi hizmet yıllannda; Doğan Bulancak’ta, Menderes Yumurtalık’tayken, hem sonraki vazife hayatlarında; Doğan Muğla Merkez, Menderes Denizli Merkez’de, Doğan Kayseri Merkez, Menderes Bursa Merkezdeyken. Noksansız, aralıksız.&#160;Uzun yıllar boyunca ne özlemekten geri durmuşlardı birbirlerini, ne arayıp sormaktan, ne senelik izinlerini aynı tarihe denk getirip tatile gidip gelir gibi birbirlerinin yanına gitmekten gelmekten. Doğan ‘Anne’ derdi Menderes’in annesine, Menderes de Do-ğan’ın annesine ‘Anne’ derdi. Birer de kayınvalideleri vardı; etti&#160;adam başı üç anne. Birer kızlan vardı ikisinin de. Bunlann aksine, ne kızları birbirlerini severlerdi, ne de hanımlan. Gene de ailecek görüşmeye devam ederlerdi aksaksız. Birbirine çok alışmış,&#160;aile bağı gibi bir bağla bağlanmış olmaktan ve birbirini çok sevmekten öte bir şeydi onlarınki. Aşk gibi bir şeydi. Birbirleri için&#160;tereddütsüz ölürlerdi.</p>
<p>Bedesten’den çıkıp Vilâyet’e doğru yürüdü, karşıya geçeceğine sola dönüp yeniden postanenin önünde buldu kendini.</p>
<p>Geri dönseydi?</p>
<p>Konuşsaydı Doğanla?</p>
<p>“Oğlum, ben suç işliyorum lan. Haberin olsun.” deseydi? Oturup güzel güzel çaylarını içselerdi karşılıklı. Ne derdi Doğan? “Saçmalama lan!” derdi kesin. “Süt kardeş müt kardeş tanımam, atarım içeriye.” diye dalgasını geçerdi. Anlatsaydı bu&#160;meseleyi. Küçük bir çocuk için elini taşın altına sokan iki yiğit adamdan bahsetseydi, çocuğun güzelliğinden, anasının babasının karalığına rağmen inadına sarılığından, dev köpek Çe-to’dan bahsetseydi, bugüne kadar evinden kaçan çocuklara, bulabildikleri kadarıyla tabii, belki de iyilik değil kötülük yapmış&#160;olabileceklerini düşünmeye başladığından, bu meselede oğlanın anasıyla babasını gördüğü günden beri kıvranıp durduğundan, nihayet bugün gözünü karartıp Hüdai Nâbit’e kaçmak için&#160;bir fırsat verdiğinden bahsetseydi?</p>
<p>lplikçi Camiinin önünden geçerken bir kere daha dönecek oldu gerisin geri, geçen günkü büyüleyici ezan hadisesinden&#160;beri bu cami ürpertiyordu onu, bir kere daha vazgeçip İdris&#160;Manav’a doğru yürüdü. Doğan’ın huzurunu da kaçırmak istemiyordu. Kendisininki kaçmıştı kaçacağı kadar. Yeterdi. Ama&#160;Doğan da Doğan’dı yani. Başka biri değildi. Gitse miydi ki ya-mna? Anlatsa mıydı ki? Tam da dalgın dalgın Aşut denilen it&#160;kılıklı işportacının kaldırıma fuar gibi yayılıp gitmiş tezgâhının sonuna gelmişti ki Kokucu Dursun’un amansız saldırısına mâruz kaldı.</p>
<p>“Hoop! Ne oluyor lan?”</p>
<p>“Annah! Sen miyidin gomserim? Sivil olunca bilemedim, affit.”</p>
<p>“Allah belanı versin. Ne sıktın ulan suratıma? Filit mi, ne bu?”</p>
<p>“Gara Kedi... Mekke’den geldi.”</p>
<p>“Ulan, bir daha o şırıngayla yanıma yaklaştığını görürsem...”</p>
<p>“Tövbe...”</p>
<p>Buyur! Şimdi de Hüdai Nâbit gibi kokmaya başlamıştı. Kaderleri mühürlenmişti sanki. Ama nereye kadar kırılmadan kalacaktı o mühür? İşte, bu kafasını başka tarafa çevirmişti ve o da bu gece oğlanı alıp kaçacaktı, irtibat kurardı belki sonradan.&#160;Hâttâ kurmalıydı. Kaçmalarına müsaade ettiği anda, çocuğun&#160;sorumluluğu buna da yüklenmişti çünkü. Nasıl ki Hüdai Nâbit&#160;oğlanın başına gelecek her şeyden mesulse, bu saatten sonra bu&#160;da öyle mesuldü. Muzaffer Hoca da tabii.</p>
<p>Neyse... İyi etmişti de gitmemişti Doğan’a. Bir yük de ona yüklenecekti. İyi olmuştu iyi. Bak.</p>
<p>Sallana sahana devam etti yürümeye. İkinci Ordu Karargâhını, Atlas Kuru Temizlemeyi, Serficeli Şirin Hanım Çeşmesini, Kız Meslek Lisesini, Heykeli, stadyumu geride bıraktı. Feridiye&#160;Karakoluna geldiğinde saat de üç buçuğa geliyordu.</p>
<p>Kapıdaki Mevlüt müydü Cengiz mi?</p>
<p>Hiç hatırlamıyordu. Bahadır’ı odasına çağırıp “Beni arayan oldu mu?” diye sordu.</p>
<p>“Doğan Savcım aradı Komserim. İki defa.”</p>
<p>Haydi buyur. Malûm olmuştu herife demek. “Tamam, bir çay getir.” deyip savdı Bahadır’ı, hemen Doğan’ı aradı. “Nasılsın Süt Kardeş?”</p>
<p>Doğan kestirmeden girdi mevzuya. “Bir kayıp çocuk vakası var elimde.” dedi. “Bugün gelmiş ihbar. Şöyle bir soruşturdum,&#160;dosya Tavusbaba Jandarma Karakolundan senin karakola havale edilmiş. Ne ettin? Bir netice alabildin mi?”</p>
<p>Menderes, içinden; “Kaderden kaçmayacaksın arkadaş!” deyip tabana kuvvet kaçmaya devam etti. “Yok yav. Sarı çizmeli Memedağa. Elimizde oğlanın eşkâlinden başka bir şey yok. Anasıyla babası bir fotoğrafını bile veremedi. Ne aileler var.” Doğan’a&#160;yalan söylediği için nasıl vicdan azabı duyuyordu. Ama sonra anlatacaktı canım. Hele bugünü bir atlatsınlardı da sağ salim.</p>
<p>“O zaman sıkı dur...” dedi Doğan karşıdan. “Sana muhteşem haberlerim var... Akim duracak, götün tavana vuracak... Hazır&#160;mısın? Veriyorum.”</p>
<p>“Hazırım. Ver.”</p>
<p>Doğan verdi: “Oğlanın yeri bulundu. Tekke’de, Hüdai Nâ-bit diye bir belediye emeklisinin evindeymiş. O herif tutuyormuş çocuğu.”</p>
<p>Menderes alnına vururken Bahadır kapıyı yalandan tıklatıp bir bardak çayla içeri daldı. O anda odaya değil Bahadır, Şey-hinşah Rıza Pehlevi gelse görmezdi Menderes. Kendine ettiği&#160;küfrün bini bir paraydı. O içinden sövdüğünü sanıyordu tabii.</p>
<p>“Ne desen haklısın, ben de çok sövdüm valla...” diyordu Doğan karşıdan. “Duyduğumdan beri ne küfürler ediyorum, aklın durur.”</p>
<p>Menderes yüksek sesli sövdüğünü anlayıp önce ahizenin mikrofonunu, sonra da çenesini kapattı. “Lâf mı dinliyorsun&#160;sen tepemde?” diye haşladı Bahadır’ı.</p>
<p>“Yok Komserim.”</p>
<p>“Çık hadi çık, kapat kapıyı da.”</p>
<p>Bahadır çıkarken ahizeyi kulağına yapıştırdı yeniden. Doğan devam ediyordu.</p>
<p>“Valla fırlayıp gidecek, herifi yaka paça alacaktım ama vaka senin vakan; kendi kendime kahramanlık yapsam ağzıma sıçarsın. Hazır et ekibini, yarım saate karakoldayım. Beraber basalım şu pezevengin evini. Ben zabıt kâtibini falan da getiriyorum&#160;yanımda. Bu davayı tek celsede bitirip o ahlâksız adamı hapislerde çürütmezsem bana da Doğan demesinler. Bak da gör.”</p>
<p>“Yaparsın sen.” diyebildi Menderes.</p>
<p>“Yaparım tabii. Amma bile korum. Hadi görüşürüz.”</p>
<p>“Görüşürüz.”</p>
<p>Beş dakika kadar geriye yaslanıp iki kaşının arasını ovaladı parmaklarıyla. Kapı çalındığında, “Gene sağ olsun Doğan, işi&#160;resmi yazıya dökmemiş.” diye düşünüyordu. “Anlatacaklarımı&#160;geldiğinde anlatır, hızını keserim ben onun. İbne. Nasıl da haber aldın lan?”</p>
<p>Kapı tekrar çalındı.</p>
<p>“Gel!” dedi sinirli sinirli. Her zaman bir tıklatıp cevap beklemeden dalarlardı, şimdi kibarlıkları tutmuştu ne hikmetse.</p>
<p>Bahadır, kapıyı aralayıp kafasını soktu içeriye.</p>
<p>“Girebilir miyim Komserim?”</p>
<p>“Girsene yav! Ne zamandan beri yüz görümlüğü istiyorsunuz?”</p>
<p>“Hayır...” diye bıdırdanarak girdi Bahadır. “Girince azarlıyorsunuz da.”</p>
<p>Herkesin alınganlığı üstündeydi. “Tamam tamam.” dedi adamın elindeki imza kartonuna bakarak. “Nedir? Ne o?”</p>
<p>“Vilâyet’ten teleks geldi.” dedi Bahadır. “Cumhuriyet Baş Savcılığından. Operasyon emri.”</p>
<p>“Ananı sikeyim.”</p>
<p>O sırada telefon çaldı.</p>
<p>Açtı.</p>
<p>“Süt Kardeş...” diyordu Doğan karşıdan. “Baş Savcıya da imzalattım operasyon emrini. Teleks çekeceklerdi sana. Geldi mi?”</p>
<p>“Hıı... Geldi.”</p>
<p>“Nasıl ama, iyi düşünmüşüm di mi? Dur sen. Daha amma koyacam o çocuk hırsızının. Ecdadını sikecem onun.”</p>
<p>“Siktin siktin... Merak etme.” Kapattı telefonu... Ulan Doğan...</p>
<p>Bahadır kapıyı tekrar tıklatıp bu kez yüz görümlüğü istemeden daldı içeri. “Afedersiniz Komserim.” dedi. “Cam mam açsa mıydım?”</p>
<p>“Nerden icap etti şimdi?”</p>
<p>“Hayır, odanız çok ağır esans kokuyor da... Başınız falan ağrır diye...”</p>
<p>Zaten bunalıyordu Menderes. “Aç aç.” dedi, içinden Kokucu Dursun’a ana avrat söverek.</p>
<p> </p><p> </p><p> </p>
<div style="text-align:right;">
<em><p>Evlere gitmeyle olmayız emin,</p>
<p>Sarsıldı bu yerler, titredi zemin...</p></em>
<p>SÜLEYMAN RÛHİ</p>
</div>
<p> </p>
<p>Dengin düğümü sıkılansın diye araya bastırdığı işaret parmağını çekerken “Sen nere gidiyon şimci?” diye sordu Muzaffer Hoca.</p>
<p>Hüdai Ağa, Hoca’nın cevabını bile bile bu soruyu niye sorduğunu anlayamadığı için şaşırdı. Kaç sefer söyleyecekti? Adam adres mi istiyordu acaba? “Kızımın yanına işte. Ankara’ya ”&#160;“Onu biliyom da... Evi barkı ne diyi galdırıyon onu bilmi-yom.”</p>
<p>“Ben de senin ne dediğini bilmiyorum. Ne yapacaktık başka? Taşınmıyor muyuz?”</p>
<p>“Malûm...” dedi Muzaffer Hoca. “Bi ev dolusu eşyayı, ötebe-teyi nöörecen Angara’da peki? Madem gızıyın evine gidiyon, bicamalannlan terliklerini alın, geçen giden. Ev üstüne ev gu-rulur mu? Sen bu hırtı hışırı götürecen de emanete mi bıraka-can Angara’da? Gızıym gendi eşyalan noolacak?”</p>
<p>Bunu hiç düşünmemişti Hüdai Ağa. “Sahi be...” dedi. “Bir ev dolusu eşyayı eşya dolu bir eve götürürsem, eşyalar o evde oturur, biz de kızla başka bir eve çıkarız artık.”</p>
<p>Gülüştüler.</p>
<p>“Ee? Ne diyorsun Hoca? Yatak yorgan da mı götürmeyeyim?” “Bizden pay biç.” dedi Muzaffer Hoca. “Geldin, çayımızı içtin, gördün. Bi somya sokacağın yir var mıyıdı?”</p>
<p>“Canım, anladık. Ne yapalım diyorum işte. Bırakalım mı evi olduğu gibi?”</p>
<p>Benim yimek gabini al da neyi bırakınsan bırak.</p>
<p>“Sen gızına yatıya gitsen, ‘Gelirken somyayı ne diyi getirmedin?’ dir mi? Vardır yatağı yorganı hazar. Gendi ötebetenile oğlanın ötebetesini al, çekedini de geçir sırtına, yörü bas git.”</p>
<p>Ben gabimi bırakmam argadaş.</p>
<p>Tekke Camii, müslümanları ikindi ezanına davet etmeye başladığında, hacı yağı buğusu altında el birliğiyle denkledikleri yatağa yorgana bezgin bezgin baktılar. “Koca da kamyon&#160;tuttuk.” dedi Hüdai Ağa. “Denklerin içine naftalin falan atayım&#160;bari. Sen de şu aklı daha evvel vereydin ya Hoca Efendi? Boşu&#160;boşuna telaş ettik. Binerdik Ömer’le otobüse...”</p>
<p>Hoop hoop... Bizi naapardmız o zaman?</p>
<p>Hüdai Ağa Hoca’ya çaktırmadan düzeltti. “Yok... Gene ıvır zıvır, o kadar bavul, bir de Çeto... Otobüsle olmazdı. Kamyonla giderdik gene ama hiç olmazsa akşamı beklemezdik. Şimdiye yola koyulmuş bile olurduk.”</p>
<p>Ha şööle. Ama gabimi alırım bak, onu söylüyüm.</p>
<p>“Canın sağ olsun. Vardır Kerîm’in bi bildiği.</p>
<p>“Çay?”</p>
<p>“İçeriz içeriz. Hele bi ikindiyi gılıvırayım da.”</p>
<p>“Sahi... Senin cami ne oldu?”</p>
<p>“Hâllittim o işi. Hacemmi’ye vekâlet virdim... Amma gendi borcum gendi borcum de mi? Aptezim de varıkan... Müsaadenle.”</p>
<p>“Estağfurullah. Müsaade senin Hocam. Ev senin hâttâ. Kıl, buyur.”</p>
<p>“Bi seccade virecen ni?”</p>
<p>“O yok işte. Şu dengi açıp temiz bir yorgan çıkarsak?”</p>
<p>“Gaç! Yorgamla olur mu canım? Yatıyon altında, terliyon, osduruyon söylemesi ayıp. Neyse, gaza idecez gayrı. Borcumuz borç.”</p>
<p>“Amma çok borç takmışsın sen yahu.”</p>
<p>“Bak, ayıboluyo amma.”</p>
<p>“Şakaydı canım. Kusura bakma.”</p>
<p>“Ben bakmam da...” Kaşlarını tavana doğru kaldırıp kaldırıp indirdi Muzaffer Hoca. &quot;... Başkası bakar mı bilmem.”</p>
<p>“Zannetmem.” dedi Hüdai Ağa gülerek. “İşi başından aşkındır şimdi onun.” Bardaklarına çay doldurdu. “Bizim postumuzla seccademizle uğraşamaz.”</p>
<p>“Tövbe di.”</p>
<p>“Yalan mı?” Hoca’nın çayını verdi, kendi çayını da alıp yanına oturdu. “Baksa, işler bu kertede mi olurdu şimdi?” Sesini alçaltarak köşede Çeto’yla mırıl mırıl bir şeyler konuşan Ömer’i işaret etti. “Bu yavru kuş bu hâle mi gelirdi? Hem de anasının&#160;babasının elinde... Koskoca Allah dururken, bunun kurtuluşu&#160;bir cami imamıyla bir emekli belediye işçisine mi kalırdı? Menderesler, hadi o helâl süt emmiş çıktı, onu koy bir tarafa, Aşut-lar, Efraimler mi yığdırdı başımıza?”</p>
<p>“Öyle dime... Günaha giriyon. Rabb-i Mukît, yaradıp da şo dünyaya saldığı her gulunun azığını da virir hakkını da.&#160;Hasîb’dir O, her şiyin hesabını senden benden iyi yapar;&#160;Celîl’dir, ne senin aklın irer O’nun yüceliğine, ne benim aklım irer.”</p>
<p>Hüdai Ağa bardağını kafasına dikip tekrar güldü.</p>
<p>“Ömer bu kadar süründüyse vardır bir hikmeti diyorsun yani?”</p>
<p>“Ya ne diyeceğidim? Kim getirdi onu senin gapına? Kim gözünü bağladı candarmanın? Kim yımışattı gomserin yüreğini? Sana, bana Ömer’e kim göstertti o rüyaları, kim hayra çıkarttı?”&#160;“Hocaa...” dedi Hüdai Ağa. “İtikat güzeldir, ama körü körüne de kabak tadı verir. Ömer kapıma kendi geldi, anlattım o&#160;kadar. Jandarmanın gözü falan bağlanmadı, bağlanan bu çocuğun bahtı; bunu da en iyi senin bilmen gerekir. Komiserin yüreğini biz yumuşattık. Sen ve ben. Benden çok da sen. Ama en&#160;çok kendi yumuşattı kendi yüreğini. Adam çünkü. Çünkü insan evlâdı. Rüyalara gelince... Mucize. Bu kadarını söylüyorum,&#160;benim gibi itikatsız bir adam ne söylesin başka?”</p>
<p>Muzaffer Hoca direnmekten vazgeçip boynunu büktü. Üzülmüştü Hüdai Ağa için, ama bir şey demedi. “Sen öyle diyo-san...” deyip çay bardağına dikti devirdiği gözlerini.</p>
<p>Hoca giderek büyüyordu Hüdai Ağa’nın gözünde. Yok! Bu adama saklı gizli bırakmayacaktı giderayak. Söyleyecekti Çeto&#160;meselesini. Genzini temizledi, konuşmaya hazırlandı.</p>
<p>Hüdai Aa! Benim gabi naapahm? Goyalım mı şimciden gapının aazına? Belki unuduruz diyom, yanlış anlama.</p>
<p>Güldü Hüdai Ağa, ama gene cevap vermedi.</p>
<p>“Ne gülen?” dedi Muzaffer Hoca.</p>
<p>“Çeto’ya gülüyorum. Ankara’ya gideceğiz ya. Ödü patlıyor yemek kabını burada unutursak diye. Deminden beri seksen&#160;sefer sordu alalım mı yanımıza diye.” İşte başlamıştı hiç ıkınıp&#160;sıkınmadan. Böyle daha kolay olacaktı.</p>
<p>“Buyur?”</p>
<p>Seksen sefer söölüyoz amma dinleyen kim gardaşım?</p>
<p>Hüdai Ağa uzanıp Çeto’nun başını okşadı. Alttan bakıp bakışlarını yakaladı Muzaffer Hoca’nın, hin hin sırıttı. “İnanmadın değil mi?”</p>
<p>“Neye?”</p>
<p>“Çeto’nun konuştuğuna.”</p>
<p>Sen sanki pek inandıydın gaç sene. Bi de adama gülüyon.</p>
<p>“Gaç!” dedi Muzaffer Hoca. “Latifenin zamanı değil.”</p>
<p>“Pekâlâ.” deyip Hoca’nın yanına kaydı oturduğu yerde. “Sor ona.”</p>
<p>Muzaffer Hoca şüpheci şüpheci baktı Hüdai Ağa’ya. Oğlanı bir vicdanı noksandan alıp bir aklı noksana mı emanet ediyordu yoksa? Bu çocuk hiç gülmeyecek miydi?</p>
<p>“Yav ne din Allah aşkına hay Hüdai?” dedi sinirli sinirli. Aslında sinirlenmemişti ama sinirleri bozulmuştu. “Köpek gonuşur mu yav? Hav dir, hüv dir, ürür. Gonuşur mu hiç?”</p>
<p>“Ya ispat edersem?”</p>
<p>“İspat mı? Gaç!” Büyük hayal kırıklığı yaşıyordu Hoca. Nasıl da sevmişti şu adamı hâlbuki. Gene de severdi de... Olmazdı ki böyle köpek möpek.</p>
<p>Hicuuraşma Hüdai Aa. İnandıraman. Ben o gadak sene cak cak cak gonuşup seni inandıramadım da, sen şimci beş dakkada bunu&#160;mu inandıracan? Sümeye dil döküyon. Gaç!</p>
<p>“Bana inanmıyorsun. Normal karşılıyorum.” diyerek ispat manevrasına başladı Hûdai Ağa. “Hak da veriyorum, çünkü&#160;ben seneler boyunca inanmadım. İnanır gibi olduğum zaman&#160;da inanıyor olmaktan korktuğum için inanmadığıma inandırdım kendimi. Ama benim kılavuzum yoktu. Oysa senin var.&#160;Ben sana kılavuzluk edeceğim, sen de Çeto’nun konuştuğuna&#160;ikna olacaksın. Hem de kolayca. Sadece sabret ve dediklerimi&#160;yap. Bana güven...”</p>
<p>“Estağfurullah canım. Güvenirim hazar da...”</p>
<p>“Boşver... Duygularını o kadar iyi anlıyorum ki... Hiç açıklamaya çalışma. İnan, beş dakika içinde Çeto’nun da en az senin benim kadar konuştuğuna kamilen ikna olacaksın. Başlayalım mı?”</p>
<p>Muzaffer Hoca gönülsüz gönülsüz kafa salladı. “Çattık val-la.” diye düşünüyordu. “Başlayalım.” dedi. “Merağittim naa-bacağım.”</p>
<p>Ben de merağittim valla.</p>
<p>Hüdai Ağa Hoca’ya daha da bir sokuldu. Şimdi sol yanı Ho-ca’nın sağ yanına bire bir bitişmişti. Cüsse farkından arta kalan kısımlar hariç. Hoca’nın ürktüğünü görünce tez davranıp sol kolunu omzuna attı adamın, yaba gibi eliyle suratını avuç-ladı, dudaklarını kulağına yapıştırdı. “Sessizce, Ömer duymayacak şekilde fısılda Çeto’ya.” diye fısıldadı adamın kulağına.&#160;“Ömer’e senin bir bardak su istediğini söylesin.”</p>
<p>Hoop. Ne gonuşuyonuz öyle fısır fısır? Ayıboluyo amma.</p>
<p>Muzaffer Hoca hipnotize olmuş gibi eğildi Çeto’nun sırıtkan suratına. Tam fısıldayacaktı, kendini ayıpladı. “Yav Gaç Allah’ını dinini seversen Hüdai.” dedi. “Yapma yav! Ağlaya-cam yav!”</p>
<p>“Ağlarsan ağla.” dedi Hüdai Ağa. “Ama bir dene...” Adamın hâlâ kaçak güreştiğini görünce kendi silahıyla vurmaya karar&#160;verdi onu. “Allah aşkı için!”</p>
<p>Muzaffer Hoca’nın gözleri faltaşı gibi açıldı. “Yav, Allah senin iyiliğini virsin Hüdai.” dedi. “Bunu da mı yapacağıdın? Günah yav günah. Öyle akima estiksıra Allah adı virilir mi yav?”</p>
<p>“Ee, bunu sen istedin, ney palaım.” Hüdai Ağa keyifli keyifli gülüyordu. “Hadi, şimdi de nazlan nazlanabiliyorsan.”</p>
<p>Kıpkırmızı bir suratla Çeto’ya baktı, “Gel oğlum.” dedi Muzaffer Hoca. “Gelivir bir.”</p>
<p>Geliriz, ayıbıdiyon. Buyur.</p>
<p>Muzaffer Hoca, oturduğu yerde dirseklerinin üstüne doğrulup ayağının dibine gelen Çeto’ya muhabbetle baktı. Hayretle bakmak da isterdi sırf şu Hüdai Efendi deli çıkmasın diye, ama hayret edilecek bir şey yoktu bunda. Köpek dediğin çağırıldı mı gelirdi. Gene de... Dur bakalım... Eğildi hayvanın üstüne. “Gızmaz de mi?” diye sordu Hüdai Ağa’ya, onun gene sırı-ta sırıta kafa salladığını görünce ellerini huni yapıp dudaklarını&#160;huninin ortasına, huninin ağzını da Çeto’nun sol kulağına dayadı. “Şo Ömer’e diyivir de bana bi bardak soğuk su getirsin.”&#160;Diriz■ Ayıbidiyon.</p>
<p>“Ee?” dedi Muzaffer Hoca Hüdai Ağa’ya bakarak.</p>
<p>“Seyret.”</p>
<p>Muzaffer Hoca, Çeto’nun koca gövdesini çevirip ayaklanışı-nı, koca patilerini yere vura vura eşyalarını toplayan Ömer’in yanına gidişini, oğlanın dikkatini çekmek için bacağını burnuyla dürtüşünü, sonra da gözünün içine bakışını seyretti.</p>
<p>Sonra Ömer’in oturduğu yerden kalkışını seyretti. “Ana bismillah!”</p>
<p>Sonra Ömer’in sokak kapısının yanında duran masanın üstündeki su bardağını alışını seyretti. “Tövbe Ya Rabbim!”</p>
<p>Sonra Ömer’in sokak kapısını açışını, elinde bardakla kapıdan çıkışını seyretti. “Allah’ım aklıma mukayyet ol.”</p>
<p>Sonra odanın içine kadar gelip havada alaycı alaycı salman tulumba basma sesini seyretti. “Rabbena Leke’l Hamd!”</p>
<p>Sonra Ömer’in soğuk su dolu bardakla eve girişini, sokak kapısını ayağının tersiyle ittirerek örtüşünü, suyu dökmemeye çalışarak kuzinenin etrafından dolanışını, getirip bardağı burnuna dayayışım seyretti. “Allah’ım duy sesimi. Semiallahu Limen Hamideh! Allaaaah!”</p>
<p>Hüdai Ağa kıkır kıkır gülüyordu. “Alsana suyunu Hoca.” “Sen bana ne diyi su getirivirdin ya oğlum?” Sakalları sesinden beter titriyordu Hoca’nın.</p>
<p>“Çeto dediii...”</p>
<p>“Ne didi?”</p>
<p>“Sen bi bardak soğuk su istemişin.”</p>
<p>Aslında istediği için istememişti; Hüdai Efendi’nin gönlü olsun diye istemişti, ama şimdi sahiden istiyordu. Suyu kaptı oğlanın elinden, sakallarına döke döke bir yudumda içti. İnanmadı, görüyon nu? Ben sana didiydim inanmaz diyi.</p>
<p>Ömer bardağı aldı Hoca’nın titreyen elinden. “Çeto senin inanmadığını söylüyo.” dedi. “Neye inanmadın Hocam?”&#160;Çeto’ya bakamıyordu Muzaffer Hoca. Dudaklarını yalayıp&#160;gözlerini oynatarak aşağıyı, Çeto’nun bulunduğu yeri işaret etti Ömer’e. “Bu mu söyleyor?”</p>
<p>“Hu.” dedi Ömer. “Çeto.”</p>
<p>İnanmaaaaaz... Uuraşman boştanyireee.</p>
<p>“Boş yere uğraşmayın diyo şimdi de. İnanmaz diyo.”</p>
<p>Diyom taabi. Sümeye uuraşıyonuz.</p>
<p>Hüdai Ağa hâline acımıştı Muzaffer Hoca’nın. Kıkırdamayı kesip oturduğu yerde kayarak uzaklaştı biraz. Adam nefes al-sındı. “Tamam oğlum.” dedi Ömer’e. “Hadi sen işine dön.”&#160;“Olur.” Ömer dönüp yatağa yığdığı eşyalarının başına gitti.&#160;“Hoca!”</p>
<p>Muzaffer Hoca dönüp bakmadı. Hâlâ Ömer’in az önce durduğu yere, gözünün hizasına bakıyordu.</p>
<p>“Hocaaa... Muzaffer Hocaaa...” Duymuyordu adam. “Muzaffer!”</p>
<p>Muzaffer Hoca sıçradı. “Buyur Hüdai.”</p>
<p>“Ne diyorsun bu işe? İkna oldun mu?”</p>
<p>Dişleri birbirine vuruyordu adamın. “Olmadım disem ne?” dedi zorlukla. “Çözümlen gördüm.”</p>
<p>“Gördün mü lan?” dedi Hüdai Ağa Çeto’ya. “İnanmış işte.” Hadi canım!</p>
<p>“Dur bir tecrübe daha yapalım. Kokla bakalım, ne varmış Hoca’nın cebinde.”</p>
<p>Lüzumu yok. Geldiinde gokladık hazar. Şo cebinde bozuluk para var, şo cebinde de tespik... Dişbudak aacından yapılmış.</p>
<p>“Bi... bi bi bi.. bi şiy didi mi?”</p>
<p>“Dedi.” Sol tarafını işaret etti Hoca’ya. “O cepte bozuk para</p><div>
<p>r</p></div>
<p>varmış.” Sağ tarafını işaret etti. “Şu cepte de teşbih... Dişbudak ağacından yapılma.”</p>
<p>“Lâ Havle Velâ Kuvvete İllâ Billâhil Aliyyül Azim... Lâ Havle Velâ Kuvvete...”</p>
<p>Bir motor homurtusu, ardından da nezle olmuş ördek sesine benzeyen bir korna sesi duasını kesti Muzaffer Hoca’nın.</p>
<p>Annah! Baççeye biri girdi Hüdai Aa. Gapıyı aç da bi dalayım itneye.</p>
<p>“Allah Allah.” deyip ayaklandı Hüdai Ağa. “Daha gelmesine çok vardı ama?” Saatine bakarak kapıya gitti. “Uslu dur Çeto.&#160;O kamyonu ben çağırdım.”</p>
<p>Muzaffer Hoca, hırıl hırıl hırlayan hayvanın Hüdai Ağa’nın sözünü duyar duymaz süt dökmüş kediye dönüşünü hayranlıkla izledi. “Allah’ım sen büyüksün!” dedi. “Hikmetinden suâl&#160;olunmaz amma, Allah’ım, bi ilham idivir, sebep?” Sebepsiz nefes aldırmazdı Allah. Hâl bu iken bu köpeği bir sebeple dillendirmiş olmalıydı. Dahası, bu köpeği Hüdai Efendi’nin ayağına&#160;bir sebeple göndermiş olmalıydı. Dahası, bu köpeği Ömer’in&#160;karşısına bir sebeple çıkarmış olmalıydı. Dahası, bu köpeği anlama sanatını Ömer’le Hüdai Efendi’ye bir sebeple lütfetmiş olmalıydı. Dahası, bu aciz kulunu, bu kör gözlü Muzaffer’i de bu&#160;adamın evine bir sebeple getirmiş olmalıydı.”Allah’ım, sebep?”</p>
<p>Yay Hocaaa... Sen şimci inandın nı inanmadın m bu işe?</p>
<p>Muzaffer Hoca, Çeto’nun bir şey demeye çalışır gibi baktığını görünce şiddetli arzusuna rağmen kendini tuttu, gözlerini kaçırmadı. “Ben anlamam guzum.” dedi. “Ben anlamam. Ömer’e&#160;di, o bana dişin.”</p>
<p>Çeto kalkıp paldır küldür Ömer’in yanına giti. Burnuyla dürttü, gözüne baktı, sonra kuyruk salladı. “Diyo ki...” diye&#160;seslendi Ömer oturduğu yerden, “... konuştuğuna inanmış mısın inanmamış mısın. Onu soruyo.”</p>
<p>Çeto kuyruğunu sallaya sallaya gelmiş, gözünün içine bakmaya başlamıştı Hoca’nın.</p>
<p>“İnandım guzum, inandım.”</p>
<p>Annah! Hüdai Aa gene haklı çıktı. Görüyon m bir?</p>
<p>“Diyo ki, Hüdai Ağa haklı çıktı diyo.”</p>
<p>Hüdai Ağa evin kapısında dikilip balta burun Mercedes’in geri manevrasını izledi. On beş - on altı el freni gacırtısının ardından şoför kapısı açıldı, Duran bir havayla atladı aşağıya.</p>
<p>“Selâmın Aleyküm amca.”</p>
<p>“Aleyküm Selâm da...” Saatini gösterdi adama Hüdai Ağa. “Daha dört saatin vardı Duran Efendi. Niye erken geldin bu kadar?” Aslında pek iyi olmuştu.</p>
<p>“Maavin alamadım. Uzun yol diyi anası gabul itmedi kevâ-şenin. Yolumuz da uzun; dur galk dur galk, yidiydin, ittiydin, anca. Dee Angara... Ben de yardım iderim, çabuk çabuk galdı-rırız yükü.”</p>
<p>“Hamal da getirmemişin?”</p>
<p>“Onu diyom ya işte. O itneler hiç yüzüme bakmadı. Gış üstü. Hepsi oduna kömüre gidiyo ya. Ev yüklemesi uzun taabi. Odun&#160;kömür didin niydi, bi günde beş gapı... İş başa düştü amca. Gu-sura galmayacan gayrı.”</p>
<p>“Yok be. İyi oldu, bakma sorduğuma. İki parça eşyamız var zaten, o da hazır.” Çeto’nun da isabet buyurduğu gibi ölmüş&#160;eşek kurttan korkmuyordu. Koskoca Feridiye Karakolunun&#160;amiri bile bildikten sonra bilmesinden korkulacak kim kalmıştı? Bin tane Efraim Dayı gelsindi isterse. Sülalesi gelsindi. “Gel&#160;gir... Taze çayımız var. Iç bir bardak, yükleriz ağır ağır, ondan&#160;sonra da vururuz yola.”</p>
<p>“Ben de öyle didiydim.” Duran, Hüdai Ağa’nın peşine düşüp eve girdi, Çeto’yu karşısında görünce de “Annah!” deyip koca&#160;adamı kendine siper etti. “Gaç! Bu ne yav?”</p>
<p>“Geç geç, bişiy yapmayor.” dedi Muzaffer Hoca oturduğu yerden. Gözünü Çeto’dan alamıyordu. Duran sakına sakına gelip Hoca’nın yamacına sığındı. “Aklım üstümden gitti hay gar-daşım!” Çaylar tazelendi. “Pek yiğidimiş. Sen Angara’ya gidi-yon madem, bunu bana vir amca. Tavşanköprü’de bostanımız&#160;var bizim gocaman; beklesin dursun bu.” Isdırıyım mı Hüdai&#160;Aa? “Veremem. O benim evlâdım gibidir.” Nöörecekti peki koca köpeği? Kime emanet edecekti? “Kimseye emanet etmeyeceğim. Ankara’ya gelecek benimle. Anca beraber kanca beraber.&#160;Değil mi Çeto?” Yirim o ağzını yirim yirim. Ee, yok muydu yin-ge minge? Bu oğlan torun muydu? “Pek de sanyımış maşşallah.&#160;Macir misiyiz?” Hayır, muhacir değillerdi. Muzaffer Hoca, bir&#160;gözü Çeto’da, Ömer’i kucağına oturtup koklamaya başladı. Oğlan hâlâ hacı yağı kokuyordu. “Hüdai Efendi bana da bulaştırdı&#160;hazar.” diye düşündü. “Ben de kokuyomdur garanti.” Ömer gidecek diye üzülüyordu ama rahata erecek diye de fenâ hâlde seviniyordu. Hem o iyi olsundu da, insanoğlu kuş misâli, o gelirdi, bu giderdi, görürlerdi birbirlerini canım. Bir de rüyası vardı tabii çocuğun. Bütün rüyalar çıkmıştıydı madem, o rüya niye çıkmayacakmıştı ki? Neşesi yerine geliverdi. Giderdi giderdi. Bi otobüs biletine bakardı yani. Hem Çeto’yu görmeden de&#160;duramazdı artık.</p>
</body>
</html>