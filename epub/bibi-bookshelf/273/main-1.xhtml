<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Bi daha da beni uyandırdığını görmeyim.”</p>
<p>“Hani uyumuyodun?”</p>
<p>“Uzatma Azimet. Git yat dedik. Adamı sinir etme.”</p>
<p>Azimet bıdır bıdır dua okuyarak çıktı odadan. Hacı Naci Kalaycı, dokuz aydır her göbek atarak uyandığında yaptığı gibi odanın perdelerini açtı, sabahın gelişini kendi başına beklemeye başladı. Oysa kendi başına beklediği falan yoktu. Dokuz aydır...</p>
<p>Odada birbirlerini de onu da çok iyi gören ama ona zinhar görünmeyen iki kişi daha vardı. “Daylak ne demek acaba?” dedi ismi Adnan olan ismi Emir olana.</p>
<p>Emir cevap verdi: “Kancık deve.”</p>
<p>Hacı Naci Kalaycı’nın iki yanında mevzilenmiş, beyaz kefenleri içinde ayakta duruyor, zaman zaman dalgalanıyorlardı.</p>
<p>“Bu pes etmeyecek.” dedi Emir.</p>
<p>“Etmezse çıldırır ama.”</p>
<p>“Sence şu anda kendini normal mi sanıyordur?”</p>
<p>“Sanır bu...” dedi Adnan bezgin bezgin. “Bu adam her şeyi kendine yontabilir. Başka bir cins bu. Kesin şu saçmalıkları lehte yorumluyordur.”</p>
<p>“Hadi canım sen de.”</p>
<p>“Ben öyle düşünüyorum.”</p>
<p>Hacı Naci Kalaycı da öyle düşünüyordu. Allah o mübarek zât vasıtası ile buna zımnen ‘Yık o mezarlığı, rüyanda sana ait olduğunu müjdelediğim yere yerleş bir an evvel.’ diyor, onun için&#160;habire böyle namazda niyazda huzurunu kaçırtarak sıkıştırıyordu. Gecikiyordu çünkü. Allah’ın “Yap!” dediğini bir an evvel yapacaktın. Sabah olsun, önce ellerini çabuk tutmaları için&#160;yeğenlerini bir güzel sıkılayacak, ondan sonra da şu hamamcı&#160;karının ifadesini almaya gidecekti. Karıda bok gibi para vardı&#160;kesin. O gecekondudan ziyade konağa benzeyen koca gecekondu bile yetmemiş olacak, bahçesine kum, çimento, kereste yığdırıp duruyordu. Üstelik öbür gecekonducular gibi Kavaklar&#160;Deresinden kum çektirip kavak kestirmiyor, kumu da keresteyi&#160;de kamyonla şehirden getirtiyordu. Kaç gündür de üç dört tane&#160;ustabaşmın dolaştığını söylüyordu yeğenleri. Millet apartmanını bile bir tane ustayla hâllederken bu götü boklu bir gecekondu müştemilatı için sürüsüne bereket usta tuttuysa... Yeşilba-</p>
<p>\ ıı lılara seyirlik çıkarmıştı haspa. Bir gün bakıyordun bir kamyon çimento gelmiş, bir gün bakıyordun üç kamyon kum, bir giln bakıyordun çıtalar keresteler kışlık odun gibi istiflenmiş,&#160;\ ilkselmiş gitmiş, bir gün bakıyordun tabaka tabaka mermer&#160;gelmiş yığılmış. Mermeri de ne yapacaktıysa artık... Belki de sabah gidince bir bakacaktı ki evi mermer kaplatmış. Ne gülerdi&#160;ama. Şahtı da sanki, şahbaz olurdu o zaman Yeşilbayır. He he...</p>
<p>“Bir kere daha namaz kılmaya kalkar mı bu sence?” diye sordu Emir.</p>
<p>Adnan, “Bence kalkmaz.” diye cevapladı. “Yeterince korkuttuk sanıyorum.”</p>
<p>“Sen dokuz aydır öyle sanıyorsun. Vazgeçti mi?”</p>
<p>“O da doğru.”</p>
<p>Hacı Naci Kalaycı, belinden çıkarıp katlayarak sandalyenin üstüne koyduğu seccadeye yürüdü. Şansını bir kere daha deneyecekti. Hem de abdestini tazelemeden.</p>
<p>Adnan sinirli sinirli söylendi.</p>
<p>“Bazen diyorum ki, diri olsam şimdi.”</p>
<p>“Ne yapardın diri olsaydın?”</p>
<p>“Şu adamı eşek sudan gelinceye kadar döverdim tabii ki.”</p>
<p>“O amcık yeğenleri de gelip seni döverdi tabii ki.”</p>
<p>“Değerdi tabii ki.”</p>
<p>“Dur dur... Başlıyor namaz.”</p>
<p>“Ne var repertuvarda?”</p>
<p>“Mardin kapı şen olur’a ne dersin?”</p>
<p>“Hey onbeşli onbeşli daha oynak... Bence oradan hücum edelim.”</p>
<p>“Anlaştık.”</p>
<p>Hacı Muhtar niyet etti.</p>
<p>“Niyet ettim yatsı namazımın nafile sünnetini kılmaya;</p>
<p>Allahüekber</p>
<p>Hey onbeşli onbeşli</p>
<p>Tokat yolları taşlı...”</p>
<p> </p><p> </p><p> </p>
<div style="text-align:right;">
<em><p>Şu insanlardan hangisi benim?</p>
<p>Hele sen şu kavgayı, gürültüyü dinle</p>
<p>Bakma ağzıma hem, sözüme kulak asma,</p>
<p>Hem sen beni elden çıktı bil...</p></em>
<p>MEVLÂNÂ</p>
</div>
<p> </p>
<p>Bana eğlenceli görünüyordu, ama Nihat aynı fikirde değildi. Ayan beyan üzülüyordu çocuk.</p>
<p>“İşler her an çığırından çıkabilir Şemsi.”</p>
<p>“Daha önce de söylemiştin.”</p>
<p>O ara caminin kapısı açılıyor, içeri bencileyin, üzerine insan içine çıkmasını sağlayacak bir kıyafet temin etmek maksadıyla yeni rahatsız edilmiş, aynı benim gibi ölü olduğunu henüz bilmeyen bir ölü giriyor ve yine o da benim gibi teneşiri görüp ölü olduğunun farkına varıyordu. Nihat birçok bakımdan haklı çıkıyordu. Ölü olduğunu anlayan her ölünün tepkisi farklı oluyordu meselâ. Kimi oturup ağlıyor, kimi kuzu kuzu kabulleniyor, kimi işi şiddete vardıracak derecede isyan ediyordu. Ancak başka çare olmadığı için öyle veya böyle her biri kendince kabulleniyordu sonucu. O zaman sıra Nihat’a geliyordu... Bazen de art arda gelenler yüzünden Nihat’ın başı kalabalık oluyor, bana da iş düşüyordu... Yeni arkadaşa ufak bir&#160;brifing verme işi.</p>
<p>“Neden her şeyi bilir gibiyim?”</p>
<p>“Çünkü ölüsün. Sınırın yok artık.”</p>
<p>“Sınırım yoksa neden ölmeden öncesine dair hiçbir şey hatırlamıyorum?”</p>
<p>“Doğmadan öncesine dair de hiçbir şey hatırlamıyordun.”</p>
<p>“Öyle mi?</p>
<p>“Öyle.”</p>
<p>“Şimdi ne yapacağım ben?”</p>
<p>“Uslu duracak, kendi işini kendin görmeye kalkmayacaksın. Yani bazı arkadaşların yaptığım yapmayacaksın. İnşallah.”</p>
<p>“Nasıl yani?”</p>
<p>O zaman anlatıyorduk.</p>
<p>Mezarlarımız talan edilmekte olduğundan, iki dünya arasında seyyah kalmak zorundaydık bir süreliğine. Vakti gelinceye kadar ne ait olduğumuz kabir hayatına, ne de artık ait olmadığımız dünya hayatına dönme şansımız vardı.</p>
<p>Boştaydık...</p>
<p>Ve daha kötüsü, tamamen boşa çıkma tehlikesiyle karşı kar-şıyaydık.</p>
<p>Evet, bu da söz konusu vaktin gelip gelmeyeceğinin şüpheli olduğunu gösteriyordu. O vakit hiç gelmeyebilir, iki dünya arasında biz, sonsuza kadar dolaşıp durabilirdik.</p>
<p>Hayır, bu konuda bizim yapabileceğimiz hiçbir şey yoktu. Mezarlarımızı ölümlüler talan ediyordu, yani ‘öte tarafın’ insanları, dolayısıyla yine ve ancak ölümlüler iade edebilirdi. Bazı&#160;arkadaşlar yıldırma, korkutma, şaşırtma, hâttâ çıldırtma yoluyla insanları iadeye zorlayabileceklerini düşünüyor, bunun için&#160;çok yanlış işler yapıyorlardı. İnşallah bu yeni arkadaşlar da onlara uymazdı. ‘Uslu duracaksınız.’ derken söylediğimiz buydu.</p>
<p>Ama uslu duran pek çıkmıyordu. Daha doğrusu, ben ve Nihat dışında hiç çıkmıyordu. Nihat olmasa ben ne yapardım bilmiyorum açıkçası. Habire proje ürettiğime göre, büyük ihtimâlle ben de ortalığı karıştırmaya çalışanlardan olurdum. İşte&#160;yeni bir proje daha gelmişti aklıma.</p>
<p>“Bunlar bizim taşları kırmaya geldiğinde köpekleri saldırt-sak? Ne dersin?”</p>
<p>“Saçmalama derim.” dedi Nihat.</p>
<p>“Niye o?”</p>
<p>“Sonuçlarını düşünmeden konuşuyorsun da ondan.”</p>
<p>“Bilakis. Sonucunu düşünüyorum ki konuşuyorum. Dokuz</p>
<p>köpek, gecenin karanlığında bir hücum etse, Kavaklar Deresine kadar kovalarlar o saygısızları. Sonuç bu. Nesini düşüneceğim başka?”</p>
<p>“Bu gece kendilerini dişletmemek için kaçanların yarın sabah taşla tüfekle geri dönüp zavallı hayvanları yaralayabileceği-ni, öldürebileceğini, en iyi ihtimâlle bir daha gelmemek üzere buralardan sürebileceğini düşüneceksin.”</p>
<p>Ne kadar çabuk haklı duruma geçiyordu bu çocuk.</p>
<p>“Bu proje de çöpe gitti yani?”</p>
<p>“Boşver. At gitsin. Bizim daha ciddi problemlerimiz var, inan. Şu insan içine karışanlar bir dağılır, benliklerini bir kaybederlerse, bir daha mezarlarımız iade edilse de dönemeyiz geri. Hâlâ kendimizi buraya ait hissedebiliyorsak, bu, pamuk ipliğiyle de olsa bağımız bizi tutuyor anlamına gelir. O bağ durduğu sürece de bir ümidimiz olduğu anlamına.”</p>
<p>“Giderek zayıflayan bir ümit.”</p>
<p>“Öyle de olsa... bir ümit.”</p>
<p> </p><p> </p><p> </p>
<div style="text-align:right;">
<em><p>Neden öyleyse matemlerle eyyamın perişandır,</p>
<p>Niçin bir katrecik göğsünde bir umman hurûşândır?</p></em>
<p>MEHMET AKİF ERSOY</p>
</div>
<p> </p>
<p>Konya’nın, Üçler Mezarlığından Şeker Fabrikasına kadar hepi topu beş kilometre çapında bir şehir olduğu zamanlardı. Bir uçtan esen rüzgârın Akyokuş’tan Musalla Mezarlığına kadar ne&#160;var ne yok kaldırıp götürdüğü dümdüz bir ova, Ahmet Hilmi&#160;Nalçacı’nın orta üçe yeni geçtiği, şehirlerarası otobüs terminalinin Alaaddin Tepesinin eteğinde gururla dikilen Teksas Pavyonun kaldırımından ibaret olduğu zamanlar.</p>
<p>Meram uzak bir semt sayılır, Tavusbaba’ya gidebilmek için günler süren hazırlıklar yapmak gerekirdi. Daha Yeni Meram&#160;Yolu açılmamıştı. Her ne hâl ise Meram bir semt olarak Konya’dan sayıldığı hâlde, Eski Meram Yolu üzerindeki Karaaslan&#160;Köyü bir köy sayılır, zinhar Konya’dan sayılmazdı. Konya’ya&#160;yedi kilometre mesafedeki Meram’da elektrik vardı, su vardı,&#160;her bok vardı misâl, ikisinin ortasında, Konya’ya iki buçuk kilometre mesafede, tam da yol üstündeki Karaaslan’da bir bok&#160;yoktu. Yanlış anlaşılmasın; bokla alâkalı her şey vardı. Ahır&#160;vardı yani, ağıl vardı, gübre şerbeti çukurları vardı, tezek vardı, kubur vardı, ama medeniyet yoktu. Medeniyet, Karaaslan&#160;için koca Konyamızdan güzeller güzeli Meramımıza gidip gelen tek tük Magirus belediye otobüsüyle Tavusbabamıza ziyaretçi taşıyan Skoda kamyonetlerden, uzun ve havalı amerikan</p>
<p>arabalarından, pırpır adı verilen motoguzzilerden ibaretti. Ka-raaslan, bu büyük medeniyete yol kıyısından çekine çekine bakan güdük bir köydü. Buydu. Daha Anadol Vehbi Koç’un rüyasına bile girmemişti. Beş kilometre çapındaki koca Konya, bir uçta Üçler Mezarlığı, bir uçta Araböldüren Mahallesi, bir uçta&#160;Musalla Mezarlığı, bir uçta da Şeker Fabrikası kolonisiyle hudutlanmış bir şehirdi. Herkesin herkesi bilip tanıdığı, yüzölçümü büyük, kendi küçük bir şehir. Tekke bile köydü o zamanlar daha.</p>
<p>Karaaslan köyünde Karaaslan camii vardı elbet. Sakalına çoktan ak düşmüş Muzaffer Hoca, kız oğlan ayırt etmeden dinimizi öğrenmeye gelen köy çocuklarının elinden tutuverir,&#160;iki ayda Arap alfabesinin seslerini öğretip surelerin hepsini ezberletir, cüzü bitirip Kur’an’a geçen çocuklara yarım kilo güllü lokum alarak iltifat ederdi. “Afferin gızım/oğlum. Hadi şimci bu lokumu arkadaşlarıya dut bağalım.” İyi huylu bir adamdı.&#160;Çor çocuğu ne zaman sıra dayağına çekeceğini iyi bilir, dayakta eşitlik gözetir, adaletsizlik etmezdi.</p>
<p>Beri yandan, Karaaslan, hiçbir yere ait olamamanın hasediyle Konya ile Meram arasında kararsız kararsız dingilder, sakinleri itilip kakılmanın tabii bir sonucu olarak Konya’ya da Me~ ram’a da diş bilerlerdi.</p>
<p>Karaaslan’m kara talihli ahalisi, beğenirsin veya beğenmezsin, götü boklu köylü gibi değil, zat gibi, hâttâ zat-ı muhterem gibi davranırdı birbirine. Bu davranış bütünlüğü her yerde hissettirirdi kendini. Muzaffer Hoca bile sıra dayaklarında iltimas&#160;geçiverirdi “Bu çocuklar zaten feleğin sillesini yimiş.” diyerek.&#160;Veletlerin kollarının etli kısmına toz alacakmış gibi hafifçe vurur, geçer giderdi misâl.</p>
<p>Madem adam gibi dövmeyeceksin, dövmesen olmaz mı? Olmaz! Dayak, Muzaffer Hoca’da Karaaslanlı olmanın var ettiği bir insiyaktı. Köyde okul olmadığından, ilkokuldan başlayıp İmam Hatip’i bitiresiye kadar yayan yapıldak Konya’ya gitmiş, her Allah’ın günü sopasını yiyip Karaaslan’a geri dönmüştü. Tabii yayan yapıldak. Karaaslanlı olmak böyle bir şeydi. O kadar semti, mahallesi vardı Konya’nın Karaaslan’dan uzak, ama gene köy, gene köydü Karaaslan. İşgalaman, Dutlukır, Ho-cacihan, Ordu Çeşmesi, Uluırmak; hepsi de cehennemin dibin-deydi, ama hepsi mahalle, hepsi semt, hepsi içerlikliydi. Ya Karaaslan? Konya’nın burnunun dibindeydi canım. Meram’dan dört buçuk kilometre daha yakındı Konya’ya, çünkü Meram&#160;yolu üzerindeydi, ama gene köy, gene köydü. Yolun sonundaki&#160;Meram, sen semt olacaksın, Karaaslan gene köy, gene köy olacak... Ulan arkadaş!</p>
<p>Konya ahalisi, nerde bir Karaaslanlı görse hemen tanır, sanki heriflerin alnında “Bu Karaaslanlıdır.” yazarmış gibi görür görmez bilirdi. Bu yüzden Karaaslan’dan göçüp de Konya’ya konan, orada iş tutan yoktu. Nasıl olsun, ekmeksiz günde bedava&#160;ekmek dağıtsa, acından ölür, gene de “Karaaslan ekmeği” diye&#160;Karaaslanlı’dan ekmek almazdı Konyalı. Bütün Konya cenabet,&#160;şehirde tek hamam da Karaaslanlmın olsa, millet cünup cünup&#160;gider Sille Barajına banıp çıkar, Karaaslanlı’nın hamamına gene gitmez, gene gitmezdi. Konya’da ekmek yoktu bu ırka. Karaaslan en çok Almanya’ya, ondan sonra Ankara’ya, ondan sonra da İstanbul’a göç verirdi. İngiltere’de, Londra’da, hâttâ ücralık Northamptonshire’da bile vardı iş tutmuş Karaaslanlı, Konya’da tutamazdı. Karaaslanlıydı çünkü.</p>
<p>Karaaslanlılar belli bir yaşa kadar, eğer ki okumak gibi bir mecburiyet hissederlerse, ilkokul, ortaokul ve lise boyunca&#160;KonyalIlardan sopa yer, belli bir yaştan sonra da her ne suretle&#160;işleri düşmüş olursa olsun, devlet dairesi, bakkal çakkal dahil,&#160;her mecrada itilip kakılırlardı. Bir Karaaslanlıyı itip kakmak ata&#160;sporu, hâttâ sevap gibi bir şeydi. En boktan işlere yazılabilirlerdi yalnız. Konya’da gördüğün çöpçülerin alayı Karaaslanlıy-dı meselâ. Konya Belediyesinin Fen işlerindeki her çöpçü günü&#160;gelir kamyon çöpçülüğünden sokak süpürgeciliğine, hâttâ çavuşluğa yükselir, Karaaslanlı çöpçü ise bilakis kamyon çöpçülüğünden fosseptik temizlikçiliğine, oradan da tıkalı kubur açma ekibine alçalırdı.</p>
<p>Ömer’in yıldızı o sıralar parlamamıştı henüz; oğlan Konya’dan eve ağzı burnu darmadağın, suratı çizik içinde, kulak memesi sünüp şişmiş geldikçe millet buna bakkaldan gelmişmiş gibi bakar, o morlukların, sökük önlüklerin, yırtık yakaların hep olduğu gibi Karaaslanlı olmanın doğal sonucu olduğunu, hepsinin aynı yoldan geçtiğini, eh, bunun da dayağını yiye&#160;yiye büyüyeceğini takdir ederdi.</p>
<p>Bir Karaaslanlı’nın yolunun Konya’ya düşmesi, bir Türk erkeğinin yolunun asker ocağına düşmesi gibi bir şeydi. Bu hem bir mecburiyetti, hem vazife, hem itibar, hem de dayak.</p>
<p>Bilemezdi o zamanlar Karaaslanlılar; Ömer farklıydı.</p>
<p>Farklıydı o.</p>
<p>Evde Şerefsiz’den dayak yerdi Ömer, okulda öğretmeninden, okuldan sonra da gün boyunca bütün teneffüslerde dövdüğü sınıf arkadaşlarının ağabeylerinden, babalarından. Ki onlar, bir Karaaslanlının nasıl güç yetirip de kardeşlerini, oğullarım dövdüğünü bir türlü anlayamazlardı. Sanki Karaaslanlı olmak, marazlı, güçsüz kuvvetsiz, salyalı sümüklü, akıntılı ko-kuntulu, hastalıklı sıçmıklı, hâttâ ibne olmak demekti. Ee, bu oğlan bir Karaaslanlı değil miydi? Nasıl olurdu da aslan gibi bir&#160;koca Konyalıyı dövmüş olabilirdi? Nasıl yani? Anlayamazlardı. Oysa Ömer anlardı dayak yemek nedir ve dayak atmak nasıl&#160;bir şeydir. Misâl; dayak yemek, onun için su içmek kadar doğal bir şeydi ve bu iş onun için ne kadar doğalsa dayağını yiyen&#160;Konyalı okul arkadaşları için de o kadar doğal olmalıydı. Anladığı buydu. Anlamadığı ise; dayağını yiyen arkadaşlarının niye koşa koşa gidip öğretmene, müdür muavinine, müdüre veya ahilerine, ana babalarına şikâyet ettikleriydi. Anladığı; dayağın yerken kötü, yedirirken güzel bir şey olduğuydu. Anladığı, bütün dünyanın dayak yemeyi Konya’ya yolu düşmüş bir&#160;Karaaslanlı’nın kaderi kabul ettiği, anlamadığı ise bu kader denen naneydi.</p>
<p>“Hocam, kader ne?” Okulda “Hocam” demek yasaktı, camide “Öğretmenim”. Ömer hiç karıştırmamıştı. Arkadaşları habi-re şaşırıyordu ama.</p>
<p>“Alnımizm yazısı. Ona gelecez daa. Acele itme.”</p>
<p>“Aklimızın yazısını kim yazmış?”</p>
<p>“Allah Allaaah. Ona gelecez didim oğlum. Dur bi... Şimci...”</p>
<p>“Niye?”</p>
<p>&quot;He?”</p>
<p>&quot;Niye yazmış?”</p>
<p>“O ne dimek? Hesap mı soracağıdık?”</p>
<p>&quot;Beni abiler hep dövüyodu geçen sene okulda. Bu kader mi meselâ?”</p>
<p>“Bak şimci... Evet... Kader... Allah yazdıysa...”</p>
<p>“Yazdıysa?”</p>
<p>“Değişmez. Allah’ın yazdığını kimse bozamaz yani.”</p>
<p>“E ben bu sene hepsini dövüyorum. Allah’ın yazdığını bozdum mu bozmadım mı?”</p>
<p>“Otur cüzünü ezberle de... Hergele.”</p>
<p>Muzaffer Hoca zaten Karaaslanlı çocukları dövmeye kolay kolay heves etmezdi, o ayrı, Ömer’e hiç eli kalkmazdı, o daha&#160;ayrı. Sarı saçları ve korkutucu derecede siyah gözleriyle Ömer,&#160;Karaaslan’m içinde Konya’ya yolu düşmüş bir Karaaslanlı kadar dışarlıklıydı çünkü. Dahası, Ömer kendi evinde de dışarlıklıydı. Babası Şeref Çavuş, handeyse buğday kadar, anası desen kahve kadar esmer, oğlan kardeşi Önder desen marşandiz&#160;kadar esmerdi. Hâl böyle olunca Ömer hem ailede sarı saçlı bir&#160;Allah kulu olmadığı için saç renginden, hem de sarışın bir insanda siyah göz hiç görülmediği için göz renginden kaybediyor, okula gittiğinde Karaaslanlı diye, Karaaslan’a döndüğünde&#160;ise ayan beyan nesebi gayri sahih diye dışlanıyordu. Köy yerinde Muzaffer Hoca’dan başka bu çocuğun suratına bakan yoktu. Konu komşu de, hısım akraba de, akran arkadaş de, ne dersen de, Ömer yapayalnızdı Karaaslan’da. Anasının bile görmezden geldiği bir çocuktu.</p>
<p>Şöyle:</p>
<p>Babası Şeref Çavuş aslında herhangi bir Karaaslanlı kadar idare eder bir adamken, Ömer doğar doğmaz zıvanadan çıkmış,&#160;bu âni darbeye rağmen idare eder bir adam olma azmini muhafaza edip şurasına kadar gelen cinnetini zar zor zaptederek soluğu camide, Muzaffer Hocanın kapısında almıştı.</p>
<p>“Hocam... hanım doğurdu.”</p>
<p>“Hadi gademli olsun. Allah analı babalı böyütsün. Giz, oğlan?”</p>
<p>“Oğlan.”</p>
<p>“Maşallah.”</p>
<p>“Valla zor biraz maşşallah muşşallah. Anasını mezara yolla-yacam çünkü.”</p>
<p>“Tövbe. Bu ne şimci? Gaç!”</p>
<p>“Oğlan sapsarı Hocam. Bayaa sarı. Altından da san, sandan da sarı. Derisini görsen, dosya kiyadı gadak beyaz. Gözleri di-sen nemne şekil bi şey. Gosgoyu.”</p>
<p>Ürpermiş, ama kendine hakim olup rahatmış izlenimi vermeyi başararak gülmüştü Muzaffer Hoca.</p>
<p>“Şereeef...” demişti duydukları çok vakayı âdiyeden şeylermiş gibi. “Bebeler ya simsiyah çıkar analanym rahminden, ya bembeyaz. Gözleri de gosgoyu mavi olur. Hiç duymadın m?”&#160;“Siyah.”</p>
<p>“He?”</p>
<p>“Gözleri diyom. Sipsiyah.”</p>
<p>Muzaffer Hoca bir kere daha ürpermişti. Siyah gözlü bebek mi? Kör değilse siyah göz olmazdı, o kadannı biliyordu. Vakit&#160;kazanmak için çenesini kütletmiş, boynunu çıtlatmış, parmak-lannı usul usul kıtlatarak olabildiğince itidalli görünmeye gayret etmiş, “Vallaha de!” demeyeyim diye kendini fena sıkmıştı.&#160;“O da çok sıkça görülür yani... Siyah göz diyom...”</p>
<p>Onun yerine Şeref Çavuş demişti:</p>
<p>“Vallaha de?”</p>
<p>“And olsun.” Haydi bakalım. Bir de yalan yere yemin etmişti durduk yerde. “Allah’ım, günah yazma!”</p>
<p>“Gözleri siyah da olur mu diyon bebelerin?”</p>
<p>“Tabii ki de.” Yalanı bir de katmerliyordu iyi mi? “Ya mavi olur ya siyah olur göz. Hiç duymadın m hay Şeref? Çok olur.&#160;Çoook. Boş boş bakarlar öyle. Böyüdükçe ya analanym göz&#160;rengine çalar gözleri, ya babalarıym.”</p>
<p>Şeref Çavuş, Muzaffer Hocanın ellerine kapanıp zorla üç dört defa öpmüştü.</p>
<p>Muzaffer Hoca ise Şeref Çavuş’u evine geri saldıktan sonra yüz yüz tövbe istiğfar etmiş, ürperdikçe ürpermiş, dediği çıkmazsa üç beş ay sonra neler olabileceğini kara kara düşünmeye koyulmuştu. Sarı bebek mi? Karaaslan’da mı? Siyah gözü hiç sorma zaten.</p>
<p>Cıelgelelim, cinnet, geldi miydi kaçırılmaması gereken, taze ı.ı/e tattın tattın, tatmadın da bayatlattın mıydı aynı tadı hayatta vermeyen bir şeydi ve Şeref Çavuş Muzaffer Hocaya gitmek&#160;suretiyle bu lezzeti kaçırmıştı. Kaçırış o kaçırış, hırsını rakıya&#160;vurarak kendinden, Nurten’e vurarak Nurten’den ve büyüdük-ı, e de Ömer’e vurarak Ömer’den çıkarmaya başlamıştı. Arkadan&#160;t hııer’in kardeşi Önder yetişmişti kara kuru, ama ne fayda; Şeref Çavuş artık kara sarı ayrımı gözetemeyecek durumdaydı.&#160;Onu da dövüyordu onu da.</p>
<p>Muzaffer Hoca, yalan yere yemin ederek hayatiyetinin mesuliyetini üstlendiği Ömer’e hep hoş bir muhabbet duymuştu. Merhamet gibi de değil gibi hem de. Hem hayatta kalmasının&#160;sebebiydi Ömer’in, hem de araba yüküyle sopa yemesinin. O&#160;gün “Olmaz öyle şey.” dese, belki çocuk da anası da ölüp gidecekti ama ne anası bu kadar eziyet görecekti, ne de oğlan. Hâttâ Şerefin sünger gibi içmesinin müsebbibi bile Muzaffer Hocaydı bir bakıma.</p>
<p>Ne yapsa, ne etse, oğlanı kendi doğurmuş gibi hissetmekten geri duramaz olmuştu Muzaffer Hoca. Kendi çocukları olmadığından karısı Nesibe de çok severdi çocukları ama Ömer’in&#160;şöhreti kötüydü; kadın oğlana ısmamamıştı. Muzaffer Hoca&#160;Kur’an kursu olduğu günlerde ne zaman şaşırıp da “Hamım, bi&#160;bazlama vir hele.” diyecek olsa “Ölsem virmem.” diye ayak di-reyecekti Nesibe. “O pije götürecen de mi?” diyecekti.</p>
<p>Öte yandan Ömer, Karaaslan’m gelmiş geçmiş en çok baba dayağı yiyen çocuğu olarak tarihe geçerken arkadan gelen oğlan kardeşi Önder’e, zaman farkı nedeniyle bırak kırmayı, rekorunu egale etme şansını bile vermeyecekti.</p>
<p>Oğlanın işi zordu, ama kendini bildi bileli dayak yediği için bunu kıçının kaşınması, karnının acıkması, işemek, sıçmak,&#160;burun karıştırmak kabilinden bir şey gibi algılayabiliyordu. Ne&#160;kınlıyordu babasına, ne darılıyordu. Korkmuyordu da üstüne&#160;üstlük. İnsan, başına gelmesini istemediği şeyden korkar; bu&#160;garip, dayağı don giymek, çorap çıkarmak gibi bir şey zannettiği için ille de başına gelmesi gerektiğini zannediyordu çünkü. Muzaffer Hoca uzaktan uzağa seyrediyor ve çok hicranlamyor-du. Hani olmaz ya, Allah buna verse Ömer gibi nesebi gayri sahih bir çocuk, döver miydi ki hiç? Dövmezdi hazar. “Mevlâm&#160;neylerse güzel eyler.” der, bağnna basardı muhakkak.</p>
<p>Ömer, estek köstek büyüyüp ilkokul çağma geldiğinde, Şeref Çavuş, Karaaslan ahalisinin yaptığının hilafına, oğlan Konya’nın&#160;içinde daha çok yol gitsin de Karaaslanlı olduğu için çor çocuktan daha fazla dayak yesin diye, hemen Eski Meram yolunun ağzındaki İstasyon İlkokulu yerine, Beyhekim Mahallesindeki Devrim İlkokuluna yazdırdığı için serisini sürdürmeye devam etti.&#160;Aslına bakarsan Şeref Çavuş çocuğu taa Çayır’ın oralardaki Mahmut Şevket Paşa İlkokuluna yazdırmayı arzu ederdi ama adam&#160;Karaaslanlı olduğu için “O kadar da değil.” diyen 11 Milli Eğitim&#160;taş koymuştu. Neyse bari, Beyhekim Mahallesi de az buz uzak sayılmazdı şükür. Muzaffer Hoca çok kızmıştı Şeref e, çok bağınp&#160;çağırmıştı ama bırak lâfı, kurşun bile işleyecek gibi değildi herife.</p>
<p>Yaşı büyüdükçe, ki bu ilkokul ikinin ortalarına falan denk geliyordu, okulda daha az, ama daha şiddetli dövülmeye, buna mukabil bunu sopalamayı vazife addeden çocuklarla gırtlak gırtlağa dövüşmeye başladı Ömer. Her yaz Kur’an kursunda&#160;otururdu dizinin dibine, Muzaffer Hocaya elifi elifine anlatırdı&#160;okul günlerini. Eli ayağına dolanırdı Muzaffer Hocanın. Görürdü ki oğlanın yediği sopanın şiddeti artmaktadır, çünkü kendinden önceki Karaaslanlılar gibi dayak yemesini bilmemekte,&#160;düşmanlar buna beş vurursa bu da ne yapıp ne edip düşman&#160;ordusunun her bir ferdine bir iki vurmaktadır. Çok içlenirdi o&#160;zaman Hoca. Bir biçimde kendi dahliyle oluyordu her ne oluyorsa. Kendini mesul hisseder, hani; “Yapma oğlum. Sen uyma&#160;onlara. Günah.” falan diyerek tembihleyecek olsa oğlanın her&#160;Karaaslanlı gibi kuzu kuzu dayağını yiyip evine döneceğini bilir, ama tembihleyemezdi. “Korusun kendini.” diye düşünürdü galiba. O da pek emin değildi ne düşündüğünden. Kuru kuru dinliyor, Nesibe’ye sezdirmeden evden getirdiği bazlamaydı,&#160;gözlemeydi kırıp oğlanı besleyerek bir nevi teşvik de ediyordu&#160;bu dövüşkenliğe. “Allah’ım günah yazma!”</p>
<p>Ömer de teşvikin hakkım veriyor, dayak yerken denk getirip bir iki tane vurma mertebesinden, çatır çatır dövüşme mertebesine terfi ediyordu usul usul.</p>
<p>Bu suretle Devrim İlkokulunun Karaaslanlı düşmanı talebeleri, Ömer’i dövmek için hem kuyruğa giriyor, fakat hem de kendilerini günden güne daha isteksiz hissediyor, ama dövmeye karar verdilerse de bir taraftan döverken bir taraftan dayak yedikleri için her zamankinden daha fazla hırslanıp etraflıca dövüyorlardı. Muzaffer Hoca bu gelişmeleri de kendine yakıştıramadığı bir gururla dinliyordu birinci ağızdan. “Allah’ım&#160;günah yazma!”</p>
<p>Az zaman geçmiş geçmemiş, okulun üst sınıflarındaki dövüşken veletlerden kapışma daveti almaya başlamıştı Ömer.</p>
<p>Hayhay!</p>
<p>İlk davet çok tuhafına gitmişti gerçi. Gene her zaman olduğu gibi “Bakalım bu teneffüs kaç kişi çullanacak?” diye temkinli adımlarla sınıftan çıkmıştı ki iki tane abi karşısına dikilmiş ve; “Arkaya gel aslanım.” demişlerdi. “Şenle biz dövüşçeez.”&#160;Ömer; “Olsun.” deyip omuz silkmiş, tıpış tıpış gitmişti. Sonuçta epey hırpalanmıştı ama, davet edenler çivili tokaçla tozu silkilmiş Ladik halısı gibi arkasında kalıp; kendisi dimdik, sadece&#160;yakası kopmuş, önlüğünün eteği yırtılmış, kulağı tırmalanmış&#160;olarak sınıfa geri dönünce okulda da devran bir anda dönüvermişti. Nitekim, sonraki teneffüsten itibaren bu pis Karaaslanlı-ya çarpıp çatıp çullanıp geldiğine geleceğine pişman etmeye çalışma fakat muvaffak olamama süreci sona ermiş, onu hak ettiği gibi, hak ettiği şekilde er meydanında kepaze etmeye çalışma ve fakat gene muvaffak olamama süreci başlamıştı. Bir beyhude süreç daha yani.</p>
<p>Çünküüü...</p>
<p>Çünkü bu pis Karaaslanlıyı öyle yeke yek, hadi bilemedin iki kişiyle bir temiz pataklayıp ellerini çırpa çırpa yürüyüp gitmek&#160;artık pek mümkün görünmüyordu. Gene de çocukluk işte,&#160;okulun bütün hergeleleri, “Siz dövemediniz ama biz muhakkak döveriz.” deyip teneffüs teneffüs üstüne, Ömer’i arka bahçeye davet eder olmuşlardı. Ömer’se ev ödevi titizliğiyle onları da dövmüş ve kendi sınıf arkadaşlannı dövdüğü için o güne&#160;kadar okuldayken Mehmet Çetin Öğretmenden, okul çıkışı velilerden, dövdüğü sınıf arkadaşlarının ahilerinden nasıl dayak&#160;yediyse, okul arkadaşlarını dövdüğü için de diğer öğretmenlerden öyle dayak yemeye başlamıştı. Başka bir çocuk olsa garibine gider, kendisi on beş kişiden dayak yerken görmeyeceği tutan öğretmenlerin, bunun, üstelik davetli icabetli dövdüğünü&#160;görüverecekleri tutuyor diye içlenirdi ama o oralı değildi. Hâl&#160;böyle olunca ‘bir müddet’ daha Ömer okuldaşlarını, öğretmenleri de Ömer’i lâyığıyla dövmeye devam etmişlerdi. Evdeki dayak desen, zaten her akşam hazırdı. Şerefsiz için dayak atmanın&#160;herhangi bir gerekçesi yoktu. Adama sorsan vardı bir şeyler; bir&#160;şeyler vardı yani var olmasına ama, unutmuştu sanki yani.</p>
<p>Muzaffer Hoca nedenini bilemeden dikkatle takip ediyordu safahatı.</p>
<p>Şerefsiz...</p>
<p>Şeref Çavuş...</p>
<p>Ömer’in babası oluyordu Şeref Çavuş. Ama Ömer’in annesinin ağzında adamın adı her zaman ‘Şerefsiz’ olduğundan, çocuklar, Ömer ve Önder, babalarının adını sahiden “Şerefsiz” zannediyorlardı. Bırak Ömer’le Önder’i, Nesibe bile zaman zaman dalıp ‘Şerefiz’ diye bahsediyordu Şeref Çavuş’tan. Nur-ten’le Nesibe’nin düşüp kalktığından daha ziyade düşüp kalkan&#160;Karaaslan kadınları adamın adını hepten unutmuşlardı. ‘Şerefsiz aşağı - Şerefsiz yukarı’.</p>
<p>Şerefsiz’e, bak Muzaffer Hocanın da diline dolanmıştı, Şeref Çavuş’a bir şey olduğu yoktu. Veya olan olmuştu, geçmiş olsun. Asıl mesele, Ömer’e çok fena bir şeyler oluyordu. Ayan beyan görebiliyordu bunu Hoca.</p>
<p>Dayak pişkinleştirmiyor, pişiriyordu Ömer’i. Evet, devran sahiden dönüyordu. Artık Karaaslanlı olmak, tüm Konya indinde olmasa da Devrim llkokullu sidiklilerin indinde ‘Ömer’&#160;olmak anlamına gelmeye başlıyordu. Ve ‘Ömer’ olmak tehlikeli&#160;bir şey olmaktı. Çok tehlikeli bir şey olmak. Belki Muzaffer Ho-ca’nın bile farkına varamadığı kadar tehlikeli bir şey.</p>
<p>Nihayetinde olacak olan olmuş, Devrim İlkokulunda Ömer’e</p>
<p>bulaşacak yiğit kalmamış, buna mukabil oğlanın şanı yürüdüğü için civar okulların dövüşkenleri akm etmeye başlamıştı Devrim ilkokuluna. Ki bu da ilkokul üçün ortalan oluyordu. Ömer’in hiç umurunda değildi ama, bunun dayağını yemekten gına getirmiş okul arkadaşlan zart diye birer Ömer taraftarı&#160;olmuşlardı. Muzaffer Hoca bunu duyunca pek gülmüştü. “Allah’ım günah yazma!”</p>
<p>“Dimek taraftarlann var he Ömer?”</p>
<p>“Evet. Beni tu tüyolar.”</p>
<p>Okulun arka bahçesinde, mazot tankının gömülü olduğu, etrafı çamaşır ipiyle çevrilmiş dikdörtgen alanı iştahla temizlemişti taraftarlar. Takım aşkı. Hâttâ okulun müstahdemi Az-mi’ye yalvarıp sinema salonu olarak kullanılan bodrumdan&#160;ödünç aldıklan tabureleri çapraz köşelere yerleştirerek ring bile hazırlamışlardı. Bu dövüşlerin tabure kullanmayı gerektirecek kadar uzun sürdüğü hiç olmamıştı gerçi. Zaten olsaydı da&#160;olmazdı çünkü raund diye bir şey yoktu. Dövüş ne kadar uzun&#160;sürerse sürsün, tek celsede biterdi, ama olsun. Çocuk... İllâ ki&#160;ringi hazırlayacak, etrafına sıralanıp müsabaka seyredecek, tezahürat edecek.</p>
<p>Tezahürat kültürü bugünlerdeki olgunluk ve çeşitliliğinden çok uzaktı henüz. Emekleme aşamasmdaydı. “Ne diyolar sana Ömerim?”</p>
<p>“Diyolar ki; ‘Fiiş fiiş fiişekleer - Yeeşil beeyaz şiimşekler’... Bi de şey diyolar... ‘Biir baba hiindi - Heeeey Allah’...”</p>
<p>“Tamam tamam. Sesiyi kıs. Duyan iden olur, ayıbolur.” Kafiye mantığına dayalı tezahürat seneleriydi. Yeter ki kafiye tutsun yani.</p>
<p>Casius Clay hâlâ haşefesiyle dolaştığı için henüz Muhammed Ali olamamış, olamadığı için de Fraiser’dan sopa yiyip Foreman’dan unvanını geri alamamıştı henüz. Boks dedin miydi Konyahnın akima bir Celâl Sandal’ın, bir de Cemal Kamacı’nın&#160;geldiği zamanlardı.</p>
<p>“Naşı yapıyon şimci Ömerim? Bi anlat bagalım.”</p>
<p>Ömer, dövüş almanağı geliştikçe yeni teknikler geliştiriyor, rakiplerinin kimini ‘Biir - kiii - üüüüüççç’ komutuyla beraber</p>
<p>üstüne uçarak indiriyor, kimini elense sırasında beyaz yakasını kopartıp dikkatini dağıtarak indiriyor, kimini Teksas - Tom-miks’te gördüğü şekilde suratına toz atıp kör ederek indiriyor, kimini, ki bu ‘kimi’ genelde güç yetireceğine gözünün kesmediği bir çocuk irisi olurdu, hayalarından tutarak indiriyordu.&#160;Çocuk can havliyle bunun hayalarını bursa bile oralı olmuyor,&#160;sırıtıyor, &quot;Acımadı kiii!” deyip “Pes mi, pes mi?” diye hırlayarak bir vites daha buruyordu. Hakikaten de öyleydi yani; acımıyordu ki.</p>
<p>“Hiç mi acımıyo didin Ömerim?”</p>
<p>“I-ıh. Acımıyo.”</p>
<p>Bu hakikatti. Kim neresini burarsa bursun, boştu. Oğlan, dövülünce canının yanması gerektiğini unutalı neredeyse beş sene oluyordu.</p>
<p>Karaaslan’da Muzaffer Hoca, Beyhekim Mahallesi’nde top-yekün Devrim İlkokulu mevcudu, bir yiğidin doğuşuna şahitlik ediyordu. Çor çocuk, bilhassa ilk üçün talebeleri, kovboy-culuk, dövüşçülük, kahramancılık oynadıkları zaman Ömer olmak için birbirleriyle yarışıyor, “Endo - Endorobo...” diye sayıyor ve Ömer olamadılarsa bile rol icabı Ömer’in Karaaslanlı kavga arkadaşlarından biri olmak için yeni baştan sayıyorlardı.&#160;Bu, Ömer’in hışmına uğrayıp kırık diş saymaktan iyiydi.</p>
<p>Çocuğumuzun ününü duyup onu indirmeye gelen bütün çocuklar inip de gidiyordu nitekim. Pos pos gelen kös kös dönüyor, kabadayı edalarıyla yalpalaya yalpalaya gelen karizmayı sıfırlayıp çampalaya çampalaya dönüyor, şöhretine hayran hempalarını peşine takıp kostak kostak gelen, ağzı burnu dağılıp estek köstek dönüyordu.</p>
<p>Muzaffer Hoca farkındaydı artık; Ömer dövüyor, dünya usul usul Ömer’in etrafında dönüyordu.</p>
<p>Devrim İlkokulunda dörtler de “Biz aslında Karaaslanlıyız.” demeye başlamışlardı. Ömer bir bir anlatıyordu Muzaffer Ho-ca’ya.</p>
<p>Azmi’nin, ardından herifin karısının ve yetişkin kızlarının, devamında nöbetçi öğretmenlerin taraftar olmaya, Ömer’i&#160;kum torbası olarak kullanmaktan vazgeçip çocuğa ‘okulumu-</p>
<p>zun yiğidi’ muamelesi çekmeye başlamaları bu döneme denk geliyordu.</p>
<p>Bir taraftan tövbe istiğfar ede ede bir hâller oluyor, her gece “Allah’ım günah yazma!” diye yalvarıp devrisi gün “Acaba bugün ne oldu?” diye Ömer’in yolunu gözlüyor, bir taraftan kendine, bir taraftan da Mehmet Çetin Öğretmene acayip kızıyordu Muzaffer Hoca. Bir canavar yetişiyordu yahu! O öğretmeni&#160;olacak kevâşe ne iş yapıyordu akşama kadar okulda? ‘Dur’ demeyecek miydi hâlâ?</p>
<p>Mehmet Çetin, Ömer’in sınıf öğretmeni, Devrim İlkokulundan bir koçyiğit çıkmış olmasını kendi muamelâtına bağlıyordu ister istemez. Havaya girmişti. Öğretmenler odasında ne zaman Ömer bahsi açılsa, ki zaten pek kapandığı yoktu, Mehmet Çetin, sağ elinin yumruğunu sol avucunun içine tatlı tatlı vurmaya başlıyor, “İdmanını ben yaptırıyom da ondan.” diyordu.&#160;“Ben onu pişirmeseydim, daha ilk kakışmada ağlamaya başlar, er meydanından kaçardı. Onu öyle bi yetiştirecem ki Celâl&#160;Sandal’ı geçecek inşallah. Zaten adı ne? Ömer. Aslandan em-sâl. Görüyonuz.”</p>
<p>Makam olduğu için, okulun arka bahçesine bakmazdı öğretmenler odası; ön bahçesine bakardı. Bu nedenle dövüş vaktinde öğretmenler odasının boşalıp okulun bütün öğretmenlerinin arka bahçeye bakan koridordaki pencere pervazlarına sirke sinekleri gibi sıralanmaları da gene aynı döneme denk gelmekteydi. Bir de görünmez müdavimi vardı o pencerenin; Muzaffer Hoca. Ömer’den dinleye dinleye bir nevi Mikrofonda Tiyatro tiryakisi olmuştu adam. Salı geceleri Türkiye Radyolarına yapıştırırdı kulağını, sair günler, her okul çıkışı Ömer’in ağzına. “Allahım günah yazma!”</p>
<p>Giderek daha ateşli bir taraftar olmaya başlayan okul müdürü başta olmak üzere Devrim İlkokulunun bütün öğretmen kadrosu Mehmet Çetin Öğretmene “Yav yapma bu kadar. Oğlanın her teneffüs bir müsabakası oluyor. Suyunu çıkartma.&#160;Bi gün dayak yiycek, sahamızda mağlubiyet alacaz. Dövme bu&#160;kadar.” diyerek usulünce yalvara, Mehmet Çetin ise kerameti&#160;kendinden bildiği için Ömer’e uyguladığı mukavemet çalışma-</p>
<p>larımn dozunu hunharca artıradursun, işin aslını akima getirmek Muzaffer Hoca’dan başka kimselerin akima gelmiyordu.</p>
<p>“Naapıyoz lan biz?” demiyordu hiç kimse. “Oğlan canavara döndü. Ya bizi de yirse?”</p>
<p>Kimsenin sormadığı soru tam da buydu. Gerçi Muzaffer Hoca kendi kendine sorup duruyordu ama kime ne fayda?</p>
<p>Evet, talebe dediğinin dayakla akıllandığına iman edildiği senelerdi. İlkokul talebesinin küçük baş hayvan, ortaokul talebesinin düve, lise talebesinin büyük baş hayvan, üniversite talebesinin hayvan oğlu hayvan, yani anarşist sayıldığı seneler.</p>
<p>Evet, talebe mamelekti ve ebeveyninin değil, okuldaki öğretmeninin mamelekiydi. Tabiatıyla da, insan gibi dayak yemeyi ve ne yerse yesin sineye çekmeyi bilmesi gereken bir mahlûktu.</p>
<p>Evet.</p>
<p>Hele bu talebe bir de Karaaslanlıysa, evet kere evet. O kadarını Muzaffer Hoca da biliyordu. Evet yani.</p>
<p>Evet de, bu nasıl Karaaslanlılıktı ki okulun yarısı şimdiden kendini Karaaslanlı ilan etmişti yani? Tuhaftı.</p>
<p>Çok tuhaf.</p>
<p>Bu tuhaflığın hiçbir öğretmenin tuhafına gitmemesi ise daha tuhaf.</p>
<p>Ömer’in namı yürüyordu. Tuhaf muhaf.</p>
<p>Evet. Gıda bitmişti, hadin bakalım. Okul sıra dayağından geçmiş, muhtemel ve müstakbel rakiplerin herbiri adeta zamanda yolculuk ederek zamanından önce Ömer’e çarpılmış,&#160;çükü olan kim varsa teneffüslerde Ömer’in gölgesinden kıyı&#160;bucak kaçar olmuştu. Şimdi sınıf ve okul arkadaşları el mecbur, şehrin dört yanından Ömer’e rakip aramak zorundalardı.&#160;Olur da Ömer rakip bulamazsa dönüp bunlardan tarafa bakabilirdi çünkü. Çünkü artık, Ömer’in zulmünden anca Ömer ringdeyse kurtulunabileceğini düşünüyorlardı. Bu da gerek korku boku, gerekse bizim oğlanın öbür okullardaki oğlanları kafa göz demeden dümdüz ediyor olmasının gururu nedeniyle&#160;kuvvetli bir takımdaşlık rüzgârının esmesine sebep oluyordu.&#160;Devrim İlkokulunun bebeleri de taraftar olma evresini bu suretle bir vites daha yükseltiyor, sürü olmaya başlıyorlardı. Ta-</p>
<p>kim tutmak, taraftar olmak, devâmen sürü olmak hoşlarına gidiyordu veletlerin. O zifir karası gözleriyle senden tarafa baktığı anda korkudan altına sıçmak gibi bazı meşakkatleri olsa da, Ömer’le aynı okulda okumak bir ayrıcalıktı. Evet.</p>
<p>“Neydi Ömer’im?”</p>
<p>“Fiiş fiiş fiişekleer - Yeeşil beeyaz şiimşekler...”</p>
<p>Talebe önlüklerinin papaz urbası kadar siyah olduğu zamanlardı. Yeşille beyazla alâkasının olmadığı zamanlar. Ama Konya İdmanyurdu’nun rengi yeşil beyazdı. Takımsan, bir rengin olacaktı.</p>
<p>Takım tutmayan Muzaffer Hoca bile korka korka Konya Id-manyurdunun maçlarını takip etmeye başlamıştı ajanstan. Yeşil beyaz ya...</p>
<p>Yeşil meşil, Ömer’deki değişim kendi hızından hız alarak devam ediyordu. Ringdeki fazla mesaiyi saymazsan, rahata da alışıyordu çocuk usul usul. Muzaffer Hoca bu teşhisleri koyduğu zamanlarda Allah korkusuyla yutkunuyordu. “Allahım günah yazma!”</p>
<p>Şöyle ki; oğlan gece yatmcaya ve sabah kalkıp evden çıkıncaya kadar Şerefsiz’den rutin dayağını yiyor, bunu sopalamaktan nefes nefese kalmış Şerefsiz bahçede köhür köhür öksürüp balgamını atmaya çalışırken, o, bir kamyon sopayı yiyen başkasıymış gibi herifin yanından geçip gidiyor, hızla ınyor ve annesinin Maarif zoruyla hazırladığı rutubet kokulu yufka, bok kokulu turşu tuzu ve ter kokulu lordan ibaret, Yeni Meram Gazetesine sarılı rasyonunu Karaaslan hudutlarına gelir gelmez köpekler yesin diye bir ağacın dibine bırakıyor, yolda kendisine&#160;rastlayıp dalkavukluk etmek için yarışan ilkokul bebelerinin&#160;cân-ı gönülden ikram, hâttâ teslim ettikleri simitlerini, sefer&#160;taslarını ala ala, bu aldıklarını yiye yiye yolunu buluyordu. Ancak bir pürüz vardı. Ömer, kendisine mal mülk ikram edenleri&#160;dövmemesi gerektiğini bilemiyordu. Bu da o yağlı ballı ikramların azalmasına sebep oluyordu giderek. Evet. Güzergâhındaki oğlan çocukları, giderek bu ikram yarışından, daha doğrusu Ömer’in güzergâhında bulunma hevesinden imtina etmeye&#160;başlıyorlardı. Bu durum, o vakitler İstasyon Mahallesi bebele-</p>
<p>rinin ne demeye İstasyonu arkalarına alıp heykelin oraya kadar gidip sola dönüp sonra heykeli de arkalarına alıp düpdüz giderek Devrim İlkokuluna varacakları yerde İstasyonu sağlarına&#160;alıp Yatağanlı Ekmek Fırınının oraya kadar düpdüz gidip orada&#160;Yatağanlı Ekmek Fırınını sağ taraflarına, Ihsaniye Mahallesini&#160;sol taraflarına alarak düpdüz gittikten epey sonra sağa kıvrayıp&#160;Hüsn-ü Aşk Sokağından geçerek Abdülezelpaşa Caddesi üstünden Devrim İlkokuluna vardıklarını açıklıyordu. Velâkin, bu,&#160;artık rahata alışmaya başlamış bulunan Ömer’in tepesini attırıyordu. Ki o da o zaman, normalde sefer taslarını boşaltıp yemeğe daldığı için nispeten az döveceği oğlanları, okulda yakaladığı anda nispeten fazla dövmek zorunda kalıyordu. Ee, her şey&#160;sıraylaydı ve epey uzun bir süre Karaaslanlı olmanın ceremesini çeken Ömer, şimdi Karaaslanlı olmanın semeresini yiyordu.&#160;Helâl-i hoş olsun.</p>
<p>Ama Muzaffer Hoca böyle demiyordu. “Haram oğlum. Yapma bi daha.”</p>
<p>“Dövmeyeyim mi?”</p>
<p>“Onu dimiyom. Kimsenin rızkını alma elinden. Haram. Çok günah.”</p>
<p>“Ama onlar kendileri veriyorlar. O zaman da mı haram?” “Sevdiklerinden virmiyolar ya... Sen az döv diye viriyolar.”&#160;“Hiç dövmezsem de verirlerse? Gene günah mı o zaman?”&#160;“Yok. İkram olur o. Hani biz cüzü geçince lokum ikram idi-yoz ya.”</p>
<p>“Anladım.”</p>
<p>Akıllı da oğlandı. Gerçekten anlıyordu. Git gel, İstasyon Mahallesinde av mevsiminin kapandığını anlayınca o da güzergâh değiştirmeye başlamıştı. Bir gün Lalebahçe, Öğretmenev-leri üzerinden dümen kırıp Sanat Okulunu sağma alıyor, Stadyumun oradan sarkıyordu, bir gün stadyumu soluna alıp Çocuk Esirgeme Yurdunun, bir gün Muhacir Pazarının oradan dolanıyordu. Bu iki mühim avantaj temin ediyordu kendisine. Bir kere, şerrinden kaçıp o taraflara dümen kıranlar, kaçışları olmadığını anlayınca ‘ikrama’ çok daha gönüllü oluyor,&#160;hâttâ yakında bakkal çakkal varsa gazoz bile ısmarlıyorlardı.</p>
<p>İkincisi, Öğretmenevleri zengin semtiydi; yemekleri çok güzel oluyordu.</p>
<p>O dönem, artık Azmi’den kapı giriş dayağı yememeye, canının istediğini zil çalıncaya kadar nöbetçi öğretmenin gözünün önünde rahat rahat dövdüğü hâlde nöbetçi öğretmen tarafından her nasılsa görülmemeye, buna mukabil Mehmet Çetin Öğretmenden ifratın ötesinde dayak yemeye başladığı dönemdi. Mehmet Çetin Öğretmeni de ‘büyüyünce dövülecekler’ listesine altın harflerle kaydettiği dönem. Öleceğini bilse vasiyetine ‘Bunu dövün!’ yazacağı dönem.</p>
<p>“Az büyüyün, ben de seni dövücem.”</p>
<p>“Kimi dövüyon lan sen!”</p>
<p>“Seni. Ben de senin suratında cetvel kırıcam büyüyünce.” “Oğlum, adam gibi ye dayağım lan! Sohbet etme lan benle!”&#160;Muzaffer Hoca az buz kızmıyordu Mehmet Çetin Öğretmene ama ona da hak vermek lâzımdı belki. O, Ömer’i beş sebepten dövüyordu. Öğrenci dediğin dayakla adam olurdu, bu bir.&#160;Alışmıştı adam. Ömer’i dövmek bir çeşit tik hâlini aldığı için eli&#160;kendiliğinden gidiyordu artık, bu iki. Her insan gibi o da havalara giriyor ve Ömer’in giderek daha da yenilmez bir cengâ-ver oluşunu kendisinin yaptırdığı idmanlara bağlıyordu, döv-mesindi de ne yapsındı, böyle bir yeteneğin kaybolup gitmesine göz mu yumsundu, bu üç. Bu oğlan ürpertiyordu adamı.&#160;Hiç çalışkan gibi değildi, ama fazla hızlı öğrenebiliyor gibiydi...&#160;Fazla biliyormuş, okula gelmese de bilecekmiş gibi... Bu dört...&#160;İlaveten, bu oğlanı dövmeye sebep aranmazdı. Meselâ;&#160;“Babanın adı neydi Ömer?”</p>
<p>“Şerefsiz.”</p>
<p>Bu da beş.</p>
<p>Gece gündüz dayak yemekten Ömer’e bir şey olduğu yoktu. Veya çok şey olduğu vardı da bu Muzaffer Hoca’dan başka kimsenin dikkatini çekmiyordu. Oğlan, Karaaslan - Konya yolunda&#160;gün oluyor bir faytoncunun kırbacını çalıp kırıyor, etrafta gören büyükler tarafından ayıplanıp eşek sudan gelene kadar sopalanıyor, bu suretle az daha vahşileşiyor, gün oluyor, faytoncu&#160;durumu fark eder de arabadan inerse, bu vahşiliğinin tesiriyle köşeye sıkışıncaya kadar adama sayısız kırbaç darbeleri indirse de doğal olarak gene dayak yiyor, az daha pişiyor, az daha vahşileşiyordu.</p>
<p>“Annah! Gırbaç çalınmaz oğlum. Haram.”</p>
<p>“Atların sırtını kanatmak helâl mi?”</p>
<p>“He?”</p>
<p>Öte yandan, eski dayaklarla yenisi arasında da fark vardı artık. Şerefsiz, idmanlar yüzünden şamar işlemeyen çocuğu bel kayışıyla dövüyor, biraz dinleniyor, sonra gene dövüyordu.&#160;Bu da öyle veya böyle daha idmanlı ve tabiatıyla daha vahşi bir&#160;Ömer vücuda getiriyordu.</p>
<p>Muzaffer Hoca şahitti, ama ne yapsındı adamcağız? “Allah’ım günah yazma!”</p>
<p>Büyürken şanını da büyüten Ömer, oraya buraya ayağını kaldırıp işeyen kızışmış bir erkek köpek gibi karşısına çıkan her oğlanı, erkeği diyelim, doğal bir hasım olarak görmeye başlıyordu artık. Nitekim bir zamanlar su içmek, işemek gibi doğal&#160;ihtiyaçlardan saydığı baba dayağı, artık onda bir başka doğal ihtiyacı, müsabaka ihtiyacını çağrıştırıyordu. Aklı kesse, evde hazır ring de vardı, babasını zaman kaybetmeksizin dövmeye başlar, bir daha da durmazdı. Hayır! Kendi dayak yediği için değil.&#160;Kininden veya Şerefsizin Önderi ve annesini dövdüğünden de&#160;değil. Hayır hayır. Rutubetli ve ışık almayan bir depoya kapatılıp günde beş sefer dövülen bir köpek gibi psikopatlıkla sosyo-patlığı harman ettiğinden bile değil. Sırf müsabaka olsun diye.&#160;Yoksa dayak yemek falan... Neydi ki yani?</p>
<p>Muzaffer Hoca ürüm ürüm ürperiyordu.</p>
<p>Şerefsizin evinde ağır bir hava vardı her zaman. Bok kokulu turşu tuzu, rutubet kokulu yufka ve vita yağı kokusunun haricinde bir ağır hava. İki evden birinin etrafında açılmış gübre&#160;şerbeti çukurlarının, her evin harcında karılı at ve sığır sıçmı-ğının buğusuna ilave bir hava. Onların yanı sıra ağır, yapış yapış, yalaş bulaş bir hava. Akşam olup da Şerefsizin eve geliş saati yaklaştığında neredeyse gözle görülebilen, ışık yanıkken bile etrafı karartan, adamın omzuna omzuna basan, ciğerine çöken, içini bunaltan bir hava. Ve hiç çükünde olmayan Ömer’in,</p>
<p>ancak annesiyle Önder’in üstlerine siyah bir krapon kâğıdı gibi yapıştığını gördüğünde var olduğunu anladığı bir hava.</p>
<p>Ağzında diş kalmamış Nurten Çavuş’un şişmiş elmacık kemiklerine ve oğlan kardeşi Önder’in sünmüş kulak memelerine bakıp bakıp içlendiği zannedilmesin Ömer’in. Umurunda bile değildi. Hoca hem içerliyordu bu duruma, hem de içerlemiyordu.</p>
<p>“Oğlum, biri anan, biri de gardaşm. Üzülmüyon nu esahtan?”</p>
<p>“Yoo.” Buna içerliyordu meselâ.</p>
<p>“Ne diyi üzülmüyon madem?”</p>
<p>“Şerefsiz en önce beni dövüyo zaten.” Buna da içerlemiyordu işte. Haklıydı oğlan. Kendisi için su içmek kadar normal olan&#160;bir şey annesiyle kardeşi için niye anormal olsundu?</p>
<p>Şerefsiz, eve gelir gelmez şaşmaz bir tutarlılıkla ilkin Ömer’i döverdi. Önce karısıyla ufak oğlanı dövse yorgun düşebilirdi çünkü. Ömer’i iyi bir dövmek lâzımdı. Öbürlerini az dövse de olurdu.</p>
<p>Hep öyle devam edebilirdi. Ama etmedi.</p>
<p>Yine Muzaffer Hoca’nın yüzünden.</p>
<p>Bir gün saatini şaşırdı Muzaffer Hoca ve Ömer’i her zamankinden fazla tuttu dizinin dibinde, her zamankinden fazla dinledi, her zamankinden uzun nasihat etti. Bu da Ömergilin evindeki, Karaaslan’daki, hâttâ Konya’daki, hâttâ hâttâ Türkiye’deki, belki dünyadaki herkesin milâdı oldu.</p>
<p>Şöyle oldu:</p>
<p>Şerefsiz, ayakkabısını kapının ağzında bırakıp daha eve girerken kayışını sıyırmış, “Ömeeer.. Gel len buraaa!” diye bağırmaya başlamıştı ama henüz Muzaffer Hoca’nın dizinin dibinden kalkmamıştı Ömer. Yani evde yoktu. Oğlanı bulamayan Şerefsiz, hapşırığı gelmiş de burnunun ucunu kaşıtmaya başlamış,&#160;ama bir türlü hapşıramıyormuş gibi kalakalmıştı.</p>
<p>“Nerde bu?” demişti meşin kayışı pantolonunun paçalarına şak şak vururken.</p>
<p>“Öğlenci ya. Ondandır. Gelir hazar.”</p>
<p>“Sırf beni deli itmek için yapıyo de mi? Hiç mi öğlenci görmedik?”</p>
<p>“Belki okul dağılmamışısa...”</p>
<p>Nasıl ki Nurten Çavuş’un veya Önder Çavuş’un Şeref Çavuş dayağı yiyip durmaları Ömer’in çükünde değilse, Ömer’in Şeref Çavuş dayağı yiyip durması da Nurten Çavuş’un mamişinde&#160;değildi. Esasen, kadın durup dururken ne demeye Ömer’i müdafaa etti, kendisine sorsan o da bilmiyordu. Ama olmuştu bir&#160;kere ve bu da ‘Evvelâ Ömer’ geleneğinin bozulması için kâfiydi.&#160;Nitekim, fırsatı ganimet bilip Nurten’i ele alıvermişti Şerefsiz.</p>
<p>“Bi de onu müdafaa mı ediyon bana?”</p>
<p>Ömer’i elden geçirmediği için henüz çok diriydi ve gücü kuvveti fazlasıyla yerindeydi üstelik.</p>
<p>Çok değil, on, bilemedin on beş dakika sonra gelmişti Ömer ve annesini evvelce hiç görmediği biçimde, kanlar içinde, burnu sağ elmacık kemiğinin altına dönmüş, entarisi parça pinçik&#160;olmuş vaziyette, oğlan kardeşi Önder’i ise donsuz, bacakları,&#160;kıçı, ayak parmakları çizik, şişik, kan, meşin kayış, sigara yanığı ve ısırık izi dolu vaziyette buldu. Nurten Çavuş’tan farklı olarak altına da etmişti oğlan. Ya canının acısından, ya korkudan.&#160;Ev şimdi turşu tuzuna ilaveten, Önder’in bacaklarına sıvanan-lardan dolayı da bok kokuyordu.</p>
<p>Muzaffer Hoca bu gelişmeyi bir gün sonra epeyce çarpıtılmış, üç gün sonra ise gerçeğine çok yakın hâliyle öğrenebilecekti.</p>
<p>Ömer, milât vaktinin geldiğini bilmiyordu ama müsabaka vaktinin geldiğini bilmişti. Annesine veya oğlan kardeşine en küçük bir sevgi, merhamet duymuyorduysa da bu manzara&#160;sarsmıştı onu. Belki içinde uyuyan bir şeyler vardı ve bu manzara o şeyleri uyandırmıştı. Belki bundan sonra annesiyle Ön-der’e karşı iyi bir şeyler duymaya başlayacaktı ve bu manzara bunu tetiklemişti. Belki de hiçbiri değildi. Belki, ne bileyim,&#160;meselâ içine zorla kaktırılan vahşet denizi, kendine dışarı çıkabilmek için bir yol bulmuştu meselâ belki. Öyle veya böyle, bu&#160;ve sair nedenlerle, bir köşede oturmuş soluya soluya sigarasını içen Şerefsizin; “Soyun lan üstünü.” emrini; “Çık lan ringe.”&#160;daveti olarak alıp kabul etmiş ve ayakaltında sızlanıp ağlaşan&#160;annesiyle Önder’i ayağının ucuyla kenara iteklemişti.</p>
<p>“Pes eden yenilir.”</p>
<p>Şerefsizin güldüğünü ilk defa görmüştü çocuk.</p>
<p>“He he he. Ne didin ne didin? Buyur?”</p>
<p>Nurten de öyle. Gülüyordu Şerefsiz ayol. A-aa!</p>
<p>“Dövüşecen ni lan benle?”</p>
<p>Aslında ne dövüşmeyi bilirdi Ömer, ne sevişmeyi. Bildiği tek şey, karşı tarafa, karşı taraf karşı koyamaymcaya kadar vurmak,&#160;eline geçen her et veya kemik parçasını ısırmak, parçalamak,&#160;acıtmak, kanatmaktı. ‘Pes’ dedirtinceye kadar. Dayak yemeyi&#160;doğuştan bildiği için muharebe anında hiçbir şey onu öfkelendirmez, kinlendirmezdi. Döverse döver, dövülürse dövülürdü,&#160;hepsi oydu. Gelgelelim, Şerefsizin bundan haberi yoktu henüz.&#160;Yarattığı yaratığın farkında değildi çünkü zavallı.</p>
<p>Zaten oğlanı o kadar uzun zamandır dövüyordu ki, artık niye dövdüğünü de bilmiyordu. Tıpkı Mehmet Çetin Öğretmeninki gibi onunki de bir nevi tik hâlini almıştı. Hem bu nedenle,&#160;hem de akşama kadar kubur temizlemekten zaten seğirip duran kasları Nurten’le Önder’i dövmekten yorgun düştüğü için,&#160;dövüş ânında ne yaptığını ve başına ne geldiğini hiç önemsemeyen oğlana aval aval, sırıta sınta, bön bön yaklaşmak gibi bir&#160;hata yapmıştı. Bu hata, bu dövüş itibarı ile Şeref Çavuş’un son&#160;hatasıydı. İlk değil, ama son.</p>
<p>Göz açıp kapayıncaya kadar kafasının üstüne dikilmiş buldu kendini Şeref Çavuş. Sonra domaltılmış buldu. Sonra sırtüstü yatırılmış. Sonra sobanın üstündeki mısır patlağı gibi yakası bağrı yırtılmış, sonra karnıyarık gibi karnı göğsü deşilmiş buldu.</p>
<p>Hepsi o olsa gene neyse.</p>
<p>Adamın canı, aynı anda her taraftan, her yerinden acıtılıyor, yakılıyor, aynı anda vücudunun her bir yerinden bir lokma bir&#160;şeyler kopartılıyordu. Hayal meyal görebiliyordu hasmını. Ve&#160;emin olmamakla birlikte, “Pes mi lan, pes mi?” gibi bir cırıltı duyuyordu. “Pes lan, pes.” diyecekti, dünden diyecekti ama&#160;bağırmaktan diyemiyordu. İnsanın her yeri aynı anda acır mıydı? Neydi o üstündeki şey? İnsan mı? O insanın ağzı burnu niye öyle kıpkırmızıydı? Kan mı? O ağzın içinden köpükler saçan şey diş miydi? O dişlerin arasından sarkan şey kulak mı?</p>
<p>Pazıları nasıl ilmek ilmek sökülüyor, aynı anda ciğerlerindeki bütün hava nasıl boşalıyor, aynı anda kulağı, aynı anda burnu&#160;nasıl böyle acıyor, aynı anda hem ağzının hem gözünün içine&#160;nasıl kan doluyor, aynı anda hayaları nasıl böyle buruluyordu?&#160;Ne oluyordu? Bu beladan nasıl kurtulunurdu? Kim kurtarırdı&#160;onu? Ölmek böyle acılı bir şey miydi? Ölecek miydi? Ölecek-tiyse bile, ölmek bu kadar zor muydu? Zor muydu lan?</p>
<p>Kıpırdayamıyor, sadece ciyak ciyak bağırıyor, ‘Pes’ diyemi-yordu, vayır vuyur ediyor, İmdat’ diyemiyordu Şeref Çavuş. Ağzına dolan kandan diyemiyordu, burnundan fışkıran kandan diyemiyordu, gözünün içinde çalkalanan kandan diyemiyordu, üstünde anlayamadığı birtakım hareketler yaparak canım yakan, minik minik parçalar hâlinde canım alan yaratığın&#160;ağzından damlayan köpüklü kandan diyemiyordu, kanlı kanlı&#160;tükürdüğü dişlerinden, etli etli yolunan saçlarından diyemiyordu. O acının ortasında bir yerde, tuhaf bir şekilde; “Pes de lan,&#160;pes de.” diye kendine yalvarıyor, dese, ah bir diyebilse kurtulacağına, bu korkunç yaratığın sözünü tutup üstünden ineceğine&#160;de iman ediyordu. Vecd ile, huşû ile...</p>
<p>Ömer’se törensel hâle gelen okul müsabakalarından bu yana böyle kolay bir hasım görmediğini şaşkın şaşkın, buna mukabil hasmının niye bar bar bağırmak yerine ‘Pes’ demediğini ciddi ciddi düşünüyordu. Tabii boş durmuyor, hem şaşkınlık&#160;ve ciddiyetle düşünmeye, hem de zorla vahşileştirilen bir hayvan gibi ölümüne ısırmaya, burmaya, vurmaya ve tırmalamaya&#160;devam ediyordu. Bir taraftan o mühim kelimeyi duyuncaya kadar devam etmek zorunda hissediyordu kendini, bir taraftan da&#160;dövüşü kazandığına göre artık buna bir son vermesi gerektiğini düşünüyordu. Niye ‘Pes’ demiyordu ki aptal? Eh madem; o&#160;da devam ediyordu işine.</p>
<p>Adamın canhıraş bağırtılarının arasına “Allah belanı versin” gibi, “Seni doğuracağıma taş doğmaydım.” gibi, “Bırak adamı.”&#160;gibi bağırtılar karışmaya başlamıştı ve okuldaşlarının ‘Fiş fiş fi-şekeler’ine alışkın kulakları, bu bağırtıları altında yatan adamın bağırtılarından kolaylıkla ayırt edebiliyordu. Hayır, bu Şerefsizin sesi değildi, annesinin -annesinin mi?- evet, annesinin</p>
<p>sesiydi. Aaa? O güne kadar ölse sesi çıkmayan kadının neden böyle bağırdığına anlam vermeye çalışarak dizlerinin en sivri&#160;kısmıyla yerden sekip adamın göğüs kafesinin üstüne iner ve&#160;kırılan kaburgaların ılgıt çıtırtısına bir uzman edasıyla kulak&#160;verirken bir anlığına ondan tarafa döndü. ‘Bırak’ diyordu ya annesi. Allah Allah! Tam o da ona; “Pes etmedi ki ama?” diyecekti&#160;ki, kadını, demir tavayı havaya kaldırmış, kafasına doğru indirirken gördü. Gene de şansını deneyip açıklamaya çalıştı. “Pes&#160;et...” Gerisini diyemedi. Demir tava kafasında çatırdadı. Veya&#160;kafası tavanın altında çatırdadı.</p>
<p>Şerefsiz hâlâ danalar gibi böğürür, kıpırdatabildiği kadarıyla kollarını orasına burasına bilinçsizce savururken, Ömer, gözünün üstünden aşağı akan kan şelalesinin gerisinde annesinin tavayı tekrar kaldırıp tekrar indirdiğini gördü. Kendini toparlamaya başlamıştı. Annesine alttan bir ayak tırpanı atıverse onu da bu adamın yanına yatırıp ağzını burnunu parçalayabilirdi, ama o hasmı değildi. İstese geri geri kaçıp ayaklanabilir,&#160;tavayı kadının elinden alabilir, onu yapmasa bile kendini bahçeye atıp buna bir son verebilirdi ama dövüşten kaçacak adam&#160;değildi. Gurur meselesi yaptığından değil, kaçmayı bilmediğinden. Çökekaldığı yerde, bir Karaaslanlı Karaaslanlı olmayan birinden nasıl dayak yerse öyle yedi anne dayağını. Sessiz sedasız, o güne kadar Şerefsizden nasıl yediyse öyle. Koca dayağından çarşamba pazarına dönen suratını çarpıtmış, ona öfke içinde bakan ve tavayı kaldırıp kaldırıp indiren annesine sessiz sedasız bakıyordu. Öylesine, kelimenin hiçbir yerine hiçbir anlam yüklemeden “Anne?” diye düşünüyor, darbelerin neresini kanattığını, neresini yırttığını aklına bile getirmiyordu. Zaten hiç getirmezdi. Öylece yerde, dizüstü, eliyle başını korumadan, kafasından inen kırmızı perdeden görebildiği kadar seyretti kadını, bekledi.</p>
<p>Ama ‘Pes’ demedi.</p>
<p>Nurten Çavuş, belki yorulduğundan, belki de oğlanı öldürebileceğini düşündüğünden tavayı attı yere birdenbire, “Şeree-ef, Şerefiiim...” diye ağlayarak kocasının başına çömeldi. Ömer, gözünün içine içine akan kanı sol eliyle şöyle bir silip annesiyle babasına, köşede hâlâ sümüğünü çeke çeke ağlayan kardeşine baktı. Usul usul doğruldu sonra, kafasını yıkamak için bahçedeki tulumbanın başına gitti.</p>
<p>İçinde, az evvel annesiyle kardeşini yerde kanlar içinde gördüğünde kıpırdanıveren şeylerden iz kalmamıştı. Tulumbanın koluna üç basıp gelen suyun altına kafasını soktu. “Niye dö-vüştüydüm ben?” Hatırlayamıyordu. Şerefsiz, annesiyle Ön-der’i her zaman döverdi. Niye karıştıydı ki bu?</p>
<p>Tulumbaya yedinci veya sekizinci eğilişinde göynünü bulanır, ayaklarını tepeye dikilir gibi hissetti, doğruldu. Az bekledi o vaziyette, sonra sarsak sarsak eve girdi, etrafını hiç görmeden, Önder’i kendi hâline bırakmış, Şerefsizin etrafında keklik gibi seken, herifine kol kanat geren annesinin yanından geçip bir köşeye kıvrıldı, kıvrılır kıvrılmaz da yavru bir köpek gibi uyuyakaldı. Kafasından sızım sızım kan iniyordu; usul usul, ama kararlı. Bunu fark edemedi. Etse de önemsemezdi zaten.&#160;Hiç önemsememişti.</p>
<p>Kötü kötü rüyalar gördü sabaha kadar. Üşüdü. Baygın uyuduğu için Nur ten Çavuş’un su kaynatıp Şeref Çavuş’a pansumanlar yaptığını, onu yerinden kaldırıp yatağa yatırmcaya kadar gözünün hiçbir şey görmediğini, daha sonra küçük oğlana yalapşap pansuman yapıp bacaklarının bokunu bahçedeki tulumbanın altında yıkadığını, sigara yanıklarına azıcık yoğurt sürdüğünü, büyük oğlanaysa dönüp bakmadığını göremedi, bilemedi.</p>
<p>Sabah kendiliğinden uyandı. Horozlar ötüyordu. Kafasının altına katladığı kolunun saçlarına yapıştığını fark etti. Göynü&#160;hâlâ bulanıyordu. Ayaklanıp bahçeye çıktı, tulumbaya üç daha&#160;basıp kafasını buz gibi suyun altına soktu, doğrulup ıslak bir&#160;köpek gibi silkindi, midesi ağzına geldi, dengesi bozulup yana&#160;kaykılınca sağ tarafını tulumbaya çarptı. Usul usul evin kapısına gitti, akşam girerken kapının ağzında bıraktığı gıslavetlerini&#160;giydi. Annesi ona vurmuştu. Niye ki?</p>
<p>Yürüdü.</p>
<p>İlkin Muzaffer Hoca’ya gitmeyi düşündü, sonra vazgeçti, iki kavak arasından çıktı gitti.</p>
<p>Yola çıkınca Meram’ı arkasına alıp dümdüz gitse İstasyon Mahallesine kadar giderdi, ama öyle yapmadı. Karaaslan’ı arkasına, Meram’ı soluna aldı, üç kıyısında tek tük ağaçlığı olan bir&#160;tarlaya daldı. Nereye, nasıl gideceğini bilmeden, ara sıra durup&#160;soluklanarak yıllar sonra Yeni Meram yolu olacak, henüz stabilize bile olmayan toprak yola kadar yürüdü. Kendini iyi hissetmiyordu ama kendini iyi hissetmenin nasıl bir şey olduğunu&#160;bilmediği için kendini iyi hissetmediğini de bilmiyordu. Etraf&#160;dönüyor, ağzına sık sık kusmuk gibi bir şeyler geliyor, tükürüp&#160;devam ediyordu. Tarladan değil de caddeden, sokaktan falan&#160;yürüseydi birileri muhakkak bunu tutup hastaneye götürürdü.&#160;O kadarına aklı eriyordu. Kulağının üstünde, kafasından akıp&#160;biriken kan kabuk tutmuştu. Kabuksuz kısımlarda teninin rengi alçı gibiydi, ama o bunun farkında değildi. Farkında olsaydı&#160;da umurunda olmazdı hoş.</p>
<p>Toprak yolu soluna, Yatağanlı Ekmek Fırınını sağına alıp tarladan yürümeyi sürdürdü. Bu kısım biraz daha çalılık, biraz daha ağaçlıktı; bu yüzden hızı kesilmişti. Neden hep o tarafa doğru gittiğini anlayabiliyordu. Çocuk aklı ona “Akyokuş”&#160;diyordu çünkü.</p>
<p>Akyokuş.</p>
<p>Konya’nın Beyşehir’e açılan kapısı. Mehmet Çetin Öğretmen İlimiz’ ünitesinde öğretmişti. Antalya’ya, İsparta’ya filan da oradan gidiliyordu. Beyşehir’de göl vardı. Eğirdir’de de. Taa göle kadar gidecekti. Karaaslan’a bir daha dönmeyecekti. Hayır.</p>
<p>Yerinde sayıyor denecek kadar yavaşladığından, kimi zaman çömelip safra kustuğundan, sık sık ayakta dikilip boş boş bakmaya başladığından haberi yoktu. Kendince devam ediyordu yoluna. Kötü muameleyle tornalanmış hisleri, çok kötü durumda olduğunu anlamasına izin vermiyordu. Adım adım, santim santim aştı koca tarlayı, tren yolunu geçti, Şeker Fabrikasının Ağır Kantar kapısına ulaştı. Kafasını kaldırsa Takkeli Dağı&#160;görebilecekti, ama kaldıramadı. Çok susamıştı. “Çeşme falan?”</p>
<p>Ara ara kaşındığını zannedip sağ kulağını kaşıyor, kabukları yolup atıyordu. Hiç işte.</p>
<p>Hem Akyokuş’a ulaşmak, hem de su içebileceği bir çeşme bulmak için akla zarar bir kararlılıkla sürdürdü yürümeyi. Çok&#160;daha yavaş, çok daha sarsak, çok daha fazla düşüp kalkarak.</p>
<p>Şeker Fabrikasının duvarlarını geride bırakınca kafasını kaldırıp Akyokuş’u gördü. Takkelidağ öne geriye sallanıyor gibiydi. Kafasını usul usul indirip kaşlarının altından yaralı bir vahşi hayvan gibi sağa sola bakındı ve yolun karşısında, aslında taş çatlasa elli metre ötede, ama o anda ona erişemeyeceği kadar&#160;uzaktaymış gibi gelen, yüksek duvarların ardındaki evi gördü.&#160;Önünde de kıpkırmızı bir tulumba vardı evin.</p>
<p>“Su. İyi bari...”</p>
<p>Dizlerini bükülmemeye zorlayarak karşıya geçti. Caddeden tren gelse haberi olmazdı. Nitekim eve doğru yaklaştıkça, bırak evin etrafındaki bahçeyi bir uçtan bir uca çepeçevre saran&#160;duvarla evin önünden ona doğru kopup gelen koca köpeği fark&#160;etmeyi, bırak kafasının içinde duyduğu sesi o köpeğe yormayı, Gelme buraya oolan... Uzak dur... Isdırırım bak... hayvanın&#160;gök gürültüsü gibi sesini bile duyamadı. O sırada tüm dikkati tulumbadaydı. Koştuğunu zannediyor, düşe kalka, neredeyse emekleye emekleye ilerliyor, bir faytoncunun kırbacını çalıp&#160;kırdığının rüyasını görüyordu. Perişan durumdaydı ama bilmiyordu. Artık evi de görmüyordu zaten.</p>
<p>Tulumba! Hepsi o.</p>
<p>Kıçında bir yanına hissedince azıcık kendini toparlar gibi oldu. Işınlıyordu galiba. Ben sana didim de mi? Dövüş müsabaka-lanndan biliyordu bu hissi. Bu ses neydi peki? Nereden geliyordu? Bacaklan ağırlaşıp vücudu sağa sola çırpıldı hemen ardından. Bu sefer emin oldu; ısırılmıştı ve geriye çekiliyordu. Al amma goyuyum. Denize geri dönmüş bir balina gibi kendine geliverdi birden. “Benimle dövüşüyor birisi.” Konuşmayı saymazsan bu onun en iyi bildiği şeydi. Dövüş! Hadi o zaman!</p>
<p>Dövüş!</p>
<p>Onun dünyası!</p>
<p>Ne göynü bulanıyordu artık ne etrafı. Hızla arkaya attı elini, kafasını çevirip kıçını ısıran hasnımı görmeye çalıştı. O döndükçe arkasındaki de döndüğü için koskoca, kırçıllı bir kütle-</p>
<p>den başka bir şey göremedi ama eli kalın, kıllı bir sırta dalınca rakibinin insan değil köpek olduğunu anladı.</p>
<p>“Aaa!”</p>
<p>Şaşkınlığını hemen atıp “Hoşt!” dedi önce, sonra da yıldırım hızıyla zehir zemberek dövüş planları kurdu kafasının içinde.&#160;Kararını verip uygulaması öyle hızlı oldu ki, o kararı verdiğini fark bile etmedi ve kendini olanca ağırlığıyla sırtüstü geriye,&#160;köpeğin üstüne attı. Köpek öksürür gibi bir ses çıkarıp Ihhh...&#160;Hay amma... Ömer’in altında kısa bir süre debelenerek kendini kurtardı ve karşısına geçti. Bak oolan... Dişlerimi görüyon nu&#160;bak? Sööledik anlamadın, ısdırdık, anlamadın... Kalk siktir git,&#160;beni deli itme bak... Hayvanın tüyleri aslan yelesi gibi kabarmıştı ve zaten kaim olan boynu şimdi daha da kaim görünüyordu.</p>
<p>Üstelik...</p>
<p>Konuşuyordu.</p>
<p>Nurten Çavuş’tan tava yediği saatten bu yana ilk defa zımba gibi hissediyordu kendini Ömer. Her şeyin farkındaydı. Köpeklerin konuşamayacağının meselâ. Bu, ne kadar karışmış olursa&#160;olsun, kafasının çalıştığına delâletti. “Konuşmuyo, bana öyle&#160;geliyo. Köpekler konuşmaz.” Bunu hem önemsemeyip hem de&#160;önemseyerek oğlanlarla dövüştüğünde hep yaptığı gibi hasmı-na sol yanını dönüp saldırıya açık cepheyi küçülttü. Bu hareket&#160;köpeği de hareketlendirdi.</p>
<p>Annah! Naapıyon lan? Gaçmayacan m?</p>
<p>Hayvan, kafasını yere yaklaştırarak kan çanağına dönmüş gözlerini Ömer’in gözlerine dikti, dilini dişlerinin arasına sokup burun derisini göz altlarına kadar kırıştırdı, gürledi. Hırıltıyı duyuyor, hasmını her açıdan görüp muhtemel hamlelerini hesaplıyor, onu pes etmeye zorlayacak tuzaklar düşünüyordu Ömer.</p>
<p>Yaşıyordu yani.</p>
<p>Artık yaşıyordu.</p>
<p>Bak... Sana diyom bak... Biz dilimizi dişlerimizin arasına soktuk muydu muhakkak ısdırınz. Gaç diyom.</p>
<p>Uzaktan bakan biri, dev köpekle onun yarısı kadar ya var ya yok bir çocukcağızın göğüs göğüse geldiğini görünce bunun</p>
<p>çok dengesiz bir kapışma olduğunu düşünür ve böyle düşünmekte de haklı olurdu. Tek şartla; bu dengesizlikte ağır basan tarafı doğru hesaplayacaktın. Savaş tahterevallisi, uluyan uçsuz bucaksız sürüleri, adam gibi savaşmayı bilen küçük orduların karşısında çok atmıştır havalara. Burada da olacak olan&#160;odur; adı doğru konulsun. Ömer, adam gibi savaşmayı bilen&#160;küçük çaplı bir ordu, koca köpekse uluyup duran bir it sürüsüdür, hepsi o.</p>
<p>Kavgadan mavgadan, köpekten möpekten korkmazdı Ömer bir kere. Bu, onun, başlamak üzere olan savaşın öncesindeki artılarından biriydi. Can acısı nasıl bir şeydir katiyen bilemezdi,&#160;ki bu da bir başka artıydı. Hayatı darp ve eziyet altında geçtiği&#160;için bunları hayatın akışı içindeki normal şeyler gibi görür, hiç&#160;etkilenmez, tabiri caizse darbı yolda yürüken üstüne çiseleyen&#160;yağmur gibi kabullenip içinden geçer giderdi. Eh, artı tabii. Bir&#160;de şu vardı ki, ölse pes etmezdi. En şaşmaz tahterevallileri bile&#160;şaşırtabilecek artılardı bunlar.</p>
<p>Buna mukabil, köpek denilen yaratık darptan, ısırıktan, şundan bundan korkardı, bu birinci eksi, her canlı gibi onun da canı yanardı, bu ikinci eksi, üstelik bu yaratık, güç yetiremeyece-ği bir hasma çattığını anladığı anda pes etmesini bilirdi, bu da üçüncü eksi. Ama o anda savaş tahterevallisinde bu kadar hafif kalacağından haberi yoktu safın. O da yoldan geçen herhangi birinin düşüneceği gibi kendisinin üstün olduğunu düşünüyordu; çünkü Ömer’le tanışmamıştı henüz.</p>
<p>Sen bilin madem.</p>
<p>Ömer olmanın dövüş esnasındaki sayısız faydalarına ilaveten Karaaslanlı olmanın da sayısız faydaları vardı. Bir Karaaslanlı,&#160;saldırı ne kadar beklenmedik olursa olsun, her zaman, her türlü beklenmedik saldırıyı bekleyebilirdi. Bu, Karaaslanlının durumunu değiştirmezdi hoş. Zira, şu dünyadaki her Karaaslan-lı, dayağı ilahi bir rıza ile bekler ve yer, orasını burasını ovuştura ovuştura köyüne dönerdi. Ömer hariç. O da bir yere kadar bir Karaaslanlı gibi bekler, ama beklediği şeyin giriş - gelişme ve sonucuna rızası olmadığı için kara bir aslan gibi savaşır,&#160;bekleteni beklenmedik şekilde hurdahaş ederdi.</p>
<p>Şimdi de öyle edecekti.</p>
<p>Kemik renkli, kırçıllı, tüylü koca köpek, o güne kadar kafasına göre takılmış, oğlandı, kızdı, adamdı, kadındı dinlemeden hepsini de sıçtığı yere kadar kovalamış, taş atanını, taş atacakmış gibi çömelenini, güya bunu korkutmak için yerden toz kaldıranını, bir değnek bulup savuranını, hâttâ üstünü başını çıp-lanıp ceketini havada sallayanını bile görmüş, korkan bir insan&#160;ne yapar, nasıl eder, güzelce öğrenmiş, büyük küçük ayırt etmeden hepsini halletmişti.</p>
<p>Ama?...</p>
<p>Ama bu defa başka bir şeyler vardı ama?...</p>
<p>Aslında vazifesini yerine getirmiş, oğlanı silkeleyip kıçından iğnesini yapmıştı Çeto; çekilip gitmeli ve Hüdai Ağa’yı durumdan haberdar etmeliydi ama... Bir tuhaflık vardı ama&#160;işte.</p>
<p>İyi de, niye hâlâ gaçmıyo, gerilemiyo, yirden taş, toz alıp atmı-yo bu? Saldırıyım mı ki?</p>
<p>Saldıracaktı ama?..</p>
<p>Kafasını bir yana yatırarak kısa bir süre daha düşündü Çeto.</p>
<p>Allaa Allaaa... Nooluyo lan?</p>
<p>Bu niye böyle yapıyodu yav? Yani bu niye adam gibi kork-muyodu yav? Bu neydi şimdi yav? Yav şimdi de harekete mi ge-çiyodu üstüne doğru yav?</p>
<p>Alla Alaaa...</p>
<p>Ne yapacağım tümüyle şaşırıp iyi bir korkutmak için saf saf atıldı Çeto.</p>
<p>Gel bakalım o zaman madem!</p>
<p>Köpeğin konuştuğu her şeyi duymasına, daha doğrusu duyduğunu sandığını sanmasına rağmen Ömer’in hayatında tereddüde yer yoktu. Dövüş varsa dövüşülürdü. Öte yandan, bu rakip öncekilerden bir hayli farklıydı. Köpekti ve evvelce bir köpekle hasım olmamıştı. Konuşan köpekle hiç. Kama gibi dişleri, desoto motoru gibi hırıltısı, davul gibi göğsü ve çok kalın kolları vardı bu hasmın üstelik. Ve de üstelik pabuç kadar dili.&#160;“Konuşuyo gibi sanki kesin.” Üstüne basıp geçsen oralı olmayan, bunu her gördüklerinde bok kokulu yufkayla lora kona-</p>
<p>cakları için kuyruk sallayarak peşine takılan dost canlısı Kara-aslan köpeklerine hiç benzemiyordu.</p>
<p>“Fark etmez.”</p>
<p>Bir an evvel şunu pes ettirip dudaklarını tulumbanın gagasına dayaması lâzımdı. “Ben de onunla konuşsam bırakır mı geçeyim acaba?” Kendinden büyüklerle dövüşme stajı esnasında en iyi geliştirdiği şey, bir taraftan dövüşürken bir taraftan düşünmekti. Köpek, o kama gibi dişleriyle ayağını mayağım tuttuğu anda bunu yerlerde sürükleyebilir ve bu debelenirken de&#160;başka bir yerini yakalayıp dövüşü kazanabilirdi. O hâlde tuzak kurması gerekiyordu. Ona bir şey verecek, karşılığında daha büyük bir şey alacaktı. Köpeğin kısa bir süre konuşmayı kesip dilini dişlerinin arasından çekerek kafasını yana yatırdığını görünce beklediği fırsatın geldiğini anladı ve hücuma kalktı.</p>
<p>Çeto’nun stajdan mıtajdan haberi yoktu. Ana! Valla geliyo yav! Üstüne gelen hasmının, burnuna doğru yanlamasına uzattığı kolu kerpeten gibi dişleriyle tutuverdi. İstese o çıtır çıtır kemikleri ezip atabilirdi ama o sadece tuttu. Ne de olsa köpekti ve&#160;istese de bir insan kadar gaddar olamazdı.</p>
<p>Işşallah bu sana bi ders olur da bi daa bizim baççeye girmessin.</p>
<p>Kafasını tuzağa uzattığının farkında değildi tabii.</p>
<p>Nitekim kapanıverdi o tuzak. Hasmının bir anda boştaki koluyla ense kökünü yakalayıp kendine çektiğini fark etti Çeto, Annah, tuzak lan bu, Gaç! ama artık çok geçti, silkindi, debelendi, hâttâ viyakladı, gene de hasmının eşeğe biner gibi üstüne&#160;binmesine mani olamadı.</p>
<p>Bokuyidik.</p>
<p>Ömer, bu sivri sırtta dövüşü kazanacak kadar kalabilmenin kolay olmayacağını hesaba katmıştı. Köpeğin, kafasının içinde&#160;dönüp duran sözleri zaten dikkatini fena hâlde dağıtıyordu. Bacaklarıyla hayvanın karnını sıkı sıkı sarıp ayaklarını kaburgalarının altında birleştirmeyi akıl edebildi gene de. Bunu düşmemek için değil, hasmını boğmak için yapmıştı.</p>
<p>Höğnkkk... Bırak lan! Bırak diyom.</p>
<p>Duymasa iyi olacaktı ama duyuyordu işte. Yine de ne pahasına olursa olsun bırakmayacak ve hiçbir şey yapamasa bile sı-</p>
<p>ka sika soluğunu kesmeye çalışacaktı. O kadar çok şeyi o kadar kısa sürede düşündüğü için aslında ne düşündüğünü, hâttâ düşünüp düşünmediğini dahi bilmiyor, köpeğin sesini duyup durduğu için belki de bunların hiçbirinin olmadığını, rüya gördüğünü de düşünüyor, veya onu da düşünmüyor, her şeye rağmen her şeyi doğal bir refleksle, otomatik olarak yapmaya devam ediyordu. Bir balığın sudaki davranışları kadar doğal ve kendiliğinden.</p>
<p>Tuzağa düştüğünü anlayan Çeto, sırtına binen ilkokul dört talebesinin ağırlığından ziyade, oğlanın altta, kaburgalarının bittiği yerde birbirine doladığı gıslavetlerinin acıtıp soluksuz bırakan baskısıyla çökekaldı ve panik içinde daha büyük bir hata yapıp&#160;az evvel tuttuğu sol kola dişlerini adamakıllı geçirmek yerine çenesinin kilidini açarak kafasını çevirdi, sırtındaki bu tuhaf insanın bir yerlerini kapacakmış gibi yaparak onu korkutmaya çalıştı.</p>
<p>Bırak lan! Duttuumyiri gopardmm bak.</p>
<p>Ömer bırakmadı. Aslında hayvana vurmak, kafasını ısırmak falan istiyordu ama ne isterse istesin, artık serbest kalan sol elini de kullanarak dövüşün hemen başlarında kavradığı ense köküne sıkı sıkı yapışmak zorundaydı. Köpek, insan gibi konuşmayı kesip köpek gibi ciyaklamaya başlayınca dişlerinin arasından; “Pes mi lan, pes mi?” dedi.</p>
<p>Pes lan pes! Annah! Duy yon nu lan sen beni?</p>
<p>Ömer, altındaki hayvanın tastamam yatıverdiğini gördüğü anda kazanacağını anlamıştı zaten, ama gıslavet mengenesini&#160;gevşetme nedeni bu değildi. Hayvan hem “Pes” demiş, hem de&#160;“Duyuyor musun sen beni?” diye sormuştu. Şaşkın, yana devrildi, elleri hayvanın kalın boynunda, tekrar sordu:</p>
<p>“Pes mi?”</p>
<p>Peeees! Üstüme başıma saldım yav. Pes didim, pes.</p>
<p>Hayvanın gevşediğini, sonra da inleyip iç çektiğini fark etti Ömer. Gıslavetleri ıslanmıştı ve bu da hayvanın sahiden ‘saldığını’ gösteriyordu. Ve de sahiden konuştuğunu. Çünkü gıs-lavetlerinin ıslandığını fark etmeden önce onun “Saldım.” dediğini duymuştu. Zaten gıslavetinin topuğu köpeğin çükünün uçundaydı hemen.</p>
<p>“Sahiden konuşuyo musun sen?”</p>
<p>Sayiden beni duyyon nu sen?</p>
<p>“Duyuyorum. Sahiden işiyo musun peki?”</p>
<p>İşiyom hee. Az daa dut boynumu, bak bi de sıçıyom mu sıçmı-yom mu.</p>
<p>Yandan eğilip köpeğin yüzüne baktı Ömer. Hayvan, kapalı dudaklarının arasından dilinin ucunu çıkarıp çıkarıp havayı yalıyordu. At iner gibi kaldırdı sağ bacağını, elleri hâlâ hayvanın boynunda, ama artık gevşetmişti, arkasına uzandı. Köpeğin tavrı değişmemiş, kurtuldum diye saldırmaya falan kalkmamıştı.</p>
<p>“Bak bıraktım. Pes ettin, ona göre.”</p>
<p>îttik yav ittik. Nirden çattık yav? Ne belaymışsın hay arkadaş. Gaç!</p>
<p>Ömer dövüşü bırakmış, bir köpekle sahiden de konuşup konuşmadığını düşünmeye başlamıştı ama gene de muharip içgüdüleri yüzünden, her an herhangi bir yerini yeniden kavrayacak şekilde bir süre daha yüzünü hayvanın ense kökünden ayırmadan tozun toprağın içinde yattı. Hah yav. Hah. Bi nefes&#160;alalım yav. Ağır ağır doğruldu sonra. Köpek, şimdi kuyruğunu bacaklarının arasına sıkıştırmış, o vaziyette devam ediyordu yatmaya. Bak gımıldaşıyom mu hiç? Bizde söz namus. Hayvanın üstünden aşıp yüzünü göreceği bir yere geçti. Hâlâ havaya&#160;küçük küçük dil attığını görünce; “Sen sahiden konuşuyor musun?” diye sordu tekrar.</p>
<p>Haa, bi de o varidi de mi? Sen sayiden duyyon yani beni.</p>
<p>“Galiba.”</p>
<p>Görüyon nu bak! Bi daa çıktı. Bunu Hüdai Aa’ya hemen sööle-mem lazım. Sevincinden altına salmassa....</p>
<p>Ömer, dövüş bittiği için yeniden darp biyolojisine dönmeye başlamıştı. Doğrulurken “Hüdai Ağa mı? O kim?” dedi veya bunu dediğini zannetti. Göynü bulanıp dizleri titreyerek kalktı,&#160;“Su içmem lâzım.” dedi veya dediğini zannetti, tulumbaya doğru ilerledi sarsak sarsak veya ilerlediğini zannetti. Kendini, tulumbayı ilk gördüğü zamanki gibi hissediyordu şimdi. Dövüş&#160;başladığında gitmiş gibi olan bir sürü ıvır zıvır, bir süre boyun-</p>
<p>ca yutmayı başardığı, ama artık daha fazla tutamadığı bir kusmuk seli gibi fışkırarak geri gelmişti.</p>
<p>Dünya döndü, içi hafifledi, göynü daha bir bulandı, gözü karardı, balkondan atılmış bir kilim gibi hafifçe çırpışarak yüzükoyun yere kapaklandı.</p>
<p>Annah! Nooluyo lan? Galk lan! Hüdai Aa ben yaptım sannede-cek şimci. Galk diyom. Ooolaaan. Ooolaaan.</p>
<p> </p><p> </p><p> </p>
<div style="text-align:right;">
<em><p>Haraba kul olduk bezm-i elemde,</p>
<p>Âbad olsak da bir, olmasak da bir.</p>
<p>Düştük, çare nedir, dama âlemde,</p>
<p>Azâd olsak da bir, olmasak da bir...</p></em>
<p>DERTLİ</p>
</div>
<p> </p>
<p>Daha tesirli olacağım düşünerek Desoto’yla gidecekti. Behnan bir taraftan, Tahir bir taraftan, Samet bir taraftan kesiyorlardı&#160;elindeki anahtarı. Ankara vıcık vıcık kırmızı Desoto kaynıyordu ama Hacı Naci Kalaycı ne yapmış etmiş açık mavi bir Desoto düşürmüştü. Arabanın hem araba olması, hem de mavi&#160;Desoto olması çıldırtıyordu amcaoğullarım. Sanki mavi Desoto mavi Desoto değil de Apollo’ydu. Sanki onun direksiyonuna geçtiler miydi aya gideceklerdi. Yeğenlerinin bu ucuzlukları Hacı Muhtarın işine gelmiyor da değildi hoş. Elma şekeriyle kandır kandır dükkânın arkasına çek bunları, öyle bir salaklardı.</p>
<p>Anahtarı şöyle bir tarttı avucunun içinde, havaya atacakmış gibi alttan alttan bir iki hoplattı. “Şu hamamcı bacımıza gide-cez.” dedi. Gidecekleri yol hepi topu üç yüz metre ya var ya&#160;yoktu. Üstelik o kadar düzdü ki, arabayı çalıştır, bırak, kendi&#160;de giderdi, şoför moför istemezdi. Ama bu üç salak için durum&#160;başkaydı. Mavi Desoto’ydu bir kere ve de öteki amcaoğullarma&#160;kol gibi geçirme vesilesiydi.</p>
<p>Samet, üçünün içinde en az itilip kakılanı olarak iki amcaoğ-luna kol gibi geçirebileceği ümidiyle öne çıktı, “Ver Hacemmi.” dedi anahtara elini uzatarak.” Ben götürüp getirivereyim seni.”</p>
<p>Hacı Muhtarın kafasında kırk tilki dolanıyordu. Bu fırsatı değerlendirecek, bu üç salağı geceleyin mezarlığa dalacak kazmalı kürekli üç manyağa tahvil edecekti. Ne kadar kışkırtsa o kadar&#160;iyi, ne kadar heveslendirse o kadar güzeldi. “Bi dur oğlum.” dedi. “Sen hak ettin mi bakayım?”</p>
<p>Samet kızarıp elini indirdi. “Hak etmeyecek naaptık Hacem-mi?” Muhtar Tahir’e dönüp onun gözlerini parlattıktan sonra hiç bakmadan Behnan’a uzatı anahtarı. “Şu Yeşilbayır mezarlığı denen çöplükle en çok bu çocuk uğraştı.” dedi. Çok da yüz&#160;vermeye gelmezdi bunlara. “İşi becerdi mi derseniz, yoo, beceremedi Allah için, ama uğraştı, bi emek harcadı. Onun için bundan sonra arabayla bir yere gidileceğinde o götürüverecek.” Beh-nan’ın anahtarı almasına izin verdi. O arabaya koşarken Tahir’le&#160;Samet’e döndü Hacı Naci Kalaycı. “Şu mezarlık işini bi hale yola&#160;koyun el birliğiyle, bunun aynısından bi tane daha buldum, onu&#160;da alacam. Hep beraber binersiniz.” Dönüp Behnariı aradı, oğlanın arabaya binmek üzere olduğunu görünce seslendi. “Behnaaan, baklava tepsisini ben mi taşıyacam oğlum? Geç al masanın üstünden, düzgünce yerleştir arabaya, hergele.” Behnan koşa koşa yanından geçerken dönüp öteki ikisinin gönlünü almak&#160;maksadıyla “Cık cık cık.” dedi Hacı Muhtar. “Görüyonuz de mi?&#160;Utanmasa bensiz gidecek gaza basıp.” Yine de Tahir’le Samet’in&#160;öyle kolay kolay toparlanamayacağım biliyordu. Behnan gerisingeri elinde baklava tepsisiyle çıkınca, “Sahip çıkın dükkâna.” deyip o da peşi sıra arabanın yanına gitti.</p>
<p>“Amma godumun çocuğu.” dedi Tahir arkalarından. “Kaç ay uğraştı da sanki bi bok yaptı. Mezarlık mezarlık gibi duruyo işte. Bu Hacemmi de istediği şeyi görüyo, istemediği şeyi görmü-yo lan.” Samet onayladı. “Valla lan. Daha geçen gün bi bok beceremedin demiyo muydu Behnaria?” Tahir, giden arabanın&#160;arkasından yere tükürdü. “Hiç!” dedi. “Demin de dedi ona bakarsan ama...”</p>
<p>Hacı Naci Kalaycı kapı ağzına oturmuştu. Baklava tepsisi evin küçük çocuğu gibi ortada seyahat ediyordu. Mavi Desoto&#160;homur homur düştü yola. Arkada bıraktıkları kadar olmasa da&#160;o da fena homurdanmıyordu.</p>
<p>Muhtar sağa çevirdi kafasını. O taraf bayır tarafı oluyordu Yeşilbayır’ın. Yani mezarlık tarafı.</p>
<p>“Tahminen kaç merhum varmış, sayabildin mi?” dedi Beh-nan’a.</p>
<p>“Hacemmi, valla yalan olmasın, ben diyim üç yüz, sen de dört yüz. Ama beş yüz değil yani.”</p>
<p>“Vay anasını.” dedi Hacı Muhtar. “Görüyon mu, üç yüz rahmetli şurda yan gelip yatacak diye en aşağı yüz parsel göte gi-diyo... Adamlar üç oda bi salon mezar yapmış. Olacak iş mi?” “Doğru diyon Hacemmi.” dedi Behnan.</p>
<p>Hamam az ötede görünmüştü. Şöyle bir daha sağma döndü Muhtar, mezarlıkta o güne kadar hiç görmediği bir şey gördü:&#160;İnsan... “Nooluyo lan orda?” dedi.</p>
<p>Behnan yoluna bakmakla meşgûldü. Bilhassa da Desoto’nun masmavi burnuna. Hacemmi’nin sorusunu burnunun dikindeki evle ilişkilendirdi. “Valla parsel büyük ya, evin yanına bi ev&#160;daha yapacaklar kesin.” diye cevap verdi. “Bu sabah gene üstü&#160;üstüne malzeme getirip yığdılar demek. Şuna bak şuna.”</p>
<p>“Onu demiyom oğlum.” diye feryat etti Hacı Naci Kalaycı Behnan’ın sağ omzunu sol elinin baş parmağıyla dürterek. “Şunu diyom şunu. Mezarlığı diyom lan.”</p>
<p>Behnan, ‘Acaba Hacemmi gene ne kusur buldu ki?’ diye gönülsüz gönülsüz sağ tarafa çevirdi kafasını, “O ne yav?” ondan sonra da ayağını frene gömdü. Bir tepsi baklava, ön koltuktan usulünce kayıp konsola çarptı, oradan da ters takla atarak mavi Desoto’nun tabanını şeker şerbet etti. Başka zaman olsa Hacı Naci Kalaycı iki saat kafasına kakardı Behnan’m ama&#160;o anda ne baklavayı görüyordu gözü ne Ankara’yı. Varsa yoksa Yeşilbayır mezarlığı ve de mezarlıkta mal müdürü gibi dolanan şu herif. “Ne bok yemeye duruyon?” diye azarladı Beh-nan’ı. “Yürü git.”</p>
<p>Behnan marşa bastı.</p>
<p>“O adam kim Hacemmi?”</p>
<p>“Eben.” Götü üç buçuk atıyordu Hacı Naci Kalaycı’nın. “Kesin mezarlığa çökmeye kalkan şerefsiz vatan haininin tekidir. Biz o kadar kabasını aldık, tertemiz ettik tabii.” diye geçiriyor-</p>
<p>du içinden. “Durma yürü, evin önüne yanaş, ondan sonra da dön geri, bi öğren şu herif kimdir, ne boktur. Eğer mütahit filansa de ki ‘Buralar sahipli.’ de. ‘Burdan ümidi kes.’ de. Olmadı,&#160;Tahirgili de al gel, evire çevire dövün götleği.”</p>
<p>“Merak etme Hacemmi.” Desoto evin önüne gelmişti. “Burası iyi mi?”</p>
<p>“iyi iyi. Dur.”</p>
<p>Araba durur durmaz kapıyı açtığı gibi aşağıya indi Hacı Muhtar. Aklı mezarlıktaydı. “Yürü git oğlum, ne duruyon lan?”&#160;diye bağırdı Behnan’a.</p>
<p>Behnan, Hacemmi baklava tepsisinin başına geleni fark etmedi diye sevine sevine manevrasını yapıp döndü, tam gazlıyordu ki muhtar arabanın kaportasına vurdu. “Dükkâna dönüşte şu arabanın bi köşesinde bi damla şire göreyim, paspasları sana yalattırırım, işi bitirince adam gibi temizleyecen sıçtığın boku. Bi tepsi baklavayı mundar ettin, it herif.”</p>
<p>“Merak etme Hacemmi. Sen birden bağırınca...”</p>
<p>“Siktir git.”</p>
<p>Hacemmi’nin farkında olduğu tek şey baklava tepsisinin acı sonu değildi. Hem mezarlıkta dolaşan adamın adam değil belâ&#160;olduğunun, hem de o an oraya başka bir belâyı def etmek için&#160;geldiğinin farkındaydı Hacemmi.</p>
<p>içinden söve söve ardına kadar açık duran bahçe kapısından içeri daldı. Esastan da dağ gibi malzeme yığılıydı bahçenin her&#160;yanı. Kum gibi de adam kaynıyordu.</p>
<p>“Selâmın Aleyküüüm!” diye seslendi ortaya.</p>
<p>“Aleyküm selâm.” dedi heriflerden biri. “Buyur?”</p>
<p>“Mülk sahibiyle görüşecektim. Ben bu mahallenin muhtarıyım da.”</p>
<p>“Evin ardına dolaş. Ordaydı demin.”</p>
<p>Dolaştı. O yanda da birkaç adam vardı... ve de uzun boylu, uzun saçlı, uzun etekli bir kadın. Adamlar kadının yanına gidip&#160;gidip geliyorlardı. Altın sol köpek dişiyle doğma büyüme kahverengiymiş gibi duran onun yanındaki kesici dişi açığa çıkararak sırıta sırıta yaklaştı kadına. “Hoşgeldiniiiz...” deyip elini&#160;uzattı. “Gülsüm Hanım’dı de mi?”</p>
<p>Gülsüm, uzanan eli sıktı. “Hoşbulduk...” dedi dalga geçer gibi. “Hacı Muhtar’dı di ini?”</p>
<p>“Evet evet. Demek uzaktan gördünüz beni?”</p>
<p>“Yoo. O nerden çıktı?”</p>
<p>“Tanıyıverdiniz ya... Ordan şey ettim. Nerden tanıdınız ya maşallah?”</p>
<p>“Nerden tanıyayım?” dedi Gülsüm. “Tahmin ettim. Bugün yarın bekliyordum ziyaretinizi. Rahmi Dayı sizden bahsetmişti. Zaten adamlarınız da, galiba yeğenlerinizmiş, Rahmi Dayı&#160;söyledi, geldiğim günden beri caddenin karşısında nöbet tutuyorlar.”</p>
<p>“Bak keratalara.” dedi Hacı Muhtar. İçinden Rahmi Dayıya da, mezarına da mezarının tahtasına da sövüyordu. “Ben dediydim... Hani bi ihtiyacınız falan olur, bi büyüğünüz, komşunuz,&#160;bi muhtarınız olarak yapabileceğimiz bi şey olursa haberimiz&#160;olsun, gelip geçerken bakarak olun dediydim, bizim çocuklar&#160;onun için şey etmiş demek.”</p>
<p>“Sağ olun.” dedi Gülsüm. “Bir ihtiyacımız yok... Siz de zahmet etmişsiniz buraya kadar, eğer bunun için geldiyseniz tabii.”</p>
<p>“Yok...” Kadının üstünden başından ukalâlık akıyordu. &quot;... Yani tabii, hem bunun için geldim, hem de hanıma baklava aç-tırdıydım, getiriyodum afiyetle yiyin diye, bizim oğlan arabanın içine deviriverdi koca tepsiyi... Ama gene getirecem yani...&#160;Borcum borç.”</p>
<p>“Getirmiş sayılırsınız. Eşinize bir daha iş çıkarmayın isterseniz. Teşekkür ederim. Başka bir şey yoksa, ben biraz işlerle meşgûl olacaktım, müsadenizle.”</p>
<p>“Aman efendim, estağfurullah. Müsaade sizin... de... bi de bi maruzatım vardı, onu söyleyecektim ilaveten.”</p>
<p>Gülsüm bilmiş bilmiş kafa salladı. “Galiba biliyorum maruzatınızı.” dedi. “Rahmi Dayı ondan da söz etmişti.”</p>
<p>Rahmi Dayı gibi senin... “Allah Allah? Ne dedi ya Rahmi Dayı?”</p>
<p>Gülsüm tek kaşını kaldırdı. “Muhtar Bey...” dedi, “... siz sadede gelip evi ve hamamı geri almak istediğinizi söyleseniz,</p>
<p>ben de sadede gelip satmayacağımı söylesem? Sonra da işimize baksak?”</p>
<p>“Hah, ben de onu diyecektim...” diye atladı Hacı Naci Kalaycı, aynı anda da kadının, işi imâya bile gerek bırakmadan kestirip attığı dank etti kafasına. “Haa...” dedi bozuk bozuk. “Sat-mayacan yani... Bu dağın başında dul başına hamam işletecen... iz... Öyle mi?”</p>
<p>“Öyle.” dedi Gülsüm. “Başka bir şey yoksa artık...”</p>
<p>“Bu kadar adam... inşaat malzemesi falan...” diyerek Gülsüm un sözünü kesti Muhtar. “Zaten ben tahmin ettiydim, satmaz dediydim. Evi de büyütüyonuz çünkü galiba?”</p>
<p>Gülsüm bezgin bezgin alt dudağını dişledi. “Bakacağız artık.” dedi. “Müsaadenizle.” Muhtarın yanından geçip uzaklaştı. Geçerken uzun saçları adamın yüzünü yaladı.</p>
<p>“Saçma çaktığımının...” diye homurdandı Muhtar. İçinden de devam etti. “Evi büyütüyon lan işte, neye bakacan, amcık! Harç&#160;mı karacan?” Hâle bak. Götü boklu bir dul avrat, koca koca iki&#160;tane mahalle icat eden adama sepet havası çalıyordu sabah sabah. Buradan ümidi kesecekti en iyisi mi. Karı yolluya benziyordu, yollu olmasa hamam işletmezdi, orospularla uğraşamazdı bu saatten sonra. Bir yığın malzemenin, sürü sepet adamın&#160;arasından elleri ardında, bozuntuya vermeden çıkıp yola vurdu. “Kalıbına sıçtığımının Rahmi Dayısına bak lan! Yemedin içmedin karıya lâf taşıdın ha dişkir pezevenk? Ben senin ananın,&#160;avradının...” Gözü Yeşilbayır mezarlığına takılınca küfrün tadı&#160;kaçtı. Keşif yaparmış gibi dolanan adamların sayısı ikiye çıkmıştı şimdi. Dellendi. “Biz sanki Behnan’a dedik ki, ‘Git adama söyle, bi kişi yetmez, sülalesini de toplasın gelsin.’ Dur sen dur, De-soto’yu bi daha rüyanda görebilecen mi acaba.”</p>
<p> </p><p> </p><p> </p>
<div style="text-align:right;">
<em><p>Baykuşlar ötüyor harabelerde,</p>
<p>Yanıyor lambalar hafif ve san,</p>
<p>Bir kaza kurşunu bulur her yerde,</p>
<p>Süvarisiz şaha kalkan atları...</p></em>
<p>SEZAİ KARAKOÇ</p>
</div>
<p> </p>
<p>Daha tamama ermemiştik; inşallah da ermezdik. Olabilirdi. Mümkündü. Belki daha şanslı olanlarımız vardı kabristanda,&#160;belki onlar rahatsız edilmeyeceklerdi hiç. İnşallah, inşallah tamama ermezdik.</p>
<p>Yeşilbayır sekenesine yoğun bir öfke hâkimdi. Kendimi de o sekeneden ayırmıyorum bu noktada. Ben de çok öfkeliydim,&#160;ama öfkeyle hareket edilmesine karşıydım, tıpkı Nihat gibi. Bu&#160;noktada ben, Nihat, Haşmet, Rahime, Suzan, Ayşegül ve Medeni, altmış küsür kişilik kefenspora aykırı gidiyorduk. “Yapmayın, etmeyin, ne içlerine girin, ne de işlerine karışın. Hepimizin&#160;başını yakacaksınız.” diyorduk ama nafile. Çalışma masası işgüzar hizmetçisi tarafından ‘toparlanan’ Einstein gibi diken diken öfke fışkırtıyorlardı varlıklarından ve öfke baldan tatlıydı.&#160;Yedi kişi, dünya zamanıyla kim bilir kaç gün uğraşıp didinmiş,&#160;yalvarıp yakarmış, milleti Yeşilbayır Camiinde düzenlediğimiz&#160;şu toplantıya katılmaya ikna edememiştik.</p>
<p>Emir’le Adnan, bizi iki dünya arasındaki uçurumun kenarına kadar getiren Hacı Naci Kalaycı’nın uyku, tespih ve namazlarına vokal yapıyorlardı. Adamlar bunu iş edinmişlerdi. Muhtarı çıldırtacak, mezarlık çapuluna tövbe ettirerek sözümona hepimizi kurtaracaklardı. Muhtar nerede, o ikisi orada. Nihat;</p>
<p>“Onlar yoldan çıkmış. Ben ağzımın payını aldım. Boşver. Gitme üstlerine.” dediği hâlde “Bir de ben deneyeyim şansımı.” deyip aklımca ikna etmeye kalkmış, iki dünyaya yetecek kadar türkü ve oyun havası dinlediğimle kalmış, iki türkü arasında Emir’den kısa ve özlü bir vaaz dinlemiştim. “Tutar veya tutmaz, işe yarar veya yaramaz, ama hiç olmazsa biz bir şey yapıyoruz, donyağı gibi beklemiyoruz.” Tam cevap verecektim,&#160;dikkati dağılmış, Adnan’la beraber el çırpa çırpa ‘Kurban Gelir Payın Yoktur, Ankara’da Dayın Yoktur” türküsüne asılmıştı.</p>
<p>“Korkarım bunlar iyi günlerimiz. Bu gidişle hâlimiz yaman.” diyordu Nihat sık sık. İşaretler onu doğruluyordu. İlk gün, sadece ilk uyanıştaki şaşkınlıkla bencileyin kılık kıyafet bulma&#160;ümidiyle camiye gelen geliyordu; ondan sonra ara ki bulasın.&#160;Pazar yerinde, su başında, derede, tepede, kasapta, bakkalda,&#160;manavda ve akla gelen her yerde altmış kişiysek altmış, yetmiş kişiysek yetmiş parça hâlinde dolanıyorduk. Tabii dalga-lana dalgalana.</p>
<p>“Bizi niye anlayamadıklarını anlayamıyorum.” diyordu Medeni. “İrademiz hilafına yuvadan sürülmüş olmak başka bir şey, sanki ‘Mezarlarımızı talan etseler de kalkıp insan içine karışsak!’ dermiş, sanki hep bu fırsatı beklermiş gibi yuvayı kendi irademizle terk etmek başka bir şey. Bunu nasıl göremezler?”&#160;“Öfke...” diyordu Ayşegül düşünceli düşünceli.</p>
<p>Gergin bir sesle, “Şüpheliyim artık.” diyordu Suzan. “Başlangıçta öfke, tamam da, bu nasıl bir öfkedir ki güle oynaya iş yaparsın? İsimleri lâzım değil, Kavaklar Deresinde beş arkadaş birbirlerinin üstüne su atıyorlardı bu sabah.”</p>
<p>Haşmet, “Katılıyorum.” diyerek Suzan’a destek veriyordu. “Bazı arkadaşlar, dün sabahtan akşama kadar kasabın kulağına&#160;miyavladılar. Adam tezgâhın altında kedi aradıkça da kahkahalarla güldüler. Hiç öfkeli görünmüyorlardı, hiç.”</p>
<p>Ben de bir sürü saçmalığa şahit oluyordum. Korna sesi çıkarıp yol kenarında yürüyenlerin ödünü patlatanı mı ararsın, kapı zili taklidi yapıp millete sabahtan akşama kadar kapı açtıranı mı ararsın, ne ararsan vardı.</p>
<p>Örnekler çoğaldıkça içimiz kararıyordu. Sık sık gözlük camı</p>
<p>silmeyi tik hâline getirmişti Nihat. Kefenini kefen olarak kullandığından daha çok cam bezi olarak kullanıyordu. Eteğini gözünün hizasına kadar sıyırdığı zaman son derece edebe ay-kır bir manzara sergiliyordu ama bu umurunda değildi. Bende&#160;de oturduğum yerde bir ayak sallama huyudur başgöstermişti.&#160;Engel olamıyordum. “Etkileniyoruz.” diyordu Nihat. “Yuvadan&#160;koptukça bozuluyoruz. Soğukta kalmış reçel gibi şekerleniyor,&#160;tadımızı kaybediyoruz. Kaderlerimiz birbirine mühürlü.”</p>
<p>Haklıydı. Kabrin dünyası tekti. Sadece sükut, barış ve huzur vardı o dünyada ve ölüler birbirlerini rahatsız etmez, birbirlerinin huzurunu bozmazlardı. Neden bozsunlar; sınıf yoktu, ast yoktu, üst yoktu, avam yoktu, kaymak tabaka yoktu, suç yoktu, ceza yoktu, iyi yoktu, kötü yoktu, günah yoktu, sevap yoktu, ayıp yoktu, yasak yoktu, mal yoktu, mülk yoktu,&#160;aşiret yoktu, töre yoktu, ahlâk yoktu, ahlâksızlık yoktu, namus yoktu, namussuzluk yoktu, istek yoktu, arzu yoktu. Sadece ihtiyaç vardı. Huzur, sükût ve barışa duyulan ihtiyaç. Diriler, ki ölümlü oldukları için asıl onlar ölü sayılmalıydı, gelip&#160;ihtiyacımız olan tek şeyi ortadan kaldırmaya kalkmış, bizi huzur, barış ve sükûttan kopartarak kendi hayhuylarına katmışlardı. Dağılmıştık. Yıkılan, boşaltılan mezar sayısı arttıkça bizim sayımız da artıyor, başlarına geleni anlayınca ilkin öfkeyle&#160;hamle eden yeni bireyler, kısa sürede Muhtarın namazını mundar eden Emir’le Adnan gibi, mezarlarımıza kazma sallayanlara kefen ütületen Gıyas, Ekmel, Hacer, llhami ve Hilâl gibi yoldan sapıp çok daha tehlikeli biçimde insan içine karışıyorlardı.</p>
<p>Altmış veya yetmiş kişi civarındaydık. Geceydi galiba... Veya gündüzdü... Fark etmiyordu, her şekilde görebiliyor, rastladığımız her kabirdaşımıza yalvarıyorduk.</p>
<p>“Arkadaşlar, bir dinleseniz? Hanefi, Şeyda... Eğlenin biraz, konuşmamız gereken şeyler var.”</p>
<p>“Buyur canım?”</p>
<p>Dinlemeyeceklerim bile bile başlıyorduk anlatmaya.</p>
<p>Biz konuşurken Hanefi’ye, “Hamam ne zaman açılıyormuş?” diye soruyordu Şeyda.</p>
<p>“Sen biliyor musun?” diye ona soruyordu Hanefi de.</p>
<p>“Bilsem sorar mıydım?”</p>
<p>“Ben nasıl bileyim o zaman?”</p>
<p>Nihat sınıf başkanımız gibiydi. Her beyhude çabadan sonra koşup ona döküyorduk derdimizi.</p>
<p>“Gene olmadı Nihat. Dinlemiyorlar.”</p>
<p>“Dağılıyoruz.” diyordu Nihat. Kefeninin eteğini çenesinin altına kadar kaldırıp dalgın dalgın gözlüğünün camlarını siliyordu. Ben çekiliyordum bir köşeye, ayak sallamaya başlıyordum.</p>
<p>Dalgalanıp duran anarşi dolu bir kefen denizi gibiydi Yeşil-bayır Mahallesi.</p>
<p>“Emir’le Adnan muhtarı gene deli etmişler.”</p>
<p>“Biliyorum Raci, bana niye anlatıyorsun şimdi?”</p>
<p>“Biliyorsun diye hiç konuşmayacak mıyız? Sohbet açmaya çalışıyorum işte.”</p>
<p>“Biliyorum.”</p>
<p>“Zaten burada herkes her şeyi biliyor.”</p>
<p>“Biliyorum.”</p>
<p>“Ee?”</p>
<p>“Ne ee?”</p>
<p>“Arkadaşlar... Derlenip toparlanmamız lâzım... Birlikte hareket...”</p>
<p>Dinlemiyorlardı.</p>
<p>Ölüyorduk. Yeteri kadar ölmemişiz gibi.</p>
<p> </p><p> </p><p> </p>
<div style="text-align:right;">
<em><p>Yakut, mine, zümrüt bana birdir kayalarla,</p>
<p>Bir gül dikeninden örülen taç neme yetmez...</p>
<p>Kâşane, sedir, sırma, ışık onların olsun,</p>
<p>Bir köhne kitap, bir sarı kandil neme yetmez...</p></em>
<p>ŞÜKÛFE NİHÂL</p>
</div>
<p> </p>
<p>“Geeeh... Çebişş çebişş çebişş... geeeh.” deyip kıkırdadı. Keçileri kaçırdığına inandığı için kendisiyle dalgasını geçiyordu. Nasıl geçmesin; köpeğiyle konuşuyordu adam. Günümüzde herhangi bir hayvanseverin evcil hayvanına; “Acıktın mı be-bişim?” demesi gibi bir konuşma değil öyle. Aleni, şenle benim konuştuğumuz gibi. Bu ona söylüyor, o da buna karşılık veriyordu yani. Veya karşılık verdiğine inanıyordu. Böyle konuşuyordu işte.</p>
<p>Hüdai Aaa... Hooop. Buyana bak... Hooop.</p>
<p>Duyuyordu yahu. Kafasını o yana bu yana çevirmenin, duymazdan gelmenin mânâsı yoktu; çünkü hayatında şu itten başka kimsesi yoktu. Gerek de yoktu. İnsanlık uzun zamandır Çin ordusuna benziyordu; hepsi birbirinin aynı, hepsi aynı bokun&#160;soyu. Köpek daha iyiydi bu bakımdan. Ama konuşanı değil tabii. Ağır bir darbeydi yani. Konuşan köpek? Veya kıvırt; konuştuğu sanılan köpek. Her hâlükârda delirmişsin sen Hüdai.</p>
<p>Bir ağır darbe daha vardı ki, ağırdan da ağır. Hadi tozuttu, aklı gazoz balonu gibi havalandı çıktı gitti, köpeğin konuştuğuna inandı; öteki şey ne olacaktı? Akıllı da olsa aynı şeydi o şey,&#160;deli de olsa aynı şey. Kayıtlı kuyutlu hem de. Seneler vardı, en&#160;sevdiği şeyden mahrum etmişti kendini bu şey yüzünden. Kon-</p>
<p>ya 11 Halk Kütüphanesine adımını atmaktan korkar olmuştu, ki en sevdiği şeydi hayatta. Başka bir şeydi çünkü bu.</p>
<p>Köpek...</p>
<p>Çeto...</p>
<p>Olur muydu ki?</p>
<p>Hüdai Aaa... Hooop. Buyana bak... Hooop.</p>
<p>O darbeden en az sekiz sene sonra, bu sefer de konuşan köpek darbesini ilk yediği gün, yani Çeto’nun konuştuğunu duyduğunu sandığı ilk gün; “Tamam!” demişti. “Gittim ben.” Yine de kara donlu bir adam olmadığından, kolay teslim olmamış,&#160;korkusunu yenmeyi başarıp Konya II Halk Kütüphanesinin yolunu tutmuştu. Bu iyi bir şeydi. Kitap raflarının arasında bambaşka hissederdi hep. Bir vesile ile ayağını kesmiş, bir başka vesile ile yine ayak basmıştı.</p>
<p>Ki iki vesile de aynı vesileden kaynaklanıyordu.</p>
<p>Çeto’dan...</p>
<p>Ve onun vesilelerinden...</p>
<p>Hasretle saldırmıştı kitap raflarına. Efsanelerdi, Hazreti Süleyman hikâyâtıydı, filan feşmekân değildi aradığı. Şu yaşadığı ne mene bir anormallikse onu bulmak mecburiyetindeydi. Bulsa düzelecekti sanki. Öyle inanıyordu. İki gripin içip iyileşecekmiş gibi.</p>
<p>Yine de...</p>
<p>Amaan...</p>
<p>Başkalarının baktığı yerden baktığında başka bir hayat göreceğini bilirdin; eyvallah. Misâl, dindarsan, hayatı sevap ve günahtan ibaret görürdün, obursan makarnadan, mantıdan, etli-ekmekten. Ölsen başka bir şey göremezdin. İnsan olarak; hayatın boyunca sana ‘DOĞRU’ diye kaktırılan şeylerden ibarettin. Bu nedenle deliliğin de delilik olabileceğine pek inanasın gelmezdi. Normalin altı delilikti tıbba göre. Peki normalin üstü?&#160;O da delilikti tabii.</p>
<p>İşe bak, normalin üstünde saltanat sürecek adam, kendinden altta oldukları için deli deyip normallerle dalgasını geçecek, ama çoğunluk onu anormal göreceği için onun adı deliye çıkacaktı.</p>
<p>Demek ki insan, çoğunluktan ibaretti.</p>
<p>Her neyse...</p>
<p>Konya 11 Halk Kütüphanesini aramış taramış, delilik edebiyatını hemen hemen yalayıp yutmuştu hem korku hem de meraktan. Acaba delirmiş miydi? Bundan çok korkuyordu. Diyelim ki delirmiş, bir deli kendine deh teşhisi koyabilir miydi? Bunu acayip merak ediyordu. “Çoğunluğa göre ben ne tür bir&#160;deliyim? Neden durup dururken köpeğin konuştuğunu zannetmeye başladım? Keçilerim nereye kaçtı? Bulabilir miyim?&#160;Bulduğum takdirde geri getirebilir miyim?” Saçmalıyordu işte.</p>
<p>Bilimsel, ilaveten bilim harici ne kadar kitap varsa okumuş, Recep Doksat’ın ‘Hipnoz’ kitabını bile ödünç alıp evde kendi&#160;kendine deneme yapmıştı. Bir insanın kendi kendini hipnotik&#160;transa sokması pekâlâ mümkündü. Öyle diyordu Recep Dok-sat. Yalnız, kendi kendini hipnotize eden bir salağın kendi kendini nasıl sorgulayacağından ve daha da fenası kendini o hipnotik transtan nasıl çıkaracağından bahsetmiyordu. Zaten bahsedemezdi, çünkü o da mümkün değildi bu da. Dolayısıyla üç&#160;gün hipnozda kalmış, bu zaman zarfında altına işemiş, donuna sıçmış ve susuzluktan tarhana gibi kurumuştu. Canını kurtardıysa bu da yine Çeto sayesindeydi. Delirmesine sebep olan&#160;şu hayvan sayesinde.</p>
<p>Hüdai Aaa! Hooop. Elleşmeyelim didik, üç gündür beri boş boş bakıyon. Galk. Hoop. Sana diyom. Hüdai Aa. Hoop. Uyyon nu&#160;yani Bi bak heleyav.</p>
<p>Ve çıkmıştı transtan. Altına doldurduklan yüzünden şalvara dönen pantolonunu ağır bir yük gibi taşıyarak hemen bahçeye&#160;koşmuş, tulumbaya üç basıp ağzını dayamış, kana kana su içmişti. Fakat uzun süre susuz kalınca manyak gibi su içilmemesi gerektiğinden, bu sefer de tulumbanın başında şoka girmiş,&#160;“Aha şimdi gittik asıl.” diye düşüne düşüne oracığa yığılıver-mişti. “Ulan Çeto, eğer sahiden konuşabiliyorsan anlıyorsun-dur da. Ne yap ne et, ayılt beni.” gibisinden bir şeyler mırıldandığını hatırlıyordu yığılmadan hemen önce.</p>
<p>Gaallk. Hüdai Aa. Hoop.</p>
<p>Ve evet.</p>
<p>Çeto onu ayıltmıştı. Evet evet. Delirdiğinden emin olmasına, delilik buysa ilaveten de deliliğini sevebileceğini düşünmesine rağmen, bu hakikati bağrına basmaya henüz hazır olmayan Hüdai Ağa, şurasına gelen “Beni anladığın için mi uyandırdın?” sorusunu Çeto’ya sormaktan imtina etmiş, çünkü, “He-ralda da yani. Ne sannittiydin?” gibi bir cevabın onu bir daha geri dönmemek üzere nihai bir transa sokacağını düşünmüş,&#160;sallana yuvarlana eve geri girip ayık kalmaya çalışmıştı. Ağır,&#160;ağdalı ve sırılsıklam pantolonunu çıkarma gayreti, çıkardıkça&#160;ağırlaşan bok kokusunun suratına suratına indirdiği birbirinden ağır şaplaklar ve konuştuğunu duyduktan sonra deliliğinin&#160;ufka doğru kaydettiği safhaları gözlemleyebilmek için eve alarak beraber yaşamaya başladığı köpeğin kesilmek bilmeyen çenesi onu ayık tutmaya yetmişti.</p>
<p>Biz eve sıçsak dimediini gomassın... Gendin her yanına sıçtın hak. Nooldu? Gurumuş gurumuş. Ööle elinlen filan temizlenemen.&#160;Dur ben yalıyım ıslak ıslak.</p>
<p>“Lan çekil şurdan. Hoşt lan hoşt.”</p>
<p>Ne baarıyon?</p>
<p>Hüdai Ağa da çok konuşurdu aslında. Belki kendi kendisiyle, belki şunla, belki de bunla. Hâttâ Aşut’la bile. Ama Çeto’yla değil. Bir konuşsa, onun konuştuğuna inanmış olacaktı; buna hazır değildi henüz... Galiba... Belki de yani... Köpeğe bir şey sormamıştı onun için. Kendini tutmuş, ağzına gelenleri yutmuş,&#160;konuştuklarını duymuyormuş gibi, o akım dediyse bu bokum&#160;anlamış gibi yapmıştı.</p>
<p>Üç günlük transın sersemliğiyle, toparlanması, temizlenmesi, şöyle ağız tadıyla “Nihayet kendime gelebildim.” demesi epey vaktini almıştı o gün. Sabahtan ikindiye kadar.</p>
<p>Transtan öyle zart diye çıkılmıyordu malûm. Hele hele üç gün süreninden. Şu da var ki, hava bozarırken Şeker Fabrikası&#160;Kolonisine gazete almaya gitmiş, nizamiye bekçileri artık Hüdai&#160;Ağa’yı teşkilattan saydıkları için ses etmiyorlardı, gazetenin orasına burasına baka baka eve dönerken gözüne tarih ilişince neye uğradığını şaşırmıştı. Çünkü üç günlük bir transtan çıkmışsan, ağzını şapırdatarak uyanıp; “Evet, o gün günlerden Salı’ydı,</p>
<p>bugün Cuma.” denmiyordu. Şöyle deniyordu dense dense: “Ne? Cuma mı? Yahu ben Salı günü şey olmadım mıydı? Üç gün mü&#160;kalmışım öylece? Vay anasını! Yani şu it beni ayıltmasa...”</p>
<p>‘Şu it’e Şeker Fabrikası Kolonisine girmek yasaktı. Ancak adı üstünde, it olduğu için, istediği her delikten girip çıkardı zaten,&#160;bir de nizamiyeden personel şefi gibi girmenin mânâsı yoktu.&#160;Hüdai Ağa’yı ıvır zıvır alacağı zaman nizamiyeye kadar getirir,&#160;orada çok uslu bir şeymiş, izin almadıkça içeriye girmezmiş gibi bir kenara çöreklenip çıkışını beklerdi her zaman ‘şu it’.</p>
<p>Nitekim üç günlük transtan sonraki o gün de öyle yapmış, adam elinde gazeteyle çıkınca da yanı sıra kuyruğunu sallaya&#160;sallaya yürümeye ve tabii çene çalmaya başlamıştı.</p>
<p>Aldın mı gasteyi Hüdai Aa?</p>
<p>Hüdai Ağa’nın gözünün gazetenin tarihine takıldığı an tam da o andı. Ve de yolun kenarında çakılıp yüksek sesle homurdandığı an.</p>
<p>“Ne? Cuma mı? Yahu ben Sah günü şey olmadım mıydı? Üç gün mü kalmışım öylece? Vay anasını! Yani şu it beni ayıltma-</p>
<p>sa...”</p>
<p>Yaa bi de beenmiyodun bizi--- Soraydın ben de dirdim üç gündür avel avel baktımı. Cittiye almıyon ki.</p>
<p>Hüdai Ağa gene kısacık bir an için dönüp Çeto’ya soracak olmuş, gene son anda kendini tutmuştu.</p>
<p>Sormayacaktı. Hayır.</p>
<p>Delirdiğini düşündüğü sürece aklı başında demekti ve köpekle konuşmaya başladığı anda, haydi Allah selâmet versin... Bu nedenle, hayır, şimdilik hayır.</p>
<p>Sormadın valla. Sen de biliyon, sormadın. Geldim gittim baktım geldim gittim baktım, kokladım, dürtükledim, ööle durup durdun&#160;gaç gün. Altına sıçtın, maççup olma diyi ses itmedim. Amma baktım acından susuzluundan ölecen, uyandırıyım didim. Netekim&#160;Salı gittiydin, Cuma geldin.</p>
<p>Hüdai Ağa az kalsın “Nereye gittiydim?” diye soracaktı, gene tutmuştu kendini.</p>
<p>“Ooo, haberlerde de neler varmış?” demişti konuyu dağıtmak için. Mezarlıkta ıslık çalıyordu bir nevi. Okuduğunu anladığından değil, Çeto’ya, onun konuştuğunu duymadığı izlenimini verebileceğini, Çeto’nun da pes edip sesini keseceğini düşündüğünden, manşetleri yüksek sesle okuya okuya yürümeye koyulmuştu. Gözüyle ve sesiyle gazete okuduğu hâlde beyniyle başka bir şey okuyordu aslında.</p>
<p>Niye 11 Halk Kütüphanesine abone olmuştu?</p>
<p>Şu it yüzünden.</p>
<p>Niye tıbbiye talebesi gibi ruh sağlığı kitaplarına yazılmıştı?</p>
<p>Şu it yüzünden.</p>
<p>Niye kendi kendini hipnotik transa sokmuştu?</p>
<p>Şu it yüzünden.</p>
<p>Nasıl çıkabilmişti transtan?</p>
<p>Şu it yüzünden.</p>
<p>Niye bağıra bağıra okuyordu şimdi gazete manşetlerini?</p>
<p>Şu it yüzünden.</p>
<p>İtle konuştuğunun ikrârı değil miydi bu? İtin anlamasından korktuğunun delili değil miydi? Ne yapıyordu bu be?</p>
<p>Alttan alttan manşet okuyan sesinin azıcık üstünde bunları düşünürken zırp diye durup; “Be akıllı...” demişti sonunda kendine. “Sana zaten olan olmuş...” Eklemişti; &quot;... şu it yüzünden...” Sonra cesaretini toplayıp bir daha eklemişti; “Ölmüş eşek kurttan mı korkar?” Ve dönüvermişti yüzünü Çeto’ya.</p>
<p>“Bana bak lan Çeto... Ben seni sahiden duyuyor muyum?”</p>
<p>Annah! Hüdai Aa! Sen beni sayiden duyyon nu yav?</p>
<p>“Galiba.”</p>
<p>Resmen böyle teslim olunuyordu demek. O kadar da fena bir şeye benzemiyordu yani. Delilikse delilik. Belki köpek sahiden konuşuyor, bu onu sahiden duyuyordu ve işte bu an,&#160;onun apaçık bir hakikati nihayet kabul ettiği andı. Olur muydu olurdu.</p>
<p>Ama bu an o andı işte. “Olamaz canım.” çokbilmişliğini bir kenara bırakıp bal gibi de olup duran gerçeği var gücüyle kucakladığı, onun sırtını tapışlayıp uzun uzun hasret giderdiği,&#160;hakikatin keskin ter kokusunu doya doya içine çektiği, ona teslim olduğu andı bu an.</p>
<p>“Bu an o andır belki de. Salıvereyim kendimi gitsin.”</p>
<p>O an bu andır da salıvermişti kendini yokuş aşağı. Bir şey değişmişti hayatında. Hayır, her şey değişmişti. Fırsat bulduğu her an her şeyle konuşan, evdeki kuzineyle, karıkta yakaladığı&#160;bir domates güvesiyle, hıyar soyarken tırnağına takılan bir kurşuni küfle, biber böcekleri veya bahçedeki sebzelerin yapraklarını bitten arındırmak için toz biber katıp havanda dövdüğü sarımsaklı terkiple çene çalabilen bir adamdı. Bunların hiçbirinde&#160;bir tuhaflık, bir garabet yoktu. İnsan, parmağına vurduğu çekice de sövebilirdi ve kimse “Aa, deli misin sen? Çekiçle konuşulur mu?” demezdi. Ayrıca Hüdai Ağa, konuşmaya gerçekten ihtiyaç duyan, bunu bir nevi sesli düşünme hâline getirmiş, sesli düşünme sanatım da odunla, yatak çarşafıyla, çay bardağıyla kurulmuş muhtelif diyaloglara dönüştürmekte sakınca görmeyen bir adamdı.</p>
<p>İlaveten, beğenirsin veya beğenmezsin, o bir tevekkül adamıydı. “Olacak olan olur.” der, olan her şeyi olduğu, başına gelen her şeyi de geldiği gibi kabul edip bağrına basar, kaderini evinin baş köşesinde misafir eder, sırtına da kırlent falan koyup&#160;rahat etmesini sağlardı.</p>
<p>Ve de Hüdai Ağa, dünya milletinin büyük bir ölçüsüne büyük ölçüde aykırı giden bir adamdı. “Sebepsiz kuş uçmaz.” deyip bütün sebeplerin yarattıkları sonuçlardan üstün olduğunu fark edebilmiş gani gönüllü nadir adamlardandı o. Bütün bir&#160;şehrin akıl trafiği sağdan akıp seninki soldan akıyorsa “Bende bir yanlışlık var.” dersin. Ancak Hüdai Ağa; “Bu millette bir&#160;yanlışlık var. Hepsi ters şeritte gidiyor.” diyebilen bir adamdı. İnadından, çokbilmişliğinden, küstahlığından değil; adamlığından.</p>
<p>Lâl olmasına ramak kalmış bir pepildek olduğu, “töttöttöt” diye tötürdeyerek iki kelâm etmeye çalıştığı günlerden bir gün,&#160;tesadüfe bak ki tam da Çeto’nun onun hayatına girdiği gün, Ip-likçi Camimin önündeki işportacı Aşut’a yine “töttöttöt” diye&#160;meramını anlatmaya çalışırken ne olmuşsa olmuş, dili çözülü-vermiş ve bunun pepildekliğiyle eğlenmeyi pek seven Aşutu ağzından şap şap damlayan salyalarıyla işporta tezgâhının başında&#160;donduruvermişti. Askere ancak ondan sonra gidebilmişti zaten.</p>
<p>Konuşmuştu, evet, hem de bülbül gibi. Bir azim abidesiymiş, Zeki Müren’le sidik yarıştırası varmış da çok çalışıp kendini geliştirmiş, zamanı gelince de sahneye çıkıp enfes bir İstanbul Türkçesiyle kendi kendini takdim edermiş gibi. Normal bir insan asıl o zaman delirir, değil mi? Ama Hüdai Ağa, zaten&#160;âkil bir adamken asıl o zaman daha bir akıllanmış, daha bir derinleşmişti. Nasıl ki kendini bildi bileli tötürdeyerek konuşmaya çalışmak ve kelimelerin ırzına geçmek idiyse kaderi ve o da&#160;nasıl hiç sokranmadan misafir edip bağrına bastıysa onu, şimdi&#160;de güzel konuşmayı misafir edip bağrına basacaktı elbet. Onu&#160;biraz daha fazla yüzlemiş, daha bir haşmetli ağırlamıştı, yalan&#160;yok, ama ansızın çözülüvermenin yan etkisi olsa gerek, bir susarsa bir daha konuşamayacakmış, eski günlerine dönüp töt&#160;töt edecekmiş gibi bir kaygıyı da hissedip dururdu, ne yapsın.</p>
<p>Eskiden “S ve Ş” harflerini söylese söylese “Ç” olarak söyleyebilir, “K” ve “T” harfleri arasında ayrım gözetmez, Konya’ya da Tonya, Tonya’ya da Tonya derdi. Şimdi doya doya “Konya” demeye ihtiyacı vardı. Alfabedeki birçok harfin yerine ancak yanaklarını lömbürdete lömbürdete “T” sesi çıkarabilir ve&#160;bütün “R”leri ağzında sırılsıklam birer “D”ye döndürüp lafı sözü piç ederdi eskiden ve o eski eskide kalmıştı artık. Artık tadını çıkara çıkara “R” demeye ihtiyacı vardı. Hayrı herkes misafir ederdi; zor olan şerri misafir etmekti. O da o işin üstesinden gelmişti yani. Şaka değil, Zafer Celâsun’dan, Adnan Adı-var’dan bile düzgün konuşur olmuştu bir anda. Sürat mukayesesine girmezsen Orhan Boran’dan bile düzgün. Fırsatını bulmuşken de onca senenin pepildekliğinin acısını çıkartacaktı&#160;zâr. Yan etki man etki; ota da boka da konuşacak, en başta kendini inandıracaktı ‘artık’ konuşabildiğine. Fark etmezdi onun&#160;için; konuştuğu bebektir veya köpektir. Çeto’yla gerçek bir diyalog kurabileceğine inandığı âna kadar istisna tanımaz, ölüyle&#160;de diriyle konuştuğu gibi konuşur, raftan alırken kafasına düşen bir bakır tencereyle iki saat aralıksız münakaşa edebilirdi.</p>
<p>Çeto’ya kadar...</p>
<p>Şimdi çok değilse de eskiye nispetle durağanlaşmış, suskun-laşmıştı, çünkü Çeto bunun her lâfına karşılık verdiğine göre,</p>
<p>bakarsın o bakır tencere de vıdık vıdık konuşmaya başlayıverirdi. Bütün Ramizlerin Damiz, bütün Ramazanların Damazan olduğu günleri çok geride bırakmanın sevinci, yerini yine ansızın, bir köpekle konuşuyor olduğu günlerin dağdağasına bırakmıştı. Tut sikinden vur duvara. O derece. Hem çok gülmüş,&#160;hem çok korkmuş, hem çok keyiflenmiş, hem çok tatsızlaşmış,&#160;hem her zamankinden de çok konuşma isteğiyle yanıp tutuşmaya başlamış, hem de dili birkaç kilo birden ağırlaşmıştı. Bir&#160;köpek bir insana soru soruyor, cevap alıyor, sonra onun sorduklarını cevaplıyordu falan.</p>
<p>Tekke Köyünde bir keramet dolanıp duruyordu aslında. Hü-dai Ağa’nın ‘keçileri kaçırmak’ diye etiketlediği bir keramet. Neyse ki bir müddet debelendikten sonra “Madem delirdik, tadını çıkaralım anasını satayım.” diye değerlendirmeye karar&#160;verdiği bir keramet. Adam boyu bir köpekle çatır çatır konuşmasına sebep olan, fakat “Yok canım. Olur mu hiç öyle şey?’&#160;diye kapıdan bacadan kovmaya çalıştığı bir keramet. Köpeğin&#160;de hiçbir lâfın altında kalmamasına, buna mahalle karıları gibi&#160;lâf yetiştirmesine sebep, ama bunun; “Yok yok. Cık. I-ıh.” diye&#160;görmezden geldiği, “Delirdim de ondan. Aslında böyle bir şey&#160;oluyor olamaz.” deyip kör baktığı, nadiren; “Bu delilik de pek&#160;zevkliymiş hani.” diyerek kavanozun dışını yalayıp durmasına&#160;sebep, bir kavanoz dolusu bal gibi bir keramet. Evet.</p>
<p>Bu da az anladığın değildi.</p>
<p>Çatır çatır anlaşıyorlardı aslında Çeto’yla, ama hayvanın sahiden konuşup anlaştığını bin ayrı delille görmüş olsa da, gördüklerini pek de kaale almazmış gibi yapıyor, eşek gibi kaale aldığı, hâttâ inandığı ve bu inancının pratiğinde handeyse yüksek lisansını tamamlamak üzere olduğu hâlde, teorik derslerin ilkokulunda “Çünkü delirdim çünkü.” ünitesini bir türlü geçemiyordu.</p>
<p>Car car car edip durduğu günlerden bir gün, köpeğin, keyifsiz keyifsiz kuyruğunu yere vurup; Yeter amma goyuyum. Ga-famızı beynimizi siktin yav. Bi sus yav. dediğini duyuyor, evet, duymuş gibi, duyduğuna inanmış gibi yaparak o da ona; “Dinleme be, zorla mı?” diye cevap veriyor, ama gene de işi “Bu yaşadıklarım hakikat galiba.” kanaatine bağlayamıyordu.</p>
<p>Dalmış gitmiş, kendim işe kaptırmış olduğu günlerden bir başka gün, meselâ süs biberi karığındaki kıytıklan temizlemek için tırmık lâzım oluyor, yanında yöresinde aylak aylak gezinen Çe-to’ya çoğu zaman farkına bile varmadan: “Götünü başını sallayacağına koş da şu tırmığı kap gel evlâdım.” diyor, Çeto buna; “Didin de getirmedik mi Hüdai Aa.” deyip gözden kayboluyor, on beş&#160;saniye sonra, ağzında bilek kalınlığında tırmık sapı olduğundan&#160;yarım yamalak; “Fen olfan bu kadavfızlı getivemezdin. Alfana tıv-mık.” diyerek çıkıp geliyor, Hüdai Ağa gene dalgın dalgın; “Sağ ol&#160;koçum.” deyip tırmığı alarak işine devam ediyor, az evvel ne yaşadığını ancak karığı temizleme işini bitirince fark edip ağzı bir karış açık kalıyor, “Ben gidip almışımdır o dalgınlıkla.” diyor, bunları sahiden yaşadığına hem ikna oluyor, hem de olamıyordu.&#160;Daha da ikna olamadığı kısım; hayvan ağzıyla konuşmadığı hâlde nasıl oluyordu da ağzında tırmık sapı var diye konuşması bozuluyordu? “Yok yok. Ben delirdim.” diyordu böyle zamanlarda.</p>
<p>Bir başka gün çay demlemeye kalkarken, çenesi durmadığı için; “Güzel bir çay demleyeyim de kahvaltı yapalım bu akşam.” diye mırıldanıyordu. İllâ ki bir şeylerle konuşacak ya. Ama Çeto hemen; “Ne güzel valla. Bana da bol şeker gatıp ekmek&#160;doorarız.&quot; dediği gibi ekmek kutusuna seğirtiyor, daha Hüdai&#160;Ağa kuzinenin başına varmadan o ekmeği, çay kutusunu ve de&#160;yemek yediği teneke kabı almış, masanın ayağının dibine getirip koymuş oluyordu. “Köpektir. Şartlı reflekstir.” diyordu Hüdai Ağa. “Sırdır, hikmettir, keramettir, bana sunulmuş bir nimettir.” de diyordu, ama içinden diyordu.</p>
<p>Yalan yok; can gelmişti adama. Suçüstü olmuş gibi hissediyordu kendini, o ayrı, keçileri kaçırdığına cidden inanıyordu, o da ayrı, eh, acı da çekiyordu, o hepsinden ayrı, ama insanı hayallerinde bile güldürüp eğlendirecek böyle bir durumda “Ben&#160;acı çekiyorum - Ben suçüstü yakalandım - Ben delirdim” demek bile ucundan kıyısından “Ben bayağı hoş bir macera yaşıyorum.” demek oluyordu. Bu da bir ayrıydı neticede. Macera&#160;kimi eğlendirmezdi?</p>
<p>Sık sık didişiyordu Çeto’yla meselâ ve acayip tatlı vakit geçiriyordu.</p>
<p>Yeter amma goyuyum. Gafamızı beynimizi siktin yav. Bi sus yav. Bi sen ni askerlik yaptın yav? Yeter amma goyuyum yav!</p>
<p>“Ne? Ne dedin sen? Siktin mi dedin?”</p>
<p>Didim, hee. Naapacan? Döv ecen ni?</p>
<p>Öyle zamanlarda kaşlarının her bir telini ayrı çatarak bir saate yakın tartışıyor, çekişiyordu Çeto’yla ve bu sayede hayat gayet eğlenceli bir hâle geliyordu.</p>
<p>“Hadi bir şey daha de benim askerlik hatıralarımla ilgili. Ama kötü bir şey olmasın bu sefer. Öyle de ki, ben gene sıkıldığını&#160;anlayayım. Ne gibi meselâ benim hatıralarım?”</p>
<p>Bok gibi aynı.</p>
<p>“E, yuh. Hani kötü bir şey demeyecektin?”</p>
<p>Senin askerlik hatıraların da bok gibi, naapsan içinde durmu-yo. İllâ ki de çıkaracan, ortalığa dökecen. Çıkartmadan raatlaya-mayon.</p>
<p>Kendi çapında bir mantığı vardı itin de. Hem, birini tanımak için onun götünü koklayan bir yaratıktan daha üst düzeyde bir&#160;mantık nasıl beklenirdi ki?</p>
<p>“Şensin bok. Saygısız, terbiyesiz it.”</p>
<p>“Vıyk.”</p>
<p>“Ne o? Fırçayı yiyince üleşiyorsun?”</p>
<p>Hüdai Ağa’nın evi, aslına bakarsan Çeto’nun konuştuğunun, en azından her konuşulanı anladığının deliliyle dolup taşıyordu. Şu patlıcanları o toplayıp getirmişti bahçeden meselâ. Üstelik de bir seferde incitmeden ancak bir patlıcan taşıyabildiği için hiç erinmemiş, sekiz sefer koşup gelmişti. Hüdai Ağa&#160;da inat etmiş, hayvana, ağzında boş bir hasır sepet taşısa, sonra yolduğu patlıcanları bu sepete atıp dolusuyla geri gelse öyle eşek gibi koşup durmaktan kurtulabileceğini söylememişti.</p>
<p>Al sana balcan... Hıyy... Köh köh... Gaç oldu yav?.. Daa lazım mıydı?</p>
<p>“Lâzım lâzım. Koş. Bir işe yara.”</p>
<p>İş müyim değil de... Yoruluyoz git gel git gel.</p>
<p>“Daha domates getireceksin ama.”</p>
<p>Getirriz. Tomatisin yanına biber de isten ni?</p>
<p>Gün olur, Hüdai Ağa Çeto’ya dökerdi derdini.</p>
<p>“Oğlum, senin akim farklı çalışır muhakkak. Ben içinden çıkamıyorum. Yani, sen sahiden de konuşuyor musun?”</p>
<p>Hâlâ inanmıyon nuyani?</p>
<p>“İnanmıyor değil de, inanamıyor diyelim istersen.”</p>
<p>İnanamıyon he?</p>
<p>Evet.</p>
<p>E, o zaman ne diyi gonuşuyon şimci benlen?</p>
<p>Farklı mantığı vardı itin, farklı. “Yani işte... Akıl işi değil bu. Köpekler konuşamaz falan ya.”</p>
<p>Hav hav yiter diyon he?</p>
<p>“Hak ver ama bana.”</p>
<p>Küsüverirdi Çeto.</p>
<p>“Vıyk.”</p>
<p>Çoğunlukla saatler sürmüş olan bu ‘Konuşurdun - Konuşamazdın’ müzakereleri, küsmemişse eğer, Çetonun, kan oturmuş gözleriyle adama bir daha hiç suratına bakmayacakmış gibi bakıp bakıp; “Tamam amma goyuyum. Gonuşamıyom ben. Sen hayal görüyon.” demesini, ardını dönmesini, ağzını ayıra ayıra&#160;esnemesini, sonra da havası kaçmış balon gibi kendi etrafında&#160;hızlı hızlı iki tur atıp küt diye kendini yere vurmasını takiben&#160;hızarımsı bir horultuyla son bulurdu.</p>
<p>Evet.</p>
<p>Kızından başka kimsesi yoktu hayatta Hüdai Ağa’nın; o da kendi kızı değil, ölmüş kansı Nezaket’in kızıydı. İyi kızdı. Hiç&#160;baba olmadığı için evlât nasıl sevilir, bilip bilmediğinden emin&#160;değildi ama öz evlâdı kadar sevmişti muhtemelen. Nezaket’e&#160;anlatamadıysa da böyleydi bu. Başkaydı. Çok düzgün kızdı&#160;Gülsüm. Hep özlenecek, yokluğuna hiç alışılmayacak insanlardandı. Hele Nezaket de ölüp kız ikide bir; “Gel Baba, ben&#160;de Ankara’da yalnızım. Başımda durursun.” diye telefon edip&#160;mektup yazmıyor muydu, daha da çok özlüyordu. Aslına bakarsan kızın Ankara’ya gidişinin müsebbibi de Hüdai Ağa’ydı&#160;yani. Bu da kaderin mantığıydı işte. Kendi hasretinin sebebi&#160;kendin oluyordun, başkası değil.</p>
<p>Ve de tabii Nezaket’in ölünceye kadar beddua edişinin.</p>
<p>Kız, annesinin her türlü tehdidine rağmen kocaya kaçmıştı</p>
<p>aşk meşk diyerek ve her ne halt olduysa alayı da Hüdai Ağa’nın kuvvetli desteği ve teşvikiyle olmuştu. Nezaket ömrü billah&#160;unutmamıştı bu kazığı. Son nefesine kadar günde beş vakit;&#160;“Sen yedin kızın başını Hüdai Ağa.” demiş, günün geri kalan&#160;vakitlerinde yalapşap ev işi yapmış, vıttırıvızık yemekler pişirmiş, kapı kapı komşu gezmiş, bol bol gazete, kitap okumuştu. Kadının ölürken genzinde kalan son sözü; “Aah Hüdai Ağa,&#160;sen...” olmuş, içinden atamadığı o son kısım; “... yedin kızın&#160;başını...” kısmı, o gün bu gündür Hüdai Ağa’mn imiğine gelip oturmuştu.</p>
<p>Gülsüm, iyi bir insan olma hasletini hiç kaybetmediğini göstermişti kaçıp gitmesine rağmen. Meselâ, gönlünü almaya her geldiğinde annesi suratına tükürür, kız buna rağmen bir müddet sonra bir fırsat yaratıp yeniden gelir, suratına tükürttürüp&#160;geri dönerdi.</p>
<p>Hüdai Ağa çok üzülürdü bu duruma. Nezaket üzülüyor diye değil; Gülsüm’e ayıp oluyor, ayıbı da boşver, Gülsüm kahroluyor diye üzülürdü. Şu kıza yapılmazdı şu. Normalde pek teşriki&#160;mesaileri olmamasına rağmen sırf Gülsüm için Nezaket’i epey&#160;zaman yumuşatmaya çalışmış, ama konuştuğuyla kalmıştı. Se-rinlememişti kadının yüreği. Onu da bırak, Gülsüm’ün kocasıyla beraber kaynatasıyla kaynanasını külhan ateşlerinde kemiklerine kadar yakan o meşhur hamam yangını bile insafa getirmemişti kadını. Hâttâ, ölünün arkasından konuşulmaz güya; “Oh, canıma değsin!” bile demişti kadın. Eh, aferin Nezaket! Ne oldu? Onlar öldü de sen kaldın mı bari? Affetsen günaha mı girerdin?</p>
<p>Yok yok, öyle böyle bir kadın değildi. Emile Zola’nın cinsiyet değiştirip Konya’nın Tekke Köyüne yerleşmiş hâli gibiydi. Affetmek mi? Hıh!</p>
<p>Hamam yangını...</p>
<p>Evet...</p>
<p>Gülsüm yapayalnız kalmıştı hayatta. Babası o doğmadan, annesi de kocası, kaynanası ve kaynatası gibi daha o sağken göçüp gitmişti. Hayatta tutunacak tek dalı Hüdai Ağaydı kızın ve uzanan el Ankara’daydı, tutunacak dal Konya’da.</p>
<p>Ve kız, çok açık, çok kesin bir dille talep etmeye başlamıştı son günlerde. “Baba, yanıma gelsen? Olmuyor böyle ayrı gayrı. Gelsen de tutsak birbirimizin elinden?” Nezaket’in cenazesine geldiğinden beri aynı telden çalıyordu Gülsüm. Gelsen de&#160;gelsen. İlle de gelsen.</p>
<p>“Tamam.” demişti bu da en sonunda. “Evet, pes, tamam.” Kızın yanına gidecekti, tamam. Bunun için birden fazla sebebi vardı. Kendi yalnızlığı, asıl sebebin yanında sudan sebep bile sayılmazdı. Asıl sebep, Gülsüm’ün yalnızlığıydı. O ki; “...&#160;tutsak birbirimizin elinden...” lâfının; “Gelsen de elimden tu-tuversen.” diye tercüme edilmesi gerektiğini anlayabiliyordu.</p>
<p>Eyvallah.</p>
<p>Yalnızdı Gülsüm, ve Hüdai Ağa onun davetindeki ihtiyaç imasından ziyade samimiyete vurgundu.</p>
<p>“Gel!”</p>
<p>Lâfın güzelliğine bak.</p>
<p>“Ölüyorum, imdat!” dese o kadar dokunmazdı adama.</p>
<p>Gidecekti. Kimi vardı ki hayatta? Hele işi gücü bir hâlletsin. Bağını bahçesini evini barkını hele bir elden çıkartsın... Bir de...&#160;Bir de şu köpeğe adam gibi bir çare bulsun.</p>
<p>Hep yutkunurdu burada. Çeto’ya çare mi? “Kimi kandırıyorsun sen Hüdai Ağa?” diye aşağılardı burada kendini. “Çareden kastın, köpeği birine yamamak bal gibi. Yapabilecek misin?” Yapabilecek miydi? Kıza ve kendine iyilik etmek uğruna Çeto’ya bu kötülüğü edip defolup gidebilecek miydi? Yapmak zorundaymış gibi duruyordu ama hiç de zorunda değildi. Kız orada bekliyordu, burada bu garip Çeto, başına ne geleceğinden habersiz, gözünün içine bakıyordu. “Babam.” derdi hep&#160;Gülsüm buna. Çeto ne derdi? “ Hüdai Ağa da Hüdai Ağa.” Hâttâ öyle de değil. “ Hüdai Aa.”</p>
<p>Bir de konuşuyordu it oğlu it.</p>
<p>Bir de şu öteki mesele vardı... Hadi konuşma hikâyesini bir nevi delilik sanrısı olarak görelim, öbür meseleyi ne olarak görecektik? Etli, kanlı canlı bir meseleydi ve buz gibi de hakikatti. Bu konuda yanılıyor olmasının imkân ve ihtimâli yoktu. Olamazdı.</p>
<p>Bu da mı hikmet değildi yani?</p>
<p>Bu bambaşka, son derecede özel bir durum değil miydi? Bu ona sunulmuş bir izzet-ü ikram olamaz mıydı Allah tarafından?</p>
<p>Diyelim öyle...</p>
<p>Ne zaman tötürdemekten kurtulmuştu Hüdai Ağa?</p>
<p>Çeto’nun, bunun Tekke Köyünde babasından kalan arazinin orta yerinde tötürdeye tötürdeye “Bu itin itinden natıl tıkada-at batalım?” diye düşündüğü esnada kuyruğunu sallaya sallaya&#160;gelip yavşadığı gün. O gün yanında getirdiği simitleri köpekle&#160;paylaşmış, sonra ıvır zıvır almak için çarşıya çıkmıştı. Cebinde&#160;çok az parası vardı. Bu nedenle İplikçi Camiinin önünden geçerken, ne alacaksa Aşut’un işporta tezgâhından almaya niyet&#160;etmiş, gene tötürdeyip Aşut pezevengine alay konusu olmayı&#160;da göze alarak; “Büyük deliklisinden yorgan iğnesiyle pijama&#160;düğmesi lâzım Aşut. Göster bakalım.” deyivermişti. O gün bu&#160;gündür, dili gibi Hüdai Ağa’nın pepemeliğiyle alay etme hevesi de götüne kaçmıştı Aşut’un. Yani Çeto hayatına girdiği gün&#160;hem pepelikten, hem de Aşut irtifasında bir adamın eğlencesi&#160;olmaktan kurtulmuştu.</p>
<p>Hadi bakalım... Daha?</p>
<p>Şu konuşma meselesi.</p>
<p>Düşünmek yerine tadını mı çıkarsaydı acaba?</p>
<p>Öööf öff...</p>
<p>Su ve kanalizasyon tesisatını Belediyenin kadrolu işçilerinin döşediği yıllardı. Tesisat döşenecek caddelerin insan gücüyle siper kazılır gibi kazıldığı yıllar. Vardiya şefinden asfaltı delmek için kazma yerine kompresörlü vibratör kapabi-len işçilerin kendilerini şanslı saydıkları yıllar. Bu şanslı arkadaşlarımızın ise tez vakitte dejeneratif osteoartropati marazıyla yaylı tambura döndükleri, topuklarına kadar sarkan taşaklarını çoraplarının içine sokarak dolaştıkları yıllar. Kanalizasyonun modern bir şehirleşme enstrümanı sayıldığı, gezici Ana ve Çocuk Sağlığı Merkezi ebelerinin kapı kapı dolaşarak yaptıkları halk sağlığı istatistiklerinin baş sorusunun; “Foseptik mi&#160;kullanıyorsunuz kanalizasyon mu?” olduğu yıllar. İlk kaim bağırsakları döşenirken Konya’nın altından Selçuklu İmparatorluğunun kabristanlarının çıktığı, bundan ötürü Hacettepe ve&#160;Cerrahpaşalı tıp talebelerinin AKUT misali olay yerinde bitip&#160;kompresörlü hiltilerle testislerini sallayan işçilerden üç kuruş&#160;karşılığında tam tekmil iskelet satın almaya kalktıkları, fakat&#160;en iyi ihtimâlle “Günah len günah!” avazlarıyla kovalandıkları, en kötü ihtimâlle bir güzel sopalandıkları yıllar. Kediye köpeğe, evet, sevabına evin artıklarının verildiği, Türk filmlerinde bile fifilerin, finoların henüz Hülya Koçyiğit’e, Filiz Akm’a&#160;yakıştırılmadığı, hâttâ bu sultanlarımızın ayıplanma korkusuyla kucaklarında köpekle rol yapmayı reddettikleri, vatandaşımızca, evin içinde köpek besleme illetinin yakış tırılsa yakıştırılsa kötü kadın Suzan Avcı’ya ve Lale Belkıs’a, köylü rolü yapmadığı filmlerde da Aliye Rona’ya yakıştırıldığı yıllar. Evin içine köpek almanın uğursuzluk sayıldığı, ilkokul Hayat Bilgisi kitaplarında fare tutsun diyerek köylerde vazifeten beslenen&#160;kedilerin kuyruğunun sofraya değmemesi için satırla kesildiğinin ballandıra ballandıra anlatıldığı yıllar. Tabiatıyla Hüdai&#160;Ağa’nın tutup; “Ben köpeğimi oğlum gibi severim. Yatağımda&#160;yatırır, dizimde uyuturum. Değil Ankara’ya, Uganda’ya gitsem&#160;gene yanımda götürürüm. Aynı zamanda onunla konuşabiliyorum da.” demeye kalksa, muhtemelen deli diye ağaca bağlanacağı yıllar.</p>
</body>
</html>