<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>IV</h2>

  <p>Delikanlı, güneş doğmadan uyandı. Afrika anakarasına ayak bastığından bu yana tamı tamına on bir ay dokuz gün geçmişti. Özellikle bugün için satın almış olduğu beyaz renkli Arap kılığını giyindi. Deve derisi bir halkayla sarılı türbanını başına geçirdi. Sonunda yeni sandaletlerini giyip gürültüsüzce aşağı indi.</p>

  <p>Kent hâlâ uykudaydı. Susamlı simit yiyip kristal bir bardaktan sıcak çay içti. Ardından dükkânın eşiğine oturup tek başına nargile tüttürmeye başladı.</p>

  <p>Hiçbir şey düşünmeden tüttürdü nargileyi. Çöl kokusu taşıyarak esen rüzgârın uğultusundan başka bir ses duymuyordu. Sonra, nargile içmeyi bitirince, elini ceplerinden birine soktu ve çıkardığı şeye bir süre baktı.</p>

  <p>Yüklüce bir para tutuyordu elinde. Yüz yirmi koyun, dönüş bileti ve kendi ülkesi ile şu anda bulunduğu ülke arasında bir ihracat-ithalat ruhsatı almaya yetecek kadar para.</p>

  <p>Yaşlı adamın uyanıp dükkânı açmasına kadar sabırla bekledi. Birlikte çay içmeye gittiler.</p>

  <p>"Ben bugün gidiyorum," dedi delikanlı. "Koyunlarımı almaya yetecek kadar param var. Sizin de Mekke'ye gidecek kadar paranız var."</p>

  <p>Yaşlı adam hiçbir şey söylemedi.</p>

  <p>"Hayır duanızı istiyorum sizden," diye üsteledi delikanlı. "Bana yardım ettiniz."</p>

  <p>Yaşlı adam ses çıkarmadan çay hazırlıyordu. Sonunda, bir süre sonra delikanlıya doğru döndü.</p>

  <p>"Seninle gurur duyuyorum,"dedi."Billuriye dükkânıma bir ruh verdin. Ama ben Mekke'ye gitmeyeceğim, biliyorsun bunu. Tıpkı senin koyun satın almayacağını bildiğin gibi."</p>

  <p>Kim söyledi bunu size?" diye sordu delikanlı, şaşkınlıkla.</p>

  <p>"Mektup," dedi kısaca, yaşlı billuriye tüccarı.</p>

  <p>Ve onun için hayır dua okudu.</p>
</body>
</html>
