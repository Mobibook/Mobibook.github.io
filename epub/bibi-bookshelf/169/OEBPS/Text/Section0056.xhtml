<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>XXXII</h2>

  <p>Bütün bir gün yol aldılar. Akşama doğru bir Kıpti<a href="../Text/Section0060.xhtml#Footnote0017" id="Feedback0017"><sup>[17]</sup></a> manastırına vardılar. Simyacı, muhafız takımını geri yolladı ve atından indi.</p>

  <p>"Bundan sonra sen tek başına gideceksin," dedi. "Piramitlere üç saatlik yol kaldı."</p>

  <p>"Şükran," dedi delikanlı. "Bana Evrenin Dili'ni öğrettiniz."</p>

  <p>"Çoktandır bilmekte olduğun şeyi sana hatırlatmaktan başka bir şey yapmadım."</p>

  <p>Simyacı, manastırın kapısını çaldı. Siyahlar giyinmiş bir keşiş kapıyı açtı. Simyacı ile keşiş aralarında Kıptice konuştular bir süre, sonra Simyacı, delikanlıyı içeri aldı.</p>

  <p>"Mutfağı bir süre kullanmama izin vermesini istedim," dedi.</p>

  <p>Birlikte manastırın mutfağına gittiler. Simyacı ateş yaktı, keşiş biraz kurşun getirdi; Simyacı kurşunu bir demir kapta eritti. Kurşun iyice sıvılaşınca, şu tuhaf, sarı cam yumurtasını çantasından çıkardı. Bir saç kalınlığında bir katman kazıdı ve bunu balmumuna sardıktan sonra içinde kurşun eriyiği bulunan kaba attı.</p>

  <p>Karışım kan rengini aldı. Simyacı bunun üzerine kabı ateşten alarak soğumaya bıraktı. Bu arada, keşişle kabileler savaşı hakkında konuşmaya başladı.</p>

  <p>"Bu savaş devam eder," dedi keşiş.</p>

  <p>Keşiş kızgındı. Savaşın sona ermesini bekleyen kervanlar, uzun zamandır El-Gize'ye<a href="../Text/Section0060.xhtml#Footnote0018" id="Feedback0018"><sup>[18]</sup></a> çakılı kalmışlardı.</p>

  <p>"Ama, Allah'ın dediği olur," dedi keşiş.</p>

  <p>"Amin," diye yanıtladı Simyacı.</p>

  <p>Preparat soğuyunca keşiş ve delikanlı hayranlıkla baktılar: Maden, demir kabın iç çeperlerinde katılaşmıştı, ama artık kurşun değildi. Altın olmuştu.</p>

  <p>"Ben de bir gün bunu yapmayı öğrenebilecek miyim acaba?" diye sordu delikanlı.</p>

  <p>"Bu benim Kişisel Menkıbem, seninki değil," diye yanıtladı Simyacı; "ama bunun mümkün olduğunu sana göstermek istiyordum."</p>

  <p>Manastırın kapısına geri döndüler. Simyacı orada kursu, dört parçaya böldü.</p>

  <p>"Bu sizin," dedi parçalardan birini keşişe vererek. "Seyyahlara karşı gösterdiğiniz cömertlik için."</p>

  <p>"Bu cömertliğimin çok ötesine giden bir şükran ifadesi," dedi keşiş.</p>

  <p>"Böyle konuşmayınız. Hayat söylediklerinizi duyabilir ve gelecek sefere daha azını verebilir."</p>

  <p>Sonra delikanlının yanına geldi Simyacı.</p>

  <p>"Bu da senin. Muhariplerin reisinin elinde kalan altınının karşılığı olarak."</p>

  <p>Delikanlı, Simyacı'nın verdiği altının kendi altınından daha fazla olduğunu söyleyecekti ki onun, biraz önce keşişe söydediklerini anımsadı ve hiçbir şey söylemedi.</p>

  <p>"Bu da benim," dedi Simyacı. "Çölü geçerek geri dönmek zorundayım ve kabileler arasındaki savaş hâlâ devam ediyor."</p>

  <p>Simyacı dördüncü parçayı da keşişe verdi.</p>

  <p>"Bu parça da bu çocuk için. İhtiyacı olacak olursa."</p>

  <p>"Ama ben hazinemi arayacağım," dedi delikanlı. "Şimdi çok yaklaştım."</p>

  <p>"Eminim ki bulacaksın," dedi Simyacı.</p>

  <p>"Peki bu ikinci parçayı neden veriyorsunuz?"</p>

  <p>"Çünkü, yolculuğun sırasında kazandığın paraları iki kez yitirdin. Birini hırsız, ötekini muhariplerin reisi aldı. Ben, ülkesinin atasözlerine inanan yaşlı ve boş inançlı bir Arap'ım: 'Bir kere olan bir daha asla tekrarlamaz. Amma ve lakin iki kere olan mutlaka üçüncü defa da olacaktır.'"</p>

  <p>Atlarına bindiler.</p>
</body>
</html>
