<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_9">IX</h1>

  <p class="block18">Dalgınlığa daha çok benzeyen müthiş bir hareketsizlik içinde ne kadar kaldım bilemiyorum. Kapı açılınca ürpererek davrandım. Böyle davranmam, ancak herhangi canlı bir mahlukun ölüm karşısında duyduğu tabii insiyaktan gelirdi.</p>

  <p class="block18">Bu sefer, içeriye yüzünü o zamana kadar görmediğim bir başka herif girmişti.</p>

  <p class="block18">— Nasılsınız Miss Travers? diye sordu.</p>

  <p class="block18">— Nasıl mıyım? Gördüğün gibi... Şimdi sıra sende mi orospu çocuğu?</p>

  <p class="block18">— Rica ederim, rica ederim...</p>

  <p class="block18">— Vay, bu it ahırına rica gibi insanca bir şey de mi girebilmiş?..</p>

  <p class="block18">— Adım Grebbs... Komiserim! Size burada biraz daha terbiyeli konuşmanızı tavsiye ederim Miss Travers... Şikago'ya yazdık, yazımıza cevap geldi. Pek de hırlı bir matah değilmişsiniz! Binaenaleyh, terbiyeli davranmadığınız taktirde sizi gönlümüzün istediği kadar burada tutarız... Biraz davranın... Islak betonda hasta olursunuz. Sizi şuraya oturtayım! Pek de güzelmişsiniz canım. Şeker gibi bir kadınmışsınız. Neden böyle pis işlere girersiniz anlamam ki...</p>

  <p class="block18">— Ben pis işlere girmedim. Kızımı kaçırdılar... Fazladan hiç haberim olmadığı halde, bir soygun meselesini ileri sürerek benden ödeyemeyeceğim bir parayı istediler. Birleşik Devletler'den herhangi birinde bunlara, “çocuk hırsızlığı”, “şantaj” derler. Bunu yapanlar ceza görür. Baksanıza beni ne hale getirdiler. “Komiserim” dediniz. Müfettişin şefi bulunuyorsunuz. Haydutlarla ortak olduğundan nasıl haberiniz olmaz?"</p>

  <p class="block18">— Bunlar ne biçim laflar? Bunlar için, burada beş sene hapis cezası verilir. Kanunun resmi mümessillerine nasıl iftira atabiliyorsunuz? Kendilerine itaat etmeye, hürmet göstermeye, müşkülat çıkarmamaya mecbur olduğunuzu nasıl unutuyorsunuz?</p>

  <p class="block18">— Asıl bunlar ne biçim laflar Komiser Efendi? Bana bir şey sormadılar ki... Beni hemen dövmeye başladılar. İşte size resmen müracaat ediyorum. Her maznuna 24 saat içinde bir avukat bulmaya mecbursunuz. Bana derhal bir avukat gönderin.</p>

  <p class="block18">— İyi ama 24 saat geçmedi ki... Geçmesine de daha seneler ister... Yani önümüzde henüz 10-12 saat var... Burası neresi yavrum? Burası, Punta-Blanca...</p>

  <p class="block18">— Demek siz de onlarla berabersiniz?</p>

  <p class="block18">— Ben kiminle beraber olduğumu biliyorum. Şimdi size biraz yiyecek yollayacağım! Ölmemek isterseniz biraz kuvvetlenmelisiniz. Sonra aklınız başınıza gelsin... Parayı sayar kurtulursunuz meleğim...</p>

  <p class="block18">Bir müddet sonra, içeriye tosun gibi bir oğlan girdi. Bir elinde odanın havasını bir anda zehirleyecek kadar berbat kokan çorba kasesi, ötekinde bir parça ekmek vardı.</p>

  <p class="block18">— Bunları Komiser Grebbs yolladı Miss! dedi. Benim adım Smith... Ben polis çavuşuyum. Eger kendi kendinize yiyemeyecek halde iseniz, ben yedireyim.</p>

  <p class="block18">Oğlanın sesinden çeteye dahil olmadığı anlaşılıyordu. Gözlerinde derin bir merhamet vardı.</p>

  <p class="block18">— Çalışacağım yavrum, dedim, ölmemek lazım...</p>

  <p class="block18">— Çok doğru Miss Travers... Sıcak bir şey iyidir.</p>

  <p class="block18">Çorba” dedikleri şey, siyah bir bulaşık suyundan ibaretti, içinde iki parça ezik şalgam ve birkaç tane de havuç yüzüyordu. Mamafih, sıcaklık harap vücuduma iyi geldi."</p>

  <p class="block18">Çorbayı bitirdikten sonra:</p>

  <p class="block18">— Siz, dedim, onlara benzemiyorsunuz Mister Smith...</p>

  <p class="block18">Yüzüme uzun uzun ve acıyarak baktı. Bir şey söylemek istedi.</p>

  <p class="block18">Fakat nedense vazgeçti. Ben gözlerimi kaçırarak ihtiyatla sordum:</p>

  <p class="block18">— Charly isminde bir arkadaşım vardı, ne oldu? Ona da mı böyle yaptılar?</p>

  <p class="block18">Sualimi bitirirken kendi kendime gizlice güldüm. Bu da namussuzun birisi olmasaydı, bu haydut ininde ekmek parası kazanmaya çalışmaz, ya fenalığın önünü almaya çalışır, yahut istifa edip defolurdu.</p>

  <p class="block18">Smith:</p>

  <p class="block18">— Arkadaşınızı hiç merak etmeyin Miss, dedi, onu bu akşam salıverecekler... Komiser Grebbs'le Müfettiş konuşuyorlardı da, onlardan işittim.</p>

  <p class="block18">— Peki ya ben? Benim için bir şey söylemediler mi?</p>

  <p class="block18">— Sizin için bir şey duymadım.</p>

  <p class="block18">Kucağımda duran çorba kasesini aldı. Sıcak çorba iştahımı açmıştı. Ayrıca dayanılmaz bir susuzluk hissediyordum.</p>

  <p class="block18">Evvela su istemeyi münasip gördüm. Çavuş Smith derhal gitti, kocaman bir şişe su ile geri döndü:</p>

  <p class="block18">— Sürahi bulamadım, dedi, bununla içersiniz... Kapıya doğru baktı. Şunu da alın, diye bir küçük şişe uzattı. İçinde biraz viski var. İyidir. Fakat görmesinler. Ben çıkınca içip şişeyi bir tarafa saklayın. Yakında geleceklerini zannetmem ama olsun... Sesini alçaltarak: Bunlar hep rezil adamlar Miss Travers, bunlar hep namussuz.</p>

  <p class="block18">Viskiyi kafama diktim, kendime işkence eder gibi nefes almadan sonuna kadar çektim. Gözlerime bir ateş doldu. Gırtlağımdan mideme doğru sanki alev seli indi.</p>

  <p class="block18">Şişeyi Smith'e uzattım:</p>

  <p class="block18">— Mersi Smith, dedim, bu iyiliğini hatırlayacağım...</p>

  <p class="block18">— Bir şey değil Miss Travers... Yaman içiyorsunuz...</p>

  <p class="block18">Gülümsedi. Odadan çıkıp gittiği halde, bu gülümseme sanki buranın pis havasını değiştirmek için benim yanımda kalmıştı.</p>
</body>
</html>
