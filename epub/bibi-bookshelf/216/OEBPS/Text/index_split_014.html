<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_15">X</h1>

  <p class="block18">Şimdi, maceramızın bundan sonraki inkişafını anlayabilmek için, arada vuku bulmuş olan gayet mühim bir hadiseyi hikaye etmeliyim.</p>

  <p class="block18">Pete Vea isimli melezin oturduğu çöldeki köy harabesinden uzaklaşırken, biraz tedbirli davranmış olsaydık birisinin bizim bağlı bıraktığımız hayduıu ziyaret için kulübeye girdiğini görecektik, demiştim.</p>

  <p class="block18">Bu adam, içeri girip melezin sımsıkı bağlı olarak baygın yattığını görünce, ne şaştı, ne de telaşlandı.</p>

  <p class="block18">Sanki bu hal, gayet tabii imiş gibi, herifin yatağına uzanıp birbiri arkasına sigara içmeye başladı. Sanki buraya sadece dinlenmeye gelmişti. O kadar sakin ve rahattı. Nitekim, hiçbir şey araştırmadan, meleze bir şey sormaya lüzum görmeden, tanyerinin ağarmasını bekledi. Ortalık aydınlanmaya başlayınca, melezin bağlarını gözden geçirdi, kendi kendine çözemeyeceğine kanaat getirdi.</p>

  <p class="block18">Dişlerinin arasından:</p>

  <p class="block18">— Mükemmel, dedi. Dışarıya çıktı. Arka taraftan kırmızı bir kayanın arkasına çektiği otomobiline doğru yürüdü.</p>

  <p class="block18">Bir saat sonra, o da bizim kaldığımız otele inmişti. Adını, Mister Thompson diye kaydettiren bu adam, Polis Müfettişi ile uzun boylu haydudun beni keyifle dövdükleri müddetçe uyudu.</p>

  <p class="block18">Uyandığı zaman, yine yarım paket sigarayı arka arkaya içti. Giyindi. Bavulunu açıp içinden ceketinin altına, sol koltuğuna asılacak meşin tabanca kılıfını çıkardı. Kılıfa 45'lik bir kocaman Colt tabancası yerleştirdi. Suratı her zamanki gibi asık, kamını doyurmak üzere, otelin holüne indi. Uzun boylu, geniş omuzlu, yüzünün çizgileri derin ve sertti. Ismarladıklarından, çok iştahlı bir adam olduğu anlaşılıyordu. Mavi gözlerinde zaman zaman parlayan, keyifli ve aynı zamanda zeki pırıltılar vardı.</p>

  <p class="block18">Pek şık bir adam sayılmazdı. Fakat giydiği basit elbise, kendisine yaraşıyordu. Zaten koltuğunun altına astığı kocaman cebel topuyla daha fazla şık olmasına da imkan bulunamazdı...</p>

  <p class="block18">Yemekten sonra üst üste dört tane koyu kahve içti. Sonra pencereden dışarısını seyrediyor gibi dalmış görünerek etrafına kulak verdi. Çünkü herkes durup dinlenmeden bizim tevkifimizden bahsediyordu.</p>

  <p class="block18">Nihayet Mister Thompson, dedikodu dinlemeyi kafi görmüş olacak ki, yediklerinin parasını öderken, garsonun avucuna bahşişten ayn, iki tane on dolarlık banknot sıkıştırdı. Bu suretle, asıl öğrenmek istediğini öğrendikten sonra kalktı. Asansöre bindi.</p>

  <p class="block18">Odasının bulunduğu ikinci kata çıkacak yerde, yoluna devam ederek üçüncü kata vasıl oldu. Bizim küçük kızın merak ve korku içinde beklediği yatak odamızın kapısını vurdu.</p>

  <p class="block18">Kay, hafif bir çığlık kopararak ne yapacağını bir an düşündü. Sonra, çaresiz gidip kapıyı açtı.</p>

  <p class="block18">Mister Thompson içeri girdi:</p>

  <p class="block18">— Sakın korkmayın, küçük! diye gülümsedi. Size düşman değilim. Biraz konuşmamız lazım.</p>

  <p class="block18">—Kimsiniz? Benimle ne görüşeceksiniz?</p>

  <p class="block18">—"İsmim Thompson'dur. Asıl işim muz ticareti... Yani ben buralarda muz toplar, başka yerlerde satarım. Iş icabı gezdiğim için birçok enteresan vakalarla karşılaşırım. Meraklıyımdır da... Bu sebeple üstüme elzem olsun olmasın, bazı hadiselere karışırım. Arkadaşınız Miss Travers var ya... Kendisi, benim eski dostlarımdandır. Şikago'da doğrusu, çok tatlı günler geçirdik. Demin aşağıda, tevkif edildiğini işittim. Son derece müteessir oldum. Garson, sizin burada olduğunuzu haber verince, “Hele bir bakayım! Acaba yardımım dokunabilir mi?” diye düşündüm."</p>

  <p class="block18">— Çok iyi düşünmüşsünüz Mister Thompson...</p>

  <p class="block18">— "Şu halde mutabıkız. Evvela size şunu söyleyeceğim. Sakın odanızdan çıkmayın. Herhangi bir hadise olursa, yahut aklınıza bir şey gelirse bana söylersiniz. Ben alt katta 26 numaradaydım Pardon! Az kalsın unutacaktım. Birisi size, beni nereden tanıdığınızı sorarsa, “Eski ahbabımızdır. Aile dostumuzdur” dersiniz. Ne demek istediğimi iyice anladınız mı?"</p>

  <p class="block18">— Anladım efendim.</p>

  <p class="block18">— Pekala. Ben şimdi harekete geçeceğim... Miss Travers'ın serbest bırakılması için elimden geleni yapacağım. Umarım ki, bir şeyler becereceğiz. Beyhude yere telaşlanmayın, üzülmeyin diye sizi rahatsız ettim Miss Kay Sullivan...</p>

  <p class="block18">Mister Thompson, sadece bunlan söyleyerek dışarı çıktı. Merdivenden indi. Garajdan otomobilini aldı.</p>

  <p class="block18">Polis dairesine geldiği zaman, Grebbs'in otomobili henüz köşeyi dönmemiş bulunuyordu. Mister Thompson bunun arkasına takıldı.</p>

  <p class="block18">Kanun mümessilinin Joe Scalona'nın batakhanesine gittiğini, otomobilini bir kenara çekip içeri girdiğini görünce muntazam dişlerini göstererek gülümsedi.</p>

  <p class="block18">Vücudum biraz kendisine gelmiş olmalı ki, açlığımı şiddetle hissetmeye başladım. Mamafih, eğer üzerine uzanacak temiz bir tahta döşeme bulsaydım, karın doyurmaktan evvel, uyumayı tercih ederdim. Ben bunları düşünürken Çavuş Smith tekrar içeri girdi. Yakışıklı Çavuş'un bana cesaret veren gülümser yüzünden evvel, elindeki sandviçi gördüm. Üst üste yutkundum.</p>

  <p class="block18">Çavuş, en az 20 sente satılan kocaman sandviçi uzattı:</p>

  <p class="block18">— Hele şunu da bir kere yutuverin, dedi, kuvvetlenmelisiniz...</p>

  <p class="block18">— Teşekkür ederim Mister Smith... Bu iyiliğinizi...</p>

  <p class="block18">— Aldırmayın canım Uğradığınız haksızlığa mani olamadığım için, ben size karşı mahcubum.</p>

  <p class="block18">Ben, sandviçi yerken. Çavuş rahatsız rahatsız bekledi. Hakikaten hicap duyduğu, her halinden belli oluyordu. Sandviçten sonra, arka cebinden yassı bir şişe çıkardı:</p>

  <p class="block18">— Birkaç yudum da viski buyurun, dedi, en iyisinden değilse de...</p>

  <p class="block18">— Zarar yok. Zarar yok.</p>

  <p class="block18">— Size yardım ettiğimi duymasınlar. Ne kadar üzüldüğümü bilemezsiniz. Yakında dört senem tamamlanıyor. Bir kere komiser muavinliğini elde etsem, ben onlara göstereceğim... Lakin ne çare. Şimdi emir kuluyum.</p>

  <p class="block18">— Ben halden anlarım. İcabederse onların yanında size çıkışırım... Bunlar ne biçim adamlar kuzum? Bizim Şikago'da da çetelerle işbirliği eden polisler, komiserler, müfettişler kıyamet gibidir, fakat hiç değilse bunlar hadlerini bilirler. Anlaşılan, burada yaptıkları şimdiye kadar yanlarına kâr kalmış. Eğer sizce bir mahzur yoksa, bu bir milyon meselesini biraz anlatır mısınız? Neyin nesi?.. Milyon nasıl kayboluyor? Tahkikat ne merkezde?</p>

  <p class="block18">— Esasında burada herkes, bu tahkikatı kendi menfaatine göre yaptığı için, bizim gibi küçük memurlar hiçbir şey öğrenemiyor. Evvela ortadan kaybolan hususi polis hafiyesi, aynı bankanın muhafaza memuru çaldı,' dediler. Halbuki, zaten Meksika'dan geliyorlardı. Böyle bir iş yapacak olsa Hududun ötesinde becerir, bu tarafa hiç geçmezlerdi.</p>

  <p class="block18">— Diğer memur?</p>

  <p class="block18">— Öteki memur da kaybolan zavallı gibi son derece namuslu bir adamdı. Zaten bu sebeple banka, bunun hakkında şikayetçi olmadı ya...</p>

  <p class="block18">— Peki, ya köy harabesinde oturan Pete Vea adlı melez.</p>

  <p class="block18">— Onun ne namussuz olduğunu ben bilirim. İki sent için beş kişiyi tereddütsüz öldürür. Hakkında kaç kere, kaç işten şikayetçi geldi. Yerinde bir başkası olsaydı çoktan asarlar, yahut memleketten sürüp çıkarırlardı. İşlerine yaradığı için göz yumuyorlar. İlk fırsatta ne yapacağım bilir misiniz? O namussuzu bir ağaca saracağım, şarjörümdeki bütün kurşunlar tükeninceye kadar üzerine ateş edeceğim.</p>

  <p class="block18">— İnşallah! dedim ama burasının garip bir memleket olduğunu da düşünmemezlik edemedim.</p>

  <p class="block18">Tam orman kanunu ile yaşanan bir yer... Bizim Şikago da böyledir. Lakin hesaplaşma daha ziyade, kanun dışı kalmış adamlar arasında vuku bulur. Burada namuslular da öldürmek taraftan, namussuzlar da...</p>

  <p class="block18">Çavuş Smith, üçüncü viski yudumundan sonra şişeyi cebine soktu. Bu sefer bana iki sigara takdim etti:</p>

  <p class="block18">— Birbiri peşinden yakarsınız, diye çakmağını çıkardı, eğer komiser Grebbs, yahut Müfettiş Burns veya diğerlerinden birisi gelirse, yalancıktan hastalanmış gibi görünün. Bilhassa küfür etmekten vazgeçin. Bunlar öfkelendiler mi, kudurmuş köpeğe dönerler. Buradan nasıl olsa çıkacaksınız. Perişan bir halde tahliye edilmekte hiçbir fayda yok.</p>

  <p class="block18">"Tekrar teşekkür ettim. Çavuş, beni yalnız bıraktığı zaman üstümün başımın, saçlarımın, yüzümün berbatlığını düşündüm. Entarimin etekleri yırtılmış, herkesin “fevkalade” dediği bacaklarım, meydanda kalmıştı. Her ne kadar kırbaç izlerinden, derim yaban eşşegi derisi haline gelmişse de, Çavuş Smith'in kıymetli merhametinde bu yan çıplaklığımın da tesiri olsa gerekti."</p>

  <p class="block18">Bacaklarımı altıma alarak tahta koltuğa yerleştim. Başımı arkaya dayayıp uyumaya çalıştım. Ben umumiyetle insanları seviyordum. Bu sevgi, tabii ve iyi bir şeydi. İnsanları tabii bir hisle seven bütün hemcinslerim gibi kinim de müthiş oluyordu. Şimdi harap bir vücutla bir tahta koltukta uyumaya çalışırken, intikam hırsım kuvvetini kaybetmeden çıkmayı, bu heriflerle başka şanlar altında karşılaşmayı istiyordum. Bu işi en huysuz adamlara dahi beğendirecek kadar ustalıkla ve insaf etmeden başaracağımı Şikago'da bilmeyen yoktur.</p>
</body>
</html>
