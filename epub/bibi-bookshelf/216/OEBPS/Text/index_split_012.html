<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_13">VIII</h1>

  <p class="block18">Bir aralık durarak vaziyeti gözden geçirdik. Şimdilik Joe ve çetesinden korkacak bir şeyimiz kalmamıştı. Küçük de olsa bir kasabada güpegündüz bize bir kötülük yapamazlardı. Biz de olup bitenlere ve karşımızdakilerin ne mal olduklarına akıl erdirmiştik.</p>

  <p class="block18">En sonunda arkadaşlara sordum:</p>

  <p class="block18">— Şu halde, otele dönüp birer banyo yapmakta, biraz uyumakla, ancak ondan sonra Şikago'ya doğru yola çıkmakta hiçbir mahzur görmüyorsunuz değil mi?</p>

  <p class="block18">— Görmüyoruz.</p>

  <p class="block18">Bu kararı verir vermez, yola devam ettik. Ve otele saat beşe doğru vasıl olabildik.</p>

  <p class="block18">Banyolardan sonra, Charly kendi odasına gitti. Ben de küçük kızımı koynuma alıp yattım. Fakat umduğum gibi hemen uyuyamadım. Birkaç bavul elbiseyi gözden geçirip Şikago yolunu tutmamakla hata mı ettiğimi uzun uzadıya düşündüm. Sigaraları birbiri üzerine içiyor, hadiselerin muhtemel inkişafını tahmine çalışıyordum.</p>

  <p class="block18">Kızım çoktan uyumuştu. Onu uyurken seyrettikçe hâlâ tehlikede bulunması karşısında içim titriyordu.</p>

  <p class="block18">Belki on altıncı sigarayı söndürmüş, bir yenisini yakmıştım ki, koridorda ağır ayak sesleri duyuldu. Bu ayak sesleri yaklaştı. Kapımız vuruldu. Kalın bir ses:</p>

  <p class="block18">— Polis! Kanun namına açın şunu! diye bağırdı.</p>

  <p class="block18">Eskiden beri alışık olduğum ilk hareketi yaptım. Komodinin üzerinde duran tabancalarımı kavradım. Kızı uyandırdım.</p>

  <p class="block18">— Ses çıkarma! diye fısıldadım, şunları sakla bakalım.</p>

  <p class="block18">— Ne var? Ne oluyor?</p>

  <p class="block18">— Kes... Sakla şunları... Uyku taklidi yap.</p>

  <p class="block18">Kız da aynı alışık hareketle silahları geceliğinin altına, bacaklarının arasına soktu.</p>

  <p class="block18">Dışarıdaki ses daha öfkeli, daha sert olarak kükredi:</p>

  <p class="block18">— Açacak mısınız? Yoksa kıralım mı? Kanun namına diyoruz! Kanun namına!</p>

  <p class="block18">— Durun canım! Geliyorum...</p>

  <p class="block18">Pijamalarımın üzerine bir sabahlık geçirerek ağır ağır yürüdüm. Kapıyı açtım. İkinci feryatta, sarhoş Polis Müfettişi Burns'un sesini tanıdığım için karşımda kimi bulacağımı kestirmiştim. Fakat koca öküzün, maiyetine iki tane eşşek alarak geleceğini tahmin edememiştim.</p>

  <p class="block18">Önde Müfettiş Burns olmak üzere, derhal içeri girdiler. Müfettiş, şapkasını ensesine yıktı. Ellerini beline koyarak etrafa kibirli kibirli baktı. Sonra hakir gören bir tavırla:</p>

  <p class="block18">— Senin adın Travers mı? diye sordu ve cevap beklemeden devam etti:</p>

  <p class="block18">— Kanun namına Polis Dairesi'ne çağırıyorum. Juanella Rilson adındaki bir kadını yaralamak suçuyla itham ediliyorsun.</p>

  <p class="block18">İşte buna şaşmıştım. Bizim Şikago'da birbirimizi polise şikayet etmek âdeti yoktu. Filhakika, polise çalışanlar, arkadaşlarını, dostlarını gammazlayanlar çoktu ama iki taraf birbirleriyle boğuşurken, polisteki ahbapları işe karıştırmaz, böyle bir hareketi kendisine hakaret sayardı. Polis, el altından ihbarlar ve jurnallarla harekete geçirilir, kendisinden böyle istifade edilirdi. Halbuki Joe, kansına yapılan hakaretin öcünü polis vasıtasıyla almayı münasip görmüştü. Belki de haklıydı. Maşa dururken elini niçin yakacakmış?..</p>

  <p class="block18">— Peki! dedim, müsaade edin de giyineyim...</p>

  <p class="block18">— Derhal! Hem de gözümüzün önünde...</p>

  <p class="block18">— Gözünüzün önünde mi? Bu da ne demek?</p>

  <p class="block18">— Uzatma. Ben Şikago numaralarına gelmem. Sizin gibi bir mahluku tek başına bırakacak kadar budala değilim.</p>

  <p class="block18">Bu esnada, uzun boylu, zayıf Hafiye çenesiyle yatağı göstererek Müfettiş'e sordu:</p>

  <p class="block18">— Birisi daha var! Kaldıralım mı?</p>

  <p class="block18">— Hayır! İstemez! Kim olduğunu biliyorum. Bana döndü:</p>

  <p class="block18">— Hâlâ giyinmedin mi? Haydi sallanma.</p>

  <p class="block18">Gülümsediğimi fark ettirmemek için, arkamı biraz döndüm. Sabahlığımı yavaşça çıkardım. Sonra pijamamın ceketini, daha sonra da pantolonumu attım. Anadan dogma çıplak, karşılarına dikildim. Uzun Hafiye, sırtına demirle vurulmuş gibi ıslak ve derin bir ses çıkardı. Çıplaklığım her zaman ve ilk ağızda erkeklerin üzerinde bu tesiri yapıyordu. Sarhoş Müfettiş'in de gözleri yuvalarından fırlamıştı. Suratının kırmızılığı morardı. Dudakları titremeye başladı.</p>

  <p class="block18">Yapayalnızmışım gibi sükunetle giyinmeye başladım. Kısa boylu Hafiye, Meksika lisanıyla:</p>

  <p class="block18">— Amma kıyak kan haa... dedi, aynalı kan...</p>

  <p class="block18">Müfettiş, ağzı su ile dolu imiş gibi ıslak bir şeyler püskürerek:</p>

  <p class="block18">— Sus!.. Sana bir şey sormadım!.. Kes sesini! diye çıkıştı.</p>

  <p class="block18">Nihayet sırtıma ince bir dökar alarak çıkmaya hazırlanmış oldum. Karyolaya yaklaştım. Gözlerini kocaman kocaman açarak beni seyreden sevgili kızımın üstüne eğildim:</p>

  <p class="block18">— Hiç merak etme Kay! dedim. Otelden ayrılma... Ben hemen döneceğimi umuyorum. Bu kadar saçma bir iftirayı ömrümde duymadım...</p>

  <p class="block18">— Charly nerede?</p>

  <p class="block18">Bizim Gorili işte bu söz üzerine hatırlatmıştım.</p>

  <p class="block18">Müfettiş:</p>

  <p class="block18">— Aşağıdaki ayı mı? diye sordu. Merak etme dişi sinek, onu da götürüyoruz.</p>

  <p class="block18">Charly aşağıda, bir polisin nezaretinde bekliyordu, ikimizi de itip kakarak otomobillerine bindirdiler.</p>

  <p class="block18">Ancak öğleye doğru, kapatıldığım hücreden alındım. Dar bir koridoru geçtik. Burada ayyaş Müfettiş Burns ile uzun boylu Hafiye'den başka kimse yoktu.</p>

  <p class="block18">Kapı kapanıp gardiyan uzaklaşınca uzun boylu haydut:</p>

  <p class="block18">— İşte nihayet karşımıza geldi şef! diyerek fena fena güldü. Bu mal, Şikago'da epey namlı imiş, öyle mi?</p>

  <p class="block18">— Namlı ya... Pek namlı... Bu sebeple, biz de namına layık bir şekilde hareket edeceğiz. Bu küçücük hudut kasabasında, kanunsuz işler yapılıyor diye ötede beride bize iftira edilmesini istemem. Her şey nizamında cereyan etmeli... Binaenaleyh, şu yavruyu bir güzel bağla bakalım.</p>

  <p class="block18">“"Bağla!” sözünü hiç beğenmemiştim. Fakat mukavemet imkânı yoktu. Uzun herif, beni yüksek arkalıklı bir tahta koltuğa oturttu. Ellerimi dirseklerime kadar koltuğun kenarlarına, başımı da arkasına bağladı. Sonra ipin ucunu birkaç kere dizlerimden ve bacaklarımdan geçirdi. Çekip şiddetle sıktı. Düğümü attığı zaman gözlerimi oynatmama bile imkan kalmamıştı. Adının Donovan olduğunu bu esnada öğrendiğim uzun Hafiye, işini bitirince bir adım geri çekildi. Yaptığı tabloyu zevkle seyreden bir ressam gibi gözlerini kısarak beni süzdü:</p>

  <p class="block18">— Tamam şef! dedi, şimdi buyurun. Biz bu bağlama usulünü Brezilya Pampaları'nda öğrendik...</p>

  <p class="block18">— Pek övünme kenef direği! diye bağırdım. İkiniz de miskin birer maymun olmasanız bir kadından bu kadar korkmazsınız.</p>

  <p class="block18">Sözümü yeni bitirmiştim ki, boynuma siyah bir şey şiddetle çarptı. Bu darbe ile gözlerim bir an kapanıp açıldı. Nefesim kesildi, tepeden tırnağa depreme uğramış bir tahta ev gibi sarsıldım. Meğer, Müfettiş Burns hazırlanmış, lastik sopayı arkasına saklamıştı.</p>

  <p class="block18">İkinci darbeyi, öteki taraftan yine şah damarımın üzerine yedim. Bu sefer kırmızı bir perde yavaş yavaş gözlerimi kapattı. Bu kırmızı perdenin arkasında, ayyaş Polis Müfettişi Burns'ün hayali, simsiyah farkediliyordu.</p>

  <p class="block18">Bundan sonra ince bir kırbaçla uzun boylu Hafiye de işe karıştı. Kalın sopanın her vuruşunda bütün vücudum yekpare olarak sarsılıyor, adeta ölüme doğru gidip geliyor, ince kırbacın her şaklayışın da ise derimin bir tarafı ateşe değdirilmiş gibi yanıyordu.</p>

  <p class="block18">Namussuzların bu işi sanat haline getirdikleri meydandaydı Bundan ayrıca zevk duyduklarını da saklamıyorlardı.</p>

  <p class="block18">Arada sırada gülüştüklerini, latifeler ettiklerini duyuyordum.</p>

  <p class="block18">Mesela, Müfettiş Burns:</p>

  <p class="block18">— Kalın sopa iyidir, diyordu, şanına layığı budur. Böyle dirseğe değince, nasıl? Kıçına elektrik cereyanı verilmiş gibi olmuyor mu şekerim? Yüreğin hop hop oynamıyor mu?</p>

  <p class="block18">— Asıl benimki daha makul şef! Baksana yedikçe kafasından türkü söylüyor. Bu türkü, teşekkür türküsüdür... Şikagolular, bir yemeği pek sevdiler de tekrar istediler mi bu türküyü çağırırlarmış... Rahmetli büyükannem söylemişti. Ben bilirim... Peki yavrum. Sen misafirsin. İstediğin kırbaç olsun... Buyur.</p>

  <p class="block18">Donovan böyle diyerek yağlı sırımı boynuma, baldırlarıma var kuvvetiyle doluyor, her geri çekişte sanki etlerimi koparıyordu. Bir aralık, böylece öldürüleceğimi düşünerek hakikaten korktum. Bu korku, son kuvvetimi de alıp götürdü. Tavan, döşeme birbirine karıştı. Ağzımın içinde, insanların bayılmak üzereyken duyduktan acılığı hissettim ve bayıldım.</p>

  <p class="block18">Baygınlığım ne kadar sürdü bilmiyordum. Kendime gelirken, uzaktan uzağa bir su şırıltısı işitiyordum. Rüyada gibiydim. Nihayet çenelerim birbirine vururken, aklım başıma geldi. Herifler, suratıma büyük bir maşrapa ile su çarpıyorlardı. Gözlerimi açtım. Müfettiş Burns:</p>

  <p class="block18">— Amma da tabansızmışsın hanım sultan! diye kahkahalarla güldü. Tadını kaçırdın ama... Biz yeni başladık ayol! Daha işin başlangıcındayız! Dur bakalım!</p>

  <p class="block18">Öteki de hayvan gibi sırıttı:</p>

  <p class="block18">— Dua et ki, dedi, güzel suratına vurmuyoruz! Sonra, kırbaç izleri iyidir, insanı yaban eşşegine benzetir. Bizim buralarda dişi yaban eşşegi pek makbüldür pek...</p>

  <p class="block18">— Namussuzlar... Hergeleler... Deyyuslar... diye inledim.</p>

  <p class="block18">— Hah! Aklı başına tamamıyla geldi şef! Baksana bizi tanıdı. Kızım, biz bu söylediğin insanlarsak, milyondan hissemizi nasıl inkar edersin. Ben başlıyorum Reis. Sen istersen biraz seyret.</p>

  <p class="block18">Kırbaç, tekrar yılan ıslıkları çıkararak kollarıma, bacaklarıma dolanmaya başladı. Elbiselerim parça parça olmuştu. Kırbacın değdiği yerler tutuşmuş gibi yanıyor, bir ikisi de fena halde kanıyordu.</p>

  <p class="block18">"Üç kere bayıldım. Üç kere su dökerek ayıktılar. Artık hiçbir şey hissetmez olmuştum. Sadece içimin içinde bir yerin, küçücük ve ince bir yerin kesilmiş bir damar gibi attığını hissediyordum. Bu atan şey, dünyadaki bütün insanlara yetişecek kadar müthiş bir öfke olabileceği gibi, dünyadaki bütün insanları bir anda öldürebilecek kadar dayanılmaz bir ümitsizlik de olabilirdi Nihayet yüreğimde insanlığa ve şuura ait bir küçücük nokta kaldığını fark ettim. Bu küçücük nokta, intikam almaktı. “Eğer ölür gidersem... Eğer öcümü almadan geberirsem... Yuh olsun!... Yuf olsun bana...” diyordum. Nihayet bu kadar namussuzluğu kafi görmüş olacaklardı ki, üçüncü ayılmadan sonra keskin bir bıçakla bağlan kestiler. Ben, şuursuz bir çırpınma ile kendimi yüzükoyun beton döşemeye attım. Orada, çamurlu suyun içinde öylece kaldım."</p>

  <p class="block20" id="calibre_pb_12">"Gülüşe gülüşe çıkıp kapıyı şiddetle örttüler. Sahi olup olmadığını anlamak için başımı kaldırmaya çalıştım. Vücudum iğneler üzerinde yatıyormuş gibi tepeden tırnağa sızladı. Yine ölüm korkusuna yakalandım. Yine insan üstü bir ceht göstererek kendimi toplamaya çalıştım, “intikam almadan ölmek yok. Öcünü almadan nasıl ölebilirsin, Çifte Tabancalı Kadın?..” diye söylendim."</p>
</body>
</html>
