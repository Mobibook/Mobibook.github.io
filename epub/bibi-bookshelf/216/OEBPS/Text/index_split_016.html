<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_19">XII</h1>

  <p class="block18">Gecenin içinde, tenha asfalttan uçarak yakın kasabalardan birisine yetişmek işten bile değildi. Telefon hatlarını da boş buldum. Derhal Şikago ile konuşmaya başladım. Şansa da bakın ki kimi aradımsa aradığım yerde hemen karşıma çıkıyordu. İcap edenleri söyledikten sonra kasabanın meydanındaki meyhanenin önüne arabayı çektim. Soğuk süt ısmarladım ve sigara içerek Şikago'dan gelecek havadisi beklemeye başladım.</p>

  <p class="block18">Aradan üç saat ancak geçmişti ki, tamamıyle uyumuş olan bu çöl kasabasını sarsan bir otomobil sesi duyuldu. Araba, benim arabanın yarıma gelince, frenlerin patlaması ihtimaline zerre kadar aldırmadan durdu.</p>

  <p class="block18">Kiss yere atladı. Kapıda karşılaştık:</p>

  <p class="block18">— Nedir? Ne oluyor? diye öfkeyle sordu.</p>

  <p class="block18">Eski pardösüsünün altında kullanmaktan her zaman zevk duyduğu küçük mitralyözü farkediliyordu.</p>

  <p class="block18">— Kaç kişisiniz? diye sordum.</p>

  <p class="block18">— Ben, bir de Jack... Delikanlılardan üç kişi getirdik. Yetmez mi?</p>

  <p class="block18">— Nasıl yetmezmiş?.. Biz, bu kuvvetle Meksika'yı zaptederiz! Sen benimle gel... Yolda meseleyi anlatırım. Jack öteki arabayı sürsün!</p>

  <p class="block18">— Olur!</p>

  <p class="block18">iki araba, peşpeşe asfalta daldık. Sabah olmadan Punta-Blanco denilen haydut yuvasına yetişmek istiyordum.</p>

  <p class="block18">Meseleyi Kiss'e etrafıyla anlatmıştım. Eskiden beri çok az konuşan Kiss, dinlerken:</p>

  <p class="block18">— Vay canına!</p>

  <p class="block18">— Hay anasını...</p>

  <p class="block18">— Hele namussuzlar... deyip duruyordu. Ne yapmamız icap ettiğini de söyledim.</p>

  <p class="block18">— Mutabıkız, dedi, yahu ne iş! Bunlar, Şikago'yu haritadan silindi mi zannediyorlar? Vallahi şaştım.</p>

  <p class="block18">Tanyeri ağarmak üzere idi ki arabaları mahpushanenin kapısında durdurduk.</p>

  <p class="block18">Nöbetçi:</p>

  <p class="block18">— Kimdir o? diye sordu.</p>

  <p class="block18">Kiss yaklaşarak:</p>

  <p class="block18">— "Polis! dedi ve aynı zamanda Şikago'da çok meşhur olan karmanyolacı vuruşuyla gırtlağına vurdu. Herif, “gık” diyemeden yere yıkıldı. Arkadan gelenlerden birisi tabancasını aldı. Ellerini ve ağzını bağladı."</p>

  <p class="block18">Kapıyı çaldık. Gardiyan da aynı suali sorup aynı cevabı aldı. Kapı aralanır aralanmaz, Jack, mitralyözünü herifin göğsüne dayadı.</p>

  <p class="block18">— Çifte Tabancalı Kadın'ı almaya geldik maymun suratlı! dedi, nerede bizim Hopy?</p>

  <p class="block18">Herifin korkudan dili tutuluverdi. Çeneleri birbirine vuruyordu.</p>

  <p class="block18">Kiss de kendi mitralyözünün burnunu boş böğrüne sokarak bağırdı:</p>

  <p class="block18">— Miss Travers nerede? Anahtarlar üzerinde mi? Gidiyorsun yüreksiz, bitiyorsun!</p>

  <p class="block18">Silahşorlarımızdan birisi tabancayı çekip aldıktan sonra bir saniyede anahtarları buldu.</p>

  <p class="block18">— Yol göster! diyerek anahtar destesini ensesine indirdi. Herifi tekme, yumruk koridora soktuk...</p>

  <p class="block18">Ben, gürültüyü işte bu sırada işittim. Kiss'in gür sesi:</p>

  <p class="block18">— Neredesin Hopy?.. Ses versene kız! diye bağırıyordu. Sevincimden dizlerimin bağı kesilmiş, boğazım kurumuş olmalı ki, ne kalkabiliyorum, ne de “Buradayım! Burada!” diye bağırabiliyordum."</p>

  <p class="block18">— Biz geldik Hopy... Biz geldik...</p>

  <p class="block18">"Bu da Şikago'da “Şaka bilmez” diye anılan Jack'in insana emniyet veren ciddi sesiydi."</p>

  <p class="block18">Kapı açılınca bizimkilere doğru atılmak istedim. Tekerlendim. Kalkmaya davranırken Charly yetişti. Beni tüy gibi kavradı. Kollardan kollara top gibi atılarak bir anda sabahın alacakaranlığına, serin rüzgarına çıkarıldım. Otomobilin minderlerini altımda hissedince rüya görmediğime inanmıştım. Hareket edince sordum:</p>

  <p class="block18">— Herifleri ne yaptınız?</p>

  <p class="block18">— Senin kapatıldığın yere kapattık!</p>

  <p class="block18">— Gürültü etmesinler!..</p>

  <p class="block18">— On dakika sonra, kendilerine gelebilirlerse aşkolsun.</p>

  <p class="block18">— Telefon?</p>

  <p class="block18">— Tellerini Jack kesti...</p>

  <p class="block18">— İyi etmişsiniz...</p>

  <p class="block18">— Kızı alıp Şikago'yu tutalım mı?</p>

  <p class="block18">— Hayır! Küçük bir hesabımız var arslanım. Onu görmeden hiçbir yere gitmeyeceğiz.</p>

  <p class="block18">— Aferin! Hep eski Çifte Tabancalı Kadın bu! Yılgınlık nedir bilmeyen güzel kız!</p>

  <p class="block18">— Gevezeliği bırak da Kiss, bir sigara ver!</p>

  <p class="block18">Tütünün lezzetini ciğerlerimin en ince damarlarında hissettim.</p>

  <p class="block18">Charly:</p>

  <p class="block18">— Evvela kimden başlayacağız? diye sordu, Joe denilen maskaradan mı?</p>

  <p class="block18">— Şimdilik gürültü istemez! Ne yapacağımızı düşüneceğim. Sen öteki arabaya biner otele gidersin. Küçük kızı getirmek lazım. Biz, üçümüz yakın kasabalardan birine yerleşir, Jack ve diğer arkadaşlar burada kalırlar. Sen otelden kızı alırken, Kiss nerede oturacaklarını tespit etsin ki, adreslerini kaybetmeyelim. Yalnız kızı çıkarırken savuşacağımızı kimseler anlamasın.</p>

  <p class="block18">—Joe'nun batakhanesine bir gitsek demiştim. Şöyle birer şarjör yaksak...</p>

  <p class="block18">— Birer şarjör işleri düzeltmez ki evladım... Bu iş, birer şarjör lükten çıktı... En iyisi... Otelde sen görünme, kızı, Jack alıp gelsin...</p>

  <p class="block18">— Peki! Mister Thompson'a haber verilmeyecek mi?</p>

  <p class="block18">— Kim bu Mister Thompson?</p>

  <p class="block18">— Nasıl kim? Senin eski ahbaplarındanmış ya...</p>

  <p class="block18">Biraz düşündüm... Böyle bir isim aklıma gelmedi.</p>

  <p class="block18">— Sahi! Dedim, olabilir. Bu ciheti, bilahare konuşuruz. Şimdilik, eski ahbaplardan Mister Thompson'a haber vermek icap etmez! Siz bana kızımı getirin o kadar.</p>

  <p class="block18">Biz, otomobilimizi yol boyundaki parklardan birisine çektik. Jack, Kiss ve arkadaşlar öteki araba ile otele gittiler. Yolda Kiss, karargah olarak kullanacağı yeri bulmak için inmiş. Jack, kimseye bir şey fark ettirmeden kızı çıkarmış.</p>

  <p class="block18">Yarım saat sonra hep beraber geldiler. Kay Sullivan boynuma sarıldı. Harap vücudumu sarsarak ağlıyordu. Kendimi zor kurtardım. Yüzümün perişanlığını ancak o zaman fark etti. Dehşete kapıldı:</p>

  <p class="block18">— Nedir bu hal? diye sordu.</p>

  <p class="block18">— Aldırma yavrum! Olur böyle şeyler...</p>

  <p class="block18">Kiss, kalacakları otelin adresiyle telefon numarasını bir kağıda yazmıştı. Bunu elime sıkıştırdı.</p>

  <p class="block18">Biz, derhal hareket ettik. Kasabadan çıktıktan sonra küçük kız:</p>

  <p class="block18">— İşte emanetleriniz, dedi.</p>

  <p class="block18">Bir de baktım ki saklamak için verdiğim silahlar... Benim emektar arkadaşlarım...</p>

  <p class="block18">— Teşekkür ederim yavrum! Beni hiç unutmadığına bundan iyi delil olmaz!</p>

  <p class="block18">Lugerimi eteğimin altına bağladım. 22 milimetrelik Brovningi cebime attım. Bir sigara yakarak arkaya dayandım.</p>

  <p class="block18">“Joe Scalona denilen herifin ciğerlerine şu dakikadan sonra beş para vermem doğrusu...” diye sinirli sinirli güldüm."</p>
</body>
</html>
