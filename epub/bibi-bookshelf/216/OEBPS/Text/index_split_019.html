<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_9">XV</h1>

  <p class="block18">Mister Jameson'la yan yana oturmuştuk. Oturduğumuz yer dar olduğu için bacaklarımız birbirine değiyordu. Bu teması, ilk zamanlar pek fark etmedim. Fakat birdenbire, arkadaşımın tütün ve alkolle karışık sen erkek kokusunu duydum. Sırtımdan tatlı bir ürperme geçti ve dayanılmaz bir yorgunluk, etimden kemiklerime, oradan iliklerimin içine işledi.</p>

  <p class="block18">Böyle ölüme pek yakın beklemelerin insan ruhunda ne garip tesirleri oluyor. Ben bu sıralarda, ekseriya gafil avlanırım. Kendimi vahşi bir zevke, doyulmaz bir ihtirasa gırtlağıma kadar gömülmüş bulurum. Boğulmaktan kurtulmak için de en küçük bir harekette bulunmam... İslak ıslak yutkundum.</p>

  <p class="block18">Mister Jameson, pek uzaklardan duyulan kalın ve tatlı erkek sesiyle:</p>

  <p class="block18">— Hoş kadınsınız, Hopy, dedi, vuruşmasını, intikam almasını biliyorsunuz... Ama sevişmesini bunlardan daha iyi bildiğiniz de anlaşılıyor... Kuvvetli kolunu, ince belime doladı: Nefis bir şeysiniz... İnsan sizinle beraber çalışmaya doyamaz...</p>

  <p class="block18">Omuzumu göğsüne yaslamakla cevap verdim. Burada geri çekilmek, numara yapmak, hem faydasızdı hem de bu zevkin tadını çıkarmasını bilemeyecek kadar duygusuz bir kadın olduğumu meydana koyacaktı.</p>

  <p class="block18">Mister Jameson, eğilip evvela ensemi, sonra boynumu ve kulağımın altını öptü. Genç bir kısrak iniltisiyle başımı kaldırdım. Gaz lambasının koyu san ışığı, gözlerine dolmuştu. Aramızda, sol koltuk altında duran kocaman Colt tabancasından başka bir şey yok gibiydi. Bunu, o da hissetmiş olacak ki alışık bir hareketle silahını biraz geriye itti.</p>

  <p class="block18">— Bal gibisin Hopy, dedi, ama ananas liköründe eritilmiş bal gibi...</p>

  <p class="block18">Ağzını dudaklarıma yapıştırdı. Öpüşü, yavaşlatıp sertleştirerek nefesim kesilinceye kadar beni kollarında tuttu. Bir taraftan da sert eli, küçük ve gergin karnımı okşuyordu.</p>

  <p class="block18">— Telgrafı kime çektin bakalım küçük?</p>

  <p class="block18">— Telgrafı mı? Kime çektim bilin bakalım! Fısıl fısıl konuşuyorduk: Haydi bilsenize...</p>

  <p class="block18">— Ne kadar budalasın sevgilim! Telgrafı, tabii Komiser Grebbs'e çekmişindir.</p>

  <p class="block18">— Saymam! O melun makbuzdan okudunuz...</p>

  <p class="block18">Tabii makbuzdan okudum... Peki, ne yazdınız?</p>

  <p class="block18">— “"Melez savuşmaya hazırlanıyor” diye yazdım."</p>

  <p class="block18">— Aferin! Mükemmel... Öyle bir tuzak ki, kim olsa tutulur. Melezin elden gitmesi demek, bir milyon doların katiyen kaybedilmesi demek...</p>

  <p class="block18">— Bundan başka?..</p>

  <p class="block18">— "Şimdi de beni imtihan mı ediyorsunuz? Sadece “Melez savuşmaya hazırlanıyor” diyen bir telgraf alınca Komiser Grebbs doğru buraya gelirse? Bundan ne mana çıkar? Herif işin içinde olduğunu itiraf etmiş sayılmaz mı? Eğer kurduğunuz tuzak, avı buraya çekerse ben buna bir mükemmel Şikago oyunu derim. Hele umduğum gibi yalnız başına gelirse vaziyet daha sarih olur. Mamafih, ben bunların bir çete halinde çalıştıklarına eminim. Eğer içlerinden birisi yalnız başına gelirse, ya diğerleri bunu böyle münasip görmüşlerdir, yahut da herif arkadaşlarını atlatmaya çalışıyordur. Değil mi?</p>

  <p class="block18">Bu kadar rabıtalı bir muhakemeyi evvelce olsaydı, bir hususi polis hafiyesinden beklemezdim de, şaşar kalırdım. Zira, bizim Şikago'da hususi polis hafiyesi demek, ekseriya başka bir işte barınamamış, dalavereciliği ve kabiliyetsizliği her tarafta meydana çıkmış biçarenin biri demektir. Halbuki, Mister Jameson bayağı akıllı bir adamdı. Daha fenası pek de sevimliydi. Muhakemesinin kuvvetine mükafat olarak yavaşça döndüm, aralık tuttuğum ağzımı uzattım. Şu anda cinsi bir arzu hissettiğim için değil, beklemekten usandığım için...</p>

  <p class="block18">Ne çare ki Mister Jameson, aynı hisler altında bulunmuyordu. Beni yavaşça dizlerinin üzerine çekti.</p>

  <p class="block18">— Melez uyanık! diye fısıldadım.</p>

  <p class="block18">— Olsun! diye boğuk ve titreyen bir sesle konuştu, isterse bütün dünya uyanık olsun...</p>

  <p class="block18">Kendimize geldikten sonra yaktığımız sigaralar henüz bitmemişti ki, kapkaranlık pencereye uzaktan bir otomobile ait olması muhtemel projektörün beyaz ışığı vurdu.</p>

  <p class="block18">— Geliyorlar! diye sevinçle söylendim, neredeyse numarayı yutmadıklarına inanacaktım.</p>

  <p class="block18">— Ekseriya yutarlar. Zira peşine düştükleri para çok büyük... Ben bu yaşıma kadar çok şey gördüm Hopy, gördüklerimin en korkuncu bazı insanlarda mevcut, “daha fazla kazanmak ihtirası” vardır. Bu ihtiras, hepimizde biraz var olduğu için, sen de bilirsin..."</p>

  <p class="block18">— Sus şimdi şekerim! Hanı silahın hazır mı?</p>

  <p class="block18">Ben böyle söyleyerek emektar Lugerimi çekmiştim.</p>

  <p class="block18">Yine uzaktan uzağa bir motor sesi duyuldu. Nefeslerimizi keserek bekledik. Kuvvetli bir araba, biraz yaklaştıktan sonra durdu. Yine her taraf gecenin ölü sessizliğine gömüldü.</p>

  <p class="block18">Hep kulak kesilerek bekledik. Bize çok uzun gelen bu beklemenin heyecanını burada anlatamam. Nihayet ihtiyatlı adımlarla birinin yaklaştığını duyunca nefesimi bıraktım. Yüreğim hızlı hızlı çarpıyordu. Korkudan, yahut böyle beklemelere alışık olmadığımdan değil, intikam saatinin yaklaştığını hissettiğimden...</p>

  <p class="block18">Yaklaşan her kimse, etrafı dinleyip kollayarak geliyor, her adımda duraklıyordu. Mamafih, artık çektiğim telgrafın umduğum neticeyi verdiğine emindim. Otomobilin projektörünü görmüş, motor sesini ve yaklaşan adımları iyice duymuştuk. Eğer araba, köy harabesinin açığından geçip gitseydi, bunu da anlardık. Kaldı ki gecenin bu ilerlemiş saatinde ve bu karanlıkta bir köy harabesini elbette herhangi bir üniversitenin arkeoloji profesörü tetkike gelmiyordu.</p>

  <p class="block18">Tabancayı sımsıkı tutan elimin terini eteğime sildim.</p>

  <p class="block18">Ayak sesleri, tekrar duyulmaz olmuştu. Fakat herifin pek yakında bulunduğunu artık hissediyordum.</p>

  <p class="block18">Bu esnada ay birdenbire bulutlardan çıkıverdi ve tuzağa epey yaklaşmış olan budala hayvanı, evin üç beş adım ilerisinde gördüm. Henüz yüzü seçilmiyordu ama uzun namlulu tabancasının menevişini, mehtap, bilenmiş bir alet gibi aydınlatıyordu. Bir an yanımdaki erkeğin ne halde olduğunu anlamak merakına kapıldım. Artık kulaklarımla değil, kadın hislerimle dinledim. Mister Jameson, evinin ocağı başında istirahat ediyor gibi sakindi.</p>

  <p class="block18">Herif, aralık kapının önünde bir müddet içeriden bir şeyler işitmek gayretiyle duraladı. Sonra ayağıyla kanadı iterek eşiği atladı.</p>

  <p class="block18">Bu esnada, birisinin geldiğini hisseden melez inledi. Herif iniltiye doğru dönünce, Mister Jameson'la aynı zamanda:</p>

  <p class="block18">— Eller yukarı! diye bağırdık. Kulübe çevrilmiştir. Mukavemet faydasız! Silahı yere at! Yoksa gebereceksin!</p>

  <p class="block18">Mister Jameson, elektrik fenerinin ışığını gözlerine tutmuştu. Ben, hemen sıçrayıp bileğine tabancamın kabzasıyla vurup silahı düşürdüm.</p>

  <p class="block18">— Merhaba Komiser Grebbs! dedim, nasılsınız?</p>

  <p class="block18">— Bir polis amirine tuzak kurmak ha Ben sana gösteririm pis kaltak! diye homurdandı ve ışıktan kurtulmak için. çevik bir hareketle sola sıçradı. İkinci defa sıçramasına meydan bırakmamak için sıçradığı taraftaki boşluğa bir kurşun sıktım.</p>

  <p class="block18">— Terbiyeli ol! diye bağırdım, kıçına iğne batırılmış eşekler gibi sağa sola bükülme...</p>

  <p class="block18">Yere düşen tabancayı bir tekmede duvarın dibine attım. Bir kenara evvelce hazırladığımız gaz lambasının fitilini açtım.</p>

  <p class="block18">— İşte size bir meslektaş takdim edeyim Komiser Grebbs! diye alay ettim, işte bir Newyorklu meslektaş. Hususi polis hafiyelerinden Misler Jameson... Siz sakın kendinizin kim olduğunu anlatmaya kalkmayın! Mahiyetinizi biliyor. Hapı yuttunuz!..</p>

  <p class="block18">— Hapı mı yuttum? Sen burasını ne zannediyorsun kancık köpek? Ben senin dişlerini sökeceğim, polisi yanlış ihbarlarla oyalama...</p>

  <p class="block18">— Polis mi? Sen mi polissin pis haydut! Sen bu saatte buralarda ne arıyorsun? Çekilen telgraftaki melezin Pete Vea olduğunu nereden anladın?</p>

  <p class="block18">İlk defa şaşırdı ve azametini kaybetti. Suratı asılmıştı. Gözlerini korku ile kırpıştırarak süratle düşünmeye başladığını hissettim:</p>

  <p class="block18">— Bu suallerin cevabını istersen ben vereyim, dedim, haydut çetesine mensup olmasan, çektiğim telgrafın hakiki manasını bilemezdin, böyle hareket etmezdin. Yani burada bulunmazdın... Melezle olan dalaveren artık malum Hem de yapayalnız geldiğine göre arkadaşlarını atlatmaya da karar verdin değil mi?</p>

  <p class="block18">— Yalan... iftira...</p>

  <p class="block18">— Olabilir ama bunları ben uydurmuyorum. Şurada bağlı yatan suç ortağın her şeyi itiraf etti. Hem de bedavaya konuştu. Karşılığında kendisini rahat bırakacağız. Bir metelik bile istemiyor, işte yüzü! inanmazsan sor...</p>

  <p class="block18">Komiser Grebbs'in gözlerine dehşet dolmuştu. Eli, ayağı, ağzı tıkalı meleze sanki lafa karışabilirmiş gibi bakıyordu. Kati mağlubiyete rağmen son bir gayret daha göstermek istedi:</p>

  <p class="block18">— Bunlar iftira! diye bağırdı, seni hapse attıracağım, seni memleket halkına linç ettireceğim...</p>

  <p class="block18">— Yağma yok. Sen kendi işine bak. Kendini linçten kurtar da gerisine karışma... Aldığın telgraftan amirlerini haberdar etmediğine eminim. Yalnız böyle davranman maksadını meydana koymaya yeter.</p>

  <p class="block18">Grebbs, bir şey hatırlamış gibi bir an düşündü. Sonra yeni bir kurtuluş yolu denedi. Mister Jameson'a tehditkar bir sesle:</p>

  <p class="block18">— Söyle bakalım sahte muz tüccarı, memurlarımızdan Donovan'ı ne yaptın? Öldürdün mü?</p>

  <p class="block18">— Bunların cevabını icap edenlere, icap ettiği zaman vereceğim. Sana gelince Komiser Grebbs, sen şu anda suçlu bir adamsın, iki büyük suç işledin! Tevkif edip sonra serbest bıraktığın bir adamı, yani Charly'yi mitralyözle öldürmeye kalktın, bu bir... ikincisi de Joe Scalona denilen haydutla beraber çete kurarak menfaatlerini koruduğun bankanın bir milyon dolarını cebine indirmek istedin! Kaybolan memurun akıbetinden de ayrıca mesulsün... Yüksekten atmayı bırak da, ömrünün geri kalan kısmını mahpushanede geçireceğini düşün.</p>

  <p class="block18">Komiser Grebbs'in bütün kuvveti sanki bir anda tükendi. Bacaklarının titrediğini artık saklayamaz olmuştu. Sallanıyordu.</p>

  <p class="block18">Mister Jameson devam etti:</p>

  <p class="block18">— Buradaki polis dairesini eşkıya yatağına çevirmişsiniz. Zaten üst makamlar bundan şüpheleniyorlardı. Belki şu anda lüzumlu resmi memurlar, kasabaya gelmişlerdir bile... Müfettiş Burns denilen namussuz herif de, diğer çete efradı da cezalarını çekecekler.</p>

  <p class="block18">Grebbs üst üste yutkunuyor, kurumuş dudaklarını diliyle ıslatmaya çalışıyordu. Arkadaşım, kimi olursa olsun inandıracak kati bir ifadeyle:</p>

  <p class="block18">— Komiser Grebbs dedi, bu dakikadan itibaren kanunun mümessili değilsiniz. Bunu size devlet namına tebliğ ediyorum!..</p>

  <p class="block18">Herif o kadar bitkin bir haldeydi ki, ikimiz de ihtiyatı elden bıraktık. Jameson, kocaman Coltunu yerine koydu. Ben intikamımın alınma ya başladığını görerek sevinç içindeydim. Bu esnada umulmaz bir hadise vuku buldu. Komiser Grebbs çeneme müthiş bir yumruk indirip beni duvarın dibine yuvarladı ve kapıdan dışarıya fırladı.</p>

  <p class="block18">Kendimi toparlayıp arkasından koştuk. Ben:</p>

  <p class="block18">— Charly, yetiş kaçıyor! diye bağırdım.</p>

  <p class="block18">Buralarını çok iyi bilen herif, kulübenin arka tarafına dolaşmıştı.</p>

  <p class="block18">Jameson koşarak yaklaşan Charly'ye:</p>

  <p class="block18">— Arabasına binmemeli. Yolunu keselim, diyordu.</p>

  <p class="block18">Halbuki, ay yeniden bulutların arkasında kaldığı için hiçbir şey görmenin ihtimali yoktu.</p>

  <p class="block18">Sağa sola koştuktan sonra durup etrafı dinledi.</p>
</body>
</html>
