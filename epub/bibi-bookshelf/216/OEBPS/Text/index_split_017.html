<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_21">XIII</h1>

  <p class="block18">Küçük kasabanın en iyi otelinde tuttuğumuz daireye girdiğim zaman öfke, heyecan ve işkenceden harap olduğumu şiddetle hissettim. İlk duyduğum ihtiyaç, yıkanmak ve çamaşır değişmek oldu. Bereket versin, küçük kızımız, silahlarımı düşündüğü gibi, bu ihtiyacı duyacağımı da hesaplamış, bir bavula yeni bir tayyörle iç çamaşırları koymayı akıl etmişti.</p>

  <p class="block18">Banyoyu, dayanabileceğim kadar sıcak su ile doldurdum. İçine titreyerek girdim. Suyun teması, kırbaç ve matrak yaralarını evvela biber gibi yaktı. Sonra yavaş yavaş sinirlerimdeki gerginlik ve kasılma gevşedi. Yüreğimi sıkan şey dağıldı. Yirmi dakika sonra çıkarken, bir de gayet soğuk duş yaptım. Kalın tüylü bornoza sarıldım.</p>

  <p class="block18">Kay, geceyi heyecanla uykusuz geçirdiği için yatağa girip çoktan uyumuştu. Charly'ye kendi odasında viski-soda ve bol miktarda buz hazırlamasını söyledim. Oraya gidip bir divana uzandım. Oğlan, bardağıma dört parmak viski koydu. Buzlan içine attı. Sodasız filan, iki yudumda devirdim. Sigarayı yaktım.</p>

  <p class="block18">Charly, gözleri kin dolu:</p>

  <p class="block18">— Demek böyle Hopy, dedi, demek seni insafsızca sopaladılar...</p>

  <p class="block18">— Hem de nasıl!.. Baksana...</p>

  <p class="block18">Dizlerimi, bacaklarımın daha yukarılarını gösterdim.</p>

  <p class="block18">Yavaş yavaş yaklaştı. Önüme diz çöktü. Dudaklarını, yırtılmış derime okşar gibi sürmeye başladı. Ben, gözlerimi kapatarak kendimi aynı zamanda hem bayıltıcı, hem de kuvvetlendirici okşamalara terkettim.</p>

  <p class="block18">Charly'nin öpüşlerindeki ustalık, bütün Şikago'nun oynak kadınları tarafından iyi bilinirdi. Benim sadık Goril'im yalnız ağzını değil, parmaklarını da bu hususta iyi kullanıyordu.</p>

  <p class="block18">Hafif hafif başlayan ve yerine göre tempo değiştiren masajlarla, vücudumu adeta yeniden yaşatmaya, ağrı ve sızılardan çekip almaya başlamıştı.</p>

  <p class="block18">Bir gün, bir gece süren, işkence, pislik ve gıdasızlık yavaş yavaş uzaklaşıyor, bir rüya gibi unutuluyordu. İlk anlarda uzaktan uzağa duymakta olduğum sızılar giderek hiç kalmadı. Charly'nin saçlarını okşayarak kendimi tamamıyla zevke bıraktım. Delikanlı, çıkardığım iniltilerin ıstırapla alakası olmadığını biliyordu. Nihayet, verdiği bu tatlı ve dayanılmaz zevk işkencesini kafi görmüş olacak ki, kamımdan göğsüme, oradan boynuma doğru eğildi, dudaklarını dudaklarıma yapıştırdı.</p>

  <p class="block18">Ben, kadın olsun, erkek olsun, normal ve formunda bir insanın kaybettiği kuvvetini tekrar elde etmek istediği taktirde bunu ancak sevişerek yapabileceğini kaç kere bizzat denemişimdir.</p>

  <p class="block18">Fazla ifrata varmamak şartıyla, sevişmekten daha dinlendirici, daha kuvvetlendirici bir başka vasıta ve bir başka vitamin hapı görmedim.</p>

  <p class="block18">Charly'yi itip uzaklaştırdığım zaman kendimi tamamıyla toplamıştım.</p>

  <p class="block18">— Zaafımdan istifade ettin değil mi haydut? diye mahsustan çıkıştım ve delikanlı biraz daha sabretse, üstüne atılacak halde bulunmama rağmen, böylece numara yaparak bir namuslu (!) kadın gibi ağlama sesleri çıkardım.</p>

  <p class="block18">Charly:</p>

  <p class="block18">— Sana başka türlü dokunmadılar ya? diye sordu.</p>

  <p class="block18">— Hayır! Bir bu eksikti...</p>

  <p class="block18">— Neden? Vallahi bunlar serseri... Senin gibi bir kadın dövülür mü? Sevilir yahu! Demek buralarda, böyle bir âdetten kimsenin haberi yok! Bunların kanları ne yapar?</p>

  <p class="block18">— Ne yapacaklar? Herhalde kurt köpekleriyle yatarlar...</p>

  <p class="block18">Kalktım. Kemiklerimi çatırdatarak gerindim.</p>

  <p class="block18">— İyi, dedim, mersi Charly... Geçti yavrum! Masaja teşekkür ederim. Şimdi bana, bu eski ahbabım Mister Thompson meselesini anlat!</p>

  <p class="block18">Hikayenin başlangıcında bu herifin de çete efradından olduğunu zannetmiştim. Fakat Charly'yi muhakkak bir ölümden kurtardığı anlaşılınca, bu fikrin doğru olmadığı meydana çıkıyordu.</p>

  <p class="block18">— Pek acayip bir muz tüccarı bu! diye gülümsedim, sana da öyle gelmiyor mu?</p>

  <p class="block18">— Öyle...</p>

  <p class="block18">— Şimdi bak, ne yaparız! Sen kendisini telefonla bulmaya çalış. Ben giyineyim... Doğruca köy harabesine gidelim. Mister Thompson da oraya gelsin... Daha doğrusu, o berbat yola sapacak yerde buluşalım.</p>

  <p class="block18">— Köy harabesinde ne işimiz var?</p>

  <p class="block18">— Amma hoşsun Charly... Melezi bağlı bıraktık! Bakalım gelip arayan oldu mu? Sonra, biz ilk görüşmede yalnız kızımızı kurtarmayı düşünmüştük. Şimdi sıra, şu milyon işi ile Punta-Blanca polisinin Joe çetesiyle münasebetini anlamaya geldi. Arabayı hazırla... Depoyu benzinle doldur. Daha evvel Muz Tüccarı'nı bul... Haydi yallah!</p>

  <p class="block18">Kay, hâlâ uyuyordu. Uyandırmamaya çalışarak giyindim. Silahlandım. Yüzüme çeki düzen verdim, iki parmak sade viski içtim.</p>

  <p class="block18">Yarım saat sonra, yola çıkmamız için her şey hazırdı. Charly, bizim esrarengiz Muz Tüccarı'nı telefonla bulup randevulaşmıştı.</p>

  <p class="block18">Kıza, kapıyı kimseye açmamasını tembih ederek arabaya atladık. Ana yola çıkınca, sürati 140 kilometreye çıkardım. Charly, beni bir müddet seyrettikten sonra:</p>

  <p class="block18">— Aklını başına topladığını görüyorum, Hopy, dedi. Kendine geldin... Aferin.</p>

  <p class="block18">— Asıl sana aferin. Senin masajınla ölüler bile tekrar dirilir arslanım!.. İlk rauntta beraberdik, ikinciyi onlar kazandılar. Şimdi üçüncü raunt başlıyor. Bu sefer, işi uzatmayacağım. Bir vuruşta nakavt istiyorum. Hele yumruğu tam çeneye yerleştireyim, herifler döşemeye serilsinler... Ona kadar saymak, kalkmadıklarını görüp zaferin bizde olduğunu anlamak, bütün yorgunluklara değer...</p>

  <p class="block18">— Milyonun yansı ne olacak?</p>

  <p class="block18">— Budala gibi konuşma... Biz, bu kadar benzini yok yere mi yakıyoruz tosunum? Elbiselerim parçalandı. Kurşunlar yaktık... O kadar heyecan, rezalet...</p>

  <p class="block18">— Daha ne masraflarımız var. Arka taraftaki gizli göze bir bak saydın, görürdün... Kiss'in ne kadar ihtiyatlı bir herif olduğunu kendin bilmez değilsin ya... Bir torba dolusu, mükemmelinden el bombası getirmiş, hele benim mitralyözümü on tane dolu şarjörle beraber getirmiş ki... Randevu yerine saat beşe doğru vasıl olduk. Etrafa baktım. Muz Tüccan'nın külüstür arabası görünürlerde yoktu. Bizimkini bir kayanın dibine çekerek sigaralarımızı yaktık.</p>

  <p class="block18">— Boş duracağımıza, dedim, biraz hazırlansak... Bizi köy harabesinde nelerin beklediği malum değil...</p>

  <p class="block18">Silahlarımı çıkardım. Dikkatle gözden geçirdim. Şarjörleri yeniden doldurdum. Charly de Şikago'nun büyük hesaplaşmalarında kullanılan el bombalarından ikisini seçti. Küçük mitralyözüne şarjör taktı, iki tanesini de doldurarak beline soktu. Biz bu işleri henüz bitirmiştik ki, asfaltta dönen lastik tekerlek seslerini duyduk.</p>

  <p class="block18">— Bak bakalım, dedim, dost mu, düşman mı?</p>

  <p class="block18">Charly, kendisini göstermeden, çalıların arasından yola baktı.</p>

  <p class="block18">— Muz Tüccarı geliyor, dedi, senin eski ahbabın... Ama dur bakalım... Yalnız değil, yanında birisi daha var...</p>

  <p class="block18">Hemen ben de yere atladım. Eğilerek Charly'nin yanına yetiştim. Onlar da arabayı yol ayrımında durdurmuşlardı. İlk ineni görünce, neye uğradığımı şaşırdım. Zira bu herif, beni perişan eden çeteye mensup polislerden birisi, Donovan denilen hayduttu. Diğerinin de Charly'nin tarifiyle bizim Muz Tüccarı olduğu anlaşılıyordu.</p>

  <p class="block18">Bir dirsek hareketiyle arkadaşımı geriye ittim. Lugerimi çıkarıp hazırladım. Muz Tüccarı ile aramızda beş metre kalmış, kalmamıştı ki:</p>

  <p class="block18">— Eller yukarı yavrum! diyerek önüne dikildim. Şakadan hoşlanırım ama şimdi değil. Eller havaya...</p>

  <p class="block18">Gülümseyerek yüzüme baktı. Zerre kadar şaşırmadığı belliydi. Ellerini havaya kaldıracak yerde, vücudundan bir parça ayırdı.</p>

  <p class="block18">— Bana vız gelir ama, diyerek güldü, arkadaşımı belki sahiden korkutursunuz. Sokun şunu cebinize...</p>

  <p class="block18">— Biz size arkadaşla beraber gelin, demedik...</p>

  <p class="block18">— Ben de arkadaşla beraber gezmeye heveslilerden değilim. Ne çare ki, bu maskarayı arkanızdan yola çıkardılar. Gittiğimiz kasabaya gelip oranın polisiyle görüşecek, mahpushane baskını meselesinden dolayı tevkif ettirecekti. Ben de hazır yola çıkıyorum, sevabına bırakıvereyim, dedim. Razı oldular. Teşekkür beklerken bir de bana silah çekiyorsunuz Miss Travers... Olur mu canım?</p>

  <p class="block18">— Bu herif, bana saatlerce işkence etti... Gözlerimi kısarak uzun boylu, sıska hayduda baktım: Nerede o yaman kırbaç? diye sordum. Hani kamçınız, ölü soyucu herif?</p>

  <p class="block18">Muz Tüccarı:</p>

  <p class="block18">— Haberim var, dedi, yolda bana hepsini anlattı. Hem de övünerek... Ben şahsen bu çeşit polislerden hiç hazzetmem.</p>

  <p class="block18">— Charly, dedim, şu namussuzun belindeki silahı alıver...</p>

  <p class="block18">Bizim Goril, polis kıyafetine girmiş haydudu silahsızlaştırırken,</p>

  <p class="block18">ben, Muz Tüccarı'na yaklaştım:</p>

  <p class="block18">— Tüccar olduğunuzu söylediler, dedim, ayrıca benimle de eskiden ahbapmışsınız. Adınız da Mister Thompson olduğuna göre...</p>

  <p class="block18">Gülümsedi. Cebinden meşin kaplı bir hüviyet varakası çıkardı. Resimli olan hüviyet cüzdanına göre, Muz Tüccarı'nın asıl adı Russel Jameson'dı. Newyork'un meşhur hususi polis hafiyelerinden birisi... ismini de, maceralarını da Şikago'da hepimiz iyi biliyorduk.</p>

  <p class="block18">— Tanıştığımıza memnun oldum Mister Jameson, dedim, şimdi anlaşılıyor. Bankanın vekili olarak buradasınız...</p>

  <p class="block18">— Hem bankanın vekili olarak, hem de Federal Büro'nun vekili olarak... Zira, federal hükümet, birkaç zamandır burada olup bitenlerden hiç de memnun değildir. Telefonla görüştüm. Olup bitenleri anlattım. Bana tam salahiyet verildikten başka, bir de yardımcı gönderiyorlar. Siz şimdi ne yapmak niyetindesiniz?</p>

  <p class="block18">— Beraberce köy harabesine gidelim. Orada bir herifi bağlı bırakmıştım, bu bir milyon işinin iç yüzünü bize o melez anlatacak...</p>

  <p class="block18">— İyi öyleyse... Siz bana Charly'yi verin. Bu namussuzu göz hapsinde tutsun. Önden gidersiniz. Biz de sizi takip ederiz. Melezle yapılacak görüşmede, Donovan denilen haydutun bulunması da faydalı olur sanırım.</p>

  <p class="block18">Charly ile Donovan, artık adının Jameson olduğunu öğrendiğimiz meşhur hususi polis hafiyesinin otomobiline bindiler. Ben öne geçtim, peş peşe köy harabesine doğru yola çıktık.</p>
</body>
</html>
