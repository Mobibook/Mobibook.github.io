<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_9">VI</h1>

  <p class="block18">"Koca eşşeği ayıltmak pek de güç olmadı. Charly, parmaklarını hiç de âdet olmadığı halde, geriye doğru büküp tersine bir yumruk meydana getirmeye çalışınca, “Of!” diyerek gözlerini açtı. Ve gözlerini açmasıyla üzerimize küfür sağnağını boşaltması bir oldu. Ben ömrümde çok küfürbaz gördüm. Lakin bu kadar usulüyle, sırasıyla söylenen yakası açılmamış kötü söz duymadım Herifte bu işin, belli bir şey, kabarık bir dosyası vardı ve bu tenha köşede bunları icabında nasıl kullanacağını güzelce talim etmişti."</p>

  <p class="block18">"Charly, bir müddet gayrete gark oldu. Arada sırada damağını, takdir eden bir mana ile şaklatarak dinledi. Yüzüme bakıp “Nedir?” diye sordu. Nihayet:"</p>

  <p class="block18">— Yeter ettiğin namussuz! diye kükredi. Neredeyse bize de tasdik ettirecek. Bana döndü: Lütfen kenara çekilir misiniz Hopy.</p>

  <p class="block18">Çakmağını çıkardı. Küçücük alevi, herifin sağ elinin iki parmağı arasına bir müddet tuttu. Evvela küfür sağnağı bir bora, bir tayfun halini aldı. Sonra feryatlar başladı. Nihayet yola geldi Charly:</p>

  <p class="block18">— Tamam mı? Mutabık mıyız kovboy? diye gülümsedi.</p>

  <p class="block18">Ben, üstüne eğildim.</p>

  <p class="block18">— Bu usulleri sevmem ama, dedim, başka çaremiz yok sevgilim. Bize bir gecelik mühlet verdiler. Eger yann sabaha kadar küçük kızımı ele geçiremezsem, sizin Joe, ona herhalde bundan beterini yapacak. Eğer ölmeye niyetin yoksa, Joe Scalona denilen maskaranın kaçırdığı bir kızı nereye saklamak ihtimali olduğunu haber verirsin.</p>

  <p class="block18">Zıpır ne düşündüyse düşündü. Bir kere daha gayrete geldi. Burada aynen yazılması icabetmeyen, fakat kendisine göre annemin gençliğinde nasıl bir sanat tutmuş olduğunu anlatan iki kocaman kelime savurdu.</p>

  <p class="block18">—Devam Charly! dedim.</p>

  <p class="block18">Çakmak, tekrar sızlayan deriye yaklaştı.</p>

  <p class="block18">—Kız nerede olabilir?</p>

  <p class="block18">—Bronson City yolu üzerinde, Pensacola villasında...</p>

  <p class="block18">—Ne münasebet!</p>

  <p class="block18">—Çünkü Joe'nin karısı Juanella orada oturuyor.</p>

  <p class="block18">—Peki. Biz şimdi doğru oraya gideceğiz. Eger bizi atlattınsa dünyadan ümidini kes! Seni öyle bir yere yollayacağım ki, bu küçücük çakmak alevi, orada vücuduna sarılacak olan ateşlerin yanında sabah rüzgarı gibi serin kalır. Milyon mavalı umurumda değil! Ben kızımı bir kere kurtarayım, sonra siz kendi aranızda kozunuzu paylaşırsınız. Haydi Charly! Bağlarını bir kere daha gözden geçir... Gevşeyen var mı, yok mu, bak! Zira dönüşte bu serseriyi böyle sapasağlam bulmalıyım! Dur hele, sen BronsonCity yolunu biliyor musun?</p>

  <p class="block18">—Biliyorum.</p>

  <p class="block18">—İyi öyleyse... Haydi kontrolü yap, kapıyı kapatıp bana yetiş.</p>

  <p class="block18">Otomobili, geldiğimiz tarafa doğru sürerken, Charly anlatıyordu:</p>

  <p class="block18">—Asfalta çıkınca, SanDiego-TroJuano otostratına sapacağız!</p>

  <p class="block18">Huduta on iki veya on beş kilometre yaklaştık mı, Bronson City'ye geldik demektir.</p>

  <p class="block18">—Pekala! Joe denilen hayvanın bize karşı reva gördüğü kabalığın bir kısmını karısına ödeteyim, diyorum.</p>

  <p class="block18">Bu Juanella da herhalde kocası gibi terbiyesizin birisi olmalıydı. Halbuki ben eskiden beri terbiyesiz kadına tahammül edemem. Böyleleri, Şikago'da beni uzaktan görünce kaldırım değiştirirler. Bulunduğum dükkana zinhar giremezler...</p>

  <p class="block18">Aklım fikrim, önümüzdeki kötü yollan kolayca geçip asfalta çıkmak olmasaydı, eskiden beri yaptığım gibi, geldiğimiz yeri dikkatle tetkik eder, bir değişiklik var mı, yok mu bakardım. Sonra yine âdetim olduğu üzere biraz uzaklaşır, ortalığın benden temizlendiği hissini verdikten sonra, oraları bir kere uzaktan teftiş ederdim.</p>

  <p class="block18">Eğer böyle yapsa imişim, birisinin evin arkasından yavaşça çıktığını, kapattığımız kapıyı kolayca açıp herifi bağlı bıraktığımız odaya girdiğini görecekmişim. (Bunun böyle olduğunu biz sonra öğrendik).</p>

  <p class="block18">Ne ise, kötü yolu salimen geçip asfalta çıktığımız zaman Charly rahat bir nefes aldı:</p>

  <p class="block18">—Haydi Hopy, dedi, bas da yetişelim.</p>

  <p class="block18">Arabanın sürat ibresi kımıldadı, sevimli sıçramalarla 180 kilometreye kadar yükseldi. Sonra 170 ile 180 arasında nazlı nazlı oynamaya başladı. Ay çıkmış, asfaltı gündüz gibi aydınlatmıştı. Yolda bizden başka yolcu olmadığı için süratin şehvete benzeyen sancı zevkine gömüldük.</p>

  <p class="block18">Keskin virajlarda, arabanın frenleri şiddetle ötüyor, lastikler uzun şikayet sesleri koyuveriyordu.</p>

  <p class="block18">Rüzgar saçlarımı dalgalandırmakta, Charly, hayvani bir arzu içinde tenimin kokusunu derin derin koklamaktaydı. Maceranın, insanı serseriliğe mecbur ettiğini, serseriliğin de kadın-erkek münasebetini daha kızgın bir hale getirdiğini tekrar anlıyorum.</p>

  <p class="block18">Küçük kızım tehlikede bulunmasaydı arabayı bir kayanın dibine çekip çölün vahşi ıssızlığı içinde Charly'nin kollarına atılmamak imkansızdı.</p>

  <p class="block18">Bir benzin deposunda durup hazneyi doldurttuk ve Pensacola villasının nerede olduğunu iyice öğrendik. Zaten iki adımlık yolumuz kalmıştı. Küçük tepeyi aşınca mükemmel bir bahçe içindeki beyaz binayı görecektik.</p>

  <p class="block18">Otomobili bir kenara çektik. Bahçe duvarına yaklaştık. Burasına çok para sarfedildigi, iyi bakımından ve uzaklardan getirilip dikildiği anlaşılan hattıüstüva ağaçlarından belliydi. Mamafih, ben bir iki acı hatırası olduğu için, böyle tenha villaları artık eskisi kadar sevmiyordum. Saat, sabahın üçüne yakındı. Pencerelerde ışık görünmüyordu. Arabayı yol boyu sürmüş, villayı geçerek daha uzaklara gidiyormuşuz hissi vermiştik. Kimsenin hiçbir şeyden şüphelenmediği tahmin edilebilirdi.</p>

  <p class="block18">Ay batmış, etraf karanlığa gömülmüştü. Charly:</p>

  <p class="block18">—Ben böyle yerleri hiç sevmem, diye fısıldadı, burası bana bir kaplanın ininden daha tehlikeli görünüyor.</p>

  <p class="block18">Bir sigara çıkarıp ağzına koydu. Yakmasına meydan bırakmadım. Dirseğimle göbeğine hızla vurarak sigarayı düşürdüm.</p>

  <p class="block18">—Budalalık istemem! dedim, ne hacet, bir de nara at. Bir de bakıyoruz ki, herif bize yalan söylemiş. Hatta burasının Joe ile alakası da olmayabilir. Düşünsene, bir namuslu vatandaşın gece vakti evini basıyoruz.</p>

  <p class="block18">Bahçe duvarını takiben evin arka tarafına geçtik. Buralarda ekseriya birer kapı bulunurdu. Böyle bir şeye rastlamayınca pek alışık olduğumuz işe, duvar aşma işine giriştik. Omuz verdim. Charly kendisini duvarın üstüne attı, sonra bana elini uzattı, iç taraf, dış taraftan daha alçaktı.</p>

  <p class="block18">—Köpek var mı acaba? diye yavaşça sordum.</p>

  <p class="block18">—Varsa... Bak ne yapacaksınız Hopy, ben onun hesabını görürken, siz çığlık çığlığa eve doğru koşarsınız. Hani bir kere aynı numarayı yapmıştık.</p>

  <p class="block18">Evet, bizim işlerde ben kadın oluşumdan da ayrıca istifade etmesini öğrenmiştim. Böyle bağırarak eve doğru koşan bir kadına kapıyı mutlaka açıyorlardı. Bir kere de kapı açıldı mı, Allah kerim.</p>

  <p class="block18">Bereket köpek filan yoktu. Kendisini köpeklere bekletmek Joe Efendi'nin onuruna dokunmuş olmalı... Malum ya, adam buraların imparatoru... Bahçesine girmek değil, dönüp bakmak kimin haddi.</p>

  <p class="block18">Biz, usulümüz veçhile yine alçakyüreklilik gösterdik. Mermer, merdivenli büyük kapıyı rahat bırakıp arkadaki servis kapısına razı olduk. Böyle şahane binaların servis kısımlarında mutlaka unutulmuş sürgü, kapatılmamış bir pencere, yayı bozulmuş bir hava deliği bulunur.</p>

  <p class="block18">Nitekim kiler gibi kullanılan mutfağa bitişik küçük odanın penceresi kolayca açıldı. Buna bir emniyet mandalı bile koymaya lüzum görmemişlerdi. Charly, kalın çelik bıçağını çerçevenin altına sokup biraz zorlayınca mesele halledilmiş oldu. Alt katı acele gözden geçirdik, kimselere rastlamadık. Meşeden yapılmış sağlam merdiven basamaklan, gıcırdamadıkları için, kolayca birinci kata çıktık. Burada, büyük bir salondan başka, üç oda ve bir de banyo vardı. Banyoyu ve kapısı açık bırakılmış olan üçüncü odaya baktık. Artık vaziyet iyice anlaşılmıştı. Bizim kız, geri kalan iki odadan birisine kapatılmış olmalıydı. Bu tahmin doğru ise, odalardan ötekinde de Mister Joe Scalona'nın sevgili kansı Juanella yatıyordu. Bu kapılardan ikisi de kilitli olduklarında ne yapacağımızı bir müddet düşündüm.</p>

  <p class="block18">Kısa bir tereddütten sonra, birisini tıklatmaya karar verdim. Eğer tesadüfen, bizim küçük kızın kapısına vurursam, sesimi tanıyacak, gürültü etmeyecekti.</p>

  <p class="block18">Şayet, bu kapı Madam Juanellla'nın yatak odası olursa o zaman kızın sesini taklit ederek bir şeyler becermek kabildi. Kızın kapısı kilitli tutulacağına göre, nasıl açabildiği de ayrıca merak edilecekti, merakın her çeşit ihtiyatı elden bıraktırırdı.</p>

  <p class="block18">Sağdaki kapıya kulağımı dayadım. İçeride kuvveli ve büyük bir duvar saati hamarat hamarat çalışıyordu. Böyle bir saati mahpusun odasına aşmazlardı. Binaenaleyh, Juanella'nın odasını bulmuştum.</p>

  <p class="block18">Kapıyı hafifçe vurarak:</p>

  <p class="block18">— Madam... Madam Juanella! Lütfen bakar mısınız? diye seslendim.</p>

  <p class="block18">Hiç ses çıkmadı. Bu kadar ağır bir uykuyu bir mahpushane gar divanına yakıştıramadığımı söylemeliyim."</p>

  <p class="block18">Kapıyı tekrar ve daha kuvvetle çaldım:</p>

  <p class="block18">— Juanella... Biraz açın...</p>

  <p class="block18">— Ne var? Ne istiyorsun?</p>

  <p class="block18">Bu sözden, kızın odasının kilidi olmadığı manası da çıkabilirdi. Yahut kadın, uyku sersemliği ile vaziyeti birden bire kestirememişti veyahut evde kadın hizmetçiler vardı.</p>

  <p class="block18">— Açar mısınız Madam Juanella...</p>

  <p class="block18">— Sen zıbarıp yatar mısın?</p>

  <p class="block18">— Pek hastayım... Midem bulanıyor... Ölüyorum...</p>

  <p class="block18">— Hay Allah belanı versin, pis cenabet!</p>

  <p class="block18">Ben, iniltiye başlamıştım. Kadın da küfürbazlıktan yana bizim köy harabesine bıraktığımız melezden aşağı kalmıyordu. Nihayet elektrik yakıldı ve kapının sürmesi sen bir hareketle çekildi.</p>
</body>
</html>
