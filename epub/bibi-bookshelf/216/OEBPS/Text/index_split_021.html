<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_27">XVII</h1>

  <p class="block18">Mister Jameson, herifleri polise teslim ettikten sonra, başta Newyork ve Meksika olmak üzere birçok yerlere telefon etti.</p>

  <p class="block18">Ben de iki kere Punta-Blanca'ya telefon ettim. Jack ile Kiss'i aradım. İki keresinde de otel idaresi, aradıklarımın dışarıda olduğunu söyledi.</p>

  <p class="block18">Mister Jameson, bütün ihtiyat tedbirleri aldıktan, parayı da bankaya yatırdıktan sonra bizimle beraber haydut inine dönmek kararında olduğunu söyledi.</p>

  <p class="block18">Arabasını bizim kıza bırakarak bizim otomobile bindik. Bu sefer, kati hesaplaşmaya gidiyorduk.</p>

  <p class="block18">Birçok insanların ilk bakışta sakin bir sahil kasabası zannedecekleri haydut yatağını, gerek Joe denilen maskaradan, gerekse polis kılığındaki eşkıyalardan temizlemek vazifesi bize düşmüştü.</p>

  <p class="block18">Yolda Mister Jameson, telefon konuşmalarının neticelerini anlattı.</p>

  <p class="block18">— Her taraf zaten hazır, dedi, çoktan beri Punta-Blanca'dan şüphe ediliyormuş. Melezin ve Donovan'ın itirafları son tereddütlerini de ortadan kaldırdı. Hakime lüzumlu emirler verilmiştir.</p>

  <p class="block18">— Resmi makamlar işe karışıncaya kadar, biz icabına bakarız.</p>

  <p class="block18">— Ne yapmayı düşünüyorsunuz Miss Travers?</p>

  <p class="block18">— Ne mi yapacağım? Evvela Joe isimli haydutun batakhanesini havaya uçuracağız.</p>

  <p class="block18">Charly gülerek sordu:</p>

  <p class="block18">— Hangi usulle Hopy?</p>

  <p class="block18">"Az kalsın, “Her zamanki usulümüzle” diyecektim. Vazgeçtim."</p>

  <p class="block18">— Bir usul buluruz, yavrum, dedim, usul mü yok bu dünyada?.. Joe Scalona azametli bir adam... Azametli adamlar, kendilerine alelalade insanlara yapılan muameleleri layık görmezler, hakaret sayarlar... Biz orijinal bir usül bulacağız.</p>

  <p class="block18">Misler Jameson gülümsedi:</p>

  <p class="block18">— Ben, dedi, böyle işlerde fazla orijinal olunabileceğine inanmıyorum. Hesaplaşmalarda en iyi usül, en basit yoldan süratle girmektir. Herhalde Mister Charly de arkadaşlarını bu sebeple Şikago'dan getirdi. Punta-Blanca'da beş kişi var. Üç de biz, ettik sekiz.</p>

  <p class="block18">— Siz kendinizi hesaba katmayın Mister Jameson, bu iş doğrudan doğruya bizi ilgilendiriyor. Beyhude yere tehlikeye atılmanızı istemem.</p>

  <p class="block18">— Ne hoşsunuz... Sanki ben ömrümü tehlikesiz, sakin geçiri yormuşum gibi... Herkes dükkan açar, başkalarının yaptığı bir malı, ihtiyacı olanlara satarak geçinir. Bir hususi polis hafiyesi de dükkân açmış bir esnafa benzer Miss Travers, alıp sattığı şey, hayatı, istirahatı, iyi talihidir. Bana parayı verirseniz, sizin için kendimi götürür tehlikeye atarım. Esasen dert, sizin olduğu halde, siz yatağınızda mışıl mışıl uyurken, ben karda, yağmurda, sıcakta, soğukta dolaşmaya mecburum. Çünkü beni para ile tutmuş bulunuyorsunuz. İşimizin avukatlığa benzeyen bir tarafı var. Fakat ondan da birkaç kademe aşağıda...</p>

  <p class="block18">— Ama biz, sizi kiralamadık ki...</p>

  <p class="block18">— "Elbette kiraladınız... Sayenizde aradığım parayı buldum. Banka memurunun uğradığı hazin akıbeti öğrendim. Vaziyeti direktöre söylediğim zaman, “Miss Travers'a bu hizmetinin karşılığını vermeliyiz!” dedi. Sonra sizi bu kadar çetin bir mücadelede nasıl ter kederim? Güldü: Bir fırsat elime geçti. Şikago'nun meşhur Çifte Tabancalı Güzeli'ni iş üzerinde görmek.. Bu zevk, en az beş bin dolara değer... Kaldı ki vaziyet oldukça tehlikeli de... Bir kere Joe gafil avlanmayacaktır. Komiser Grebbs, köy harabesinden döner dönmez gerek kendi adamlarına, gerekse Joe Scalona'ya olup bitenleri anlatmıştır. Şayet kendisi, başına gelecekleri Emniyet Dairesi'nde oturup beklemiyorsa, saklanmak lüzumunu duymuşsa, saklanacağı yeri Joe temin etmiş olacak... Siz, çocuklan telefonda bulamadınız değil mi?"</p>

  <p class="block18">— Bulamadım.</p>

  <p class="block18">— Beklemekten usanmışlardır. Bakınız biz ne yapalım? Kasabaya yakın bir yerde durur, geceyi bekleriz. Kiss ve arkadaşları yemekten sonra mutlaka Joe'nun batakhanesine giderler. Beni orada tanıyan yoktur sanırım. Ben, dükkânın kapanmasına yakın içeri girer, Kiss'le görüşürüm. Kararlaştıracağımız şekilde hareket ederiz.</p>

  <p class="block18">— Ya, ben?</p>

  <p class="block18">— Siz dışarıda beklersiniz. Gürültü başlar başlamaz içeri girmekte bir mahzur kalmaz. Yahut da biz işi becerirsek, yani sizin yardımınıza ihtiyaç hasıl olmazsa, beraber döneriz. Hem bence, buralarda Şikago metotlarıyla hareket iyi neticeler vermez. Bir sürü kabahatsiz biçareyi silah patırtılarıyla ürkütmekte ne mana var? Öcümüzü kimden alacaksak, onları ele geçirmeye çalışmalıyız!</p>

  <p class="block18">Başımı eğerek bu fikri kabul etmiş göründüm.</p>

  <p class="block18">Hususi polis hafiyesinin aklıyla hareket edersek işimiz vardı. O nasıl kendi zanaatının ehli ise biz de kendi mesleğimizin şanlarını biliyorduk.</p>

  <p class="block18">Bizim çocukların indikleri otele gittik. İlk işimiz tabancalarımızı yoklamak, şarjörleri yeni kurşunlarla tıka basa doldurmak oldu.</p>

  <p class="block18">Kiss'le Jack'i bulduk. Hücum planını derhal hazırladık. Evvela Jack gidip Joe'nun batakhanesini teftiş edecekti.</p>

  <p class="block18">Şehre dağılmış olan diğer çocuklar da toplandılar.</p>

  <p class="block18">Küçük mitralyöz ve el bombaları tekrar dikkatle gözden geçirildi.</p>

  <p class="block18">Bu esnada Mister Jameson ortada görünmediği için rahat çalışmıştık.</p>

  <p class="block18">Nihayet telefonun zili çaldı.</p>

  <p class="block18">Jack'in ağır sesi:</p>

  <p class="block18">— Allo! Hopy, dedi.</p>

  <p class="block18">— Ne var?</p>

  <p class="block18">— Her şey mükemmel... Müşteri hemen yok gibi... Önada dolaşanlar hep çete efradı... Ayrıca yukarıda bir de konferans kurulmuş sanırım.</p>

  <p class="block18">— Tamam. Bekle geliyoruz. Sen neredesin?</p>

  <p class="block18">— Batakhanenin tam karşısındaki telefon kulübesinde. Telefonu kapattım.</p>

  <p class="block18">— Haydi çocuklar... İş başına, dedim.</p>

  <p class="block18">Ben, Charly ile Kiss'i ve delikanlılardan birisini yanıma aldım. Diğerleri öteki arabaya atladılar.</p>

  <p class="block18">Evvelce söylediğim gibi, Joe'nun batakhanesi kasabanın dışında, tenha bir yerde, büyük bir parkın ortasında idi.</p>

  <p class="block18">Yanımızdaki delikanlıyı arabalara bekçi bıraktık. Bu oğlan, aynı zamanda küçük mitralyözü ile imdada gelecek olanları bir müddet durduracaktı.</p>

  <p class="block18">Benimle Charly'den başkaları çete tarafından tanınmadıkları için, kolayca içeriye girebilirdi. Onlar da nasıl hareket edeceklerini zaten biliyorlardı. Böyle işleri ilk defa yapmıyorduk.</p>

  <p class="block18">Biz de ilk patlamalardan sonra, arkadaşlara yetişecektik.</p>

  <p class="block18">intikam saatinin nihayet çaldığını gören Charly'nin zihni açılmış olmalı ki:</p>

  <p class="block18">— Bir dakika Hopy, dedi, en iyisi, biz arkadan dolaşırız. Yani kendimizi, mümkün mertebe saklayarak parka girelim, evin arka tarafına dolaşalım. Oradan savuşacaklar olursa değil mi?</p>

  <p class="block18">— Aferin Charly. dedim, doğrusu bu!</p>

  <p class="block18">Biz Gorille yirmi adım arkada kalmıştık. Parkın kapısından girdiğimiz zaman, kapıcıyı, kulübesinin içinde yüzükoyun yatıyor bulduk. Kiss, tabancasının ağır kabzasıyla bu işi kolayca halletmişti.</p>

  <p class="block18">Evin arka tarafındaki servis kapısına yaklaşmıştık ki, içeriden müthiş bir patlama duyuldu. Bunu bir ikincisi, bir üçüncüsü takip etti. Bir andan binanın bütün katlarındaki bütün pencerelerin camları parçalandı. Adeta dört duvar genişleyip daraldı. Sonra kurşunlara acımaya hiç alışmamış insanların ellerinde bulunduğu anlaşılan küçük mitralyözler işlemeye başladı.</p>

  <p class="block18">— Davran Charly! diye bağırdım ve Lugerimi kaldırarak ileriye atıldım. Aşçı ile yamağının neye uğradıklarını anlamalarına vakit bırakmadan hakladık. Alt kattaki büyük salonda her şey mahvolmuş, sağlam bir şey kalmamıştı. Dans pistinin tahtaları, yangın enkazına benziyordu. Duvardaki kıymetli tablolar perişandı. Büyük salonun diğer küçük salonlara açılan kapılarıyla yukarı kat merdivenlerini kapatan ağır kadife kırmızı perdeler paçavralara dönmüşlerdi. Duvarların kağıtları sarkıyordu. Tavanın kabartma işlemeleri de mahvolmuştu. Çete efradından iki kabadayı, yerde cansız yatmaktaydı. Birkaçı, iç salonlara kaçabilmişler, oradan bizimkilere ateş ediyorlardı. Bulunduğumuz koridor ağzı siper olduğu için yerinde kalabilmiş bir ayna parçasından içerisini seyretmek mümkündü.</p>

  <p class="block18">“Baskın basanındır” sözünün doğruluğuna buradaki manzara, insanı bir daha inandırıyordu. Bizimkilerin daha doğrusu, bizim emektar Kiss'in nasıl olsa bu işin görüleceğini düşünmüş olduğu belliydi. Herkes yerli yerinde, vazife başında bulunuyor, herkes aynı zamanda birbirlerini koruyordu. Kiss, bir kaşını kaldırmıştı. Sinirliydi. Buna mukabil Jack, sanki uykuda gibi hareket etmekte, hiç istemediği bir işi yapıyor gibi gönülsüz davranmaktaydı. Halbuki söz bir kere mitralyöze düştüğü zaman ne kadar sevindiğini, neşelendiğini hepimiz bilirdik."</p>

  <p class="block18">İlk taarruzdan kurtulanlar, ara kapılardan istifade ederek yandaki küçük salonlardan birisine toplanmışlardı. Şimdi oradan kurşunlar daha kalabalık, daha idareli geliyordu.</p>

  <p class="block18">Jack, iki sıçramada yerini değiştirdi. Bu suretle yukarıdan gelebilecek bir hücuma karşı arkadaşlarını muhafaza edecek köşeyi tutmuş oldu. Bunu göz ucuyla görmüş olan Kiss, diğerlerini bir el işaretiyle yarıma çağırdı. Yalnız bir tanesi büyük kapıdaki yerini bırakmamıştı.</p>

  <p class="block18">Charly ile ben de daha fazla beklemeden içeri girdik. Charly, sine sine Kiss'in yanına giderken, ben de Jack'in arkasına çömeldim:</p>

  <p class="block18">— Kolay gelsin arkadaş! dedim.</p>

  <p class="block18">— Kolay sahi, diye dönmeden cevap verdi, bunlar burada kendilerini pek emniyette hissediyorlarmış... Böyle bir hücumu akıllarından bile geçirmemişler...</p>

  <p class="block18">— Telefon?</p>

  <p class="block18">— Kestik.</p>

  <p class="block18">— Yukarıda kimler var?</p>

  <p class="block18">— Şimdi anlayacağız! Bir ıslık öttürdü. Şimdi Hopy... Şikago lular'la oyun oynamayı öğrensinler... Sen daha siftah etmedin mi?</p>

  <p class="block18">— Lugeri mi? Hayır. Şimdilik sapını kullandım.</p>

  <p class="block18">Yukarıdan yaylım ateş başlamıştı.</p>

  <p class="block18">Merdivenin köşesinden görünen tabancalı eli nişanlayıp ilk kurşunu sıktım.</p>

  <p class="block18">Büyük polis tabancası ileri fırladı. Merdivenden teker meker yuvarlandı. Kurşunu yiyen el, bir an kıpkırmızı sallanmış, sonra geri çekilmişti. Kalın bir ses, inilti içinde küfür ediyordu.</p>

  <p class="block18">Jack:</p>

  <p class="block18">— "İyi başlangıç, dedi, üstelik annesi de kulağını çeker! “Elini nerede ezdin?” diyerek..."</p>

  <p class="block18">Nefesi, mitralyözünün devamlı tiktakıyla kesildi.</p>

  <p class="block18">Bu esnada arkama döndüm. Kiss, çömeldiği yerde bir şey hazırlıyordu. Göz göze geldiğimiz zaman gülümsedi. Elindeki küçük siyah yumurtayı hâlâ müdafaa edilen küçük salona doğru fırlattı. Ben, dişlerimi sıkıp gözlerimi yumdum. Boğuk patlamayı, insan feryatları takip etti.</p>

  <p class="block18">— Haydi çocuklar, diye bağırarak sıçradı.</p>

  <p class="block18">Kapıyı Charly ile beraber geçtiler.</p>

  <p class="block18">Manzara sahiden hoştu ve gurur vericiydi. Sade bu takımın kumandanı olduğum için değil, bu kadar usta bir kuvvete malik bulunduğum için duymaya alıştığım gururu tekrar hissediyordum. Herkes vazifesini biliyor, bu vazife doğru işleyen bir saat intizamiyle yapılıyordu. Zaten başka türlü olsa, Şikago'daki fırtınaların hakkından gelebilir miydik?</p>

  <p class="block18">Joe Scalona, buradaki polis ahbaplarına güvenmekle hata etmişti. Yeri gelmişken şunu da söylemeliyim ki, böyle küçük kasaba külhanileri işi büyütmek istedikleri zaman Şikago'ya gelip biraz staj yapmalıdırlar. Eger buralara bizim şehirden gelmişlerse orada neden barınamadıklarını sık sık hatırlamalıdırlar</p>

  <p class="block18">Jack:</p>

  <p class="block18">— Uzun boylu herif nerede? diye sordu.</p>

  <p class="block18">— Atlattık, dedim, ona kalsa bu işi başka türlü yapmalıymışız.</p>

  <p class="block18">— Neyin nesi?</p>

  <p class="block18">— Hususi polis hafiyesi!..</p>

  <p class="block18">— "Şuna “Şerlok Holmes” desene... Bayılırım."</p>

  <p class="block18">— Pek bayılma... Oğlan esaslı...</p>

  <p class="block18">— Denemişe benziyorsun Miss Travers...</p>

  <p class="block18">Barut kokusunu zevkle kokladım. Bunu yaparken aygın yanında hissetmiş, kızgın bir kısrağa benzediğimi biliyordum.</p>

  <p class="block18">Jack, gözlerinde kızıl bir parıltı ile yüzüme bakıyordu:</p>

  <p class="block18">— Esaslı, dedim, fena değil...</p>

  <p class="block18">Arkadaşım yere tükürdü ve aynı zamanda keskin bir hareketle mitralyözünü kaldırıp merdiven sahanlığını taradı.</p>

  <p class="block18">İleri atıldım. Fakat yukarıdakiler de iyi yer tutmuşlardı. Kurşunlar, sol kolumu adeta sıyırdı. Geri sıçradım.</p>

  <p class="block18">Jack:</p>

  <p class="block18">— Bir mitralyöz bul! dedi, sen yukarısını kurşuna tut. Bak ben ne yapacağım.</p>

  <p class="block18">Yerdeki otomatik silahlardan birisini aldım. Lugerle beraber bu mükemmel Colt, mitralyözün yaptığı işi pekala gördü.</p>

  <p class="block18">Ben üst üste ateş ederken. Jack bir arkadaşla beraber merdivenin korkuluklarını tutarak yukarı çıktı.</p>

  <p class="block20" id="calibre_pb_21">Onlar sahanlığı tutup yukarıdakileri geri çekilmeye mecbur edince ben de arkalarından yetiştim.</p>
</body>
</html>
