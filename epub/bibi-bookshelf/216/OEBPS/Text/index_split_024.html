<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_31">XX</h1>

  <p class="block18">Kan nakli bittiği zaman davrandım. Doktor:</p>

  <p class="block18">— Durunuz! Ne yapıyorsunuz? diye mani olmak istedi. Aleti yavaşça itip doğruldum. Başım hafifçe dönüyordu. Fakat asıl sarsıntı ayağa kalkmak istediğim zaman vuku buldu. Döşeme ve tavan aynı zamanda dönmeye başlamıştı. Bastığım yerde, uçurumlar açılıp kapanıyordu, gözlerim kararıyordu. Bir yere tutunmak isteyince Charly'yi yanı başımda buldum. Hızlı hızlı solumakta, bir şeyler söylemekteydi.</p>

  <p class="block18">— Gidebiliriz, dedim. Baksana turp gibiyim. İş bekleyemez ki... Beni lütfen otomobile kadar taşı. Elbisemle Lugerimi de sakın unutma!..</p>

  <p class="block18">— Sen delirdin mi Hopy? Ayakta duracak takatin yok! Baksana doktor!</p>

  <p class="block18">— Saçmalıyorsun... Viski olsa... İki yudum viski... Aklım başıma gelir.</p>

  <p class="block18">Doktora gülmeye çalıştım.</p>

  <p class="block18">— Jack nasıl? Artık tehlike kalmadı değil mi?</p>

  <p class="block18">Tekrar sedyeye oturdum. Jack'in yüzü bir yaklaşıp bir uzaklaşıyordu. Neden sonra başını bana doğru çevirdi. Gözlerini araladı. Tadını hiç unutmayacağım bir şekilde gülümsedi.</p>

  <p class="block18">— Ne hayvansın Jack! dedim. Kendini mutlaka öldürtmek lazım mıydı?</p>

  <p class="block18">Genç doktor, şaşkın şaşkın:</p>

  <p class="block18">— Akrabanız mı? diye sordu.</p>

  <p class="block18">Ben sükûnetle:</p>

  <p class="block18">— Hayır, dedim. Jack benim sevgilimdir.</p>

  <p class="block18">Hafif bir litreme başlamıştı. Hastabakıcı benim tayyörümü getirmeye koştu. Charly ile beraber döndüler. Charly, beni acele giydirdi. Kulağıma:</p>

  <p class="block18">— Silahını otomobile götürdüm, dedi. Şimdi şunu çek bakalım...</p>

  <p class="block18">Ağzıma viski şişesini dayadı. Üst üste üç büyük yudum aldım. Boğazımdan aşağıya sıcak bir şey, kuvvete benzeyen tatlı bir şey indi. Hastabakıcılar beni hayretle, hatta biraz da korkuyla seyrediyorlardı. Doktor da hemen hemen aynı haldeydi. Hepsine birden gülümsedim:</p>

  <p class="block18">— İyidir bu viski! dedim. İnşam ister istemez ayağa kaldırır...</p>

  <p class="block18">— İstirahat etmelisiniz... Buna mecbursunuz... Kan kaybettiniz!..</p>

  <p class="block18">Bunu tereddütle söyleyen doktora:</p>

  <p class="block18">— Tabii istirahat edeceğim, dedim, herhalde dans müsabakasına girecek değilim! Charly bir de sigara ver arslanım!</p>

  <p class="block18">Pek uzaklardan uykunun yaklaştığını korku ile hissettim. Sigarayı derin derin çektim:</p>

  <p class="block18">— Müsterih olun doktor, dedim. Derhal istirahat edeceğim. Çocuk muyum canım. Elbette istirahat lazım. Mesela bakın... Kollarımı kaldırdım:</p>

  <p class="block18">— Haydi Charly...</p>

  <p class="block18">Arkadaşım, beni kucağına aldı. Gülümseyen Jack'e elimle bir öpücük yolladım:</p>

  <p class="block18">— Sevgilim size emanet! dedim. Çabuk iyi olmalı... Yarın sapasağlam isterim... Arkamızdan dışarı çıkan doktora sordum: Tehlike var mı?</p>

  <p class="block18">— Şimdilik bir şey söylenemez. Bünyesi demir gibi... Bir ihtilat olmazsa atlatır.</p>

  <p class="block18">— Peki. Ben tekrar uğrayacağım.</p>

  <p class="block18">— Siz uğramayı bırakın da hiç olmazsa yarına kadar istirahat edin.</p>

  <p class="block18">— Olur! Baş üstüne!</p>

  <p class="block18">— Hangi otelde oturuyorsunuz? Gece belki lazım olur. Mamafih, ben arkadaşınızın kan grubuna mensup birisini aratıyorum... Bir sual daha Miss...</p>

  <p class="block18">— Travers...</p>

  <p class="block18">— Miss Travers... Kan grubunuzun diğer bütün gruplara uyduğuna iyice eminsiniz değil mi?</p>

  <p class="block18">— Hiç merak etmeyin! Kontrol için vakit kaybetmeğinizden dolayı size teşekkür ederim.</p>

  <p class="block18">— Asıl biz size teşekkür ederiz! istirahat lazım... Mutlaka...</p>

  <p class="block18">Otomobilde geri kalan viskiyi de içtim. Başımı arkaya dayamadan evvel Charly'ye:</p>

  <p class="block18">— Nereye gideceğimizi biliyorsun ya, dedim, hani Pepe Sangchili adındaki herifi tepelemiştik. Çölde bir beyaz villa vardı, içindeki dişi bayan, kendisini herhalde unutmadın!</p>

  <p class="block18">— Hayır.</p>

  <p class="block18">— Silahın yanında mı?</p>

  <p class="block18">— Benimki yanımda... Senin mitralyözü de aldım. Arkada dolu duruyor.</p>

  <p class="block18">— Hızlı gideceksin ama pek de sarsmayacaksın. On dakika uyuyabilsem işler düzelecek.</p>

  <p class="block18">Gözlerimi kapattım ve galiba kendimden geçtim.</p>

  <p class="block18">SanDiego otostratında 130 mil yapıyorduk. Yüzümün derisinde adeta ıslık çalan rüzgar, bana kuvvet veriyordu. Virajlarda, asfaltı inleten tekerlek seslerini tatlı tatlı dinliyordum. Charly, dimdik önüne bakarak:</p>

  <p class="block18">— Kıza bir telefon çekseydin, dedi, merak eder.</p>

  <p class="block18">— Merak edilecek bir şey yok! işin sonuna geldik...</p>

  <p class="block18">— Ne dinlenme! Ne dinlenme...</p>

  <p class="block18">— "Kim umardı oğlum?"</p>

  <p class="block18">— "Neden umulmayacakmış? Bu bizim Amerika'nın her köşesinde bir “milyon kavgası”dır sürüp gitmez mi?"</p>

  <p class="block18">— Peki, ne yapacaktık?</p>

  <p class="block18">— Kendi Şikago'muzda dinlenecektik...</p>

  <p class="block18">— Kız, biraz açılır diye düşünmüştüm...</p>

  <p class="block18">— Nereye açılıyor? Bizimle beraber bulunacaksa böyle işlere alışmalı... Belalar başımıza ne ilk defa geldi, ne de bu son rezalet... Biz bunların içine yatıp yuvarlanmışız!</p>

  <p class="block18">— Haklısın Charly... En iyisi kızı bir pansiyona yerleştirmek... Orada kalır... Haftada bir, bize gelir...</p>

  <p class="block18">— Tam buldun pansiyonda yaşayacak yavruyu...</p>

  <p class="block18">— Neden?</p>

  <p class="block18">— Ayol, bilmez gibi... İnsanın suratına bir bakıyor ki...</p>

  <p class="block18">— Ne demek? Ben adamın iki gözünü çıkarırım...</p>

  <p class="block18">— Faydasız...</p>

  <p class="block18">— Neden faydasız?..</p>

  <p class="block18">— Öğretmeni sensin de ondan...</p>

  <p class="block18">Charly kendi sözünü pek beğendi, uzun uzun güldü.</p>
</body>
</html>
