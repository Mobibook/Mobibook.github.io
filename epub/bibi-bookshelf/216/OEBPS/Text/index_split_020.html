<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_25">XVI</h1>

  <p class="block18">İki, üç dakika geçti, geçmedi, düzlükten bir motor sesi duyuldu.</p>

  <p class="block18">Charly:</p>

  <p class="block18">— Arabaya koşalım. Yetişiriz. Yolda yakalarız, diye bağırıyordu.</p>

  <p class="block18">— "Lüzum yok! diye” cevap verdim, henüz mağlubiyetini kabul etmedi. Bir yere gidemez. Hududu geçse de zaten faydasız... Nerede olursa olsun, kendisini yakalayacağımızı bilir. Mister Jameson'a döndüm: Çektiğim telgraftan da anlaşılıyor ki, dedim, milyon hâlâ melezin sakladığı yerde duruyor. Şimdi içeri girelim de bu işi halledelim."</p>

  <p class="block18">Odaya döndük. Herifin başına sardığımız çuvalı çıkardık. Melez, uykusuzluktan, korkudan zaten perişan bir hale gelmişti. Kara gözleri kıstırılmış hayvanların bakışları gibi fırıl fırıl dönmekte, sivri gırtlağı testere gibi işlemekteydi.</p>

  <p class="block18">Charly, kendisini odanın ortasına tekmeyle yuvarladığı zaman hafifçe inledi:</p>

  <p class="block18">— Kurtuluş imkanı kalmadı, dedim, ya doğruyu söyleyeceksin, yahut seni kendi elimle tepeleyeceğim.</p>

  <p class="block18">— Su... bir yudum su...</p>

  <p class="block18">— Su mu? Ağzına tuz dolduracağım... Derilerini yüzüp karabiber süreceğim... Kemiklerini ufak ufak kıracağım! Doğrusunu söyle... Kurtuluş yok...</p>

  <p class="block18">— Su...</p>

  <p class="block18">— Haydi Charly... Şunun aklını başına getirin...</p>

  <p class="block18">Charly, çakmağını çıkardı.</p>

  <p class="block18">Pete Vea gözlerini testekerlek açarak bağırdı:</p>

  <p class="block18">— Söyleyeceğim... Söylerim ama bana ne verirsiniz?</p>

  <p class="block18">— Ne mi veririz? diyerek üzerine eğildim. Sana öyle mi? Doğrusunu söylersen seni belki öldürmeyiz, iki gözünü çıkarır, bırakırız.</p>

  <p class="block18">Mister Jameson, ilk defa lafa karıştı:</p>

  <p class="block18">— Beni dinle Pete Vea, dedi, her hizmetin elbette bir karşılığı olur. Bizi üzmeden hakikati anlatırsan, biz de sana zarar vermemeye çalışırız.</p>

  <p class="block18">— Nasıl mesela?</p>

  <p class="block18">— Hududu geçmene göz yumarız... Alır başını gidersin.</p>

  <p class="block18">— Sözünüzde duracağınızı nasıl temin ediyorsunuz?</p>

  <p class="block18">— Bunu sana nasıl temin edebiliriz? Görüyorsun ki, meydan bize kaldı. Şu anda seni öldürmek elimizde... Bize itimat edeceksin. Bizim seni öldürmekte ne kârımız olabilir?</p>

  <p class="block18">Melez, bir parça düşündü. Hepimizi ayrı ayrı gözden geçirdi. Başka türlü kurtulmanın imkansızlığını anlamış olacak ki:</p>

  <p class="block18">— Peki, dedi, size inanıyorum. Beni salıverin... Hududu geçeyim... Bir cahilliktir ettim. Daha doğrusu bu işe beni polisler soktu. Paranın geçeceğini onlardan öğrendim.</p>

  <p class="block18">— Sonra milyonu ele geçirince pay etmekten vazgeçtin değil mi?</p>

  <p class="block18">— Vazgeçtim. Tamamıyla vazgeçtim de denemez, yan yarıya bölüşmek budalalık olacaktı</p>

  <p class="block18">— Bu zamana kadar nasıl atlattın, oyaladın?</p>

  <p class="block18">— Tahkikatın tamamıyla kapatılmasını bekleyecektik. Sonra kasabaya Şikago'nun “Çifte Tabancalı Kadınının” geldiğini işitince kimseye bir şey vermemenin mümkün olduğunu düşündüm."</p>

  <p class="block18">— Hududu neden geçmedin?</p>

  <p class="block18">— Meksika'da çalınmış bir milyonla insan daha büyük tehlikelere maruz kalır. Ben suçu Miss Travers'a yükledikten sonra şimale doğru çıkmayı düşünmüştüm.</p>

  <p class="block18">— Şimdi paralar nerede?</p>

  <p class="block18">— Kulübenin arkasında gömülü.</p>

  <p class="block18">— Charly, şunun ayaklarını çözünüz. Elleri yine bağlı kalsın. Biz kazma bulalım da, gidelim... Vakit kazanmaya çalışıyorsan sonunu kendin düşün arslanım. Sen canına acımazsan, biz kurşunlara hiç acımayız.</p>

  <p class="block18">Barakanın arka tarafı çeşitli konserve kutuları, kese kağıtları, demir, tahta, bez parçalarıyla dolu bir süprüntülük halindeydi. Sakinleri tarafından çoktan terkedilmiş bir çöl köyünde bu kadar süprüntünün nasıl toplandığına şaşmamak da imkânsızdı.</p>

  <p class="block18">Jameson, gemici fenerine benzeyen petrol lambasını başı hizasına kaldırarak etrafı aydınlatmaya çalıştı.</p>

  <p class="block18">Gecenin sessizliği içinde bir garip manzara meydana getirdiğimizin farkındaydım. Charly, melezin kollarını bağlayan ipin ucundan tutmuş, herifi bir ehli hayvan gibi çekiyordu:</p>

  <p class="block18">— Hazine burada mı? diye sordum.</p>

  <p class="block18">Pete Vea, büyük bir kederle içini çekerek:</p>

  <p class="block18">— Evet, dedi. işte burada...</p>

  <p class="block18">Gösterdiği kırık tuğla yığınını eski bir kazma ile dağıtıp toprağı bulmak icap etti. Charly, bu işle uğraşırken ben etrafı gözden geçirdim. Fenerin ışığı, uzaktan kolayca görünebilirdi. Komiser Grebbs'in fazla uzaklaşmadığını, burada olup bitenleri anlamaya çalışacağını düşünmek pek de hatalı bir şey olmasa gerekti. Aklıma gelen bu ihtimali, arkadaşlara şu sırada söylemeyi faydalı bulmadım.</p>

  <p class="block18">Melez haydut, yere çökmüş, kara kara düşünüyordu. Demin kendisine sual sorarken kaybolan memur hakkında bir şeyler öğrenmeye çalışmadığımızı da hatırladım.</p>

  <p class="block18">Para, her zaman insan hayatından evvel aranıyordu. Sebep de gayet basit: yaşadığımız devrin realitesi bu... Bir yerden bir yere nakledilen bir para için neden iki muhafız koyuyorlar? icabında parayı müdafaa etsinler, parayı kaptırmamak için canlarını versinler, yahut tehlikeye atılsınlar, diye...</p>

  <p class="block18">Charly, müthiş darbelerle toprağa hücum etmişti. Kazmanın ucu garip bir ses çıkararak bir anda yere gömülüyor, rutubetli topraktan siyah bir parça kopararak tekrar havaya kalkıyordu.</p>

  <p class="block18">Bir milyon Meksika doları... Aşağı, yukarı 500 bin Amerikan doları demek.</p>

  <p class="block18">Bu esnada kazmanın ucu, bir şeye çarptı. Charly:</p>

  <p class="block18">— Yalan değilmiş! dedi. Galiba bir tenek kutuya rastladık!</p>

  <p class="block18">Her şeyi zamanında düşünen Jameson:</p>

  <p class="block18">— Durun Charly, diyerek müdahale etti, anık siz bırakın! Şu herifin ellerini çözelim. Ayaklarını bağlayalım... Kutu mudur, ne baş belasıdır, her ne ise kendisi çıkarsın.</p>

  <p class="block18">Melezin her ihtimale karşı bir tuzak kurması mümkündü. Teneke kutu çıkar... Açmak için kurcalamaya kalkarsınız. Nitrogliserinle bir oyun hazırlanmıştır. Hop! Doğru uçulur.</p>

  <p class="block18">Melezin elleri çözülüp ayakları bağlandı. Herif çukura eğildi. Teneke kutuyu topraktan tırnaklarıyla söküp aldı.</p>

  <p class="block18">Jameson'un ne demek istediğini anlamış olduğu için:</p>

  <p class="block18">— Tehlike yok! dedi. İşte açıyorum, paralar tamam!</p>

  <p class="block18">— Hayır, açma, dedim, kulübeye dönelim... Orada bakarız!</p>

  <p class="block18">İnsan kendisini, bu karanlık çölde daima tehlikeye maruz zannediyor. En iyisi dam alu... Hele bizim gibi şehirliler için...</p>

  <p class="block18">Kutuyu masanın üzerine koyduk. Charly'ye dışarıda nöbet tutmasını, yaklaşan olursa bize haber vermesini söyledim. Jameson'a:</p>

  <p class="block18">— Sayınız bakalım! dedim. Burada ancak 500 bin Meksika doları vardı. Yani kaybolan paranın yarısı...</p>

  <p class="block18">O zamana kadar hepimizden daha soğukkanlı olan Jameson birdenbire öfkelendi.</p>

  <p class="block18">Melezin yüzüne gözlerini kısarak bir an baktı ve korkudan cıva gibi oynayan iki siyah gözbebeğinin tam orta yerine müthiş bir yumruk indirdi.</p>

  <p class="block18">Herif, bunu beklemiyor olmalı ki, yere yıkılmıştı. Jameson, bu sefer kundurasının burnuyla beline vurdu:</p>

  <p class="block18">— Kalk! diye bağırdı, sana kurtuluş yok! denildi. Partiyi kaybettiğinin hâlâ farkında değil misin hayvan!</p>

  <p class="block18">ikinci yumruk, herifi yine devirdi. Bu suretle yumrukla devrilip tekme ile kalkmak beş kere tekrarlandı.</p>

  <p class="block18">Ben nihayet araya girdim:</p>

  <p class="block18">— Beyhude dayak yiyorsun, dedim, doğrusunu söyle... Paranın yansını Komiser Grebbs mi aldı?</p>

  <p class="block18">Melez bir an düşündü. Sonra:</p>

  <p class="block18">— Evet, dedi, Komiser aldı tabii...</p>

  <p class="block18">— Peki! Neden dayak yemeden evvel söylemedin? Sakın bana attığın iftiraya benzemesin?</p>

  <p class="block18">— Değil!</p>

  <p class="block18">— İyi ama hakkım aldıysa artık senden ne istiyor?</p>

  <p class="block18">— Benim hissemi de istiyor!</p>

  <p class="block18">— ötekilerin, bilhassa Joe Scalona'nın, aradığı ne?</p>

  <p class="block18">— Onlar da parayı ele geçirmek sevdasındalar...</p>

  <p class="block18">— Fena halde yalan söylüyorsun! Lugerimi çıkardım, beni dinle Pete Vea, dedim, beyhude bunlar yavrum! Seni öyle bir hale sokacağım ki, artık Meksika Hududunu aşmak bile işine yaramayacak... Evvela sağ diz kapağını parçalayacağım. Yara, buralarda kangren olmazsa, ölünceye kadar sürüneceksin. Çünkü, ikinci kurşun sol diz kapağını kül ufak edecek...</p>

  <p class="block18">— Meksika Hududunu salimen aşacağım ne malum?</p>

  <p class="block18">— Vallahi orasını bilmem. Zaten paralar tamam olarak ortaya çıkmazsa, senin için aşılacak bir tek hudut kalıyor. Ölüm Hududu... Dizkapağını nişanladım: Haydi, kurşun hazır, dedim.</p>

  <p class="block18">Bu sefer odanın bir köşesini işaret etti.</p>

  <p class="block18">Buradaki tahtaları kaldırdık. Toprak kazıldı, ikinci bir teneke kutu çıktı. Bunun da içinde 430 bin dolar vardı.</p>

  <p class="block18">Jameson:</p>

  <p class="block18">— Noksan, dedi, 70 bin dolar nerede?</p>

  <p class="block18">— Hepsi bu kadardı.</p>

  <p class="block18">— Sen kurşunu yiyeceksin... Lütfen Miss Travers, bir tane sıkı verin!</p>

  <p class="block18">Herif, ellerini uzatarak yalvarmaya başladı. Bu sefer yalan söylemediği meydandaydı. Karmakarışık bir lisanla, paranın bu kadar olduğuna yemin ediyor, gözlerinden sicim gibi yaşlar akıyordu.</p>

  <p class="block18">— Şimdi, Pete Vea, dedim, bize hadisenin nasıl cereyan ettiğini anlat! Doğru söyleyip söylemediğin anlaşılır.</p>

  <p class="block18">— Böyle bir paranın Hududu gizlice geçeceği haber alınmıştı.</p>

  <p class="block18">— Kim haber alıyor?</p>

  <p class="block18">— Buranın polisi...</p>

  <p class="block18">— Yani Komiser Grebbs'le Müfettiş Burns filan mı?</p>

  <p class="block18">— Evet!</p>

  <p class="block18">— Kimden haber alıyorlar?</p>

  <p class="block18">— Oradaki adamlarından.</p>

  <p class="block18">— Peki.</p>

  <p class="block18">— Şimdiye kadar böyle işleri bizim polis, Joe ile ortak yapardı. Bilmem hatırlar mısınız? iki altın kaçakçısının ölüleri bulunmuştu. Geçen sene... Beraber getirdikleri beş kilo altın da kaybolmuştu, işte bu işi de Komiser Grebbs'le Joe beraber yaptılar. Bu sefer, Joe'ya hisse vermemek için beni kullanmak istediler. Ben, yüzde yirmi ile çalışmayı kabul ettim.</p>

  <p class="block18">— Maşallah... Sonunda hepsini almaya kalkmandan belli...</p>

  <p class="block18">— Eğer memur ölmeseydi, sözümde dururdum.</p>

  <p class="block18">— Memur öldü demek?</p>

  <p class="block18">— Öldü. Esasına bakarsanız, namuslu şartlar altında vuruştuk. O isabet ettirseydi ben ölecektim.</p>

  <p class="block18">— Başından anlat!</p>

  <p class="block18">— Para Hududu geçtikten sonra takibe başlamıştık. Buraya yakın bir yerde, otomobilleri bozuldu. Birisinin kasabaya gidip bozulan şeyi yenilemesi icap etti. Halbuki, paranın yanından ikisinin de hiçbir sebeple ayrılmamaları emredilmiş... Yani bankanın emri böyle...</p>

  <p class="block18">Jameson:</p>

  <p class="block18">— İkinci memurun neden yalan söylediği anlaşılıyor, dedi.</p>

  <p class="block18">— “"Ben istirahat ediyordum” diyerek mi? diye sordum."</p>

  <p class="block18">— Evet! Bir işe yalan karıştı mı işte böyle olur.</p>

  <p class="block18">— Sade yalan değil. Hile de karışmayacak...</p>

  <p class="block18">— Memurlardan birisi kasabaya gitmek için uzaklaşınca ben meydana çıktım. Ölen memur, derhal silahına sarıldı. Birbirimize kurşun sıkmaya başladık. Nihayet ben onu vurdum. Eğer yanına yaklaşıp kendisine zarar vermeden silahını alabilseydim, işler böyle karışmayacaktı. Parayı paylaşacaktık, ben de şimalde kaybolup gidecektim. Halbuki, memur ölünce ortaklarımdan korktum.</p>

  <p class="block18">— Neden?</p>

  <p class="block18">— Çünkü ellerine beni ortadan kaldırmak için fırsat geçmiş oluyordu. Soygunda adam öldüreni derhal asarlar. Canımı kurtarmak için bir çare kalmıştı. Parayı saklamak... Vakit kazanıp Hududu geçmeye çalışmak...</p>

  <p class="block18">— Bu hal masal, paranın noksan oluşunu nasıl izah eder?</p>

  <p class="block18">— Memur ölünce, ben sandıklardan birisini kırdım. Paketleri gelişigüzel aldım. Şerefsizim ki hepsi bu kadardı...</p>

  <p class="block18">— "Sonra beni görünce “Bunlar birbirleriyle boğuşurken, ben aradan savuşurum!” diye düşündün değil mi?"</p>

  <p class="block18">— Evet! Kusura bakmayın Miss Travers... Bunalmıştım. Denize düşen yılana sarılır... Siz halden anlarsınız! Komiser Grebbs'le Müfettiş Burns geldikleri zaman ben memuru çoktan gömmüştüm.</p>

  <p class="block18">— Parayı niçin derhal paylaşmadınız?</p>

  <p class="block18">— Bunu tehlikeli gördüler. Banka gürültü kopanr zannettiler.</p>

  <p class="block18">Halbuki bankanın da kaçakçılık yaptığı için ses çıkarmaması ihtimali vardı. Vaziyet sakinleşinceye kadar paranın bende kalması, kendileri için daha az tehlikeli olacaktı. Diğer taraftan Joe da meseleyi öğrenecek, işe burnunu sokacaktı.</p>

  <p class="block18">— Memurun ölüsü buralarda mı?</p>

  <p class="block18">— Kulübenin arkasında... Duvarın dibinde... İsterseniz göstereyim.</p>

  <p class="block18">— Hayır! Onu da başkaları çıkarsın.</p>

  <p class="block18">Banknotları bir torbaya yerleştirip ağzını sıkıca kapattık.</p>

  <p class="block18">Donovan denilen polis elbiseli haydutla melezi birbirine bağlayarak otomobillerden birisine bindirdik.</p>

  <p class="block18">— En iyisi Jameson, dedim, Punta-Blanca'ya gidecek yerde, bizim iltica ettiğimiz kasabaya gitmektir Bu herifleri oranın resmi makamlarına teslim ederiz. Sonra ne yapacağımızı etrafıyla düşünürüz.</p>

  <p class="block18">Jameson, bu fikrimi kabul etti. Bir otelinde küçük kızımın beni beklediği La Jolla kasabasına doğru yola çıktık.</p>
</body>
</html>
