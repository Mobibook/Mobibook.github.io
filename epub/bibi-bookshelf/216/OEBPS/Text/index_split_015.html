<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_17">XI</h1>

  <p class="block18">Şimdi yine, beni intikam planlan yapar ve uyumaya çalışırken bırakınız da, sonradan öğrendiğim vakalara geçiniz...</p>

  <p class="block18">Polis, Charly'yi saat tam 8'de, yani ortalık kararmak üzereyken apansız tahliye etti.</p>

  <p class="block18">Bir kadına gözlerini kırpmadan, zevk duyduklarını saklamaya lüzum görmeden işkence edenler, Charly'ye hiç dokunmamışlardı. Oğlan, bundan neticeler çıkararak benim için büyük bir merak duymadığını buluştuğumuz zaman söyledi.</p>

  <p class="block18">Mamafih, kendisine hiçbir şey sormamaları biraz midesini bulandırmamış değildi. Ona da Madam Juanella'yı yaralamak suçuyla götürüldüğümüz söylendiği halde, gerek kendisi, gerekse benim için ifade alınmaya çalışılmaması, hakikaten garipti.</p>

  <p class="block18">Garip, marip, bizim oğlan hürriyete kavuştuğuna memnun, şehre giden asfaltı tuttu. Bir de sigara yakmıştı. Polis hapishanesiyle kasabanın arasında mesafe 20-25 dakikalıktı ve bu saatlerde burada hemen hemen hiçbir yolcu yoktu.</p>

  <p class="block18">Charly, yolun yarısındaki kayalık boğaza henüz girmişti ki, birdenbire müthiş bir tehlike sezerek dalgınlıktan uyandı. Oğlanın anlattığına göre, vaziyet şöyle cereyan etmişti:</p>

  <p class="block18">— Bakınız Hopy... Yolda, incin yok... Ben sigarayı yakmışım, düşünüyorum. Diyorum ki... “Hopy'yi de salıvermişlerdir. Otomobile atlamış, oteli tutmuştur, ne olursa olsun, biz bu gece yola çıkmalıyız... Biz, bu gece yola çıkmalıyız da, on ikiye, bire doğru Şikago'yu tutmalıyız... Her horoz kendi çöplüğünde öter. Bize buranın havası iyi gelmedi. Milyon kaybediyorlar, bulmaya çalışıyorlar, yansım ilk rastladıklarından istiyorlar. Kız kaçırıyorlar, adam tevkif ediyorlar... Hasılı halt bırakmıyorlar, karıştırıyorlar”. Ben böyle düşünüp yürürken, birden bire sırtımda bir ürperme hissettim. Arkamdan cehennem süratiyle bir araba geliyor. Araba henüz görünürlerde yok ama rüzgarı mı desem, gürültüsü mü desem, boğazı sardı... Hani kuru sel yataklarını apansız su basar... Önce gürültüsünü duyarsınız, sonra havanın tazyiki kayaları su gelip yetişmeden yerlerinden koparmaya başlar... İşte öyle bir hal... Ben hemen kenara çekildim ama yine de kendimi emniyette hissedemedim. Bu esnada, farların kuvvetli ışığı üzerime çöktü. Gayri ihtiyari kenardaki hendeği aşıp kendimi çalıların içine attım. Bunu yaptığım anda, otomobil de beni hizaladı ve sesini çok iyi tanıdığım küçük mitralyözlerden birisi, bulunduğum yeri müthiş bir hamaratlık ve keskin çığlıklarla taradı. Ben, yere sımsıkı yapışmıştım. Araba böylece ölüm saçarak beni biraz geçti. Bu sefer, kurşun seslerini bastıran korkunç bir inilti ile frenler çatırdadı, lastikler, asfaltta fena fena öttü. Bir an başımı kaldırdım. Arabanın arkasındaki kırmızılı lambayı gördüm. Herifler manevra yaptılar, döndüler, bu sefer ters tarafa hızlandılar, benim çalıların istikametini yine kurşun yağmuruna tuttular, ileride tekrar aynı manevra yapıldı. Frenler gıcırdadı, lastikler asfaltta öttü. Tam makinayı bana doğru mahmuzlayacakları sırada, bir başka arabanın homurtusu duyuldu, ışıklar görüldü. Herifler, o yetişmeden evvel beni üçüncü defa kalbura çevirmek için mitralyözü ateşlediler. Bereket versin, yattığım yeri hafif bir tümsek muhafaza ediyordu. Kurşunlar onu biçti, toprağa boğuk seslerle saplandı.</p>

  <p class="block18">Bu sefer dönmemek üzere boğazdan çıkıp defoldular. Arkadan yetişen araba, ateş istikametini görmüş olacak ki, benim hizamda durdu. Kapısı açıldı. Uzun boylu bir herif dışarı çıktı.</p>

  <p class="block18">— Hey oradaki... Sağ mısın? diye seslendi.</p>

  <p class="block18">Bir oyun olması ihtimaliyle hiç sesimi çıkarmadım, işimi bitirmek üzere, tabancası elinde yaklaşırsa hesabını görmek için, yandaki büyücek taşlardan birisini aldım.</p>

  <p class="block18">— Hey! Sana diyoruz arkadaş! Biz düşman değiliz, dostuz, dost!</p>

  <p class="block18">Bende yine ses yok!</p>

  <p class="block18">Nihayet herif biraz küfür etti.</p>

  <p class="block18">— Vay namussuzlar vay! Zavallıyı bitirdiler öyleyse... diye söylendi.</p>

  <p class="block18">Hendeği çevik bir hareketle atladı. Alttan yukarı doğru baktığım için elinde silah filan olmadığını anlayarak biraz ferahladım.</p>

  <p class="block18">Bir adım kala durdu:</p>

  <p class="block18">— Ne var? diye sordu.</p>

  <p class="block18">— Hiç! diyerek doğruldum.</p>

  <p class="block18">— Yaralanmadın ya?</p>

  <p class="block18">— Hayır.</p>

  <p class="block18">— Öyleyse, hayvan, ne duruyorsun? Atla gidelim... Otelde konuşuruz!</p>

  <p class="block18">— Siz bunlardan değilsiniz ya?</p>

  <p class="block18">— Ne kadar budalasın... Çabuk ol!..</p>

  <p class="block18">Taşı ihtiyatla elimde tutarak kalktım. Arabaya bindik. Bu herifi ömrümde görmemiştim. Yüzünü seçmeye çalışarak:</p>

  <p class="block18">— Siz kimsiniz? dedim, siz de polis misiniz?</p>

  <p class="block18">— Otelde konuşuruz dedik ya...</p>

  <p class="block18">— Miss Travers nerede?</p>

  <p class="block18">— Vay canına! Siz bütün Şikagolular böyle geveze mi olursunuz? Bakın bakalım, yaralanmadığınıza emin olun...</p>

  <p class="block18">— Bir şey yok.</p>

  <p class="block18">— Bırakıldığınızı görünce işi anladım. Ne çare ki uzakta bulunuyordunuz. Arabaları da benimkinden süratli idi.</p>

  <p class="block18">— Kim bunlar?</p>

  <p class="block18">— Onu da icap ederse öğrenirsiniz... Demek Joe'nun batakhanesinde bu numarayı hazırlamışlar. Herifler, hapishanenin civarına gelince üç kere korna çalıp işaret verdiler. Beş dakika sonra bir de baktım ki siz asfaltın üzerinde kuzu gibi yürüyorsunuz.</p>

  <p class="block18">Otele geldik. Küçük kız heyecan içinde bekliyordu. Beni görünce hemen boynuma sarıldı. Sonra uzun boylu herife döndü:</p>

  <p class="block18">— Hani nerede Hopy? Diye sordu, hani bana Hopy'yi gösterecektiniz, Mister Thompson?</p>

  <p class="block18">Bu laflardan, birbirlerini tanıdıkları anlaşılıyordu. Buna daha çok şaştım.</p>

  <p class="block18">Kız, hayretimi görünce:</p>

  <p class="block18">— Mister Thompson yabancı değil, dedi, Hopy'nin eski arkadaşlarından.</p>

  <p class="block18">— öyle mi? dedim.</p>

  <p class="block18">Uzun boylu herif, kılını kıpırdatmadan:</p>

  <p class="block18">— Evet! diye cevap verdi, Miss Travers ahbaplarımdandır. Burada başınıza gelenleri öğrendim. Ben tüccarım. Muz tüccarı... Miss Travers'ın müşkülde olduğunu anlayınca Newyork'a dönmekten vazgeçtim. Sizi bıraktıklarına göre, onu da daha fazla mevkuf tutamazlar. Hiç merek etmeyin!</p>

  <p class="block18">Ben, biraz düşündüm:</p>

  <p class="block18">— Hele bir dolaşayım, diyerek dışarı çıktım.</p>

  <p class="block18">On dolar verir vermez meseleyi anladım ki, sizi herifler bitirmişler... Odaya döndüm. Mister Thompson rahatça piposunu içiyordu. Olup bitenlere canı sıkıldı ama pek de aldırmadı:</p>

  <p class="block18">— Böyle işler olur! dedi. Biz sabır etmeliyiz!</p>

  <p class="block18">— Mesela?</p>

  <p class="block18">— Biliyorum dedim ya...</p>

  <p class="block18">— Sakın, hapishaneyi dinamitleyip havaya uçurmayın!</p>

  <p class="block18">— Daha iyisi var...</p>

  <p class="block18">— Beni dinleyin Mister Charly, öfkeyle kalkan zararla oturur! Şimdiye kadar olan oldu. Şimdi biraz ihtiyatlı davranmalıyız. Herifler ne kadar çok müşküle düşerlerse o kadar sen davranırlar. Miss Tarvers'a iyilik edelim derken fenalığımız dokunmasın! En iyisi sabahı beklemektir. Çünkü biz kendi başımıza hareket edersek kanuna karşı töhmetli düşeriz. Galiba onların istediği de bundan sonra böyle bir şeydir.</p>

  <p class="block18">"Kanuna karşı töhmetli düşeriz” lafına az kalsın gülecektim. Fakat senin işkence altında bulunduğunu, belki de artık iler tutar yerin kalmadığını düşündükçe, gülmenin sırası değil” diyordum. Herifi şüphelendirmemeye çalışarak sordum:"</p>

  <p class="block18">— Bu namussuz memleketten bizim Şikago'ya telefon etmek mümkün müdür?</p>

  <p class="block18">— Ne olacak?</p>

  <p class="block18">— Avukatımız var. Avukatımızla görüşeceğim. İcap ederse uçağa atlayıp gelsin! Bizi bu haydutlar ne zannediyorlar?</p>

  <p class="block18">— Bakınız Mister Charly... Polisle uğraşmak zordur. Hele bu polis, haydutlarla ortak çalışıyorsa... Belki de bütün dış telefon hatlarını şimdiden kontrol altına almışlardır. Bu herifler icabında adam öldürmekten çekinmeyeceklerini de meydana koyuyorlar. Neticede biz haklı çıkacağız, kötülük cezasını görecek ama bu arada Miss Travers'a bir fenalık gelirse intikam almak bile işi halletmez!</p>

  <p class="block18">— Öyleyse civar kasabalardan birisinden telefon ederim.</p>

  <p class="block18">Mister Thompson, biraz düşündü. Bu fikre itiraz edemedi.</p>

  <p class="block18">— Siz bilirsiniz, dedi, yalnız Şikago'yu da velveleye vermeyin. Ben, Miss Travers’in hiç değilse şimdilik, tehlikede olduğuna kani değilim! Yarın işi hallederiz. Bana güvenin. İlk fırsatta yalnız Miss Travers’i kurtarmış olmayacağım, bu haydut sürüsüne de layık oldukları cezalan verdireceğim.</p>

  <p class="block18">— Peki! Bunun için yarını neden beklemeli? Hemen davranalım!</p>

  <p class="block18">— Lüzumlu delillerden bir kısmı noksan! Bazı yerlerden haberler, telgraflar bekliyorum.</p>

  <p class="block18">— İyi öyleyse... Biz de size güvenip yarına kadar bekleriz!</p>

  <p class="block18">"Ben böyle söyleyerek yüreği ferah herifi güzelce atlattım. Herif, ikimize de “iyi geceler” deyip yürüdü. Lakin büsbütün aptal olmadığını da biraz sonra fark eltim. Kıza, kapıyı kilitlemesini söyledikten sonra arka merdivenden inmiş, otomobili garajdan çıkarmıştım. Köşeyi dönerken arkama baktım. Herif, odasının penceresinden beni seyretmiyor mu? “Etsin varsın!” diyerek gaza bastım."</p>
</body>
</html>
