<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_3">II</h1>

  <p class="block18">Bakın bakalım Mister Pepe, bu seferki görüşme birincisine benzeyecek mi? Hemen çekmeceyi açtım. Emektar otomatik tabancamı yani Luger'imi çıkardım. Namluya bir fişek sürdüm. Emniyeti kapatmaya da lüzum görmedim. Silahın sesini kısacak aleti namluya taktım. Eteğimi kaldırdım. Lasteks kemeri belime bağladım. Silahın kılıfını kendime mahsus bir usulle bacaklarımın arasına yerleştirdim. Böyle yerleştirince kocaman alamet, incecik gabardin eteğimin altında bile fark edilmezdi ve tabancamı çıplak etimin üzerinde hissetmek, bana her zaman emniyet verirdi.</p>

  <p class="block18">"içimi çektim: “Sendeki talihe yuf olsun kızım” dedim, “dinlenmeye de gelsen mutlaka silahlanmak zorunda kalırsın!”"</p>

  <p class="block18">"Sonra 22 milimetrelik minimini oyuncağımı da her ihtimale karşı, tayyörümün ceket cebine attım. Bu suretle “Çifte Tabancalı Kadın” oluverdim."</p>

  <p class="block18">Asansörü beklemeden merdivenleri indim. Plaj yakın olduğu halde, büyük spor arabama atladım. Komayı usulü dairesinde öttürerek Charly'yi çağırdım.</p>

  <p class="block18">"Bizim arkadaşların kısaca “Goril” dedikleri tosun oğlan, neredeyse koşup geldi."</p>

  <p class="block18">Derin mavi gözlerini kırpıştırarak:</p>

  <p class="block18">— Hayrola! dedi.</p>

  <p class="block18">Charly'nin omuzlarına birer kişi rahatça oturabilir. Boyu 1.80'den biraz fazladır. O kadar kuvvetlidir ki, muazzam spor arabamızın ön kısmını tek eliyle kolayca kaldırır, size otomobilin alt tarafını dakikalarca seyrettirir.</p>

  <p class="block18">Sevimli gülümsemesine Şikago'da karşı duracak kadını parmakla gösterirler... İnsan, Charly'nin kollarında bütün dünyanın erkekleri tarafından aynı zamanda kucaklanıyormuş gibi sonsuz bir zevk duyar. Göğsünün san kıvırcık kıllarının yürek ürpertici, tuhaf, kolay unutulmaz bir okşayışı vardır.</p>

  <p class="block18">Arabayı öne doğru çark ettim, aynı zamanda:</p>

  <p class="block18">— Kay seninle beraber değil miydi? diye sordum.</p>

  <p class="block18">Alacağım cevap malum olduğu için de:</p>

  <p class="block18">— Atla! Haydi, atlasana aptal! diye çıkıştım!</p>

  <p class="block18">Yanıma yerleşti. Yüzüme, soruşturan bakışlarla baktığını görmezden geldim. On iki silindirli canavarı, asfalt caddeden denize doğru sürmek için var kuvvetimle mahmuzladım.</p>

  <p class="block18">Kay, on yedi yaşında, fevkalade güzel bir kızdır. Anlatılması bir başka kitaba bırakılan bir sürü acı tatlı maceradan sonra, yavruyu hain ve ahlaksız bir üvey ana ile hem maddi, hem manevi bakımdan melun bir vasinin elinden kurtardım, himayem altına aldım.</p>

  <p class="block18">Bu maceradan ikimiz de yorgun, hatta biraz harap çıktık. Buraya dinlenmek için gelmemiz de bundandı. Şimdi, biraz da balayına benzeyen bu tatilin ikinci günü başımıza umulmayan işler açılmış bulunuyor.</p>

  <p class="block18">Kız, plajda yoklu. Daha beteri, hiç kimse de kendisini görmemişti. Charly:</p>

  <p class="block18">— Nedir yahu? Neyin nesi? deyip dururken, aynı süratle gazinoya döndüm. Ben, Pepe'yi hâlâ kolunu ovuşturur bulacağımı zannetmiştim. Hâlbuki herif defolup gitmişti.</p>

  <p class="block18">Charly ile karşı karşıya oturduk. Ben bu sefer bir duble viski ısmarladım. Goril'im ağzına hangi çeşit olursa olsun, alkolün zerresini koymadığı için yine soğuk süt istedi. Garson, bunları getirip masaya bıraktı. Savuşmasına meydan vermeden eteğini tuttum:</p>

  <p class="block18">— Baksanıza oğlum, diye sordum, Pepe nerede, Pepe?</p>

  <p class="block18">Herif, yüzünü buruşturarak:</p>

  <p class="block18">— Vallahi bilmem, dedi ve hemen uzaklaşmak istedi.</p>

  <p class="block18">Öteki elimle hazırladığım on dolarlık bir banknotu masaya koydum:</p>

  <p class="block18">— Hele hele! dedim. Şunu bir kere cebine sok! Sonra soracaklarıma cevap ver. Eğer cevaplar hoşuma giderse, böyle bir banknot daha var...</p>

  <p class="block18">Etrafına, bir şeyden çekiniyor gibi ürkek ürkek baktı:</p>

  <p class="block18">— Bu Pepe kimdir? Ne iş görür? diye sordum.</p>

  <p class="block18">— Efendim, sorduğunuz adam, Mister Joe Scalona'nın sağ koludur. Mister Joe burada, El Mirador isimli ban işletir.</p>

  <p class="block18">— Nasıl yer bu El Mirador?</p>

  <p class="block18">Garson, içini çekti. Bu iç çekmesinden El Mirador'un benim Şikago'da sahibi bulunduğum ve bizzat idare ettiğim Belveder gibi meşhur ve tehlikeli bir batakhane olduğunu anladım. Belveder, bana ortağım Stan'dan kalmıştır ve Stan'ın inadı ve aptallığı Şikago'da dillere destandır. Zaten inatçılığı ve aşın aptallığı yüzünden ölüp gitmedi mi? Eğer o kadar aptal ve inatçı olmasaydı, karnına iki kurşun sıkar mıydım? (Bu uzun hikayeyi de bir başka kitapta anlatacağım).</p>

  <p class="block18">Umumiyetle bar işletenler hakkında malumatım derindir. Bunlar, dünyanın neresinde olurlarsa olsunlar, eğer akıllarını başlarına devşirip işi tadında bırakmazlarsa karınlarına iki adet kurşun yerler... Cennete böylece iki büklüm giderler.</p>

  <p class="block18">El Mirador, sahibi Sayın Mister Joe Scalona'yı düşünerek bacaklarımı sıktım. Tabancamı yokladım. Bu hareketim her zaman olduğu gibi, sırtımı şehevi bir ürperme ile titretti. Yüreğim adeta bayıldı. Charly'ye gözlerimi süzerek baktım. Oğlan kıpkırmızı kesildi. Budala budala dudaklarını yaladı.</p>

  <p class="block18">On dolarlık ikinci banknotu da masaya bıraktım. Garson, bunu yavaş yavaş, adeta cilvelenerek aldı:</p>

  <p class="block18">— Bak aslanım! dedim. Sana birkaç sual daha soracağım. Doğru cevap verirsen, yirmi dolar, elli dolara çıkabilir...</p>

  <p class="block18">Herifin yorgun gözleri bir an parladı. Fakat aynı zamanda tabanları kızgın demirle dağlanmış gibi, bir kere sıçradı, eteğini elimden kurtararak koştu, göz açıp kapayıncaya kadar ortadan kayboldu.</p>

  <p class="block18">Sebebini araştırarak etrafa baktım.</p>

  <p class="block18">Deminki Polis Müfettişi yine kapıda sallanıp duruyordu. Yüzümü buruşturdum. Bunu iltifat saymış olacak ki, kırmızı suratını yayvanlaştırarak:</p>

  <p class="block18">— Hello! dedi, arkadaşınız nerede?.. Deminki çapkın?</p>

  <p class="block18">— Ben de size onu soracaktım.</p>

  <p class="block18">— Öyle mi?</p>

  <p class="block18">Charly'yi enine boyuna tetkik ederek yaklaştı.</p>

  <p class="block18">— Demek bana Pepe'yi mi soruyorsunuz? Parlak doğrusu... Pek parlak! Pepe'yi demek? Ben de sizin yerinizde olsam sorarım. Şimalden nice milyoner kadınlar buraya gelirlerdi, hep Pepe'yi sorarlar...</p>

  <p class="block18">Tatlı oğlan şu halde... Erbabına göre tabii... Ellerini birbirine vurdu. Bu sefer bir başka garson viski dolu bir bardak koşturdu. Neredesiniz domuzlar? Burada biz susuzluktan gebereceğiz! Bardağı aldı. Defol! diye bağırdı, Pepe'yi sormuştunuz değil mi yavrum?</p>

  <p class="block18">— Pepe'yi!</p>

  <p class="block18">— İyi ama bende aptal suratı var mı? Ben size o kadar avanak mı görünüyorum? Teessüf ederim... Çok yazık...</p>

  <p class="block18">— Efendim, bunda üzülecek bir cihet göremiyorum!</p>

  <p class="block18">— "Üzülecek cihet, bana sual sormanız! Pepe, size benim polis müfettişi olduğumu herhalde söylemiştir. Buranın polis müfettişleri, yemin ederken “kendime sual sordurmayacağıma...” diyerek ayrıca bunun üzerine de bir yemin verirler... Usulümüz böyledir.."</p>

  <p class="block18">— Bir viski daha...</p>

  <p class="block18">— "Onu içerim... Hay hay! “İki viski içmeyeceğim” diye yemin etmedim. Hey, gözü kör olasıcalar... Yine ellerini birbirlerine vurdu, yine garson bir bardak viski koşturdu. Tamam! Defol! İşte böyle meleğim! Biz burada sual yağmuruna tutulmayı hiç sevmeyiz. Ben Cumhurreisi miyim yahu? Başıma bir alay gazeteci mi topladım ki, bana sualler soruluyor?"</p>

  <p class="block18">Baktım ki, sarhoştan bize hayır yok hemen ayağa kalktım.</p>

  <p class="block18">— Affedersiniz Müfettiş, dedim, aklıma bir şey geldi... Otelde kedim var. Yemeği yedirmeyi unutmuşuz! Haydi...</p>

  <p class="block18">Charly de kalktı. Garsona bir beş dolarlık kağıt bıraktım. Bu su* retle benden istenen yarım milyon dolanın bir kısmını harcamaya başladığımı da anlamış oldum.</p>

  <p class="block18">— Bu herif, bizden ne istiyor? Bu ne biçim konuşma? diye soran Charly'ye cevap vermedim. Maksadım, arabaya atlayıp uzaklaşmak.</p>

  <p class="block18">herif defolup gittikten sonra ilk garsonu bularak meseleyi kaldığımız yerden tahkik etmekti. Dışarıda müthiş bir akşam güneşi, asfaltı cayır cayır yakıyordu.</p>

  <p class="block18">Köşeyi kıvrılırken dönüp baktım. Ayyaş Polis Müfettişi, kapıda durmuş, arabanın numarasını defterine kaydetmiyor mu?</p>
</body>
</html>
