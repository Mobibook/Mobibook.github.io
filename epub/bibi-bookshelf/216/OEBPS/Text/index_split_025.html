<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_33">XXI</h1>

  <p class="block18">Villaya iki mil kala arabayı yavaşlattık. Yol burada biraz meyillendiği için Charly gazı kesti.</p>

  <p class="block18">Yolun 100 metre sonundaki tepede, ağaçların arasında, beyaz villa, sessiz sedasız duruyor, pencerelerinde hiçbir ışık görünmüyordu.</p>

  <p class="block18">Charly:</p>

  <p class="block18">— Arkadaşlardan evvel mi geldik? diye sordu.</p>

  <p class="block18">— Keşke...</p>

  <p class="block18">— Senin hususi polis hafiyesi, bir kamyon polis olmadan gitmeyi münasip görmemiş galiba.</p>

  <p class="block18">— O kadar korkak değil zannederim.</p>

  <p class="block18">— "Ben korkak demedim. Buna “ihtiyat” diyorlar. Bilmediğim bir şey!"</p>

  <p class="block18">— Neden? Beni hapishaneden kurtarmak için, sen bir kamyon adam getirmedin mi?</p>

  <p class="block18">— O başka...</p>

  <p class="block18">Gözetlenmek ihtimali olduğundan villayı geçtik. Düzlükteki köşeyi döndük. Arabayı saklayacak bir yer arıyorduk ki, kaktüs kümelerinden birisinin arkasından bir adam ayağa kalktı. Ellerini salladı.</p>

  <p class="block18">Tabancasına davranan Charly, bunun, bizim delikanlılardan birisi olduğunu tanıyınca sordu:</p>

  <p class="block18">— Neredesiniz? Burada ne bekliyorsun?</p>

  <p class="block18">— Evi çevirdik...</p>

  <p class="block18">— Aşağı tarafta kimse yok.</p>

  <p class="block18">— Var ama bu tarafa gelen görünmüyor. Hem arabayı da tanımıştır.</p>

  <p class="block18">— Diğerleri?..</p>

  <p class="block18">— Eve sokuldular. Arabayı şuraya çekeceksiniz! Uzun boylu herif böyle tembih etti.</p>

  <p class="block18">— Eve gelen oldu mu?</p>

  <p class="block18">— Zannetmem!</p>

  <p class="block18">Yokuşu, Charly'nin koluna dayanarak umduğumdan daha kolay çıktım. Mücadele heyecanı beni yavaş yavaş sarıyor, halsizliğimi azaltıyordu.</p>

  <p class="block18">Bahçe duvarının dibinde durduk. Charly:</p>

  <p class="block18">— Mitralyözü mü alırsın? dedi.</p>

  <p class="block18">— Hayır, Luger elverir!</p>

  <p class="block18">— Rica ederim, kudurmuş manda gibi kendini kapıp koyuverme... Birimizin hastanelik olması yeter.</p>

  <p class="block18">Duvar boyunca kapıya doğru yürüdük. Köşede Kiss'le karşılaştık.</p>

  <p class="block18">— Nerede Jameson? diye sordum.</p>

  <p class="block18">— Arka tarafla! diye cevap verdi.</p>

  <p class="block18">Arka tarafa dolaştık. Jameson, bir taşa dayanmış duruyordu.</p>

  <p class="block18">— İşte geldik, dedim, ne var ne yok?</p>

  <p class="block18">— Kan verdiniz mi?</p>

  <p class="block18">— O iş lamam!</p>

  <p class="block18">— Yorgun olmalısınız. En iyisi otomobilde beklemenizdir. Biz icabına bakarız.</p>

  <p class="block18">— Çavuş Smith'i nasıl atlattınız?</p>

  <p class="block18">— Joe'nun nerede olduğunu bilmediğinizi söyledim. Hata ettik ama siz aranızdaki hesabı bizzat görmeyi çok istiyordunuz da...</p>

  <p class="block18">— Mersi!..</p>

  <p class="block18">— Bir şey değil! Maşa dururken elinizi lüzumsuz yere ateşe soktuğunuzun farkında mısınız?</p>

  <p class="block18">— Aldırmayın canım!</p>

  <p class="block18">— Neden aldıracakmışım!.. Şikagolular'ı tanımaz değilim, işin doğrusu, ben basıp gitmeliydim.</p>

  <p class="block18">— Neden gitmediniz?</p>

  <p class="block18">— Bir kere böyle oyunları seyretmeye bayılırım. Sonra size bir zarar gelirse hakikaten üzülürüm.</p>

  <p class="block18">— Siz burada olursanız zarar gelmeyecek mi?</p>

  <p class="block18">— İnsan hep böyle düşünür...</p>

  <p class="block18">— Sahi! Hep böyle...</p>

  <p class="block18">Jameson'ın sesi yorgundu. Yolda aldığımız viski şişesini hatırladım.</p>

  <p class="block18">— Charly, dedim, şişe yanında mı?</p>

  <p class="block18">— Evet!</p>

  <p class="block18">— Ver bakalım!</p>

  <p class="block18">Koca bir yudum içtim. Şişenin ağzını elimle silip uzattım.</p>

  <p class="block18">— İyi etmişsiniz, dedi. Bana da lazımdı.</p>

  <p class="block18">— Joe'nun burada olduğuna emin miyiz?</p>

  <p class="block18">— Huduta telefon edilip edilmediğini iyice anlamadan geçmeyi göze alamamıştır sanırım. Şimdi kasabadan haber bekliyordur.</p>

  <p class="block18">— Halbuki yanlış... Bizim burasını bildiğimizi düşünmesi lazımdı.</p>

  <p class="block18">— Çaresizlik, insanlara bazı mühim hususları ister istemez ihmal ettirir.</p>

  <p class="block18">— Kapılan yokladınız mı?</p>

  <p class="block18">— Bahçe kapısı açık... Evin kapısı kilitli...</p>

  <p class="block18">— İyi... Bana bakınız Charly... Şimdi bahçeye gireceğiz. Kapıyı bomba ile atacağız! Geldiğimizi böyle haber vermek daha yiğitçe bir hareket olur.</p>

  <p class="block18">Doğrusu, işi uzatmayı bir türlü göze alamıyordum. Düşmanı kıstırıp haklamak tatlı şeydi. Muamele uzadıkça inadı da o nispette artardı. Ne çare ki kendimi bir türlü istediğim gibi toparlayamıyordum.</p>

  <p class="block18">Kiss, bombayı yetiştirdi. Ateşledi. Kenara çekilerek yere uzandı.</p>

  <p class="block18">Gecenin içinde, gözleri kamaştıracak bir ışık parladı, sonra boğuk bir patlama duyuldu. Etrafımıza tahta parçaları, duvar kırıntı lan düştü.</p>

  <p class="block18">Ben, Jameson, Charly ve Kiss içeri atladık. Kiss, merdiven başını mitralyözün ateşi altında tutarken Charly ile ben, evin iç taksimatım bildiğimizden, derhal koridora geçtik. Arka taraftaki servis merdiveninden geçmeyi daha münasip görmüştüm. Biz orasını zorlarken, Kiss'le Jameson da büyük bir merdivenden ikinci kata çıkmaya çalışacaklardı.</p>

  <p class="block18">Charly, merdiven ayağında:</p>

  <p class="block18">— Şöyle arkama geç bakalım, dedi, cambazlık istemiyorum Hopy. Bir de seninle uğraşmayalım...</p>

  <p class="block18">— Ya seninle?..</p>

  <p class="block18">— Kes... İki adım arkamdan geleceksin... Bak karışmam... Yumruğu ekerim... Gözlerini, oyun bittikten sonra açarsın.</p>

  <p class="block18">İhtiyatla merdiveni çıktık. Büyük merdivende vuruşma başlamıştı. Charly, dönemeçte durdu. Kasketini mitralyözün ucuna takarak biraz dışarı çıkardı.</p>

  <p class="block18">"Aynı cins silahtan çıkan dört kurşun, şapkayı bir anda havaya fırlattı. Arkadaşım, bana “Nasıl?” manasına göz kırptı."</p>

  <p class="block18">Biz, bu işlerin acemisi değildik.</p>

  <p class="block18">Charly, kendisini birdenbire merdivenin basamaklarına attı, üzerlerine yüzükoyun uzandı. Bu numara, eğer düşman koridorda ayakta duruyorsa felaketti. Fakat biz, bu hallerde her zaman bir kapının yahut yatakla takviye edilmiş bir kanepenin arkasına geçildiğini biliyorduk. Siperin arkasından merdiven basamaklarına yatmış birisini vurmak, hemen hemen imkânsızdı. Siperden kalkmak lazımdı, o zaman da hücum edenlerden bir diğeri kafaya bir kurşun yapıştırabilirdi.</p>

  <p class="block18">Karşımızdaki, koridorda bir barikat yapmaya lüzum görmemiş, aralık bir kapının arkasına yerleşmişti. Attığı kurşunlar, Charly'nin üzerinden geçiyor, duvara saplanıyordu.</p>

  <p class="block18">Arkadaşım, dirsekleriyle kendisini çeke çeke yükseltmeye başlamıştı. Ben, koridorun nihayetinde bir balkon olduğunu hatırladım. Sıkılan kurşunlara göre, karşımızda bir kişi vardı.</p>

  <p class="block18">Yavaşça geri döndüm, mutfaktan dışarıya çıktım. Balkonun alt demirlerini tutarak kendimi yukarı çektim. Camlı kapı, mukavemet etmek istedi. Tabancamın sapıyla parçaladım. İçeriye girer girmez aralık kapıyı kurşun yağmuruna tuttum.</p>

  <p class="block18">Vaziyeti anlayan Charly, iki sıçrayışta koridora yetişti. Mermi tutmayacak bir zaviyeye çömeldi. Sükûnetle şarjör değiştirdi. Yine bize mahsus bir usulle kapıdan itibaren ince, yarım metre yükseklikte taradı.</p>

  <p class="block18">Birinci taramada, içeriden kurşun sesleri devam etmişti.</p>

  <p class="block18">İkinci taramada boğuk bir feryat işittik... Silah sesi kesildi.</p>

  <p class="block18">Bir müddet, öbür uçtaki gürültüleri dinleyerek bekledik...</p>

  <p class="block18">Charly:</p>

  <p class="block18">— Bir kişi ise hapı yuttu! dedi. Bir bakacağım!..</p>

  <p class="block18">— Dur! Tilki oyunu olmasın!.. Bir daha çevir!</p>

  <p class="block18">— Değmez... Bakmak doğru.</p>

  <p class="block18">Duvara sürünerek kapıya yaklaştık. Kanadı ayağının burnuyla itti. Arkasına ağır mobilyalar koyulduğu için kanat kıpırdamadı.</p>

  <p class="block18">Arkadaşım, beni eliyle yanına çağırdı. Mitralyözü uzattı. Fısıldayarak:</p>

  <p class="block18">— Şunu sen gelişi güzel sık, ben omuzlayacağım, dedi.</p>

  <p class="block18">— Vurulursun.</p>

  <p class="block18">— Aldırma...</p>

  <p class="block18">Mitralyözü karnıma dayayıp ateşe başladım. Charly bir darbede aralık kapıyı arkasındakileri süpürerek arkaya dayadı.</p>

  <p class="block18">"Odanın ortasında birisi oturuyordu. Oturuşu, Romalılar'ın meşhur “Yaralı Gladyatör” heykeline benzemişti. Onun kırık kılıcı yerine, küçük mitralyözü önünde duruyordu."</p>

  <p class="block18">Charly, 45'lik Coltunu kaldırarak:</p>

  <p class="block18">— Kıpırdama! dedi.</p>

  <p class="block18">Adam, başını ümitsiz bir hareketle salladı. Yüzünü görür görmez tanıdık! Bu, bizim burada ilk ahbap olduğumuz kabadayı, şu meşhur Pepe Sangchili idi... Geçen ki ziyaretimizin izleri, beyaz sargılar şeklinde hâlâ üzerinde duruyordu.</p>

  <p class="block18">— Merhaba Pepe! dedim.</p>

  <p class="block18">Cevap yerine, yüzükoyun kapandı. Mitralyözünü almak isliyor zanneden Charly, üst üste iki kurşun sıktı. Halbuki, buna lüzum kalmamıştı.</p>

  <p class="block18">Pepe, altına kıvrılan bacaklarından birisini uzattı. Bu bacak, iki kere şiddetle sıçradı, sonra katıldı kaldı.</p>

  <p class="block18">Kapı önüne getirilen kanepenin üstünde, dolu mitralyöz şarjörleri vardı. Charly, bunları aldı, yerdeki silahı yeniden doldurarak bana uzattı:</p>

  <p class="block18">— Küçük oyuncaklarla iş görmek zamanı değil, diyerek homurdandı, şunu al da Kiss'in imdadına koşalım...</p>

  <p class="block18">Jameson'u adamdan saymıyor, hatta bizimle beraber oluşuna öfkeleniyordu.</p>

  <p class="block18">Koridoru yavaş yavaş geçtik. Şimdi kaçırılan kızımı kurtardığımız yere gelmiştik. Karşılıklı iki kapıdan birisi, Juanella'nın yatak odası değil, bizim Kay'ı kapattıkları oda, ateş kusuyordu.</p>

  <p class="block18">— Scalona diye bağırdım, iş işten geçti yavrum! Teslim ol!</p>

  <p class="block18">Charly, tekrar homurdandı:</p>

  <p class="block18">— "Şikago'ya gidince hususi hafiye bürosu açacağız galiba! Dedi. Nedir bu “teslim ol” kuzum?"</p>

  <p class="block18">Hakikaten ben de kendimi polis usullerine kaptırmıştım. Halbuki bizim kanunlarda teslim olmak diye bir şey yazılı değildi. Yenilen, ebediyen çekilip gider. Yerini kazanan alır... Onun da devri yenilinceye kadardır.</p>

  <p class="block18">Ateşimizin himayesi altında Kiss'le Jameson da merdiveni çıktılar.</p>

  <p class="block18">Demin, Pepeye tatbik ettiğimiz usule yeniden başvurduk, odayı muayyen yükseklikte taradık. Fakat Scalona ile metresi iyi siperlenmişler. Cephaneleri de çok olmalı ki, durmadan ateş ediyorlardı.</p>

  <p class="block18">Burada bir kaza çıkaracağımızı anladım. Biraz düşündüm.</p>

  <p class="block18">Kiss'e işaret ederek Jameson'la beraber aşağı inmesini anlattım. Biz de servis merdiveninden döndük.</p>

  <p class="block18">Alt katta bombanın harap ettiği eşyaları, duvardaki yağlı boya tabloları, kanepeleri, koltuklan, perdeleri merdiven ayağına yığdık. Basamaklar ve korkuluklar sanki işimizi kolaylaştırmak için, cilalı tahtadan yapılmıştı.</p>

  <p class="block18">Ağzıma bir sigara koydum. Çakmağı çıkarıp evvela bunu yaktım, sonra eşyaları tutuşturdum.</p>

  <p class="block18">Üstü kapalı terastan yürüdük, evin öteki köşesinden bahçedeki ağaç kümelerinin arkasına geçtik.</p>

  <p class="block18">Her şey, Scalona'nın aleyhine dönmüş, tanyeri ağarmaya başlamıştı. Bu da, gizlice savaşmayı imkânsızlaştırmıştı.</p>

  <p class="block18">Ya evle beraber yanacaklar yahut muhasarayı yarmayı deneyeceklerdi. Kurşunu nasıl attığımızı bildikleri için, iki yol da aynı neticeye, yani ölüme çıkacaktı.</p>

  <p class="block18">Alevler, gittikçe hızlanarak merdiveni sardı.</p>

  <p class="block18">Kiss'i ihtiyaten arka tarafta bekleyen arkadaşın yanına gönderdim.</p>

  <p class="block18">Pencerelerden kapalı kalın kepeklerine bakarak bir müddet konuşmadan bekledik. Alt kat, birdenbire aydınlandı. Alevler, seller halinde, cilalı döşemeyi yalıyor, yağlıboyalı duvarlarda kırmızı yılanlar gibi kıvranıyordu. Gölden esen hafif bir rüzgar dumanları silip aldığı için binanın cephesini görüyorduk.</p>

  <p class="block18">Nihayet üst kattaki pencerelerden de dumanlar çıkmaya başlamıştı ki, Scalona ile Juanella'nın kapandıkları odanın panjurlarından birisi hızla açıldı.</p>

  <p class="block18">İçerisi henüz karanlık olduğu için göremedik ama dumanların kalın bir sütun halinde dışarıya fırlaması, odada nefes almanın mümkün olmadığını bize anlattı. Pencereden, toprağın mesafesi dört metre kadardı.</p>

  <p class="block18">Jameson'a:</p>

  <p class="block18">— Ben olsam, çoktan atlardım, dedim, başka çare kalmadığını insan anlamaz mı?</p>

  <p class="block18">— Arka taraftan çıkmayı neden denemediler biliyor musunuz? Hâlâ koridorda birisi vardır, diye...</p>

  <p class="block18">— Yanlış efendim! Acele karar vermek lazım... Bu gangster, kabiliyetsiz bir herif!</p>

  <p class="block18">Yangın, oda kapısını yıkmış olacak ki, içerisini birdenbire kıpkırmızı bir ışık doldurdu.</p>

  <p class="block18">Pencerenin önünde iki kişi gördük. Herhalde, kadın atlamaya cesaret edemiyor olmalıydı ki, adeta boğuşuyorlardı.</p>

  <p class="block18">Bazı erkeklerin, bazı kadınları, bazı kadınların da bazı erkekleri nasıl felakete sürüklediklerini çok görmüştüm. Juanella'ya acıdım. Ellerimi boru gibi yaparak var kuvvetimle bağırdım:</p>

  <p class="block18">— Juanella! Atla kızım! Mesafe yakın! Korkma!</p>

  <p class="block18">Ne çare ki yangın çatırtısı sesimin işitilmesine meydan bırakmadı.</p>

  <p class="block18">Bundan başka, anlaşılan kadın, dehşete kapılmış, aklını kaybetmişti. Kendisi atlamak istemediği gibi erkeği de salıvermiyordu. Boğuşmanın sebebi de herhalde bu idi.</p>

  <p class="block18">Charly dayanamadı, kalın sesiyle:</p>

  <p class="block18">— Kadını atsana be herif! diye bağırdı. Şunu kaldır atıver!..</p>

  <p class="block18">Scalona, bütün alçak adamların müşküle düştükleri zaman kapıldıkları korkuya yakalanmış olmalı ki, sadece kendi canını kurtarmak gayretine düşmüştü. Anık gündüz gibi aydınlık olan odada yeni ve son bir cinayet işlemekten çekinmedi. Boynuna sarılan, kendisini bırakmak istemeyen kadının kafasına siyah bir şeyle bir kere vurdu.</p>

  <p class="block18">— Ateş et, Charly! diye bağırdım.</p>

  <p class="block18">Charly, mitralyözünü kaldırdığı zaman, iş işten geçmiş, ikinci ve üçüncü darbeler kadını yere, alevlerin içine düşürmüştü.</p>

  <p class="block18">Buna fena halde öfkelendim.</p>

  <p class="block18">Scalona, pencereden atlamak için, pervazdan bacağını dışarı çıkarınca tabancamı kaldırdım. Charly, bileğimi tuttu:</p>

  <p class="block18">— Yağma yok! dedi. Bunun cezası bu kadar ucuz olamaz...</p>

  <p class="block18">— Ne yapacaksın?</p>

  <p class="block18">— Hele atlasın da görürsün.</p>

  <p class="block18">Jameson'ın yüzüne baktım. Yangının kızıllığı suratına vurmuştu. Bu kızıl yüzde, hiçbir hareket, hiçbir hassasiyet yoktu. Dikkatle ileriyi seyrediyor, konuştuklarımızı sanki işitmiyordu.</p>

  <p class="block18">Charly:</p>

  <p class="block18">— Oh! Atladı nihayet! dedi.</p>

  <p class="block18">Scalona bir an iki büklüm yerde kaldı. Sonra kafasını tavşan gibi iki tarafa çevirdi. Dört ayak üzerinde, ağaç kümelerine doğru koştu.</p>

  <p class="block18">Charly, mitralyözü elinde, arkasına düşmüştü.</p>

  <p class="block18">Sabahın alacakaranlığı ve yangın alevlerinin kızıllığı içinde garip bir kovalamaca, daha doğrusu görülmemiş bir insan avı başladı.</p>

  <p class="block18">Haydutun bir bacağı galiba zedelenmişti. Layıkıyla koşamıyor, ikide bir sendeliyor, kurşun yemekten korktuğu için de dikilip doğrulamıyordu.</p>

  <p class="block18">Charly, kendisini, otomobille avlamak isteyişlerinin öcünü almaya karar vermişti. Bu öç aynı zamanda benim de öcüm olduğu için, derin bir yorgunluk hissediyor, manzaraya dalgın dalgın bakıyordum.</p>

  <p class="block18">Charly, herifin her sindiği yere birkaç kurşun sıkmakta, onu böylece bahçe kapısına doğru sürmekteydi.</p>

  <p class="block18">Scalona, ağaçlarla kapı arasındaki boşluğu sol ayağını adeta sürüyerek iki büklüm geçti.</p>

  <p class="block18">Kapıyı tutunca, birdenbire döndü. Tabancasında kalan son kurşunlan, üç kurşunu Charly'ye doğru sıktı.</p>

  <p class="block18">Bizim Goril, hiç kımıldamadan, mukabele de etmeden öylece ayakta kalmıştı. İşlerin sona çok yaklaştıkları sırada, insanın içine düştüğü bu yalancı emniyet hissini kaç kere duymuştum. Böyle sıralarda, katiyen mağlup edilmiş düşmanın attığı sanki kurşun filan değildi de, kırmızı karanfildi.</p>

  <p class="block18">Netekim, silahı böyle ümitsiz bir hisle boşaltanın vücuduna zerre kadar inanmadığını bir yerde okumuştum.</p>

  <p class="block18">Scalona, boş silahı fırlatıp attı. Kapıdan dışarıya fırladı.</p>

  <p class="block18">Charly de çıkınca Jameson'la beraber biz de kapıya kadar yürüdük. Dışarısı adeta aydınlıktı ve uçsuz bucaksız çölde artık saklanacak, siper alacak, dayanacak hiçbir şey yoktu.</p>

  <p class="block18">Charly zaman zaman alev kusan silahıyla, düşmanı yokuştan aşağıya, düzlüğe doğru indirdi. Aralarındaki yirmi, yirmi beş metreyi kapatmaya çalışmadığı gibi, vurmaya da gayret etmiyordu. Bilakis, buna bilhassa dikkat ettiği meydandaydı.</p>

  <p class="block18">Jameson tuhaf bir sesle:</p>

  <p class="block18">— Ne yapmak istiyor? diye sordu.</p>

  <p class="block18">— Göreceğiz.</p>

  <p class="block18">— Hiç de bu kadar gaddar zannedilmez, şaştım.</p>

  <p class="block18">— Görünüşe aldanmayın. Jack ölecek diye çok korktu. Bir de bana bir şey olacağından korkar...</p>

  <p class="block18">— Peki?..</p>

  <p class="block18">— Sabırlı olun canım. Gelin bakalım.</p>

  <p class="block18">Düzlüğe inen Scalona, devam eden oyunla biraz ümitlenmiş olmalı ki hızlandı. Evvela sendeleyen adam, şimdi adeta çalıştığı istikametin aksine... Bu sefer ben de şaşırmıştım. Bir aralık Goril'i gözden kaybettik.</p>

  <p class="block18">"Bir otomobil horultusu duyunca işi anladım. Charly'nin içine, kendisini tevkifhaneden salıverdikten sonra otomobille avlanmak işi pek işlemişti. Sonraları bir gün bana bu hususta: “kendimi bir an devekuşuna benzettim Hopy, dedi, bunu bir filmde görmüştüm. Hayvanı otomobille ovada uzun boylu kovaladılar.”</p>

  <p class="block18">Bizim spor araba, uzaklaşmaya çalışan haydutun arkasından koştu. Yetişti, usta bir hareketle hafifçe dokunup yüzükoyun yere düşürdü. Sonra yine, yirmi, yirmi beş metre geri çekilip durdu.</p>

  <p class="block18">Scalona bir müddet debelendi, bir müddet dört ayak üzerinde koştu. Yoldan çıkmaya uğraştı.</p>

  <p class="block18">Otomobil, mahmuzlanmış bir muharebe atı gibi tekrar saldırdı.</p>

  <p class="block18">Herif sağa kaçtı, yetişti, tosladı, durup bekledi, sola kaçtı, yetişip tekrar tosladı. Bu hal, böylece belki bir çeyrek, belki yarım saat, belki de ancak beş, altı dakika sürdü. Fakat bize olduğundan yüz kere uzun geldi.</p>

  <p class="block18">Nihayet, Charly de usanmış olacak ki yen t bir çekilmeden sonra var kuvvetiyle ileri atıldı. Çömelip darbeyi hafif atlatmaya çalışan adama seksen kilometre ile çarptı. Siyah bir cisim havaya sıçradı ve tam yirmi metre öteye fırladı. Asfaltın üzerinde iki kere yuvarlandı.</p>

  <p class="block18">Charly dişlerini gıcırdatır gibi fren yapmış, lastiklerin hırıltısıyla çölü inim inim inletmişti.</p>

  <p class="block18">Scalona son bir gayretle kalkmaya davrandı. Bu hareket bizim Goril'i öfkeden deliye döndürmüş olacak ki, arabayı yeniden mahmuzladı.</p>

  <p class="block18">Scalona'nın bir an elini kaldırarak kendisini müdafaa etmek istediğini gördük... Sonra otomobilin silindiri üzerinden geçti. Arkasında, hayatla alakası kalmayan simsiyah bir leke bıraktı</p>

  <p class="block18">Kiss, çocukları toplayıp bir arabaya doldurdu. Scalona'dan sonra basıp giden Charly'nin arkasından yola çıktı. Ben Jameson'la beraber gidecektim.</p>

  <p class="block18">Hafiye, beni sarsmamak için otomobili yavaş sürüyordu. Çölün içinde, geniş asfaltın üzerinde kayıyorduk. Yüreğimde ihtirasa, kine, boğuşma arzusuna dair hiçbir şey kalmamıştı. Rahat bir tükenmek ki, uykuya dalmak üzere olduğumuz sırada ancak hissedilir.</p>

  <p class="block18">Jameson da aynı şeyleri duyuyor olmalıydı. Konuşmadan, dimdik önüne bakarak yol alıyordu.</p>

  <p class="block18">Arkadaşları götüren araba, gözden tamamıyla kaybolmuştu.</p>

  <p class="block18">Havayı derin derin kokladım. Arkadaşımın alkol ve tütünle karışık sert erkek kokusunu birdenbire hissettim. Bu his. bütün varlığımı adeta zelzeleye verdi.</p>

  <p class="block18">— Şişeyi aldınız mı Jameson? diye sordum.</p>

  <p class="block18">Aynı halde olan erkek, manasını iyi tanıdığı boğuk bir sesl</p>

  <p class="block18">— İşte burada! dedi.</p>

  <p class="block18">Bir yudum viski içtim. Nefes aldım, bir yudum daha çektim.</p>

  <p class="block18">— Sen de iç! diye uzattım.</p>

  <p class="block18">Arabayı durdurdu. Başını arkaya atarak şişeyi dikti. Islak yudumlan sanki kendi göğsümde duyuyordum.</p>

  <p class="block18">Yumruğuyla ağzını kuruladı.</p>

  <p class="block18">— Beraber çalışır mıyız Hopy? diye sordu.</p>

  <p class="block18">— Sen mi bizimle, biz mi seninle?..</p>

  <p class="block18">— Baksana hep aynı işi yapıyoruz. Hiç fark yok!</p>

  <p class="block18">— Hele Sikago'ya gidelim de... Düşünürüm!..</p>

  <p class="block18">Kısa kısa güldü:</p>

  <p class="block18">— Haberin var mı? dedi. Sen birçok da para kazandın sevgilim!</p>

  <p class="block18">— Ne parası?</p>

  <p class="block18">— Bir kere banka, kurtardığımız paradan sana da ücret verecek... Raporu ona göre yazdım. Sonra Komiser Grebbs çetesinin temizlenmesinden alınacak ikramiye de pay ediliyor. Bu suretle, zannederim ki, en az on bin dolar kazanacaksınız!</p>

  <p class="block18">— Bırakın şimdi bunları... Siz bana bir sigara verin!..</p>

  <p class="block18">— İşte!</p>

  <p class="block18">Çakmağı çaktı. Gözlerinde bir parıltı gördüm. Göğsüne hafifçe sokuldum.</p>

  <p class="block18">— Travers-Jameson bürosunun ilk kazancı yirmi bin dolar!.. Pek de fena değil, dedi.</p>

  <p class="block18">— Bırak şu para hesabını! diye yalvardım... Bir yorgunum ki... Bitkinim...</p>

  <p class="block18">Üzerime eğildi. Nefesini ağzımın yakınında sıcak sıcak hissettim:</p>

  <p class="block18">— Yorgun olduğunu biliyorum, dedi, yorgun olduğun için... Ey?</p>

  <p class="block18">— Seni öpmüyorum sevgilim...</p>

  <p class="block18">— Budala!.. Kadınlar asıl öyle dinlenir!..</p>

  <p class="block18">Anahtarı çevirip motoru durdurdu. Beni kucağına alıp arabadan çıkardı. Sert toprağın üstüne yatırdı.</p>

  <p class="block21">&nbsp;</p>

  <p class="block8">&nbsp;</p>

  <p class="block3">&nbsp;</p>

  <p class="block">&nbsp;</p>
</body>
</html>
