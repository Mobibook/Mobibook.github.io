<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_9">XVIII</h1>

  <p class="block18">Jack, mitralyözüne yeni şarjör takarken diğer arkadaş ateşe devam ediyordu. Ben kurşunlan bitirince Jack, ateşe başlamıştı. Bu sefer, ikimiz silahlarımızı doldurduk.</p>

  <p class="block18">Jack, duvara sürünerek basamaktan çıkarken, biz boş bıraktığı taraftan kurşun sıkıyorduk.</p>

  <p class="block18">Birkaç basamak da biz yükselmiştik ki, karşı odalardan birisinin kapısına büyük bir masayı devirip yerleştirdiklerini gördüm. Bunu yapanlardan birisi, bizim ayyaş Müfettiş Burns'dü. Ötekiler de herhalde polisler olmalıydı.</p>

  <p class="block18">Geri çekilerek Jack'e seslendim:</p>

  <p class="block18">— Çıkma! dedim, yukarıdakilerin bir kısmı polis! Bunlar bizi gangster zannediyorlar. Belki de çeteyle alakalan yoktur, Müfettiş'in emrini yerine getiriyorlardır.</p>

  <p class="block18">— Ne olacak?</p>

  <p class="block18">— Geri çekil, konuşacağım.</p>

  <p class="block18">Jack, yanımıza indi. Yukarıdakiler, merdiven başını ateş altında tutacak mevkilere yerleşmiş olacaklar ki, tekrardan kurşun sıkmaya başlamışlardı.</p>

  <p class="block18">— Hey yukarıdakiler! Gürültüyü kesin! Beni dinleyin, diye bağırdım.</p>

  <p class="block18">Sesime yaylım ateşiyle cevap verildi. Bu patırtı arasında söz anlatmanın imkânsızlığı meydandaydı.</p>

  <p class="block18">Aşağıdaki temizliği bitirerek merdiven ayağına toplanmış olan bizimkilerden birisine yerde duran mukavva parçalarından birisini gösterdim. Alıp uzattı. Büktüm, boru haline getirdim. Bunu megafon gibi kullanarak bağırmaya başladım:</p>

  <p class="block18">— Yukarıdakilerin içinde polis varsa, onlara söylüyorum. Biz burada kanundan yanayız. Mesele meydana çıktı. Komiser Grebbs, Müfettiş Burns'un haydut oldukları anlaşıldı. Suç ortaklan melez Pete Vea ile Donovan hapse atıldılar, Burns'la, Grebbs hakkında tevkif müzekkeresi kesildi. Beyhude dövüşüyorsunuz arkadaşlar. Bizim sizinle kavgamız yok...</p>

  <p class="block18">Burns'ün narası duyuldu:</p>

  <p class="block18">— Tepeleyin şu kahpeyi!.. Kafasını patlatın!</p>

  <p class="block18">Hepsi birden ateşe başladılar. Bana inanmayacakları şimdiye kadar amirleri bulunan ve hâlâ da resmen amirleri olan Müfettiş'e itaat edecekleri malumdu. Ben bu nutku, benden günah gitsin, diye çekmiştim. Biz de mukabeleye devam ettik.</p>

  <p class="block18">Mamafih, Charly ile Jack'e öldüresiye atmamalarını, fakat Burns denilen hayduda hiç acımamalarını söyledim.</p>

  <p class="block18">On beş dakika sonra yukarıdakilerin silah sesleri seyrekleşmeye başladı. Bu da cephanelerinin azaldığını gösteriyordu.</p>

  <p class="block18">Çetenin sonu yaklaşmaktaydı. Arkadaşlara, beyhude yere kendilerini tehlikeye atmamalarını ihtar ettim.</p>

  <p class="block18">Bu esnada, hiç beklenmeyen bir hadise vuku buldu. Heriflerin bulunduğu salonun balkonundan, yani arkalarından bir ses gürledi:</p>

  <p class="block18">— Silahları atın! Eller yukarı!..</p>

  <p class="block18">Burns'la adamları hayretle döndüler. Balkon kapısında Mister Jameson silahsız olarak duruyordu. Polislere:</p>

  <p class="block18">— Demin size hakikati söylediler, dedi, Komiser Grebbs'le Müfettiş Burns'un foyaları meydana çıktı. Donovan tevkif edildi. Kanundan tarafa iseniz silahları yerine koyarsınız. Size şu kadarını da haber vereyim ki, müdafaa etmekte olduğunuz bu batakhanenin hakiki sahibi Komiser Grebbs'tir.</p>

  <p class="block18">Polisler, birbirlerine baktılar. Hiçbirisi çeteye mensup değildi. Burada Komiser ve Müfettiş tarafından karanlık işler çevrildiğini de epey zamandır seziyorlardı. Burns, partinin kaybolduğunu anladı. Ümitsiz bir gayret sarfederek bağırdı:</p>

  <p class="block18">— Kulak asmayın. Bu herif de onlardan... Bunlar. Şikagolu gangsterler. Kasabayı soymaya geldiler. Maksatları banka şubelerini basmak... Numara yapıyor. Elimizden kurtulmak istiyor.</p>

  <p class="block18">Mister Jameson buna cevap olarak cebinden bir kart çıkardı. En yakın memura uzattı:</p>

  <p class="block18">— Şuna bak da ne olduğunu anla, dedi.</p>

  <p class="block18">Bu anda Burns'ün silahını kaldırdığını, Mister Jameson'a ateş etmek üzere olduğunu gördüm. Derhal tetiğe bastım. Kurşunu yer yemez bir kere arkaya sıçradı. Kollarını açarak yüzükoyun düştü, iki defa döndü. Polisler neye uğradıklarını şaşırmışlardı.</p>

  <p class="block18">Jameson:</p>

  <p class="block18">— Bu herif haydutun birisiydi. Zaten asılacaktı, dedi, ben size hakikati söylemek isterken bana ateş etmeye hazırlanmıştı, işte benim hüviyet varakam ve Federal Büro'nun bu işi takip ederken kullanmak için verdiği kart. Şimdi söyleyin bakalım. Hâlâ bu haydutları müdafaaya devam edecek misiniz? Yoksa bizimle beraber olup kanunun, yakalanmasını emrettiği haydutları mı yakalayacaksınız?</p>

  <p class="block18">Polisler, birbirlerine baktılar. Herhalde, Burns'un akıbeti ile tabancalarında mermi kalmadığını aynı zamanda hesaplamış olacaklar ki, tereddüde düşmüşlerdi.</p>

  <p class="block18">Charly:</p>

  <p class="block18">— Bizim Muz Tüccarı işi yoluna koydu Hopy, dedi, herif yaman vallahi... Haydi yardımına gidelim.</p>

  <p class="block18">— Şu anda yardıma ihtiyacı yok. Bizim işe karışmamız vaziyeti bozabilir. Çeneni tut da neticeyi bekleyelim.</p>

  <p class="block18">Yine bu sırada, sahneye üçüncü bir şahıs çıktı. Bu da Çavuş Smith'di:</p>

  <p class="block18">— Merhaba çocuklar, dedi, Mister Jameson doğru söylüyor. Komiser Grebbs'le Burns hapı yuttular.</p>

  <p class="block18">Charly'ye:</p>

  <p class="block18">— Şimdi çıkabiliriz, yavrum! dedim. Tabancamı yerine koyarak silahsız olarak merdiveni çıktım.</p>

  <p class="block18">Charly beni takip etti ama Jack her ihtimale karşı bizi müdafaa için olduğu yerde kaldı. Mitralyözünü ateşe hazır bir halde elinde tutuyordu. Bu bizim Jack'in ihtiyatkarlığı Şikago'da işte böyle hareket ettiği için dillere destandır.</p>

  <p class="block18">Bu muharebe meydanında beni silahsız olarak gören polisler büsbütün şaşırdılar. Bilhassa, polis tevkifhanesinde gardiyanlık ederken arkadaşlar tarafından biraz hırpalanan, silahı alınan memurun ağzı bir karış açık kaldı.</p>

  <p class="block18">Omuzuna dostça vurarak:</p>

  <p class="block18">— İşte yeni karşılaştık arslanım! dedim. Dağ dağa kavuşmaz, insan insana kavuşur, derler. Zaten şu yerde yatan Burns maskarası kanunu çiğnemeseydi belki de hiç tanışmayacaktık. Çavuş Smith'e döndüm: Merhaba güzel delikanlı, diye elimi uzattım. Tam sırasında yetiştiniz. Yoksa beyhude yere kan dökülecekti.</p>

  <p class="block18">— Joe'nun adamları nerede?</p>

  <p class="block18">— Birkaçını aşağıda hakladılar... Ötekileri görmedim.</p>

  <p class="block18">Polislerden birisi koridorun nihayetini çenesiyle gösterdi:</p>

  <p class="block18">— O tarafa gittiler! dedi.</p>

  <p class="block18">Mister Jameson söze karıştı:</p>

  <p class="block18">— Öyleyse oradadırlar. Çünkü evi çevirdik. Kimse dışarı çıkamaz.</p>

  <p class="block18">— Gizli bir yol yok mu?</p>

  <p class="block18">— Orasını bilmem. En iyisi Çavuş Smith kanun namına teslim olmalarını söyler... Buna yanaşmazlarsa icabına bakarız. Polislere sordu: Komiser Grebbs'i gören var mı?</p>

  <p class="block18">Birisi cevap verdi:</p>

  <p class="block18">— Demin buradaydı. Galiba onlarla beraber!</p>

  <p class="block18">— En iyisi de burada olmasıdır, işin sonuna geldik tosunlar, herkes yerli yerinde bulunursa hesaplaşmak daha kolay olur. Siz Charly, arabalardan birisini alınız da yaralıları eczaneye taşıtınız. Joe'nun otomobillerinden birisini kullanmak daha doğru...</p>

  <p class="block18">Charly kapıdan çıkar çıkmaz koridorun nihayetinden ateş başladı.</p>

  <p class="block18">Ben bu küçücük mesafeyi demin, kalçalarımı zafer keyfiyle sallayarak geçtiğimi hatırladım. Sırtımı ter kapladı.</p>

  <p class="block18">Charly geri sıçramıştı.</p>

  <p class="block18">Mister Jameson derhal kumandayı eline aldı.</p>

  <p class="block18">— Anlaşılan vuruşacağız, dedi, dikkatli olmalı... Siz Smith hiçbir faydası yoktur ama bir kere ihtar edin.</p>

  <p class="block18">Bu esnada bizim ihtiyatlı Jack'imiz daha fazla beklemeyi lüzumsuz görmüş olacak ki, koridora çıkıverdi ve ikinci yaylım ateşe apansız yakalandı. Arkadaşımın yere yıkıldığını görünce Lugerimin son kurşunlarını peş peşe yaktım:</p>

  <p class="block18">— Çabuk Charly! diye bağırdım. Jack'i içeri alalım...</p>

  <p class="block18">Hâlâ gülümsemekte devam eden Jack'i salona çektik. Omuzundan ve kalçasından iki kurşun yarası almıştı. Mitralyözünü hâlâ elinde tutuyordu.</p>

  <p class="block18">— Ver şunu... Versene... Ben onlara gösteririm! diye silahı ve beline sokulu dolu şarjörleri çekip aldım</p>

  <p class="block18">Gözyaşlarımı tutmaya lüzum görmeden:</p>

  <p class="block18">— Haydi bakalım Mister Jameson, dedim, ben işe başlıyorum. Hopy'yi iş başında seyretmek hoşunuza gidecektir, eminim.</p>

  <p class="block18">Charly, arkadaşının önüne diz çökmüştü. Başını çevirdi:</p>

  <p class="block18">— Dikkat Hopy! dedi. Budalalık istemez. Heriflerin kıstırılmış olduklarını unutma!..</p>

  <p class="block18">Koridorda, derin bir sükut vardı. İnsanı ürperten bir sükut.</p>

  <p class="block18">— Ağır mı? diye sordum.</p>

  <p class="block18">— Değersiz canım! dedi. Şimdi kalkarsa hiç şaşmam! Merak etme! Fazla da öfkelenme!</p>

  <p class="block18">Jack, yüzüme bakarak yorgun yorgun gülümsedi. Böylece Charly'yi tasdik etmeye çalışıyordu. Bizim Goril, ceketini çıkarmıştı. Beyaz gömleğinin üzerinde büyük gelincikleri hatırlatan kıpkırmızı bir leke gittikçe genişliyordu.</p>

  <p class="block18">— Tampon yap, dedim. Yarayı tıka da hastaneye yetiştir.</p>

  <p class="block18">— Sen fazla kızma...</p>

  <p class="block18">"Bir ihtiyar gangsterin böyleleri Şikago'da pek azdır bana bir gün: “Kızım, insan en güvendiği yerde düşer! Sahici kabadayıların ölümü hayretle karşılamaları bundandır” dediğini hatırladım."</p>

  <p class="block18">Charly, kuvvetli kollarıyla Jack'i kolayca kucağına aldı.</p>

  <p class="block18">— Sen şunların kafasını kes de çıkalım! dedi.</p>

  <p class="block18">Biz, iki kişi koridorun nihayetini kurşun yağmuruna tutarken, Charly merdivene yetişti.</p>

  <p class="block18">— Yanına birisini al, diye bağırdım. Jack'i hiçbir surette yalnız bırakmayın! Nereye yatırdığını da bana acele haber ver.</p>

  <p class="block18">Dolu şarjörlerden üç tanesini rugan kemerimin arasına sıkıştırdım.</p>

  <p class="block18">— Şimdi görüşürüz! dedim. Şimdi ben sizin hesabınızı görürüm.</p>

  <p class="block18">Bunu yüksek sesle söylemiş olacağım ki Mister Jameson'un gülümsediğini fark ettim.</p>

  <p class="block18">— Bunlar beni bebek zannettiler galiba!., diyerek hiç istemediğim halde meydan okudum... Bizi bebek zannettiler öyle mi?</p>
</body>
</html>
