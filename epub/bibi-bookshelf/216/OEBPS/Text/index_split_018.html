<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_23">XIV</h1>

  <p class="block18">Kuru dere yatağı, cehennem sıcağından müşkülatla geçildi. Çölde yine o ölü tabiat manzarası olduğu gibi duruyordu Arada sırada rastladığımız dev gibi kaktüsler ve acayip şekilde kayalar da olmasa, insan kendisini denizlerin tamamıyla buhar olduğu, bir meçhul alemde geziyorum zannedecekti.</p>

  <p class="block18">Maceralarını okuduğumuz, yahut sinemada seyrettiğimiz altın arayıcılarını, kaybolmuş medeniyet arayıcısı arkeologları düşünüyordum. Bluzumun üç üst düğmesini çözdüm. Sürate rağmen, sanki hava zerre kadar sallanmıyordu. Erimiş bakır gibi cıvık ve yakıcı bir şey halinde insanın vücuduna yapışmış, kalmıştı. Mütemadiyen akan terlere rağmen serinlemenin imkanı yoktu.</p>

  <p class="block18">Güneş gittikçe yükseliyor, kayalar gölgelerini altlarına topluyorlardı. Şeffaf bir deniz hayvanı gibi titreyen havanın içinde sanki nefes almadan ilerliyorduk. Işık ve hararet, görmeyi zorlaştırdığı için, adeta karanlıkta gider gibiydik. Nihayet yol olarak kullandığımız iz, kumdan kurtulup taşlı bir sahaya saptı.</p>

  <p class="block18">Bu suretle yaklaştığımızı anladım.</p>

  <p class="block18">Arabayı köy harabesine yakın kayanın dibine çektim. Arkadan gelenler de öyle yaptılar. Mister Jameson yere atladı. Arkasından Charly çıktı. Daha sonra da kamçı kullanmaktan zevk alan dostumuz Donovan da indi. Otomobilin kapısına dayanıp alışık bir azametle durdu.</p>

  <p class="block18">Charly, bir adım arkasında kalmıştı. Herifin kabarık kollan, kabadayıca şapka giyişi dokunmuş olacak ki, vücudunun dayandığı tek ayağa apansız bir çelme taktı ve ensesine mandaları yere yıkacak bir yumruk indirdi.</p>

  <p class="block18">Donovan'ın kendisi bir tarafa, cakalı şapkası bir tarafa savruldu.</p>

  <p class="block18">Charly:</p>

  <p class="block18">— Pardon! diyerek elini uzatıp herifin kalkmasına yardım etti. Ayaklarının üzerinde durur durmaz, bu sefer tam ağzının ortasına vurdu.</p>

  <p class="block18">Ben:</p>

  <p class="block18">— Şimdilik elverir, dedim. Fazla ileri gidersek bu leşi sırtında taşımak zorunda kalırsın. Sen burada dur. Biz Mister Jameson’la beraber kulübeye gidelim de oradaki paket, yerli yerinde duruyor mu görelim.</p>

  <p class="block18">— Peki.</p>

  <p class="block18">Hususi polis hafiyesi Mister Jameson'la beraber yürüdük.</p>

  <p class="block18">Köy harabesi tamamıyla sessiz ve hareketsizdi. Günün bu en sıcak saatinde, kertenkeleler bile birer gölgeye sinmişlerdi. Kulübe, bıraktığımız gibi duruyordu.</p>

  <p class="block18">Mamafih, eğer herif iplerinden kurtulduysa, bizi eski nezaketiyle kabul etmeyecekti ve iplerden kurtulmak için lüzumlu vakti de bulmuş olmalıydı.</p>

  <p class="block18">Biraz yaklaşınca, Mister Jameson kolumu tutarak beni durdurdu:</p>

  <p class="block18">— Buralarını ben de biraz bilirim Miss Travers, dedi. Müsaade ederseniz, ben bir dolaşayım. Siz şu kayanın siperinde bir dakika bekleyin.</p>

  <p class="block18">— Demek daha evvel buraya geldiniz?</p>

  <p class="block18">— Siz burada iken geldim. Siz hareket ettiniz, ben de olup bitenlere şöylece bir göz attım. Daha doğrusu, ben bir haftadan beri civardayım da, buraya tekrar gelişim sizin burada bulunmanıza rastladı. Malum ya, biz de kaybolan milyonu arıyoruz.</p>

  <p class="block18">— Kanaatiniz nedir öyleyse?..</p>

  <p class="block18">— Kanaatim: Milyon da, ortada görünmeyen muhafız da Meksika Hududunu gerisin geriye aşmış değiller... Mamafih, şimdi kurduğunuz tuzak, muvaffak olursa mesele tamamıyla anlaşılacak</p>

  <p class="block18">— Hangi tuzak? Ben tuzak filan kurmadım...</p>

  <p class="block18">— Tuzak kurmadınız da Punta-Blanca'da kime telgraf çektiniz?</p>

  <p class="block18">Gözlerimi kocaman kocaman açtım. Herif, benim yüzlerce kilometre ötelerden bir yere telgraf çektiğimi nereden öğrenmişti?</p>

  <p class="block18">Aklımdan geçen bu suale gülümseyerek cevap verdi:</p>

  <p class="block18">— Şundan belli... Baksanıza telgraf makbuzunun ucu görünüyor. Özür dilerim Miss Travers, kayıptan haber vermediğimi öğrenmek, sizde hayalkırıklığı yapmıştır elbette... Lakin ne çare! Biz, hususi polis hafiyeleri, falcı değiliz... Gördüğümüzü manalandırırız... Nitekim, akşam serinliği neredeyse başlayacak, göğsünüz böyle açık kalırsa nezle olursunuz...</p>

  <p class="block18">Hemen düğmeleri ilikledim.</p>

  <p class="block18">— Yazık! diye için çekti, ben bu gevezeliğimle bu dünyada çok şeyler kaybetmişimdir. Nitekim, şu anda bile dünyanın en güzel manzaralarından birisini seyretmekten kendimi mahrum bıraktım...</p>

  <p class="block18">Sevimli bir hareketle, iki parmağını şapkasına götürerek beni selamladı. Çevik panter adımlarıyla kulübeye doğru yürüdü. Elini sol koltuğunun altına atmamıştı. Bu da silahını gayet suretle çekeceğine itimadı olduğunu gösteriyordu. Ben bu herifi Peter Cheyney'in romanlarında okuduğum hususi polis hafiyelerine benzettim. Beni ele veren posta makbuzunu hışımla yırtıp etrafa savurdum.</p>

  <p class="block18">Bu esnada Mister Jameson pencereye yaklaşıp içeriye bakmıştı. Bana işaret etti.</p>

  <p class="block18">Yanına gittiğim zaman, yavaş sesle:</p>

  <p class="block18">— Galiba biz daha erken geldik, dedi, randevulaştığımız zat, geceyi beklemiş olacak.</p>

  <p class="block18">Melez, bıraktığımız gibi duruyordu. Bağlan yerindeydi.</p>

  <p class="block18">— Öldü mü bu rezil? diye kendi kendime yüksek sesle sordum.</p>

  <p class="block18">— Bakacağız! dedi.</p>

  <p class="block18">Melez ölmemişti. Ellerinin mosmor olmasından bir müddet kurtulmaya çabaladığı, imkansızlığı anlayınca uyumayı tercih ettiği anlaşılıyordu. Beni görür görmez, meşhur küfür lügatini bir hamlede açtı ve bir solukta yedi-sekiz sahifesini ezberden okudu. Bu da ay nca telgraf çektiğim yerin henüz harekete geçmediğini gösterir alametlerdendi.</p>

  <p class="block18">Mister Jameson:</p>

  <p class="block18">— Ala, dedi, ben gideyim de arabaları yoldan görünmeyecek bir tarafa çekeyim. Sonra dostumuz Donovan'ı emniyet altına alayım... Charly serbest kalsın!</p>

  <p class="block18">Eşiğe oturup bekledim. Bir müddet sonra Mister Jameson'la bizim Goril, beraber geldiler.</p>

  <p class="block18">Melez, küfürün hiçbir işe yaramadığını anlamış olmalı ki, su ve yiyecek istedi. Bana kalsa, ben bu namussuza toprak bile yedirmezdim. Ne çare ki, erkekler böyle sıralarda pek merhametli oluyorlar. Herife ekmek yedirdiler, su içirdiler. Sonra, Mister Jameson:</p>

  <p class="block18">— Charly, dedi, hava neredeyse kararacak... Buralara gece birdenbire çöker. Sen şunun ağzını, münasebetsizlik edemeyecek sıkılıkta bağla! Ayak sesi duyunca feryat edip avı ürkütmesin! İcabında arkadan hücum etmek de lazım olur... Malum ya, kaç ziyaretçi beklediğimizi henüz bilmiyoruz!</p>

  <p class="block20" id="calibre_pb_18">Charly, melezin ağzını güzelce bağladı. Herifi bir kenara yuvarladı. Biz de kapıdan ve pencereden görülmeyecek bir köşeyi seçip oraya geçtik. Charly, çıktı gitti ve bu suretle kaybolan bir milyon doların ve bize yapılan işkencenin hesabını görmek için lüzumlu bekleme başlamış oldu.</p>
</body>
</html>
