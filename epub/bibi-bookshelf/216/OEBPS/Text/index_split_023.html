<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_29">XIX</h1>

  <p class="block18">Kiss bir sıçrayışta koridoru aşarak yanıma geldi. Gözlerinde Şikagoluların hiç beğenmedikleri bulanık bakışlar vardı.</p>

  <p class="block18">— Nasıl oldu bu iş? diye sordu.</p>

  <p class="block18">— İşte oldu. Aldırma. Ölmez.</p>

  <p class="block18">— Nasıl oldu ama...</p>

  <p class="block18">— Silah patırtısı durmuştu. Hepsini teslim oldular zannetti. Şuradan atıp vurdular.</p>

  <p class="block18">— Kimler? Galiba Joe ile Komiser Grebbs... Aldırma, biz ilk defa lüzumsuz yere gevezelik ediyoruz.</p>

  <p class="block18">Birden ikimiz de yüzükoyun yere atıldık. Herifler, koridorun nihayetinden nasılsa karşımıza düşen odalardan birisine geçmişler, kapıyı açmaya lüzum görmeden ateşe başlamışlardı.</p>

  <p class="block18">Durup dinlenmeden kurşun sıktıklarına göre cephaneleri çok olmalıydı. Biz de ateş saçan mermi yağdırdık. Bereket versin, bizim bulunduğumuz salon, merdivenin tam karşısına gelmişti de. ilk ateşte hesabımızı görememişlerdi.</p>

  <p class="block18">Polis çavuşu Smith, ellerini boru gibi yaparak karşı tarafa seslendi:</p>

  <p class="block18">— Kanun namına! Dinleyin! Size kanun namına ihtar ediyorum. Teslim olmaktan başka çareniz kalmamıştır.</p>

  <p class="block18">Anık kararımı vermiştim. Bir sıçrayışta merdivenin başına geçtim.</p>

  <p class="block18">Duvara sürünerek kapalı kapıya yaklaştım. Mitralyözü kilide tutarak üst üste ateş ettim. Kilit parçalanınca silahı menteşelere çevirdim.</p>

  <p class="block18">Kiss:</p>

  <p class="block18">— Dikkat Hopy... Duvara! diye bağırıyordu.</p>

  <p class="block18">Çavuş Smith:</p>

  <p class="block18">— Teslim olun! Gebereceksiniz namussuzlar, diye seslendi.</p>

  <p class="block18">Halbuki artık iş işten geçmişti. İçeridekiler, teslim olmayı elbette akıllarına getirmeyeceklerdi.</p>

  <p class="block18">Kiss'e işaret ettim. Becerdiğim işten sonra ne yapacağımı anlamıştı. Ağır bir maroken koltuğu kaldırıp ver kuvvetiyle menteşelerden ve kilidinden kurtulmuş kapı kanadına fırlattı. Kanal, arkasını besledikleri için devrilmedi. Fakat her tarafından aralandı. Fırsat kaçırmadan şarjörde kalan bütün kurşunları bu aralıklardan içeriye yağdırdım. Biraz geri çekilerek silaha yeni bir şarjör taktım.</p>

  <p class="block18">Bunu, kapı kanadını ortadan biçecek surette sarf ettim.</p>

  <p class="block18">Kiss'in attığı daha hafif bir iskemle bu sefer kanadın üst kısmını düşürdü. İçeridekiler belki on beş dakika fasılasız ateş ettiler.</p>

  <p class="block18">Ben, boşalan şarjörü omuzumdan arkaya atarak üçüncü silaha taktım.</p>

  <p class="block18">Kiss'e aramızda kullandığımız hücum işaretini verdim. Bunu Mister Jameson da biliyor olmalı ki:</p>

  <p class="block18">— Değil! Durunuz Hopy! Durun! diye bağırdı.</p>

  <p class="block18">Ben kendimi çoktan kapının önünde yere atmıştım. Mitralyözü içeriye doğrudan doğruya sıkarken Kiss'le bizim delikanlılardan ikisi yanlardan kapıya yanaştılar.</p>

  <p class="block18">Böyle bir hücuma karşı durulamazdı. Nitekim içeridekilerden artık cevap gelmiyordu.</p>

  <p class="block18">Bu esnada Jameson'u gördüm. Kocaman 45'lik Coltunu hazırlamış, koridorun ucunu gözetliyordu. İş bilen adamlarla beraber olmanın rahatlığını duydum.</p>

  <p class="block18">İçeriye ilk atılan Kiss:</p>

  <p class="block18">— Aferin Hopy... Üçünü temizlemişsin, dedi.</p>

  <p class="block18">"Oda oldukça büyüktü ve kıymetli mobilyalarla döşeliydi. Daha doğrusu “evvelce döşeliydi”. Zira kurşunlanınız ortada harap olmadık bir şey bırakmamışa. Kıymetli biblolarla dolu, iki camlı dolabın içindekiler halının üzerinde paramparça duruyordu."</p>

  <p class="block18">Yerde yatanlara baktım. Aralarında Scalona yoktu.</p>

  <p class="block18">Mitralyözü ateşe hazır tutarak köşedeki büyük kanepeye doğru yürüdüm. Hiçbir şey görmedim, hiçbir şüpheli ses işitmediğim halde kanepenin arkasında birisinin saklanmış olduğuna katiyen emindim. Bu emniyet, geçirdiğim uzun mücadele tecrübelerinden adeta altıncı hissimden, bir çeşit dövüşken hayvan insiyakımdan geliyordu.</p>

  <p class="block18">— Hey oradaki! Çık dışarı... Yoksa işini bitiririm! diye bağırdım.</p>

  <p class="block18">Kendi sesim bizzat beni şaşırtacak kadar senti. Boğuşmanın bu anlarında, gerek hareketlerime, gerek sesime karşı hep bu hayreti duyanın.</p>

  <p class="block18">— Silahını atıp kalkmazsan ateş ediyorum.</p>

  <p class="block18">Evvela bir el süründü. Bu elin her tarafı kana bulaşmıştı. Pıhtılaşmış, mosmor, pis bir kan... Kanepenin arkasını tutmaya çalıştı. Sonra yavaş yavaş saçları karışmış bir kafa meydana çıktı.</p>

  <p class="block18">Elini yarasına sürdükten sonra, yüzünde gezdirmiş olacak ki suratı da kan lekeleri içindeydi. Bu suretle azametli Komiser Grebbs'i kolayca tanıyamadım.</p>

  <p class="block18">Böyle adamlar, kuvvet ve kudretlerini kaybettikleri, bilhassa korktukları sıralarda öyle iğrenç bir manzara meydana getirirler ki, insan bu pis manzarayı en kısa zamanda ve süratle bertaraf etmek ister... Ben de bu hisle az kalsın, tetiğe basıp göğsüne beş-altı kurşunu birden sıkacaktım ki, kendimi topladım.</p>

  <p class="block18">— Merhaba Komiser, dedim, maskeniz düşmüş de, kanlı suratınız meydana çıkmış...</p>

  <p class="block18">Öteki elinde, kurşunları tükendiği için, artık bütün değerini kaybetmiş olan beylik tabancası vardı.</p>

  <p class="block18">— Bırak elindekini! diye bağırdım, yenildin kabadayı... Bittin!</p>

  <p class="block18">Bu esnada Çavuş Smith ilerledi:</p>

  <p class="block18">— Kanun namına sizi tevkif ediyorum Grebbs! dedi.</p>

  <p class="block18">Artık Komiser kelimesini de kullanmaya lüzum görmemişti.</p>

  <p class="block18">Mister Jameson da yaklaştı:</p>

  <p class="block18">— Scalona nerede? diye sordu.</p>

  <p class="block18">Ben:</p>

  <p class="block18">— Bırak şunu, dedim, nerede olduğunu bilmiyorum. Görüşmek isterseniz beraber gidelim.</p>

  <p class="block18">— Siz bize adresi söyleyin. Gözümün önünde daha fazla numara yapmanıza tahammül edemem Hopy... Kendinizi kafi miktarda tehlikeye attınız! Yeter!</p>

  <p class="block18">— Hiç başınıza gelmemiş gibi konuşuyorsunuz Jameson, insan öcünü almaya başladıktan sonra bu işi yarıda bırakabilir mi?</p>

  <p class="block18">— Ne geveze kadınsınız... Ne geveze... Aynı zamanda ne kadar da inatçı!</p>

  <p class="block18">— Ama asıl bana yaraşan da bunlar değil mi, doğru söyleyin!</p>

  <p class="block18">Aşağıdan Charly'nin telaşlı sesi duyuldu:</p>

  <p class="block18">— Hopy... Neredesiniz? Hopy size söylüyorum.</p>

  <p class="block18">Bu telaşlı ses. bana Jack'i hatırlattı. Koşarak merdiven başına yetiştim:</p>

  <p class="block18">— Ne var? diye sordum, Jack nasıl?</p>

  <p class="block18">— Doktor dedi ki... Doktor...</p>

  <p class="block18">— Kısa kes hayvan! Ne dedi?</p>

  <p class="block18">— Kan lazım... Kan vermek icap ediyor.</p>

  <p class="block18">— Kan mı? Neden vermedin de buralarda dolaşıyorsun?</p>

  <p class="block18">— Benimki onun kan grubuna uymuyor... Şehirde aratıyorum... Daha evvel yaralandığı halde, kimseye göstermeden vuruşmaya devam etmiş... Ne domuzdur bilmez misiniz? Namussuzun biridir bu bizim Jack...</p>

  <p class="block18">— Arabaya... Nerede benim arabam? Mister Jameson:</p>

  <p class="block18">— Nereye? diye sordu.</p>

  <p class="block18">— Hastaneye... Jack'e kan vereceğim... Benim kanım her gruba uyar...</p>

  <p class="block18">— Evvela bir doktora gidelim...</p>

  <p class="block18">— Doktorluk işimiz yok! ilk defa başımıza gelen bir hadise de</p>

  <p class="block18">— Olsun... Doktor görmeli... Son birkaç günün telaşıyla zayıf düşmüş olabilirsiniz.</p>

  <p class="block18">Merdivenleri çoktan inmiştim. Kapıdan çıkacağım sırada, Charly:</p>

  <p class="block18">— Silahı ver! diye bağırdı. Hastaneye böyle mi gideceksiniz? Küçük mitralyözü tamamıyla unutmuştum. Demek ki kapıdaki polisin hayretle bakması bundanmış... Omuzumun üzerinden arkaya fırlattım. Belimdeki şarjörü de arkasından yolladım.</p>

  <p class="block18">Charly ile Mister Jameson'u yanıma alarak otomobile atladım. Tam hareket edeceğim sırada, aklım başıma geldi:</p>

  <p class="block18">— Bakınız Mister Jameson, dedim, Joe'nun Juanella adında bir karısı var. Bu kadın, Bronson City yakınlarında Pensacola isimli bir villada oturuyor. Siz yanınıza Kiss'i ve diğer iki arkadaşı alıp oraya koşun, işe polisin karışmasını istemiyorum. Malum ya bizim Joe ile görülecek şahsi hesabımız var. Huduttan savuşmamasına dikkat edeceksiniz...</p>

  <p class="block18">— Peki.</p>

  <p class="block18">— Rica ederim, ben gelmeden hiçbir harekette bulunmayın.</p>

  <p class="block18">Jameson arabadan indi. Ben, Charly'ye:</p>

  <p class="block18">— "Sıkı dur! dedim. Köşe başlarında “sağa!”, “sola” dersin o kadar..."</p>

  <p class="block18">Bizim araba adeta şahlandı.</p>

  <p class="block18">Hastane kapısından hızla geçtik. Ayak sesleriyle gürültüye boğulan sakin binada ne tarafa gideceğimizi bilmeden yürürken karşımıza bir hastabakıcı çıktı. Ne istediğimizi sordu:</p>

  <p class="block18">— Yaralı bir arkadaşa kan vermek için geldik! dedim.</p>

  <p class="block18">— Doktoru göreceksiniz... Hangi yaralı?</p>

  <p class="block18">— Elbette doktoru göreceğim... Nerede bu doktor?</p>

  <p class="block18">— Şöyle buyurun. Diğer bir hastabakıcıya döndü: Lütfen kan vermek için lüzumlu aletleri derhal hazırlayın! dedi.</p>

  <p class="block18">Girdiğim odada doktorun gelmesini beklemeden hazırlanmaya başladım. Tayyörümün ceketini de, eteğini de derhal sıyırdım. Altından Lugerimin kemerini çözdüm. Ömründe böyle bir manzara görmemiş olan hastabakıcı:</p>

  <p class="block18">— Aman yarabbi! Aman yarabbi! diyerek elini yanağına götürmüştü.</p>

  <p class="block18">Silahımı bir iskemlenin arkasına astım.</p>

  <p class="block18">Doktor içeri girince:</p>

  <p class="block18">— Haydi yavrum! dedim. Vakit kaybetmeyelim... Daha başka işlerim var.</p>

  <p class="block18">— Siz mi? Kan vereceksiniz? Durunuz efendim!</p>

  <p class="block18">— Kekeleme şekerim, ilk defa başıma gelmiyor. Nerede bizim Jack... Bu koca aptal...</p>

  <p class="block18">Doktor da gömleğini giymeye lüzum görmedi. Asansörle ikinci kata çıktık.</p>

  <p class="block18">Jack, gözleri kapalı yatıyordu. Nefes alıp almadığı belli değildi. Yüzü bembeyaz... Elleri ölü eli gibi...</p>

  <p class="block18">İkinci hastabakıcı bir şeyler hazırlamış ve karyolaya bir tekerlekli sedye yanaştırmıştı. Bacaklarımı kombinezonumla saklamaya lüzum görmeden buna uzandım.</p>

  <p class="block18">Doktor:</p>

  <p class="block18">— Sakin olmaya çalışınız! dedi. Pardon, kan grubunuzu...</p>

  <p class="block18">— Gevezeliği bırakın canım! Benim kanım her gruba uyar... Vakit kaybetmeyelim...</p>

  <p class="block18">Gözlerimi yumdum. Aletin bileziği pazımı sıkıştırdı, iğne hafif bir acı ile deriyi delip damara girdi. Lastik borunun ürpertici temasını hissettim.</p>

  <p class="block18">"Kan, yavaş yavaş akmaya başladı. Bir yorgunluğa gömülüyor gibiydim. “Joe ile hesaplaşmak için lüzumlu kuvvete sahip olarak kalkmalıyım! Bu mutlaka lazım” diye düşündüm."</p>
</body>
</html>
