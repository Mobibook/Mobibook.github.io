<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_11">VII</h1>

  <p class="block18">Kanat aralanır aralanmaz şiddetle iterek içeri girdim. 22 milimetrelik tabancamı, kadının feryat için açılan ağzına dayadım.</p>

  <p class="block18">Kadın oluşum, kendisini çok şaşırtmıştı ama gözlerinde toplanan öfkeden anladım ki, eğer Charly'nin kocaman vücudunu arkamda görmemiş olsaydı, silaha aldırmadan üzerime atılacaktı. Şimdilik yavaş yavaş gerilemeyi daha münasip gördüğü için hepimiz odaya girebildik:</p>

  <p class="block18">— "İsterseniz buna kötü bir şaka diyelim, dedim, kim olduğumu biliyor musun? Bilmiyor musunuz? Bana, “Çifte Tabancalı Kadın” diyorlar. Keskin nişancı olmakla meşhurum. Ellerinizi lütfen arkanıza bağlayın ki bir kaza çıkmasın."</p>

  <p class="block18">Juanella, fevkalade bir esmer güzeliydi. İnsan onu seyrederken yüreğinin ferahladığını, aynı zamanda nefes almakta müşkülat çekmeye başladığını hissediyordu. Saçları gürdü ve maden kömürü gibi siyah, parlaktı. Kocaman ve kapkara nurlu gözlerine bakmaya doyamazsınız. Gergin mat derili yüzünde en küçük bir kırışıklık, ' bir nispetsizlik yoktu. Boynu, omuzları, göğsü, ince beli, yuvarlak kalçaları ve upuzun muntazam bacaklarıyla Charly'yi dehşete düşürdüğünü hemen anladım.</p>

  <p class="block18">— Ne istiyorsunuz? diye sordu.</p>

  <p class="block18">— Sizden hiçbir şey istemiyoruz. Charly'nin ayrıca bir istirhamı var mı, yok mu bilmem! Bana gelince: Ben küçük kızımı almaya geldim şekerim. Kızı teslim edin, hemen defolalım. Nerede kendisi... Madam, müsaade ediyorlar.</p>

  <p class="block18">Charly, koridora çıktı. Oda kapısını bir kere yokladı. Kilitli olduğunu anlayınca omuzuyla zorlamaya başladı.</p>

  <p class="block18">Hiçbir insan, omuzlanmakta olan kapı ile alakalanmadan yapamaz. Bir an kontrolü kaybetmiş olacağım ki, dişi kaplan derhal üstüme atıldı. Aynı zamanda hem tabancamı, hem de beni, birbirimizden en az üç metre aralıkla yere düşürmesi, esmer güzelinin böyle boğuşmalarda pek acemi olmadığını gösteriyordu.</p>

  <p class="block18">Mamafih bir taraftan boğazımı iyice kavramaya uğraşan kadının bu hareketini önlemeye çalışırken, diğer taraftan bu hücumla ne kazanmayı umabileceğim düşünüyordum.</p>

  <p class="block18">Ben, imdat isteyeceklerden değildim, ama Charly ile küçük, neredeyse geleceklerdi. Gümbürtülere rağmen başka yerden hiçbir ses çıkmaması, Juanella'nın evde yalnız olduğuna şüphe bırakmıyordu.</p>

  <p class="block18">Ne olursa olsun, ben hatamı yine kendim tashih etmek istiyordum. Gayet iyi bildiğim Japon oyunlarına başladım. Bu esnada Charly'nin keyifli sesi duyuldu:</p>

  <p class="block18">— Güreş mi var Hopy? Dur, geliyoruz!</p>

  <p class="block18">— Aman yarabbi! Kurtarsanıza Charly...</p>

  <p class="block18">Bu da bizim küçük kızın feryadıydı. Kızı nihayet kurtardığımızı anlayınca büsbütün gayretlendim. Juanella, beni altında daha uzun müddet zaptedemeyeceğini sezmiş olmalı ki, başka bir manevra tutturdu. Birden bire tabancama doğru sıçradı. Beline sarılarak ben de beraber kalktım.</p>

  <p class="block18">— Seni öldüreceğim orospu! Seni öldüreceğim! diye homurdandı.</p>

  <p class="block18">Aynı çelmeyle yere devirdim. O nasıl aynı zamanda benim elime vurarak tabancayı düşürdüyse, ben de aynı zamanda burnunun tam ortasına mükemmel bir yumruk yerleştirmiştim. Kan boşandı. Fakat kan, bu kudurmuş dişi yılanı büsbütün çoşturdu. Çaresiz, kuvvetli bir genç kız göğsü gibi sert memelerinden birisini yakaladım. Sıkmaya başladım. Vaktiyle bir macera sırasında bana böyle bir işkence yapmışlardı. O zamandan beri, göğsümü bir erkek başka maksatlarla da okşasa yüreğim ürperiyor, gözlerim kararıyordu. Kendi kendime, hiçbir şart altında, hiç kimseye böyle bir ızdırabı reva görmemek karan vermiştim. Halbuki, şimdi işimi çabuk bitirmek, bir de manasız bir mücadeleye atıldığı için hasmıma karşı duyduğum öfkeyi en kısa yoldan cezalandırmak fikriyle bu eski karan bozmuş oluyordum. Göğsünü kurtarmak için iki eliyle bileğime sarıldı. Çektiği acıyı gayet iyi anlıyordum. Bu anlayışın verdiği zevkle, zaten çok kuvvetli olduğu söylenen parmaklarımı daha da sıktım, iyi bilenmiş uzun tırnaklarımı etine geçirdim. Belki de kızgınlığımı henüz bağırmaya başlamaması arttırıyordu. Çünkü, tamamıyla başka ve çok daha feci şartlar altında olmama rağmen ben ilk anda avazım çıktığı kadar bağırmaya başlamıştım.</p>

  <p class="block18">Mamafih, bu deliliğim uzun sürmedi. Aklım başıma gelmiş olacak ki, kendimden utandım. Ummadığı bir hareketi yaparak göğsünü birdenbire bırakıp sıçradım. Bir an şaşırdı. Bu şaşkınlıktan istifade ettim. Boş böğrüne bir tekme indirdim. Bu hareketi yaparken, geceliğinin eteği beline kadar sıvanmış, çıplaklığı şahane bir tablo halinde meydana çıkmıştı.</p>

  <p class="block18">Charly, uzun bir ıslıkla takdirlerini ifade etti.</p>

  <p class="block18">— Mal! dedi, değerli... Benim paramla yüz dolar eder. Juanella kadar gayretli kadın az bulunur. Bu kadar gayrı müsait şartlar altında dahi boğuşmayı bırakmıyordu. Nitekim tekrar ayağa kalkmaya davrandı. Bu sefer müsaade ettim ve ancak kalkar kalkmaz biri çenesine, diğeri midesine olmak üzere iki yumruk yapıştırdım. Bu sefer, belki on dakika sonra ayılmak üzere yere yıkıldı. Charly:</p>

  <p class="block18">— Elverir! dedi, kızın güzelliğini bu kadar kıskanmak yeter. Tabancamı uzattı. Cebime koydum. Kız, bu fırsattan istifade ederek boynuma sarıldı.</p>

  <p class="block18">— Neredesiniz? Nerede kaldınız? diye bir ağlama taklidi tutturdu.</p>

  <p class="block18">"Ben, pis Fransız romantizminin şah eseri olan “iki Yetime”yi oynadığımızı pekala fark ettiğim halde, havayı bozmak istemedim:"</p>

  <p class="block18">— Çok korktun mu sevgilim? diye sordum. Sana işkence etmediler ya...</p>

  <p class="block18">— Hayır! Bilakis hiç merak etmememi, sizin beni nasıl olsa kurtaracağınızı söylediler. Fakat Joe denilen herif yanağımı sıkınca bu kadın beni bir kere tokatladı.</p>

  <p class="block18">— Oh olsun! ilk rastladığın herifin arkasına takılır gider misin? Biz önde, Charly arkada evden çıktık. Bahçe kapısına yaklaşmıştık ki, duvarın kenarından bir gölge önümüze dikildi:</p>

  <p class="block18">— Durun bakalım. Eller yukarı. Diye homurdandı.</p>

  <p class="block18">İlk anda sesi tanıyamadım. Fakat kabadayı birkaç adım atıp gölgeden çıkınca, alacakaranlıkta karşımızdakinin yeni dostlarımızdan</p>

  <p class="block18">Pepe Sangchili olduğu anlaşıldı. Elinde, herkese göstermekten büyük bir zevk aldığına artık şüphe edilmeyecek olan kısa namlulu tabancası vardı.</p>

  <p class="block18">— Ellerimiz havada, böyle ne kadar bekleyeceğiz Mister Pepe?</p>

  <p class="block18">— Sabır etmek iyidir. Sabır etmek, yani elleri havada durmak, kamına bir kurşun yemekten çok iyidir. Bence bu böyle...</p>

  <p class="block18">— Peki ne olacak?</p>

  <p class="block18">— Şartlarımızı kabul edeceksiniz.</p>

  <p class="block18">— "Bana bak oğlum! “Şartlar” dediğin şey, yârım milyon dolar ise beyhude uğraşıyorsunuz. Ben, sizin çöplüğünüzden bir milyon değil, bir tek darı tanesi almadım. Yine tekrar edeyim, eger maksadınız bu lafı tutturarak bizimle kavga etmek değilse, ben milyonu kimin aşırdığını size söyleyebilirim."</p>

  <p class="block18">— Öyle mi? Ne ala! Ne ala!</p>

  <p class="block18">— Vay küçük bey! Şakadan da anlıyor! Joe da şakalaşmayı sever mi?</p>

  <p class="block18">— Şimdi, Joe'yu bir tarafa bırakalım. Ben burada artık kendi hesabıma çalışıyorum. Yarım milyonu verin, kasabaya hiç uğramadan geçip gidin. Ben başkalarına benzemem! Sözüm sözdür.</p>

  <p class="block18">Biraz düşündüm. Daha doğrusu bu yeni teklifi zihnimde evirip çeviriyormuşum gibi yaptım. Sesimi alçaltarak:</p>

  <p class="block18">— Peki, bunu bana nasıl garanti ediyorsunuz? diye sordum, başkalarının başıma tekrardan bela olmayacaklarını nasıl temin edersiniz?</p>

  <p class="block18">— Mesela kim?</p>

  <p class="block18">— Mesela Joe... Hattâ şu anda bile siz, harp meydanının biricik galibi sayılmazsınız. İçeride, ayılmak üzere bulunan bir dişi kaplan var ki, sizin gibi on tane kabadayıya bedel...</p>

  <p class="block18">— Juanella mı? Boş verin canım! Ben öylelerini adamdan bile saymam. Kaldı ki biz onunla anlaşırız. Çünkü ikimiz de Meksikalıyız.</p>

  <p class="block18">— Buna ayrıca sevindim. Çünkü Joe'yu hiç de gözüm tutmamıştı. Bütün inadım da parayı o züppenin alması ihtimalinden geliyordu. Seni, ilk görüşte sevdim. Yiğitsin... Hem de akıllı bir yiğitsin... Milyon arabada... Yarısını alır, gidersiniz. Bir sigaranız var mı Pepe?</p>

  <p class="block18">Böyle diyerek gayet tabii bir hareketle sağ elimi indirdim. Tayyörümün cebine soktum ve derhal karşımdaki herifin göğsüne iki kurşun yerleştirdim. Aynı anda benim gibi Charly de küçük kızla beraber yere yatmıştı. Pepe bir kere haykırdı ve yıkılmadan, boşluğa üç kurşun sıktı.</p>

  <p class="block18">Ne olup bittiğini derinden derine tahkik edecek sıra değildi. Üçümüz de aynı kumandayı almışız gibi koşmaya başladık. Charly, eskiden beri koşularda birinci gelirdi. Bu sefer de bizi çok arkada bırakmıştı. Otomobile yetişince, motoru işletti, geri geri bize doğru geldi. Arka kapıyı da açıp hazırlamıştı. Kızı içeri attım, kendim de yanına girdim. Araba homurdanarak ileri fırladı.</p>

  <p class="block18">Benim küçük kızım, heyecanla boynuma sarılmıştı.</p>
</body>
</html>
