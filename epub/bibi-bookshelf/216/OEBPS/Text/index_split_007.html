<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block19" id="toc_id_5">III</h1>

  <p class="block18">Süratin verdiği serinlik, aklımı başıma getirmiş olmalı.</p>

  <p class="block18">— Baksana Charly, dedim.</p>

  <p class="block18">— Buyur Abla, dedi.</p>

  <p class="block18">— En iyisi El Mirador'a gitmek değil mi?</p>

  <p class="block18">— Anlayamadım.</p>

  <p class="block18">— Yani, Joe Scalona'nın batakhanesine...</p>

  <p class="block18">— İyi ama bizim bu heriflerle ne alışverişimiz var?</p>

  <p class="block18">— İşte onu anlayacağız.</p>

  <p class="block18">— Para dağıtıyoruz. Nedir? Ne oluyorsunuz?</p>

  <p class="block18">— "Pepe, “tekrar görüşürüz” demişti. Haklı..."</p>

  <p class="block18">— Neden böyle dedi? Pepe de Polis Müfettişi mi?</p>

  <p class="block18">— Değil! Polis Müfettişi'nin ahbabının ahbabı.</p>

  <p class="block18">Charly'nin yüzüne gülüverdim. Ben böyle yapınca Goril de mutlaka güler... Beyaz dişlerini keyifle gösterdi. Manzarası hoştur oğlanın... Seyri, insanın yüreğini ferahlatır.</p>

  <p class="block18">Arabayı bir ara durdurup yerlilerden birisine El Mirador'a nereden gideceğimizi sordum. Yolu tarif etti. Sonra da avucunu açarak bahşiş istedi.</p>

  <p class="block18">— Dönüşte dostum! Dönüşte... diyerek gaza bastım.</p>

  <p class="block18">El Mirador, bütün emsali gibi geniş bir bahçenin ortasında, büyük ağaçların arkasına saklanmış, genişlemesine bir bina idi. Dört basamakla çıkılan terasına da masalar konulmuştu.</p>

  <p class="block18">Arabayı, gölgeye çekilmiş diğer iki otomobilin yanına bıraktım.</p>

  <p class="block18">— Gel bakalım Charly! diyerek binaya doğru yürüdüm.</p>

  <p class="block18">Dış kapıda nereye gittiğimizi soran olmamıştı. Fakat terasa çıkan merdivenin üst başında, bir masada oturan iki kişi, biz yaklaşınca ayağa kalktı.</p>

  <p class="block18">Bunlardan kısa boylu, şişmanı:</p>

  <p class="block18">— Ne var? diye sordu, birisini mi arıyorsunuz?</p>

  <p class="block18">— Pepe'yi görmek istiyoruz!</p>

  <p class="block18">Uzun boylu, kamburumsu herif:</p>

  <p class="block18">— Geçin! diye adeta kumanda verdi. Hole girer girmez, dostum Pepe'nin keyifli sesini duydum:</p>

  <p class="block18">— "Merhaba, dünya güzeli! diye bağırıyordu, nasıl yalan mı imiş? “Pek yakında görüşürüz” demiştim de, inanmamıştınız! Dağ dağa kavuşmaz, insan insana kavuşur. Müfettiş Burns Amca'nın dediği gibi, arada hüsnüniyet olsun kâfi."</p>

  <p class="block18">Eli bu sefer ceketinin dış cebindeydi. Bu cepte yumruktan başka bir şey bulunmadığına inanmak için insan en az Pepe kadar budala olmalıydı.</p>

  <p class="block18">"Yan gözle arkama baktım. İki muhafız, üç adım gerimizde durmuşlardı. Onların sağ elleri de, ceketlerinin ceplerindeydi. “Bizi de rekap süngere mi çevirecekler? Önümüzdeki Cumhurbaşkanlığı seçimlerinde, oy veremeyecek miyiz?” diye düşündüm. Fakat kendimi çabuk topladım. “Aradaki yarım milyon meselesi halledilmedikçe bizi neden temizleyecekler?” dedim."</p>

  <p class="block18">— Bakınız Pepe, diye güldüm, haklı imişsiniz! Hem de bu sefer anlaşacağımızı da ümit ediyorum.</p>

  <p class="block18">— Hep hüsnüniyet dalgası! diyerek piyano tuşlarını parlattı, Şikagolular hakkındaki fikrimi değiştireceğim galiba... Anlayışlı adamlara canım kurban! isterseniz bunlar, Şikagolu olsunlar... Bir işaretle arkadakileri defetti. İşte bizimkiler gittiler, dedi, bu tosun da terasta otursun... Bir viski içsin.</p>

  <p class="block18">— Viski içmez.</p>

  <p class="block18">— Kokteyl?</p>

  <p class="block18">— İçmez.</p>

  <p class="block18">— Anlamadım. Bira getirsinler.</p>

  <p class="block18">— Hayır! Biz, Joe'yu görmek istiyoruz! Çok yakışıklı olduğunu duydum. Beklemeye tahammülüm kalmadı.</p>

  <p class="block18">Yarım milyon işi bir neticeye bağlanmadıkça, benim kız da ciddi bir tehlikeye maruz bulunmuyor demekti. İşte bu düşünceyle keyfim yerine gelmişti. Şimdilik vaziyet böyle, (istikbalde başımıza neler geleceğini ancak Haktaala hazretleri bilir). Bunu, genç kızlığımda Rahip Efendi'den az mı dinledim. Bizim ihtiyar Rahip Efendi'nin hepimize evvela öğrettiği en büyük hakikat budur. Sonra öğrettikleri için de kendisine ben şahsen doğrusu minnettarım. Erkek adamdı, bizim mahallenin ihtiyar rahibi. Hayatımın ilk erkeği... (Bu da ayrı ve uzun bir maceradır ki, müsveddeleri şimdiden tetkik ediliyor. Yakında kitap halinde basılacak.</p>

  <p class="block18">"Bizim Rahip Efendi, daha birçok akıl almaz şeyler anlatırdı. Bu arada, “almadan vermek Allah'a mahsus!” diye de bir laf ederdi. Gerek bu Pepe ve gerek bu Joe, beni acaba ilahi bir kuvvete malik, acayip bir mahlûk mu zannettiler? Ben sahiden aldığım şeyleri de başkalarıyla bölüşmekten hazzetmem! Nerede kaldı ki, açıktan haraç" vereyim? İşte bunu münasip bir lisanla bu hayvanlara anlatmalı da, işin içinden sıyrılıp keyfe bakmalı...</p>

  <p class="block18">Pepe:</p>

  <p class="block18">— Bir dakika durun da, Joe'ya haber vereyim! dedi. Arkasını dönüp yürüdü. Biz de kendisini takibe başladık. Ayak seslerimi duyarak omzundan baktı:</p>

  <p class="block18">— Haber vereyim! diye tekrarladı.</p>

  <p class="block18">— Sen haber vere dur aslanım! Biz de işte buradayız! Holden ağır bir perdeyle ayrılmış dar bir koridora girdik. Nihayetteki kapılardan birisinin önüne geldi.</p>

  <p class="block18">Pepe:</p>

  <p class="block18">— Bir dakika! dedi.</p>

  <p class="block18">— Çok! dedim.</p>

  <p class="block18">"Gülümsedi, “insanın şakadan anlıyor diyesi gelecek!” diye düşündüm. Kapı kapanınca Charly:"</p>

  <p class="block18">— Bu züppe de neyin nesi? diye sordu, benim canım sıkılmaya başladı! Nedir allasen?</p>

  <p class="block18">Oğlan, bu sefer yumruklarını sıkmıştı. Ceketinin kumaşı altında çelik adalelerinin çarpışan kılıç sesleriyle öfkeden çıtırdadığını adeta duyuyorum.</p>

  <p class="block18">Bu esnada Pepe, kapıyı araladı.</p>

  <p class="block18">— Siz, Matmazel Travers! dedi, fakat yalnız olarak...</p>

  <p class="block18">Kapıyı hızla ittim:</p>

  <p class="block18">— Burası doğum odası mı ki, erkeklere yasak? diye kükredim. Geliniz bakalım Charly...</p>

  <p class="block18">Buraların öfkesiyle meşhur kabadayısı Joe Scalona, büyük bir yazıhanenin arkasında ayakta duruyordu, ince bıyıklarıyla, geniş omuzlarına rağmen ilk bakışta kadın huylu erkekleri hatırlatan pis bir hali vardı. Belki de bunu, ona güzel, baygın gözleri veriyordu. Herhalde sahte Fransız apaşlarına meraklı Newyork'un dul milyoner kanlan için makbul bir jigolo sayılırdı.</p>

  <p class="block18">Bana gelince, ben böyle cıvık numaralara on üç yaşımdan beri tahammül edememiştim. Hele sürdüğü ağır koku, zevksizliğin iğrenç numunesiydi.</p>

  <p class="block18">Harp meydanında mağlup ettiği rakibini karşılayan bir türedi general gibi, kollarını kavuşturmuştu. Azametine gülmemek imkânsızdı. Bir baş işaretiyle Pepe'yi dışarıya çıkarmasından, kendi ininde kendisine son derece güvendiği anlaşılıyordu.</p>

  <p class="block18">Bu da ayrıca huysuzluğumu arıtırdı. Hemen söze giriştim:</p>

  <p class="block18">— "Benden ne istediğinizi bir kere daha sormaya geldim. Bu Pepe denilen maskarayı üzerime neden musallat eltiniz? Bu yarım milyon meselesi nedir? Benim buralarla en ufak bir ilişiğim olmadı. Ömrümde ilk defa ayak bastığım, hem de dinlenmek için geldiğim bir yerdeki meslektaşlar benimle şakalaşmak mı istiyorlar? Burada milyon değil, iki sent bile kazanmadığım için aklıma başka bir şey geldi. “Acaba dedim, böyle bir mesele uydurarak bizimle kavga çıkarmak mı düşünülmüş? Yani, bu saçma işin altında akıl erdiremediğim bir başka cihet mi var?” Yalnız şu kadarını söyleyeyim ki, ben soytarılığın hiçbir çeşidinden hazzetmem!"</p>

  <p class="block18">— Biraz sinirli görünüyorsunuz Miss Travers... Biz de burada sinirliliğin hiçbir çeşidinden hazzetmeyiz! Sonra... Kelimeyi unutmuş gibi biraz durakladı. Bundan da pek şımarık bir herif olduğu anlaşılıyordu:</p>

  <p class="block18">— Sonra, diye şeker emer gibi devam etti: Bu kadar güzel kadına asabiyet iyi değil! Asabiyet, güzelliği bozarmış Doktorum böyle diyor. Ben de bu sebeple hiç asabileşmeden yaşamaya çalışıyorum.</p>

  <p class="block18">— Güzelliğinizi korumak için demek? Pek hoş vallahi.</p>

  <p class="block18">Kısa kısa güldüm. Yüzümü de buruşturdum.</p>

  <p class="block18">— "Bakın ne iyi! dedi, işte güldünüz ve bir kat daha güzelleştiniz... Böyle, uve” diyerek kitaptan okur gibi konuşması da ayrıca sinirime dokundu."</p>

  <p class="block18">Joe saçlarımdan başlayarak yüzümü, memelerimi, kalçalarımı ve bacaklarımı alıcı gözüyle tetkike başlamıştı. Suratı gittikçe ciddileşiyor, gördüğü şeylerin değeri karşısında heyecanlandığı anlaşılıyordu. Nihayet yutkundu ve içini çekti:</p>

  <p class="block18">— Çok güzel olduğunuzu duymuştum ama dedi, sizi yine de gözümün önüne layık olduğunuz gibi getiremediğim anlaşılıyor. Harikasınız canım! Seyrine doyulmaz bir harika...</p>

  <p class="block18">Üzerinde kadınlara karşı kolayca zafer kazandığını zanneden bazı aptal erkeklerin hain gururu vardı. Bu da beni büsbütün çileden çıkardı:</p>

  <p class="block18">— Bir kere terbiyesizsiniz, dedim, bizi hâlâ ayakta tutuyorsunuz. Bunu, oturmak için söylemiyorum. Ama teklif etmeli idiniz.</p>

  <p class="block18">— İşte gördünüz mü? O kadar şaşırdım ve hayran oldum ki... Şöyle buyrun lütfen... Birer sigara yakalım... Masayı dolaşıp yanımıza geldi. Çıkardığı tabakayla meşgulmüş gibi yaparak Charly'nin mahsus ayağına bastı ve özür dilemeye lüzum görmedi. Benim sevgili gorilimi, yüzde yüz erkek güzeli arkadaşımı adamdan saymadığı, ona köpeklerden hiç hoşlanmayan birisinin, bu sevimli ve sadık hayvanlara karşı yaptığı muameleyi aynen yapmaktan çekinmediği anlaşılıyordu. Ben, Charly'ye aramızda kullandığımız gizli bir işaretle, sabırlı olmasını hemen emrettim. Zira az kalsın, bu şımarık züppeyi bir yumrukta yere serecek, şaraplık üzüm gibi çiğneyecekti. Herif, atlattığı tehlikeden habersiz, çenesiyle Charly'ye işaret etti:</p>

  <p class="block18">— Şunu defedin de rahat konuşalım! Daha kolay anlaşırız.</p>

  <p class="block18">— Uzattın ama... Canımı sıkmaya başladın. Evvela cevap ver: Çifte Tabancalı Kadın lakabımı nereden öğrendin?</p>

  <p class="block18">— Şikago'ya yalnız italya'dan gözüpek delikanlı ihraç edilmez, biz de arada sırada numunelik göndeririz. Bunlardan birisi, sizi görür görmez tanıdı. Biz, burada asabiyetin hiçbir çeşidini sevmeden yaşarız ama bu, bize lüzumlu şeyleri öğrenmemize mani değildir.</p>

  <p class="block18">— Peki, bu yarım milyon Meksika dolan meselesi nedir?</p>

  <p class="block18">— Vallahi, bu soruşunuzu bir başkası görse hakikaten hiçbir şeyden haberiniz yok zanneder... Dostça gülümsedi.— Partiyi iyi çevirdiniz Çifte Tabancalı Kadın! dedi, üstadane bir iş! Burada bizi yere vurdunuz. Aferin! Bir milyonu cebe indirdiniz!</p>

  <p class="block18">— Hangi bir milyon? Nerede cebe indirdik?</p>

  <p class="block18">— Fevkalade canım! Bu da ayrıca bir meziyet!</p>

  <p class="block18">— Bir milyonu cebe indirdiğime emin misiniz?</p>

  <p class="block18">— Katiyen...</p>

  <p class="block18">— Ben, bu bir milyonu burada mı cebe indirmişim?</p>

  <p class="block18">— Evet.</p>

  <p class="block18">— Bir, iki gün içinde mi?</p>

  <p class="block18">— Hâlâ çocuk gibi konuşuyorsunuz.</p>

  <p class="block18">— Öyle ise, buralarda ne arıyorum. Milyonu sizinle bölüşmek için mi buralarda bulunuyorum? Neden Şikago'ya atlamadım?</p>

  <p class="block18">— İşte burasını harikulade buluyorum ya... işte burası çok orijinal bir iş... Siz burada bu suali sorabilmek için bulunuyorsunuz! Mamafih savuşmuş olsaydınız sizi Şikago'da da nasıl olsa ele geçirirdik.</p>

  <p class="block18">— Milyonun yansını almak için mi? Duyuyor musun Charly?</p>

  <p class="block18">Charly, sadece homurdandı.</p>

  <p class="block18">Joe Scalona:</p>

  <p class="block18">— Uzatmayalım şekerim, dedi, ben karar verdim. Tam yarısını derhal ödeyeceksiniz... Kardeş payı yapacağız!</p>

  <p class="block18">Alay etmediği belliydi. Bu milyon işi bir başka maksadın örtülü güç vazifesini görmüyordu. Hakikaten ortada bir milyon vardı. Bu para kimin cebine girmişse girmiş, sonunda, nasıl olduğunu ileride öğreneceğimiz bir usulle bize mal edilmişti. Yekun mühimdi. Binaenaleyh, bela da o derece ağırdı. Fakat bir taraftan da parayı benim cebimde zannettikleri müddetçe bizim küçük kız, büyük bir tehlikeye maruz bulunmuyor demekti. Şu anda yarım milyonu çıkarıp veremeyecek olduğuma göre, vakit kazanmam lazımdı. Halbuki, vakit kazanmak bir bakıma yapılacak biricik iş olduğu halde, diğer taraftan beni belaya büsbütün gömecek, heriflerin milyonun bende olduğu kanaatini kuvvetlendirecekti. Süratle düşündüm. Zaten buna katiyen inanmış görünüyorlardı. Öyle ise bunun biraz daha kuvvetlenmesi esaslı bir tehlike teşkil etmemek icabederdi. Halbuki kendimi müdafaa edebilmem için, işin iç yüzünü öğrenmeye mecburdum. Gözlerimi hafifçe kısarak kendimi zaten içinde bocaladığım belaya bırakıverdim:</p>

  <p class="block18">— Tam yarısını... Yani, kardeş payı, diye tekrarladım... Ya kabul etmezsem...</p>

  <p class="block18">Gözlerinin bulanık kurşuniliği biraz daha pisleşti. Kirpiklerini hain hain kırpıştırarak içini çekti. Bu iç çekişte usanmış ve yorgun bir mana vardı. Ben bu manayı, kart bir zengin kadınla gecelemiş jigololarda, bilhassa körpe sevgililerini düşünürlerken çok seyretmiştim. Böyle sıralarda, bu pis oğlanların aşka aç, fakat porsumuş kadın etine tıka basa doymuş, kanıksamış bir halleri olur ki, insan sefaletinin ve erkek alçalışının ta kendisidir.</p>

  <p class="block18">Hazin bir şey! İşte bu hazin taraf, bir an için Joe denilen serseriyi güzelleştirmişti. Zaten önce de söylemiştim ya... Erkekleri benim kadar yakından bilmeyen kadınlar, bilhassa genç kızlar, bu herifi hoş bulabilirlerdi</p>

  <p class="block18">Benim küçüğün ne düşüneceğini, keskin bir kıskançlık azabıyla tahmine çalıştım</p>

  <p class="block18">Joe:</p>

  <p class="block18">— Kabul etmezseniz yine de sevinirim, diyordu, çünkü evvela canım sıkılır. Canım sıkıldı mı, beni kadınlardan başka bir şey avutamaz O zaman sizin küçük arkadaşınızla eğlenmem icabeder. Sizinle mukayese edilemez ama onun da kütür kütür bir körpeliği var. Sonra biz, bu işi cebren de yapmayız! Düşünün bir kere. Burası Meksika hududu. Meksika'nın yerli kabilelerinden büyücüler, körpe kızların erkekleri eğlendirmek vazifelerini gönül rızasıyla başarabilmeleri için hususi içkiler hazırlarlar. Bunlardan bir bardak içen bir kız, bir gecede on erkek arkadaşla istekli istekli oynaşır... hatta... Bu işi dostça halledersek siz bile bunu denemelisiniz!</p>

  <p class="block18">— Fena olmaz... Sahi! Mademki, fırsat elverdi... Düşünürüz! dedim.</p>

  <p class="block18">Bir taraftan da kızın kendisi tarafından kaçırıldığını böylece itiraf etmesi işime yaramıştı. Eğer bunu bu kadar katiyetle öğrenmemiş olsaydım, civarda aramak için en az elli şişe benzin yakacaktım.</p>

  <p class="block18">Joe:</p>

  <p class="block18">— Benim. dedi. bu işlerde epey usta olduğum da söylenir! inanmazsanız buranın güzel kızlarından sorabilirsiniz.</p>

  <p class="block18">— Ben hiçbir zaman güzel kızların doğru şahitlik ettiklerine inanmadım. Polise sormak daha kısa yol değil mi?</p>

  <p class="block18">— Polis de nereden aklınıza geldi kuzum? Siz insanı sahiden güldürüyorsunuz. Polise soracakmış... Buranın polisine... Yani, Müfettiş Burns'e mesela.</p>

  <p class="block18">— Müfettiş Burns, kendisinden böyle bahsedildiğini duysa herhalde memnun kalmaz!</p>

  <p class="block18">— "Tabii... Hem de pek kızar.. “Beni, bu güzel kadın sadece maaşıyla geçinecek kadar budala mı zannediyor?” diye öfkelenir! Açıkçası meleğim, bizim Müfettiş Burns, bu işin üçüncü ortağı... Ben, hissemi onunla paylaşacağım! İş ne kadar gecikirse bizim polis o kadar asabileşir."</p>

  <p class="block18">— Bunu daha evvel söyleseydiniz ya... O halde, düşünmem lazım... Mühlet isterim.</p>

  <p class="block18">— Pek güzel! Yarma kadar düşününüz... Yeter mi? Gecenin sükuneti aklınızı başınıza getirir. Başka çare kalmadığını anlarsınız. Derhal dost oluruz. Ben her zaman bu kadar neşesiz değilimdir. Sohbetim hoştur.</p>

  <p class="block18">Bir şeyler hesapladığımı saklamaya lüzum görmeden yere baktım. Mühleti kimseye danışmadan vermesi, bu pis züppenin kumandayı elinde tuttuğunu gösteriyordu. Kızı kaçırarak işe başlamakla vaziyeti bir miktar kuvvetlendirmişti. Biz, muhitin yabancısı idik. Fazladan, polis de haydutlarla ortaktı.</p>

  <p class="block18">Sigarayı tablaya bastırdım:</p>

  <p class="block18">— Mersi! diye gülümsedim, arkadaşlarla da görüşeyim de...</p>

  <p class="block18">Bunu, icabında tekrar mühlet koparmak ve yalnız bir kadın olmadığıma karşımdakini inandırmak için uyduruvermiştim. Fakat, bir sualim var, Mister Joe! Milyonun bende olduğunu ne zaman, kimden öğrendiniz?</p>

  <p class="block18">— Evvelce, işi Şikagolular'ın becerdiği hakkında şüphemiz vardı. Sonra siz buraya gelince bu şüpheler büsbütün arttı. Pete Vea'yı tekrar sıkıştırdık. O da soygunu sizin tertip ve idare ettiğinizi artık saklayamadı.</p>

  <p class="block18">— Kimdir bu Pete Vea?</p>

  <p class="block18">— İyi bir oğlandır. Uzun müddet Şikago'da bulundu. Şimdiye kadar da yalanını hiç tutmadık...</p>

  <p class="block18">— Bakınız Joe! Hemen şu anda aklıma geldi. Birisi milyonu cebine indirirse, sonra başkasının üstüne atar. Dünyada böyle adamlar bulunuyor. Övünmekten hoşlanmayan, milyoner oluşuyla kibirlenmeyen garip adamlar.</p>

  <p class="block18">Yüzünü nefretle buruşturdu:</p>

  <p class="block18">— Kurnazlığa sapmak beyhude, dedi, ben her zaman böyle sabırlı değilimdir. Sizin yerinizde, mesela Şikago'nun erkek kabadayılarından birisi olmalıydı ki, bunu bir göstermeliydim! Canımı sık mamaya çalışın! Çünkü canım ne kadar çok sıkılırsa, küçük orospucuk beni eğlendirmek için o kadar çok sıkıntı çeker.</p>

  <p class="block18">Mini mini nikel oyuncağımı uslu durması için tayyörümün cebine var kuvvetimle bastırdım. Yoksa bana İngiliz Kralı numarası yapan bu aptal herifin kamına iki kurşun sıkmak işten bile değildi.</p>

  <p class="block18">Kapıyı açınca. Pepe ile karşılaştık. Konuşulanları dinlemeye çalıştığı belliydi. Yine otuz iki dişini göstererek sırıttı:</p>

  <p class="block18">— Fransızların bir lafı var, bilir misiniz Charly...</p>

  <p class="block18">— Ne lafı? Hangi Fransız'ın?</p>

  <p class="block18">— "İhtiyar bir Fransız. “Son gülen iyi güler” demiş."</p>

  <p class="block18">— Ne de gülünecek sıra!.. Peki, siz milyonu cebe mi indirdiniz? Nasıl oldu bu iş? Ne zaman oldu?</p>

  <p class="block18">— Şimdi öğreneceğiz yavrum! Nasıl milyoner olduğumuzu bir bileni bulup soracağız.</p>

  <p class="block18">— Küçük kız nerede?</p>

  <p class="block18">— Ayol uykuda mısın? Kaçırdılar...</p>

  <p class="block18">— Nereye kaçırdılar?</p>

  <p class="block18">— Orasını bilsem bu kadar sabırlı davranabilir miydim budala!</p>

  <p class="block18">— Peki. Şimdi nereye gidiyoruz? Bunlar ne işler... Belalı işler... Otomobile atladık.</p>
</body>
</html>
