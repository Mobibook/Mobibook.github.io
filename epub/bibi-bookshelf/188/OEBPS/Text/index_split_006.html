<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 3pt; margin-top: 3pt; }
</style>
</head>

<body class="calibre">
  <p class="calibre3">Tabii. Ne istersen yaparım. Ama böyle korkunç bir tehlikeyi göze alarak ne başarabileceğini sanıyorsun, sevgilim?</p>

  <p class="calibre3">Moses büyük bir çaba harcayarak öfkesini yendi. Başını eğerek kadına baktı. “İlk karşılaştığımız yeri hatırlıyor musun? İlk defa konuştuğumuz o yeri?”</p>

  <p class="calibre3">Tara hemen, “Parlamentonun koridorunda karşılaştık,” diye cevap verdi. “Bunu hiçbir zaman unutmayacağım.”</p>

  <p class="calibre3">Moses başını salladı. “Evet. Bana orada ne yaptığımı sormuştun. Ben de, ‘Bunu ilerde bir gün anlatırım,’ diye cevap vermiştim. İşte o gün geldi.” Moses bir saat konuştu. Yumuşak ve ikna edici bir sesle. Tara onu dinlerken kâh müthiş bir mutluluk, kâh derin bir korku duydu. Moses sonunda, “Bana yardım edecek misin?” diye sordu.</p>

  <p class="calibre3">Ah, senin için öyle korkuyorum ki!</p>

  <p class="calibre3">Bunu yapacak mısın?</p>

  <p class="calibre3">Tara, “Hiçbir isteğini reddedemem,” diye fısıldadı. “Hiçbir isteğini.”</p>

  <p class="calibre3">Tara bir hafta sonra Rhodes Hill’e, Centaine’e telefon etti. Çocuklarıyla teker teker konuştu. Sean annesinin sorularına tek kelimelik cümlelerle cevap verdi. Telefonu Garry’ye bırakırken rahatladığı belliydi. İşletmecilik Fakültesi nin birinci sınıfına giden Garry ukalaca bir tavırla ciddi ciddi konuştu. Tara’ya babasının Courtney Madencilik ve Finans’da yarım gün çalışmasına izin verdiğini müjdeledi. Ayak işlerine bakıyordu. Çocuk gururla, “Babam bana günde iki sterlin on şilin veriyor,” diye açıkladı. “Yakında kendi odam olacak. Kapısına da adım yazılacak.”</p>

  <p class="calibre3">Konuşma sırası Michael’e geldiğinde çocuk Tara’ya yazdığı bir şiiri okudu. Denizle ve martılarla ilgiliydi. Gerçekten de güzeldi. Tara heyecanla oğlunu kutladı. Çocuk, “Seni çok seviyorum, anne,” diye fısıldadı. “Lütfen artık eve dön.”</p>

  <p class="calibre3">İsabella ise annesiyle huysuzca konuştu. “Bana ne hediye getireceksin? Babam bana altın bir madalyon aldı. Üzerinde de gerçek bir pırlanta var.”</p>

  <p class="calibre3">İsabella alıcıyı tekrar Centaine’e verdiği zaman Tara hem rahatladı, hem de kendini suçlu hissetti.</p>

  <p class="calibre3">Centaine onu avutmaya çalıştı. “Sen Bella’ya aldırma. Demin ona biraz çattım. Matmazel de biraz öfkelendi.”</p>

  <p class="calibre3">Tara, “Şasa’ya bir hediye getirmek istiyorum,” dedi. “Ortaçağdan kalma şahane bir mihrap buldum. Dolap haline sokulmuş. Dolabın Şasa’nın parlamentodaki odası için çok uygun olduğunu düşündüm. Şasa’nın yazı masasının sağına düşen duvarın enini ölçer misin? Pierneef’in tablosunun altına düşen kısmını. Dolabın oraya sığacağından emin olmalıyım.”</p>

  <p class="calibre3">Centaine biraz şaşırdı. Tara antika eşyalarla pek ilgilenmezdi. “Tabii ölçerim” Sesinde kararsızlık vardı. “Ama Şasa’nın zevk bakımından biraz tutucu olduğunu unutma. Fazla…” Bir an sustu. Gelininin zevkini aşağılamak istemiyordu. “…Gösterişli bir şey seçme.”</p>

  <p class="calibre3">Tara bu öğüde karşılık vermedi. Yalnızca, “Seni yarın akşam arayacağım,” dedi. “O zaman ölçüleri bana söylersin.”</p>

  <p class="calibre3">Tara iki gün sonra Kensington’daki antikacı dükkânına tekrar gitti. Moses de yanındaydı, ikisi dolabın hem içini, hem de dışını dikkatle ölçtüler. Dolap gerçekten şahaneydi. Üzerinde değerli taşlardan yapılmış mozaikler vardı.</p>

  <p class="calibre3">Moses dolabı iyice inceledikten sonra memnun memnun başını salladı. “Evet, bu çok iyi.”</p>

  <p class="calibre3">Tara antikacıya altı bin sterlinlik bir çek verdi. Sonra da Moses’e, “Şasa sanat değerini parayla ölçer,” diye açıkladı. “Dolaba altı bin sterlin verdiğimi öğrendiği zaman bunu odasına koymamı reddedemeyecek.”</p>

  <p class="calibre3">Tara bir hafta sonra uçakla Kap’a döndü. Dolap gümrükten geçer geçmez de Şasa’ya hediyesini vermek için bir ‘sürpriz parti’ düzenledi. Başbakanın işi vardı. Ama Centaine, Blaine, üç bakan ve on iki kadar önemli konuk Şasa’nın dairesine doluştular. Hediyeye hayran hayran bakarak şampanya içtiler.</p>

  <p class="calibre3">Tara daha önce tahta kaplama duvarın önünde duran gül ağacından masayı kaldırmış, onun yerine dolabı koymuştu. Tabii Şasa ne olacağını tahmin ediyordu. Centaine ona imada bulunmuş, Şasa bankadan gelen son hesabı da görmüştü.</p>

  <p class="calibre3">Fena halde sarsılmıştı Şasa. “Altı bin sterlin! Yeni bir Rolls Royce parası! Bu lanet olasıca kadının amacı nedir?” Karısının ona, parası yine kendi cebinden çıkan pahalı hediyeler alması gülünçtü. Tara’nın zevkini bildiği için dolabın berbat bir şey olmasından da korkmuştu.</p>

  <p class="calibre3">Ama Tara hediyenin üzerindeki dantel örtüyü kaldırır kaldırmaz fikrini değiştirdi. Odadakiler hayranlıkla bağırırlarken, Şasa, Tara’nın böyle zevkli bir şey seçeceğine inanamazdım, diye düşündü. Beklediği çirkin renkli, garip 6ş yanın yerine, gerçek bir sanat eseriyle karşılaşmıştı.</p>

  <p class="calibre3">Tara kendinden umulmayacak bir çekingenlikle, “Dolabı beğendiğini umarım, Şasa,” dedi.</p>

  <p class="calibre3">Adam içtenlikle, “Şahane bir şey,” diye bağırdı.</p>

  <p class="calibre3">Yoksa dolabı pencerenin önüne mi koysaydık?</p>

  <p class="calibre3">Seçtiğin yer iyi? Şasa sesini alçaltarak ekledi. “Bazen beni şaşırtıyorsun, yavrum. Bu ince düşüncen beni gerçekten etkiledi.”</p>

  <p class="calibre3">Tara, “Sen de Londra’ya gitmeme izin verdiğin zaman öyle davrandın,” dedi.</p>

  <p class="calibre3">Şasa karısının göğüslerine bir göz attı. “Bu akşam eve erken dönebilirim…”</p>

  <p class="calibre3">Tara çabucak cevap verdi. “Ah, işini asmanı istemem.” Duyduğu tiksinti onu şaşırtmıştı. “Herhalde akşama kadar bir hayli yorulacağım…”</p>

  <p class="calibre3">Şasa, “Yani yine anlaşmamıza uyacağız, öyle mi?” diye mırıldandı.</p>

  <p class="calibre3">Tara, “Bence böylesi daha akıllıca olur,” dedi. “Sen de aynı fikirde değil misin?”</p>

  <p class="calibre3">Moses, Londra’dan doğruca Delhi’ye uçtu. Sonra Bombay’a giderek bir şilebe bindi. Böylece dolambaçlı bir yoldan Afrika’ya döndü.</p>

  <p class="calibre3">Drake’in Çiftliği ilçesinde ayaklarını sürüyerek dükkâna girdiği zaman Swart Hendrick Tabaka onu tanımadı. Moses’in arkasında vücuduna uymayan eski bir elbise vardı. Eski bir golf kasketini kaşlarına kadar indirmişti. Dikleşip kasketi çıkardığı zaman Swart Hendrick irkildi ve şaşkınlıkla bağırdı. Sonra Moses’i kolundan tuttu, omzunun üzerinden kaygıyla geriye bakıp kardeşini dükkânın arkasındaki küçük odaya götürdü.</p>

  <p class="calibre3">Telaşla, “Dükkânı göz hapsine aldılar,” diye fısıldadı. “Güpegündüz buraya nasıl geldin? Ateşin mi var senin?” Ancak bürosunun kapısını kilitledikten sonra şoktan kurtuldu ve Moses’i kucakladı. “Kalbimin bir parçası eksikti. Şimdi bütün oldu.” Yandaki bölmenin üzerinden seslendi. “Raleigh, hemen buraya gel, oğlum!”</p>

  <p class="calibre3">Raleigh içeri girdi ve ünlü amcasına şaşkın gözlerle baktı. Sonra Moses’in önünde diz çöktü. Adamın bir ayağını kaldırarak başının üzerine koydu. Böylece büyük reise itaat edeceğini açıklıyordu. Moses gülümseyerek delikanlıyı kaldırdı, kucakladı. Raleigh’e okulunu ve derslerini sordu.</p>

  <p class="calibre3">Sonra Swart Hendrick oğluna, “Annene git,” diye emretti. “Ona yemek hazırlamasını söyle. Bütün bir tavuk ve mısır unundan lapa pişirsin. Bol bol demli, şekerli çay da yapsın. Amcan acıkmış.”</p>

  <p class="calibre3">İki kardeş gece geç saatlere kadar büroda kaldılar. Konuşmaları gereken çok şey vardı. Sonra dükkândan çıkarak Swart Hendrick’in karşıdaki evine gittiler. Adam kardeşini kolundan tutarak her zaman kaldığı küçük yatak odasına götürdü. Swart Hendrick oda kapısını açarken Victoria da sabırla oturup beklediği yataktan kalktı. Moses’e yaklaşarak Raleigh’in daha önce yaptığı gibi önünde eğildi ve ayağını başına koydu.</p>

  <p class="calibre3">Sen benim güneşimsin, diye fısıldadı. “Sen gideli karanlıkta yaşıyordum.”</p>

  <p class="calibre3">Swart Hendrick, “Onu getirtmek için hastaneye birini yolladım,” diye açıkladı.</p>

  <p class="calibre3">Çok iyi etmişsin. Moses karısını ayağa kaldırdı. Victoria utangaç bir tavırla başını önüne eğdi.</p>

  <p class="calibre3">Yarın sabah tekrar konuşuruz. Swart Hendrick usulca kapıyı kapattı. Moses parmağını Victoria’nın çenesinin altına dayayarak karısının başını kaldırdı. Yüzüne bakmak istiyordu.</p>

  <p class="calibre3">Victoria, Moses’in hatırladığından daha da güzeldi. Kara ay yüzlü, Afrikalı bir ‘madonna’ gibiydi. Moses bir an Tara’yı düşündü. Kadının macun kadar yumuşak beyaz, nemli cildiyle, karısının cilalı akiğe benzeyen serin, parlak ve gergin tenini kıyaslarken tüyleri diken diken oldu. Vicky ona gülümserken beyaz dişleri ışıldadı.</p>

  <p class="calibre3">İlk ihtiras dalgası sona erince yan yana yattılar ve sabaha kadar konuştular. Victoria o yokken yaptıklarından söz ederek övündü. Pretoria’daki gösteri yürüyüşüne katılmıştı. Polis işi düzenleyenleri yakalamıştı. Victoria üç gün üç gece cezaevinde kalmıştı. Kadın gülerek mahkemede yargıçla yaptığı konuşmayı anlatırken Moses de ona katıldı. Sonunda Victoria’yla diğer kadınları serbest bırakmışlardı.</p>

  <p class="calibre3">Genç kadın, “Ama ben artık savaş görmüş, tecrübeli bir cengâverim,” dedi gülerek. “Eski Kral Çaka’nın emrindeki Zulular gibi mızrağımı kana buladım.”</p>

  <p class="calibre3">Moses, “Seninle gururlanıyorum,” dedi. “Ama gerçek savaş daha yeni başlıyor…” Karısına onları bekleyen şeylerin ancak birazını anlattı.</p>

  <p class="calibre3">Uykuya dalarlarken hava ağarmaya başlamıştı. Victoria dudaklarını Moses’in çıplak göğsüne dayayarak, “Bu sefer ne kadar kalacaksın, efendim?” diye mırıldandı.</p>

  <p class="calibre3">“İstediğim kadar kalacağım… ”</p>

  <p class="calibre3">Moses, Drake’in Çiftliği’nde üç gün kaldı. Bu sürede Victoria onun yanından hiç ayrılmadı.</p>

  <p class="calibre3">Moses Gama’nın döndüğünü duyanlar onu görmeye geldiler. Çoğu Umkhonto weSizwe’nin, yani Milletin Mızrağı Örgütü‘nün üyeleriydi. Ateşli gençlerdi ve harekete geçmek için de sabırsızlanıyorlardı. Daha yaşlıca olanlar Moses’in yanından kaygıyla ayrıldılar. Swart Hendrick bile bir hayli sarsıldı. Kardeşi değişmişti artık. Daha sabırsız ve huzursuzdu. İşin günlük ayrıntıları onu hiç ilgilendirmiyordu.</p>

  <p class="calibre3">Swart Hendrick en sevgili karısı, ikizlerinin annesine, “Sanki Moses gözünü uzaklardaki bir dağın tepesine dikmiş,” diye dert yandı. Tek gerçek sırdaşı bu kadındı. “Daha öndeki şeyleri göremiyor. Durmadan uzak ülkelerdeki insanlardan söz ediyor. Onların ne düşündükleri, neler söyledikleri bizi ilgilendirir mi? Kazandığımız ve biriktirdiğimiz parayı aşağı görüyor. İhtilalden sonra paranın hiçbir değerinin kalmayacağını söylüyor. Her şeyin halka ait olacağından söz ediyor. Açıkçası, böyle bir şeyi istediğimden pek emin değilim. Bu insanlar inek sürüsünden farksız. Tembel ve ahmak. Yıllar boyunca elde etmek için çalıştığım şeylere layık olmak için ne yaptılar?”</p>

  <p class="calibre3">Hendrick’in sevgili karısı, “Belki de Moses’in ateşi çıktı,” dedi. “Belki de ulu kardeşinin bağırsağında solucan var. Onun için bir muti yapacağım. Böylece kafası da, bağırsakları da temizlenir.”</p>

  <p class="calibre3">Swart Hendrick üzüntüyle başını salladı. Karısının o sarsıcı müshilinin bile kardeşinin kafasındaki kara planları sileceğini sanmıyordu. Tabii yıllar önce kardeşiyle acayip, çılgınca şeylerden söz ettiği, hayaller kurduğu doğruydu. Ama Moses o zaman gençti. Delikanlılar öyle olurlardı. Hendrick artık akıllanmıştı. Karnı dolu ve yuvarlaktı. Pek çok oğlu ve sürüleri vardı. Bu konuyu o zamana dek düşünmemişti, ama şimdi gerçekten mutlu olduğunu anlıyordu. Evet, özgür değildi. Ama Hendrick özgürlüğün ne demek olduğunu da pek bilmiyordu zaten. Kardeşini çok seviyor ve ondan korkuyordu. Her şeyini anlamı belirsiz bir söz uğruna tehlikeye atmak istediğinden hiç emin değildi.</p>

  <p class="calibre3">Kardeşi, “Bütün bu canavarca sistemi yakıp yıkmalıyız,” demişti. Ama Swart Hendrick o arada fırınlarının ve dükkânlarının da yanabileceğini ancak şimdi anlıyordu.</p>

  <p class="calibre3">Moses, “Polis, halkın düşmanıdır,” diye iddia etmişti. “Onlar da alevler arasında mahvolacaklar.” Ama Hendrick geçen kasımda Zulularla Xhosalar arasında çarpışmalar başladığı zaman onları polisin ayırdığını unutmamıştı. Böylece kırktan fazla insanın ölmesi de önlenmişti. Hendrick’in dükkânlarının o kargaşada yağmalanması da. Şimdi Hendrick, polis yandıktan sonra bu adamların birbirlerini öldürmelerine kim engel olacak, diye düşünüyordu.</p>

  <p class="calibre3">Moses üç gün sonra Drake’in Çiftliği’nden ayrıldığında Swart Hendrick rahatladı. Ama bu sadakatsiz düşünceleri yüzünden de utandı. Moses, Rivonia’daki eve gitti. Aslında Moses’e tehlikeyi ağabeysi hatırlatmıştı. İlçede hemen herkes onun döndüğünü biliyordu. Her gün insanlar evin önünde toplanıyor, sevgili liderleri Moses Gama’yı görmeye çalışıyorlardı. Herhalde polis de kısa bir süre sonra durumu öğrenecekti.</p>

  <p class="calibre3">Umkhonto weSizwe’nin genç cengâverleri ondan sonraki haftalarda Moses’e isteyerek, dileyerek rehberlik ettiler. Gizli toplantılar düzenlediler. Moses bu toplantılarda konuştu. Ağabeysinin haberi olmadan Buffalo’ların hücre başkanlarıyla görüştü. Hendrick Tabaka’nın değişmiş olduğunu sezmişti. Şimdi ağabeysinin yerine daha keskin bir silahı geçirmesi gerektiğini anlıyordu.</p>

  <p class="calibre3">Bir gün Victoria’ya, “Savaşı artık gençler sürdürmeli,” dedi. “Raleigh ve evet, sen, Vicky. Mücadele size kalıyor.”</p>

  <p class="calibre3">Moses her toplantıda, konuştuğu kadar diğerlerini de dinliyordu. Kendisi yabancı ülkelerdeyken güç dengesi usulca değişmişti. Moses artık eski yerini kaybetmiş olduğunu anlıyordu. Daha çok Mandela’yı tutuyorlardı şimdi.</p>

  <p class="calibre3">Adam bir ara yine karısına düşünceli düşünceli, “Saklanmam ve ülkeden ayrılmam büyük bir hataydı,” dedi. “Burada kalmalı, mahkemede Mandela’nın yanında yerimi almalıydım…”</p>

  <p class="calibre3">Victoria onu haklı çıkarmaya çalıştı. “Ama tehlike çok büyüktü. Ya başka türlü karar verselerdi? Ya onları Rumpff değil de, başka Boer yargıçları yargılasalardı? Hepsi de asılırdı. Sen de onlarla birlikte ölseydin ne olurdu? O zaman ideallerimiz de sizinle birlikte ipte ölürdü. Sen ölemezsin, kocam. Sen olmazsan biz babasız çocuklara döneriz.”</p>

  <p class="calibre3">Moses öfkeyle, “Ama Mandela tutuklu yerine çıktı,” diye homurdandı. “Orayı kişiliğini yansıtan bir sahne gibi kullandı. O zamana kadar adını duyma mış olan milyonlarca insan adamın resmini her gün gazetelerde gördüler. Kullandığı kelimeler dilimize girdi ” Moses başını salladı. “Basit kelimelerdi bunlar Amandla ve Ngawethu Mandela bunları söyledi ve ülkede herkes onu dinledi”</p>

  <p class="calibre3">Onlar senin adımda biliyorlar, efendim. Sözlerini de.</p>

  <p class="calibre3">Moses hiddetle karısına baktı. “Beni yatıştırmaya çalışmanı istemiyorum kadın! Ben sürgündeydik onlar da cezaevinde. İkimiz de o sırada liderliği resmen Mandela’ya verdiklerini biliyoruz. İhtiyar Luthuli bile Mandela’yı destekledi. Adam beraat edeli beri yeniden harekete geçti. Mandela’nın kılık değiştirerek ülkede dolaştığını ve yerini sağlamlaştırdığını biliyoruz. Elli kılığa giriyor. Çok yakında onunla karşılaşma” ve liderliği elinden almalıyım. Yoksa çok geç kalmış olacağım. Beni atacaklar. Bu yarışta geride kalacağım.”</p>

  <p class="calibre3">“Ne yapacaksın, efeyim? Mandela’yı liderlikten nasıl uzaklaştıracaksın? Herkes onu desteliyor ne yapabiliriz ki?”</p>

  <p class="calibre3">Mandela’nın zayıf bir tarafı var. Boer’lere fazla yumuşak davranıyor. Onları yatıştırmaya çalışıyor. İşte ben bu zayıflıktan yararlanmalıyım.” Moses bu sözleri alçak sesle söyle: ama gözlerinde öyle korkunç bir pırıltı vardı ki, Victoria titredi. Sonra da kendini zorlayarak kocasının sözlerinin yarattığı kara hayalleri unutmaya çalıştı.</p>

  <p class="calibre3">Kendi kendine ateşli ateşli, o benim kocam, dedi. Benim efendim. Ve onun söyledikleri de yapıkları da doğrudur.</p>

  <p class="scenebreak">***</p>

  <p class="calibre3">Moses’le Mandela, Puck’ın Tepesi’ndeki mutfakta karşı karşıya geldiler. Hava iyice kapamıştı. Marcus Archer ışıkları yaktı.</p>

  <p class="calibre3">Dışarda gök gürlerken mutfaktaki adamlar da seslerini yükseltmek zorunda kaldılar. Aralarında Umonto weSizwe’nin ileri gelen on iki yöneticisi vardı. Joe Cicero ve Marcus vecher dışında hepsi de siyahtılar. Ama içlerinden yalnızca ikisi çok önemliydi. Woses Gama ve Nelson Mandela.</p>

  <p class="calibre3">Sonunda diğerleri susarak kara yeleli bu iki aslanı dinlemeye başladılar. Liderlik için savaşıyordu ikisi de.</p>

  <p class="calibre3">Nelson Mandela ayrı duruyordu. Eğilmiş, yumruklarını masaya dayamıştı. “Teklifini kabul edersek bütün dünyanın sempatisini kaybederiz.”</p>

  <p class="calibre3">Ben uzun yıllar silahlı ihtilalde direndim. Sen de sonunda bu prensibi benimsedin. Moses mutfak iskemlesinde arkasına yaslanmış, kollarını da kavuşturmuştu. “Ama savaş çağrılarıma karşı koydun. Onun yerine, zayıf meydan okuma gösterileriyle gücümüzü harcadın. Boer’ler o gösterileri tiksintiyle bastırıverdiler.”</p>

  <p class="calibre3">Mandela, “Kampanyalarımız halkın birleşmesini sağladı,” diye bağırdı. Adamın kısa bir sakalı vardı artık. Bu ona gerçek bir ihtilalci havası veriyordu. Mandela’nın etkileyici bir insan olduğunu Moses de kendi kendine itiraf ediyordu. Uzun boylu ve güçlüydü. Kendine çok güveniyordu. Yani tehlikeli bir rakipti.</p>

  <p class="calibre3">Moses adama küçümseyerek, “Beyaz adamın hapishanesinin içini gördün,” dedi. “Bu çocukça oyunların zamanı geçti artık. Şimdi sıra düşmanı kalbinden şiddetle vurmada.”</p>

  <p class="calibre3">Şiddet kullanmayı istemeyerek kabul ettiğimizi biliyorsun. Mandela hâlâ ayaktaydı. “İstemeyerek…”</p>

  <p class="calibre3">Moses hiddetle ayağa fırlarken sandalyesi devrildi. “İstemeyerek mi?” Masanın üzerine eğildi. Şimdi suratı Mandela’nın kara gözlerine çok yakındı. “Evet, sen yaşlı bir kadın kadar isteksiz, bir bakire kadar da ürkeksin! Teklif ettiğin şiddet hareketleri nedir? Birkaç telgraf direği dinamitlenecek, telefon santrali havaya uçurulacak, o kadar.” Moses’in sesinde yakıcı bir aşağılama vardı. “Ondan sonra da genel helaları uçuracaksın herhalde. Oturup Boer’lerin korkuyla şartlarını kabul etmelerini bekleyeceksin. Sen çok safsın, dostum. Gözlerin yıldızlara dikili. Kafanın içi ışıklı hayallerle dolu. Savaştıkların sert insanlar. Onların dikkatlerini ancak bir tek yoldan çekebilirsin. Kanlarını akıtarak, burunlarını bu kanlara sürterek.”</p>

  <p class="calibre3">Mandela, “Biz yalnızca cansız hedeflere saldıracağız,” dedi. “İnsan öldürmeyeceğiz. Biz katil değiliz.”</p>

  <p class="calibre3">Biz cengâveriz. Moses sesini alçalttı, ama konuşması hâlâ etkileyiciydi. Sözleri sanki loş odada ışıldıyordu. “Biz halkımızın özgürlüğü için savaşıyoruz. Senin düşüncelerin, vicdanın prangadan farksız. Senin bizi böyle bağlamana izin veremeyiz.”</p>

  <p class="calibre3">Masanın ucunda ayakta duran gençler huzursuz bir heyecanla kımıldandılar. Joe Cicero hafifçe gülümsedi. Ama gözlerindeki ifadeden ne düşündüğü anlaşılmıyordu. Gülümsemesi zalimdi.</p>

  <p class="calibre3">Mandela açıklamaya çalıştı. “Şiddet hareketimiz sembolik olmalı.”</p>

  <p class="calibre3">Moses onu susturdu. “Semboller! Sembolik hareketlerle uğraşacak kadar sabrımız yok! Kenya’da Mau Mau cengâverleri beyazların küçük çocuklarını aldılar, onları ayaklarından tutarak ustura kadar keskin panga’larla organlarını kestiler. Ve et parçalarını lağım çukurlarına attılar. İşte beyazlar şimdi bu yüzden konferans masasına oturmaya hazırlanıyorlar. Beyaz adamlar ancak bu tür simgelerden anlarlar.”</p>

  <p class="calibre3">Hiçbir zaman bu tür barbarlıklar yapacak kadar alçalmayacağız. Mandela’nın sesi kesindi. Moses ona doğru daha fazla eğildi. İki adam göz göze geldiler. Moses’in kafası hızla çalışıyordu. Rakibini kesin bir tavır takınmaya zorlamıştı. Her tarafta birden savaş açmayı onun reddettiğini bütün ülke duyacaktı. Özellikle gençler. Ve Moses’i destekleyen örgütler.</p>

  <p class="calibre3">Moses, Mandela’yı daha fazla zorlamayacaktı artık. Bu kazandığı bazı şeyleri kaybetmesine yol açabilirdi. Mandela’ya ilerde daha sert önlemler alacağını söylemesi için izin de vermeyecekti. Mandela’nın militan üyelerin önünde uzlaşma yanlısı bir adam gibi gözükmesini sağlamıştı. Buna karşılık onlara ateşli kalbindekileri de açıklamıştı.</p>

  <p class="calibre3">Moses tiksintiyle Nelson Mandela’dan uzaklaşarak onu aşağılamasına, usulca güldü. Masanın ucundaki gençlere baktı, akılsız ve inatçı bir çocukla uğraşmaktan vazgeçen bir adam tavrıyla başını salladı, sonra yerine oturdu. Kollarını kavuşturarak çenesini göğsüne dayadı. Ondan sonraki konuşmalara katılmadı. Sıkıntılı bir sessizlik içinde bekledi. Bu sessizlik bile Mandela’nın kısıtlı sabotaj teklifiyle alay ediyor gibiydi.</p>

  <p class="calibre3">Evet, Moses Gama bu insanlara güzel sözler söylemişti, ama onların kendisini gerçek bir lider olarak kabul etmeleri için bir şeyler yapması gerektiğini de biliyordu. Moses, bir şey yapacağım, dedi. Hem de öyle bir şey yapacağım ki, hiçbir kuşkuları kalmayacak. Yüzünde haşin ve kararlı bir ifade belirdi.</p>

  <p class="scenebreak">***</p>

  <p class="calibre3">Motosikleti Sean’a babası hediye etmişti. Delikanlı Şasa’nın bunu neden yaptığını pek bilmiyordu. Costello Akademisi’nde bu motosikleti hak edecek kadar parlak bir başarı kazanmamıştı. Ama belki de Şasa, Sean yine de liseyi bitirmeyi başardı diye rahatlamıştı. Ya da oğlunu teşvik etmesi gerektiğini düşünüyordu. Veya büyük oğlunun durumundan kendini suçlu hissediyordu. Sean işin nedenini incelemek niyetinde değildi. Motosiklet şahaneydi, bu da yeterliydi. Kromu, emayesi, baklava biçimi kırmızı reflektörleriyle her kızın dikkatini çekecek bir şeydi.</p>

  <p class="calibre3">Sean tepeye vardığı zaman motoru durdurdu. Sonra arkadaşıyla karanlıkta sessizce yokuştan indi. Kibar evlerin bulunduğu bir semtti burası. Her villanın bir çiftlik büyüklüğünde bahçesi vardı. Sean motoru bir hendekten geçirerek ağaçların arkasında durdurdu. İki çocuk indiler.</p>

  <p class="calibre3">Sean arkadaşına, “Tamam mı?” diye sordu. Rufus delikanlının Weltevreden’e götürüp annesi ve babasıyla tanıştırabileceği bir genç değildi. Sean da Rufus’la, ikisinin de motosikletlere olan düşkünlükleri nedeniyle tanışmıştı. Çocuk Sean’dan en aşağı on santim kısaydı. Kül rengi suratlı, görünüşte sıska olan genç, utangaç tavırlıydı. İnsanın yüzüne bakmıyor, başını önüne eğiyordu. Sean, Rufus’un ince vücudunun aslında çok güçlü olduğunu neden sonra fark etmişti. Son derecede çevikti çocuk. Mızmız sesi ve karşısındakinin bakışlarından kaçırdığı gözleri aslında bir sokak çocuğuna özgü o keskin zekâyı ve yakıcı, saygısız alay gücünü gizliyordu. Sean kısa bir süre sonra Rufus’u çetede sağ kolu düzeyine getirmişti.</p>

  <p class="calibre3">Sean, Costello Akademisi’nden mezun olduktan sonra Şasa onun muhasebecilik öğrenmesi için ısrar etmişti. Delikanlı şimdi Courtney Maden ve Finans’ın hesap kontrolörleri olan Rifkin’le Marlovitch’in yanında çalışıyordu, iş sandığı kadar sıkıcı değildi. Delikanlı aile adından ve sevimliliğinden yararlanmaktan da hiç kaçınmıyordu. Bu sayede, kadın memur onun muhasebecilik öğrenmesi için ısrar etmişti. Kimse Şasa Courtney’e en sevgili oğlunun işi alaya aldığını söylemeye cesaret edemiyordu. Ne de olsa, şirket Courtney hesabından her yıl hemen hemen iki yüz elli bin sterlin kazanmaktaydı.</p>

  <p class="calibre3">Sean sabahları işe en fazla bir saat geç gidiyordu. Altın çerçeveli havacı gözlüğü ve ışıltılı gülümsemesiyle, akşamdan kalma olduğunu ya da uykusunu alamadığını başarıyla gizliyordu.</p>

  <p class="calibre3">Akşam yemeğinden sonra smokinini çıkarıyor, deri ceketini, çelik tabanlı botlarını giyiyordu. Böylece diğer hayatı başlıyordu. Gündüz ki yaşantısından çok farklı olan o heyecan ve tehlike dolu hayat.</p>

  <p class="calibre3">Rufus deri ceketinin fermuarını açarak Sean’a gülümsedi. “Artistin piskoposa dediği gibi, ‘Hazırım, istekliyim ve başarılıyım.” Ceketinin altına siyah bir balıkçı kazağı giymişti. Pantolonu ve kasketi de siyahtı.</p>

  <p class="calibre3">İki genç yapacaklarından söz etmediler. Bu geceye kadar benzer dört işi daha yapmışlardı. Ayrıca planları da bütün ayrıntılarıyla, iyice incelemişlerdi. Yine de Rufus yıldızların ışığında sinirli sinirli gülümsüyordu. Bu o zamana kadar kalkıştıkları en büyük iş olacaktı. Sean ise korku ve heyecandan oluşan o nefis karışımı hissediyordu. Zaten bu işlere de sırf bu duyguyu tatmak için kalkışmıştı.</p>

  <p class="calibre3">Rufus ona sigara kutusunu uzatarak, “içer misin?” diye sordu. Sean, “Hayır,” der gibi başını salladı. Hiçbir şeyin aldığı zevki körleştirmesini istemiyordu. Sigaranın da, alkolün de.</p>

  <p class="calibre3">Sigaranın yarısını iç, sonra beni izle, diye emretti, ağaçların arasına girdi.</p>

  <p class="calibre3">Irmağın alçak kıyısındaki patikayı izledi, bir tel örgünün önünde durdu. Bir iki saniye sonra karşısında bir Alman çoban köpeği belirdi.</p>

  <p class="calibre3">Sean usulca, “Hey Prens,” dedi. Korkusuzca köpeğe doğru eğildi. “Haydi, oğlum. Sen beni tanıyorsun.”</p>

  <p class="calibre3">Sonunda köpek onu tanıdı, dostça bir tavırla kuyruğunu sallamaya başladı, delikanlının elini yaladı. Sean yalnızca insanları etkilemekle kalmıyor, bütün canlıları da etkiliyordu. Delikanlı usulca bir ıslık çaldı, Rufus karanlıkların arasından sıyrıldı. Aynı anda köpeğin ensesindeki tüyler dikleşti. Hayvan hırlarken Sean, “Aptallık etme. Prens,” dedi. “Rufus da bir dost.”</p>

  <p class="calibre3">Köpek Rufus’a ancak beş dakikada alışabildi. Rufus, Sean’ın ısrarı üzerine elini uzattı. Köpek onun parmaklarını kokladı ve kuyruğunu salladı.</p>

  <p class="calibre3">Sean, “Önce ben gideceğim,” diyerek yüksek tel örgüye tırmandı, çevik bir hareketle içeriye atladı. Köpek iki ayağının üzerinde yükselerek ön pençelerini onun göğsüne dayadı. Rufus da tele tırmanırken Sean, Prens’in başını okşadı. Rufus aşağıya arkadaşından daha hızlı indi.</p>

  <p class="calibre3">Sean, “Haydi gidelim,” diye fısıldadı. Yanlarında bekçi köpeğiyle eve doğru ilerlediler. İki büklüm olmuş, koşuyorlardı. Sonra tuğla duvara tırmanan sarmaşığın dibine büzüldüler.</p>

  <p class="calibre3">iki katlı villa hemen hemen Weltevreden kadar görkemliydi. Kap’ın diğer tanınmış ailelerinden birine atti. Weston’lar, Courtney’lerin yakın dostlarındandı. Mark Weston, Şasa’yla aynı okula, üniversitede de aynı mühendislik bölümüne gitmişti. Karısı Marjorie, Tara’yla yaşıttı. Weston’ların yeni yetişen iki kızları vardı. Sean bir yıl önce büyük kızı baştan çıkarmış, sonra da ona telefon bile etmeden ilişkisini kesmişti.</p>

  <p class="calibre3">On yedi yaşındaki kız sinir krizi geçirmişti. İntihar edeceğini söylüyor, durmadan ağlıyordu. Yemeden içmeden kesilmişti. Sonunda Marjorie Weston, Sean’ı çağırtmıştı. Delikanlıyı azarlamak, kızını yavaş yavaş bırakması için ikna etmek istiyordu. Sean’la kızının haberi olmadan konuşmak niyetindeydi. Kocası ise o sırada yine iş için Johannesburg’a gitmişti.</p>

  <p class="calibre3">Marjorie, Sean’ı ilk kattaki dikiş odasına almış ve kapıyı da kilitlemişti. perşembe günü öğleden sonraydı. Hizmetçiler de izinliydi. Weston’ların küçük kızı okuldaydı. Büyük kızları Veronica ise yukardaki odasında bembeyaz bir suratla yatıyordu.</p>

  <p class="calibre3">Marjorie kanepeye elini vurdu. “Gel yanıma otur, Sean.” Delikanlıyla dostça bir tavırla konuşmaya karar vermişti. Ancak Sean yanına oturduğu zaman onun ne kadar yakışıklı olduğunu fark etti. Babasından da yakışıklıydı Sean. Marjorie, Şasa Courtney’i her zaman beğenmişti. Delikanlıya dert anlatmaya çalışırken soluğunun kesilmeye başladığının farkına vardı. Neler olduğunu elini Sean’ın çıplak koluna koyduğu zaman anladı.</p>

  <p class="calibre3">Sean’ın çapkın erkeklere özgü sezgileri çok güçlüydü. Belki de bu yeteneğini babasından almıştı. Aslında delikanlı Veronica’nın annesine o gözle bakmamıştı. Tanrım! Bu kadın kendi annesi Tara kadardı! Ama Sean, Clare East olayından beri kendinden daha büyük kadınlardan hoşlanmaya başlamıştı. Marjorie Weston inceydi. Tenis oynadığı ve yüzdüğü için vücudu atletikti, iyice yanmış, gözlerinin kenarındaki kırışıklıkları ve gerdanındaki ilk sarkmaları gizlemeyi başarmıştı. Veronica aptaldı. Sırıtıp dururdu. Annesi ise olgun ve kendinden emindi. Ama onda da kızın Sean’ı çeken o morumsu mavi gözleri ve sık sarı saçları vardı. Üstelik Marjorie’nin saçları daha da bakımlıydı.</p>

  <p class="calibre3">Sean kadının heyecanını, kesik kesik soluk aldığını ve yüzünün kızardığını fark etti, bu garip durum isteklerinin uyanmasına yol açtı.</p>

  <p class="calibre3">Delikanlı, iki kişi, diye düşündü, anne ve kız. İşte farklı bir ilişki. Plan yapmadı. Yanılmayan sezgilerinin kendisine rehberlik etmelerini bekledi. “Kızlarınız hiçbir zaman sizin kadar çekici olamayacaklar. Veronica’yla ilişkimi kesmemin baş nedeni nedir, biliyor musunuz? Yanınızda olmaya dayanamıyordum. Çünkü böyle yapmak istiyordum…” Eğildi ve kadını öptü.</p>

  <p class="calibre3">Marjorie o ana kadar duruma hâkim olduğuna inanmıştı. Sean’ın dudaklarının dokunuşunu hissedinceye kadar. Ondan sonra ikisi de konuşmadılar. Marjorie kendisini kanepeye uzanmış buldu. Titrek bir sesle, soluk soluğa, “Buna inanamıyorum…” diye mırıldandı. “Herhalde çıldırdım.”</p>

  <p class="calibre3">Kadın bu gece de merdivenin alt basamağında oturuyordu. Arkasında saten sabahlığından başka bir şey yoktu. Bir iki saniyede bir titriyordu. Gece sıcak, ev de karanlıktı. Kızlar yukarda uyuyorlardı. Mark yine iş yolculuğuna çıkmıştı İki haftadan beri ilk defa bu gece buluşma fırsatı geçmişti ellerine. Marjorie heyecan ve beklentiyle titriyordu. Kararlaştırdıkları gibi saat dokuzda bütün alarmları kapatmıştı. Sean ise yarım saat gecikmişti. Belki de bir şey olmuştu. Belki gelemeyecekti. Marjorie kollarını gövdesine sararak bu düşünce yüzünden acıyla ürperdi. Sonra yüzme havuzuna bakan terasa açılan camlı kapılara usulca vuruldu. Marjorie ayağa fırlayarak karanlık odada koştu. Kilidi açarken yine kesik kesik soluk alıyordu.</p>

  <p class="calibre3">Sean içeri girip kadına sarıldı. Öyle uzun boylu, öyle güçlüydü ki! Marjorie onun kollarında yumuşayıveriyordu. Hiçbir erkek onu böyle öpmemişti. Böyle ustalıkla ve böyle otoriter. Marjorie bazen Sean’a bunu kimin öğrettiğini düşünüyor, kıskançlıkla sarsılıyordu. Delikanlıya öylesine ihtiyacı vardı ki! Bu yüzden başı dönüyordu. Sean onu tutmasaydı yere yığılacaktı. Delikanlı kadına sarılarak, “Her şeye hazırsın sanırım,” dedi gülerek.</p>

  <p class="calibre3">Marjorie, “Hiş,” diye fısıldadı. “Kızları uyandıracaksın.” Kibar ve zarif bir kadın olduğunu düşünmekten hoşlanırdı, ama Sean’ın kaba saba sözleri heyecanını iyice artırıyordu. Boğuk ve titrek bir sesle, “Kapıyı kilitle,” dedi. “Ondan sonra yukarı çıkalım.”</p>

  <p class="calibre3">Sean kadını bırakarak döndü, kapıyı kilitledi. Sonra hemen arkasından, anahtarı ters yöne çevirdi. Kapı kilitli değildi artık. Ama. Marjorie bunu fark etmedi. “Tamam…” Sean kadına döndü. “Bu iş de oldu.”</p>

  <p class="calibre3">Tekrar öpüştüler. Marjorie delikanlıyı elinden tutarak mermer merdivenden çıkardı. Kızların yatak odaları doğu bölümündeydi. Marjorie kendi dairesinin maundan yapılmış kalın kapısını kilitledi. Şimdi kimse onları yakalayamazdı. Marjorie istediği gibi hareket edebilirdi artık.</p>

  <p class="calibre3">Marjorie Weston yirmi yıldan beri evliydi. Bu sürede aynı sayıda âşığı da olmuştu. Bu ilişkilerden biri yirmi yıl sürmüştü. Kâh yarıda kesilmiş kâh yeniden başlamıştı. Yani Marjorie’nin Şasa Courtney’le olan ilişkisi. Ama kadın şimdi hiçbir âşığının yakışıklılık, ustalık, güç ve yaratıcılık konusunda bu yeniyetme delikanlıyla boy ölçüşemeyeceğini düşünüyordu. Şasa’nın bile. Oğlu da babası gibi kadının isteklerini seziyordu. Ne zaman sert ve zalim, ne zaman şefkatli ve yumuşak olması gerektiğini biliyordu. Ama diğer bakımlardan Sean babasından çok üstündü. Delikanlının Marjorie’yi zaman zaman korkutan kötü ve zalim bir yanı da vardı. Ayrıca babasından sonra oğluyla ilişki kurmak da kadına ayrı bir zevk veriyordu.</p>

  <p class="calibre3">Sean o gece de Marjorie’yi düş kırıklığına uğratmadı. Ancak aşkın en ateşli anında birdenbire komodinin üzerindeki telefona uzandı. “Kocanı ara,” diyerek alıcıyı Marjorie’nin eline sıkıştırdı, Kadın, “Tanrım,” diye inledi. “Sen çıldırdın mı?”</p>

  <p class="calibre3">“Dediğimi yap.” Marjorie istediğini yerine getirmezse Sean’ın onu tokatlayacağını anladı.</p>

  <p class="calibre3">Biçimsizce dönerek Johannesburg’daki Carlton Oteli’nin numarasını çevirdi. Santraldeki kız cevap verdiği zaman, “1750 numaralı dairede kalan Bay Weston’la görüşmek istiyorum,” dedi. “Bağlıyorum,” Telefon üçüncü kere çalarken Mark karşıdan cevap verdi.</p>

  <p class="calibre3">Marjorie, “Merhaba hayatım,” diye mırıldandı. “Uyuyamadım. Seni aramayı düşündüm. Uyandırdıysam özür dilerim.”</p>

  <p class="calibre3">Sean, Marjorie’yi okşamaya başlamıştı. Kadın bağırmamak için, Mark’la normal bir sesle konuşmak için çabalıyordu. Bir ara hafifçe haykırdı. Kocası hemen,“Ne oldu?” diye sordu.</p>

  <p class="calibre3">Hiç. Kendime kakao yapmıştım. Çok sıcakmış. Kadın bu durumun Sean’ı ne kadar heyecanlandırdığının farkındaydı. Delikanlının yüzü güzel değildi artık. Kızarmış ve şişmişti. Bu yüzden hatları kabalaşmış gibi gözüküyordu. Sonunda Marjorie dayanamayarak konuşmayı birdenbire kesti. “İyi geceler, Mark. Rahat uykular.” Telefonu telaşla kapattı.</p>

  <p class="calibre3">Daha sonra Marjorie’yle Sean yan yana yattılar. Dışarda, öndeki çim alanda köpek bir defa havladı. Marjorie, “Acaba bahçede biri mi var?” dedi.</p>

  <p class="calibre3">Sean mırıldandı. “Sanmam. Prens yaramazlık ediyor.” Ama dikkatle geceyi dinliyordu. Oysa Rufus’un gürültü etmeyecek kadar usta olduğunu biliyordu. Her şeyi en ince ayrıntısına kadar planlamışlardı. O da, Rufus da neyin peşinde olduklarının çok iyi farkındaydılar.</p>

  <p class="calibre3">Marjorie ilişkilerinin ilk ayını doldurmasının şerefine Sean’a frak gömleğinin önüne ve kollarına takması için düğmeler almıştı. Victoria sitili, platin, akik ve pırlantadan yapılmış düğmeler. Perşembe günü öğleden sonra delikanlıyı eve çağırmış onu Mark Weston’un lambrili çalışma odasına götürmüştü. Sean orada kasanın yerini de, şifresini de öğrenmişti. Şifre Mark’ın masasının üzerinde duran aile fotoğrafının gümüş çerçevesine kazınmıştı. Marjorie hediyeyi Sean’a verirken kasanın kapısını açık bırakmıştı. Delikanlı da minnetini açıklamak için kadınla orada sevişmişti. Ve o arada kasanın içindekileri gözden geçirmeyi de unutmamıştı. Sean babasının Mark Weston’un İngiliz ve Güney Afrika altın paralarından oluşan koleksiyonundan söz ettiğini çok işitmişti. Koleksiyon kasada duruyordu. Bundan başka deste deste para, gümüş ve erkekler için bir mücevher kutusu da vardı.</p>

  <p class="calibre3">Sean, Rufus’a kasanın nerede olduğunu ve nasıl açacağını dikkatle anlatmıştı. Şimdi arkadaşının aşağıda kasayı soyduğu riski ve tehlike kokusu Sean’ı heyecanlandırıyordu. Sonunda Marjorie, “Sen insan değil bir makinesin,” dedi.</p>

  <p class="calibre3">Sean sonunda kadını bırakarak kalktı. Marjorie karyolada, güneşte erimiş balmumu bir bebek gibi yatıyordu. Derin bir uykuya dalmıştı. Sanki bayılmış gibiydi.</p>

  <p class="calibre3">Sean hâlâ heyecanlı, sinirleri de hâlâ gergindi. Dışarı çıkmadan önce Mark Weston’un çalışma odasına baktı. Kasanın kapağı açıktı. İçindeki hesap defterleri yere düşmüştü. Heyecanı iyice artan Sean müthiş bir cinsel arzuya kapıldı.</p>

  <p class="calibre3">Evde bir dakika daha kalması çok tehlikeli olacaktı. Bu düşünce Sean’a daha da zevk veriyordu. Delikanlı mermer merdivene baktı ve aklına bir şey geldi. Bir dakika sonra sessizce Veronica’nın odasına süzülmekteydi.</p>

  <p class="calibre3">Perdenin arasından giren ay ışığı Veronica’nın yastığa yayılmış sarı saçlarını aydınlatıyordu. Sean kızın üzerine eğilerek eliyle onun ağzını kapattı. Veronica dehşetle çırpınarak uyandı.</p>

  <p class="calibre3">Sean, “Benim,” diye fısıldadı. “Korkma Veronica.”</p>

  <p class="calibre3">Kız çırpınmaktan vazgeçti, iri, morumsu gözlerindeki korku dolu ifade kayboldu, kollarını delikanlıya doğru uzattı. Sean elini kızın ağzından çekti. Veronica, “Ah, Sean,” dedi. “Biliyordum… Beni hâlâ sevdiğini biliyordum…”</p>

  <p class="scenebreak">***</p>

  <p class="calibre3">Rufus iyice öfkelenmişti. “Yakalandığını sandım,” diye sızlandı. “Ne oldu sana, be adam?”</p>

  <p class="calibre3">Güç işi ben başardım. Sean motoru çalıştırdı. Yola çıkarlarken torbaların motosikletin dengesini bozduğunu fark etti. Ama aracı ustalıkla doğrulttu.</p>

  <p class="calibre3">Rufus arkadan eğilerek, “Yavaşla, ahbap,” dedi. “Yoksa vadidekilerin hepsini uyandıracaksın?” Heyecandan sarhoş gibi olan Sean bir kahkaha attı.</p>

  <p class="calibre3">Daha sonra tenha bir yolda motosikletten inerek bir hendeğe girdiler. El fenerinin ışığında ganimeti paylaştılar.</p>

  <p class="calibre3">Rufus, “Kasada en aşağı beş bin sterlin olduğunu söyledin,” diye sızlandı. “Ama burada ancak yüz sterlin var.”</p>

  <p class="calibre3">Sean kayıtsızca güldü. “Herhalde ihtiyar Weston esirlerinin ücretlerini ödedi.” Paraların çoğunu Rufus’un önüne doğru itti. “Senin buna benden fazla ihtiyacın var, evlat.”</p>

  <p class="calibre3">Mücevher kutusunda düğmeler, beş kırat pırlantalı bir kravat iğnesi, pahalı altın bir saat, Mark’ın savaşta kazandığı madalyaların minyatürleri ve başka birkaç parça vardı.</p>

  <p class="calibre3">Tecrübeli Rufus onları inceledi. “Saatin üzerinde yazı var. Diğerlerini satmak da bizim için tehlikeli olur. Hepsini de atmak zorundayız ahbap.”</p>

  <p class="calibre3">Para albümlerini açtılar. Bunlardan beşi altın paralarla doluydu. Rufus, “Pekâlâ, ” diye homurdandı. “Küçük şeyleri satabilirim. Ama bunları kimseye gösteremem. Bu albümler insanın parmaklarını yakar.” Altın dolu albümleri tiksintiyle bir tarafa attı.</p>

  <p class="calibre3">Sean, Rufus’u kendi motosikletini bıraktığı yerde indirdi, sonra da deniz kıyısına yöneldi. Aşağıda Atlas Okyanusu’nun yeşil dalgaları kayaları dövüyordu. Sean altın paraları teker teker denize attı, sonra da boş albümleri fırlattı. Onları kravat iğnesiyle altın saat izledi. Madalyaların minyatürlerini en sona saklamıştı. Mark Weston’un karısı ve kızıyla yattıktan sonra adamın madalyalarını denize atmak delikanlıya kinle karışık bir zevk verdi.</p>

  <p class="calibre3">Eve dönerken, bu geceki işten pek kazançlı çıkmadık, diye düşündü. Ama o heyecan! Ah, o heyecan!</p>

  <p class="scenebreak">***</p>

  <p class="calibre3">Şasa, Sean’la Michael’ın Courtney Şirketlerine ilgi duymaları için elinden geleni yaptı, başarılı olmayınca da şaşırdı. Bir insan, özellikle üstün zekâlı bir genç, daha da özellikle kendi oğulları bu servet, fırsat ve ödül karışımına karşı nasıl ilgi duymazlardı? Şasa önce kendini suçladı. Herhalde her şeyi yeterince açıklayamamıştı. Ama sonra öfkelenmeye başladı.</p>

  <p class="calibre3">Centaine’le onun pek sevdiği o yerde, Atlas Okyanusu’na bakan yamaçta otururlarken, “Kahretsin, anne!” diye patladı. “Hiç ilgilenmiyorlar!”</p>

  <p class="calibre3">Centaine usulca sordu. “Ya Garry?”</p>

  <p class="calibre3">“Garry mi?” Şasa oğlunu küçümsercesine güldü. “O hep ayağımın altınca dolaşıyor. Bir finodan farksız.”</p>

  <p class="calibre3">Centaine usulca, “Ona üçüncü katta oda vermişsin,” diye hatırlattı.</p>

  <p class="calibre3">Şasa, “Eski süpürge dolabını,” dedi. “Aslında bu bir şakaydı, ama küçük budala sözlerimi ciddiye aldı. Ben de onu kırmak istemedim…”</p>

  <p class="calibre3">Centaine fikrini açıkladı. “Garrick çok şeyi ciddiye alıyor, içlerinde yalnız o böyle davranıyor. İlginç bir çocuk o?”</p>

  <p class="calibre3">Haydi anne! Garry mi ilginç?</p>

  <p class="calibre3">Geçen gün onunla uzun uzun konuştuk. Aynı şeyi sen de yapmalısın. Herhalde çok şaşırırsın. Garry’nin sınıfın en çalışkan üç öğrencisinden biri olduğunu biliyor muydun?</p>

  <p class="calibre3">Evet, tabii biliyorum. Ama Garry daha işletmeciliğin birinci sınıfında, insan başarılı bir öğrenci olmasını o yüzden pek ciddiye almıyor.</p>

  <p class="calibre3">Centaine saf saf, “Öyle mi?” diye sordu. Şasa ondan sonra birkaç dakika hiç konuşmadan sessizce oturdu.</p>

  <p class="calibre3">Cuma günü Garry’nin şirketteki küçücük odasının kapısından baktı. Çocuk babasını fark edince hemen ayağa fırladı, gözlüğünü yukarıya doğru itti.</p>

  <p class="calibre3">Şasa çocuğun masasındaki kâğıtlara bir göz attı. “Merhaba. Şampiyon. Ne yapıyorsun?”</p>

  <p class="calibre3">Hesapları kontrol ediyordum. Garry zıt duygular arasında bocalıyordu. Babasının bu ani ilgisi onu sarsmıştı. Şasa’nın dikkatini çekmek, onun takdirini kazanmak istiyordu. “Biliyor musunuz, sadece geçen ay kâğıt için yüz sterlinden fazla para harcamışız.” Babasını etkilemek için öyle çırpınıyordu ki, bu yüzden kekelemeye başlamıştı. Ancak fazla heyecanlı olduğu zaman tutardı kekemeliği.</p>

  <p class="calibre3">Derin bir soluk al. Şampiyon. Şasa küçük odaya girdi. “Ağır ağır konuş ve bana meseleyi anlat.”</p>

  <p class="calibre3">Garry’nin resmi görevlerinden biri de kâğıt ısmarlamak ve bunu bürolara dağıtmaktı. Masasının arkasındaki raflar kutu kutu kâğıt ve zarf doluydu. “Hesaplarıma göre masrafı seksen sterline indirebiliriz. Böylece yirmi sterlin kâr etmiş oluruz.”</p>

  <p class="calibre3">Bunu bana göster bakalım. Şasa masanın kenarına ilişerek dikkatini soruna verdi. Yeni bir altın madenin işletilmesinden söz ediyorlarmış gibi, saygılı bir tavır takınmıştı. Sonunda oğluna, “Haklısın,” dedi. “Sana yeni kontrol sistemini uygulaman için tam yetki veriyorum.” Ayağa kalktı. “Aferin sana, oğlum ”</p>

  <p class="calibre3">Garry’nin gözleri sevinçle parladı. Şasa yüzündeki neşeli ifadeyi oğlunun görmemesi için kapıya doğru döndü. Sonra da duraklayarak geriye baktı. “Ha aklıma gelmişken… yarın Walvis Körfezi’ne uçacağım. Mimarlar ve mühendislerle konserve fabrikasının genişletilmesi konusunu görüşeceğim. Sen de gelmek ister misin?”</p>

  <p class="calibre3">Tekrar kekelemekten korkan Garrick kesin bir tavırla, “Evet,” der gibi başını salladı.</p>

  <p class="calibre3">Şasa, Garry’nin uçağı kullanmasına izin verdi. Oğlu iki ay önce özel pilotluk brövesini almıştı. Ama çift motorlu uçak kullanabilmesi için daha fazla uçuş yapması gerekiyordu. Sean’ın da lisansı vardı. Delikanlı uçağı da ata bindiği, avlandığı gibi kullanıyordu. Yetenekle, zarafetle, ama dikkatsizce. Garry ise dikkatli ve ihtiyatlıydı. Şasa istemeye istemeye ortanca oğlunun daha iyi bir pilot olduğunu itiraf ediyordu. Zaten uçağı Garry’ye güvendiği için teslim ediyordu.</p>

  <p class="calibre3">Walvis Körfezi’ne vardıkları zaman Şasa ortanca oğlunun yanında olduğunu unuttu. Garry’nin peşinden ayrılmamasına alışmıştı. Aslında bu konuyu düşünmemişti, ama Garry’nin yakınında olmasına gitgide daha çok alışıyor, bu durum içini de rahatlatıyordu.</p>

  <p class="calibre3">Görüşmeler sona erince Garry’ye, “Pelican Burnu’nda yüzelim mi?” diye sordu. Baba oğul konserve fabrikasının ciplerinden birini alarak kıyıya doğru gittiler.</p>

  <p class="calibre3">Şasa cipi hızla sürerken, “Ee, bugün bir şeyler öğrenebildin mi?” diye sordu. “Ya da ne öğrendin?”</p>

  <p class="calibre3">Garry akıllıca bir cevap verdi. “Karşındakilerin fazla konuşmalarını istiyorsan, sessiz oturman ve kuşkuyla onlara bakman gerektiğini.”</p>

  <p class="calibre3">Şasa şaşkınlıkla oğluna bir göz attı. Gerçekten de kendisi bu tekniği uygulardı, ama Garry kadar genç ve tecrübesiz birinin bunu fark edebileceği aklına bile gelmemişti. Çocuk konuşmasını sürdürdü. “Bir şey söylemediniz, ama sonunda mimara kazanın konulacağı yeri henüz seçmemiş olduğunu itiraf ettirdiniz. Ben bile adamın teklifinin pahalı bir şey olduğunu anladım.”</p>

  <p class="calibre3">Öyle mi? Şasa ancak uzun konuşmalardan sonra aynı sonuca varmıştı, ama bunu açık açık söyleyecek de değildi. “Peki sen benim yerimde olsaydın ne yapardın, Garry?”</p>

  <p class="calibre3">Garry, “Bilmiyorum, baba,” dedi. “Kesin bir şey söyleyemem.” Fikirlerini ukalaca bir tavırla açıklaması eskiden Şasa’nın sinirine dokunurken şimdi onu eğlendiriyordu. Özellikle oğlunun fikrini dinlemeye değecek şeyler oldukları için. “Ama ben olsaydım, bir kazan daha koyacağım yerde yeni Patterson işlemiyle ilgilenirdim…”</p>

  <p class="calibre3">Şasa sert sert, “Patterson işlemi konusunda ne biliyorsun?” diye sordu. Bunu kendisi daha geçenlerde duymuştu. Birdenbire Garry’yle tartışmaya başladı. Sanki karşısında bir yaşıtı varmış gibi. Ama Garry bütün satış broşürlerini okumuş ve ayrıntıları da ezberlemişti.</p>

  <p class="calibre3">Kıyıya vardıkları sırada hâlâ tartışıyorlardı. Sonra soyunarak denize girdiler. Uzun uzun yüzdüler. Sudan çıktıkları zaman ciltleri soğuktan morarmıştı. Cipin yanında durarak havlularla kurulanırlarken Şasa oğlunu inceledi. Garry’nin saçları ıslanmış olmasına rağmen yine de dimdik duruyordu. Gövdesi iyice gelişmişti, göğsü kara tüylerle kaplıydı. Şasa, onu gören bir Courtney olduğuna inanamaz, diye düşündü. Gerçeği bilmeseydim, Tara’nın biriyle ilişkisi olduğunu düşünürdüm. Tara çok şey yapabilir, ama bana ihanet ettiğini sanmıyorum. Oysa Garry’de bizden hiçbir şey yok.</p>

  <p class="calibre3">Baba oğul ertesi sabah Hani Madeni’ne uçtular. Çocukların üçü de bir süre Hani’de çalışmışlardı. Şasa’nın da yıllar önce yaptığı gibi. Ama bu zoraki çalışma Sean’la Michael’ın hiç hoşuna gitmemişti, ikisi de bir daha Hani Madeni’ne dönmek istememişlerdi. Garry onlardan farklıydı. Bu çocuk Şasa ve Centaine gibi bu vahşi tepeleri seviyordu. Şasa madeni teftiş edeceği zaman Garry de babasıyla gitmek istiyordu.</p>

  <p class="calibre3">Madendeki son gece baba oğul büyük kuyunun kenarında durdular. Güneş geride çölün ötesinde batarken kuyunun gölgeli derinliklerine baktılar.</p>

  <p class="calibre3">Garry usulca, “Her şeyin buradan çıkmış olması çok garip,” diye mırıldandı. “Sizin ve büyükannemin yarattığınız her şey. İnsan o zaman kendini çok küçük hissediyor. Tıpkı kilisede olduğu gibi.” Uzun bir an sustu, sonra da ekledi. “Burayı çok seviyorum. Keşke burada daha fazla kalabilseydik.”</p>

  <p class="calibre3">Kendi duygularını oğlundan duymak Şasa’yı çok etkiledi. Üç oğlundan yalnızca o duygularını anlıyordu. Yalnız Garry bu derin kuyunun ve bunun yol açtığı dev servetin uyandırdığı o huşuyu paylaşıyordu. Burası her şeyin kaynağıydı. Ve bir tek Garry bunu fark etmişti.</p>

  <p class="calibre3">Şasa kolunu oğlunun omzuna atarak uygun kelimeler aradı. Ama sonra yalnız, “Neler hissettiğini anlıyorum, Şampiyon,” dedi. “Ama artık eve dönmemiz gerekiyor. Pazartesi günü parlamentoda bakanlığımın bütçesini açıklaya cağım ” Aslında söylemek istediği bu değildi. Ama Garry’nin bunu da anladığını seziyordu. Alacakaranlıkta patikadan inerken baba oğul birbirlerine her zamankinden daha yakındılar.</p>

  <p class="calibre3">Bu yıl Şasa’nın Madencilik ve Endüstri Bakanlığı‘nın bütçesi iki katına çıkmıştı. Şasa muhalefetin bütçeyi kolay kolay kabul etmeyeceğini biliyordu. Partisini değiştirdiği için onu hiçbir zaman affetmemişlerdi. Şasa konuşmak için ayağa kalkarken bakışları balkondaki dinleyicilere kaydı.</p>

  <p class="calibre3">Centaine ilk sıranın ortalarında oturuyordu. Blaine ya da Şasa konuşacağı zaman parlamentoya gelirdi mutlaka. Oğluyla göz göze gelince Şasa’ya cesaret aşılamak için gülümseyerek başını salladı. Centaine’in yanında Tara vardı. İşte bu olağanüstü bir şeydi. Şasa karısının kendisini dinlemeye en son ne zaman geldiğini artık hatırlamıyordu bile.</p>

  <p class="calibre3">Şasa’ya, “Anlaşmamızda iç sıkıntısından patlamak yok,” demişti. Ama işte şimdi buradaydı ve şaşılacak kadar da şıktı. Tara elini şapkasının kenarına götürerek alayla kocasını selamladı. Şasa tek kaşını kaldırdı, sonra da kürsüye giderek konuşmasına başladı.</p>

  <p class="calibre3">O günkü görüşmeler ve tartışmalarda şaşılacak kadar başarılı oldu. Bütçe çoğunlukla kabul edildi. Böylece Şasa’nın kabinedeki yeri daha sağlamlaşmış ve önem kazanmış oldu. Dr. Verwoerd bile ona, “Sizi takımda tutmakla doğru yapmışım,” yazılı bir pusula uzattı. “Kutlarım.”</p>

  <p class="calibre3">Centaine dinleyici yerinden boksörler gibi iki elini birbirine kenetleyerek usulca havaya kaldırdı. Şasa gülümserken birdenbire durakladı. Tara’nın yeri boştu. Kadın tartışmalar sırasında çıkıp gitmişti. Düş kırıklığına uğraması Şasa’yı şaşırttı. Tara’nın zaferine tanık olmasını istemişti.</p>

  <p class="calibre3">Şasa salondan ayrılarak geniş merdivenden çıktı. Duvarları tahta kaplanmış uzun koridordan dairesine doğru gitti. Kapıya yaklaşırken birdenbire durdu. İçinden gelen sese uyarak köşeyi döndü, dipteki dikkati çekmeyen, üzerinde yazılı levha bulunmayan kapıya yöneldi.</p>

  <p class="calibre3">Bu Şasa’nın bürosunun arka kapısıydı. Bakanın istenmeyen konuklardan kaçması ya da özel konukların gizlice yanına girebilmesi için kullanılıyordu. Başbakan zaman zaman bu kapıdan yararlanıyordu. Manfred De La Rey de öyle. Ama genellikle bu kapıyı kullananlar kadındı. Şasa’yla olan işlerinin de siyasetle bir ilgisi yoktu.</p>

  <p class="calibre3">Şasa anahtarı usulca kilide sokarak kapıyı açtı. İçerdeki lambriler bu kapıyı çok güzel kamufle ediyordu. Şasa odaya girdi. Tara ona arkasını dönmüş duruyordu. Antika dolabın üzerine eğilmişti. Kadının gizli kapıdan haberi yoktu. Dolabı hediye etmek dışında büronun dekorasyonu ve döşenmesiyle hiç ilgilenmemişti. Tara yalnız olmadığını ancak birkaç saniye sonra fark etti ve abartmalı bir tepki gösterdi. Geriye doğru sıçrayarak hızla döndü. Şasa’yı görünce rahatlayacağı yerde yüzü bembeyaz kesildi. Soluk soluğa durumu açıklamaya çalıştı.</p>

  <p class="calibre3">Dolaba bakıyordum. Ne şahane bir şey! Çok güzel. Mihrabın ne kadar güzel olduğunu unutmuştum…</p>

  <p class="calibre3">Şasa durumu hemen fark etti. Tara sanki suçüstü yakalanmış gibiydi. Suçlu olduğu anlaşılıyordu. Ama karısının neden böyle tepki gösterdiğini anlayamadı. Şasa’nın bürosuna girmeye hakkı vardı Tara’nın. Ona ön kapının anahtarı da verilmişti. Dolap onun hediyesiydi. Ona istediği zaman da bakabilirdi. Şasa sesini çıkarmayarak gözlerini karısına, onu suçlarcasına dikti. Tara’nın gereğinden fazla açıklama yapacağını umuyordu. Ama kadın dolabın önünden ayrılarak yazı masasının arkasındaki pencereye doğru gitti. “Konuşman çok başarılı oldu.” Hâlâ soluk soluğaydı, ama kendini toplamaya başlamıştı. Rengi de yerine geliyordu. “Her zaman iyi bir ‘şov’ yaparsın zaten.”</p>

  <p class="calibre3">Şasa, “Salondan onun için mi ayrıldın?” diyerek kapıyı kapattı ve bilerek dolaba doğru yürüdü.</p>

  <p class="calibre3">Hesaptan hiç anlamadığımı bilirsin. Konuşmanın sonlarına doğru işin içinden çıkamaz oldum.</p>

  <p class="calibre3">Şasa dolabı dikkatle inceledi. Kendi kendine düşünceli düşünceli, bu kadın ne işler karıştırıyor, diye soruyordu. Ama eski mihrapta bir değişiklik yoktu. Üzerindeki bronz Pigme heykeli de yerinde duruyordu. Demek ki Tara üst kapağı açmamıştı. Şasa, “Harika bir şey bu,” diyerek kabartmaları okşadı.</p>

  <p class="calibre3">Şu panoda bir kapı olduğundan haberim yoktu. Tara’nın kocasının dikkatini başka tarafa çekmeye çalıştığı belliydi. Kadının bu çabası merakını büsbütün arttırdı. Tara, “Beni çok korkuttun,” diye ekledi.</p>

  <p class="calibre3">Şasa bu oyuna gelmeyerek parmaklarını kakmalı kapağa sürdü. “Milli Galeriden Dr. Findlay’i çağırayım da buna baksın. Orta Çağ ve Rönesans din sanatı uzmanıdır.”</p>

  <p class="calibre3">Ah, Tricia’ya sen buraya gelir gelmez haber vereceğimi söyledim. Tara’nın sesinde adeta çaresizlik vardı. “Sekreterinin sana önemli bir haberi varmış.” Çabucak ara kapıya giderek açtı. “Tricia, Bay Courtney geldi.”</p>

  <p class="calibre3">Şasa’nın sekreteri kapıdan başını uzattı. “Emniyet Amiri Louis Nel adında birini tanıyor musunuz? Bütün sabah sizi arayıp durdu.”</p>

  <p class="calibre3">“Nel mi?” Şasa hâlâ dolabı inceliyordu. “Ne? Hayır, sanmıyorum.”</p>

  <p class="calibre3">“O sizi tanıdığını söyledi, efendim. Savaşta birlikteymişsiniz.”</p>

  <p class="calibre3">Ah, Tanrım! Evet! Şasa şimdi bütün dikkatini sekreterine vermişti. “Uzun yıllar önce… Evet, onu çok iyi tanırım. O sırada Emniyet Amiri değildi.”</p>

  <p class="calibre3">Şimdi Cinayet Masası Şefi. Mümkün olduğu kadar çabuk kendisine telefon etmenizi istiyor. Önemli bir sorun varmış. Hatta, Ölüm kalım sorunu, da dedi.”</p>

  <p class="calibre3">Ölüm kalım sorunu, öyle mi? Şasa güldü. “Herhalde borç isteyecek. Lütfen onu ara, Tricia.” Masasına giderek oturdu, telefonu önüne çekti, Tara’ya da kanepeye oturmasını işaret etti.</p>

  <p class="calibre3">Ama kadın başını salladı. “Öğle yemeği için Jenny ve Sarah’yla buluşacağım.” Yüzünde rahatlamış gibi bir ifadeyle usul usul kapıya gitti. Ama Şasa ona bakmıyordu. Gözlerini uzaklardaki Signal Tepesi’ne dikmişti. Tara odadan çıkarak kapıyı yavaşça kaparken de başını çevirmedi.</p>

  <p class="calibre3">Louis Nel’in telefonu Şasa’yı hemen hemen yirmi yıl öncesine götürmüştü. Aradan o kadar zaman geçti mi, diye düşünüyordu. Evet, geçti ya. Tanrım!</p>

  <p class="calibre3">Yıllar uçtu sanki.</p>

  <p class="calibre3">Telefon çaldı. Şasa alıcıyı kaparcasına aldı. “Louis?”</p>

  <p class="calibre3">Şasa! Bu sesi hemen tanıdı. Nel ekledi. “Çok uzun zaman oldu.”</p>

  <p class="calibre3">Seninle konuşmak çok hoş.</p>

  <p class="calibre3">Evet. Ama keşke sana daha iyi bir haber verebilseydim. Çok üzgünüm.</p>

  <p class="calibre3">Şasa hemen ciddileşti. “Ne oldu?”</p>

  <p class="calibre3">Bunu sana telefonda anlatamam. Çabucak Caledon Alanı‘na gelebilir misin?</p>

  <p class="calibre3">Şasa, “On dakika sonra oradayım.” diyerek telefonu kapattı. Nel’in vereceği kötü haberin ne olduğunu düşünürken Tara ve dolap olayını da unuttu.</p>

  <p class="scenebreak">***</p>

  <p class="calibre3">Louis Nel eskisi kadar inceydi. Ama saçları bir hayli dökülmüş, kalanı da iyice ağarmıştı. Gözlerinin altında koyu renkli torbacıklar belirmişti. Şasa’ya sevgiyle gülümsedikten sonra ifadesi değişti. Fazla endişelenen, çok çalışan ve geceleri doğru dürüst uyuyamayan bir adam hali vardı. Şasa, Nel’in emekli yaşını çoktan geçmiş olduğunu düşündü.</p>

  <p class="calibre3">Louis Nel söze, “Üç oğlun ve bir kızın var, değil mi, Şasa,” diye başladı.</p>

  <p class="calibre3">Şasa güldü. “Ah, beni de tahkik etmişsin.” Ama Nel bu gülümsemeye karşılık vermedi.</p>

  <p class="calibre3">Büyük oğlun… adı Sean. Öyle değil mi?</p>

  <p class="calibre3">Şasa başını salladı. Artık o da gülümsemiyordu. Ani bir önseziyle sarsılmıştı. “Bana Sean’dan mı söz edeceksin?”</p>

  <p class="calibre3">Nel birdenbire ayağa kalkarak pencereye gitti. Sokağa bakarak, “Bu aramızda kalacak,” dedi. “Her zaman böyle davranmayız, ama bu durum olağanüstü. Eski dostluğumuz var. Şimdiki mevkiin.” Pencereden döndü. “Aslında olaya benim dikkatimi çekmezlerdi. Özellikle tahkikatın bu aşamasında.”</p>

  <p class="calibre3">‘Tahkikat’ sözcüğü Şasa’yı şaşırttı.</p>

  <p class="calibre3">Bir süreden beri kibar semtlerde hırsızlıklar oluyordu. Herhalde bunları gazetede okudun. Basın suçluya ‘Kap’ın Kibar Hırsızı’ adını takmıştı.</p>

  <p class="calibre3">Şasa başını salladı. “Evet. Dostlarımdan, en iyi dostlarımdan bazılarının da evleri soyuldu. Sampson’ların, Weston’ların. Mark Weston’un altın para koleksiyonu çalındı.”</p>

  <p class="calibre3">Nel, “Bayan Sampson’un da zümrütleri,” diye ekledi. “O zümrütlerden bazılarını daha doğrusu küpeleri Altıncı Bölge’de çalıntı mal satan bir dükkânı bastığımız zaman ele geçirdik. Adamı tutukladık. Sonunda bize çalıntı malları dükkânına getiren kimselerin adlarını verdi. Bunların arasında Rufus Constantine isminde sevimli bir sokak çocuğu da var. Bu adı duydun mu?”</p>

  <p class="calibre3">Şasa, “Hayır,” diye başını salladı. “Bunun oğlumla ne ilgisi var?”</p>

  <p class="calibre3">Ona geliyorum. Rufus’u yakalayarak sorgulamak için buraya getirdik. Cesur, küçük bir maymun. Ama onu konuşturmanın yolunu bulduk. Ancak anlattıkları pek de hoş değildi.</p>

  <p class="calibre3">Şasa sordu. “Sean?”</p>

  <p class="calibre3">Nel, “Korkarım öyle,” dedi. “Onun iyi örgütlenmiş bir çetede elebaşı olduğu anlaşılıyor.”</p>

  <p class="calibre3">Ama bütün bunlardan bir anlam çıkmıyor. Sean böyle bir şey yapmış olamaz.</p>

  <p class="calibre3">Oğlun bayağı ünlü.</p>

  <p class="calibre3">Şasa, “Bir ara çılgınca şeyler yapıyordu,” diye itiraf etti. “Ama şimdi muhasebecilik öğreniyor. Doğru dürüst çalışıyor. Sonra… neden böyle bir işe karışsın? Yani Sean’ın paraya ihtiyacı yok ki!”</p>

  <p class="calibre3">Küçük kâtiplere büyük bir servet vermezler.</p>

  <p class="calibre3">Ama Sean’a cep harçlığı da veriyorum. Şasa yine başını salladı. “Hayır, buna inanmıyorum. Oğlum ev soymayı nereden bilecek?”</p>

  <p class="calibre3">Ah, bu işi Sean kendisi yapmıyor ki. O evleri seçiyor. Rufus ve adamları da kirli işi yapıyorlar.</p>

  <p class="calibre3">Ne demek ‘evleri seçiyor’?</p>

  <p class="calibre3">Sean senin oğlun olduğu için kentteki her eve girebilir, öyle değil mi? Onu sevinerek karşılarlar.</p>

  <p class="calibre3">Herhalde. Şasa ihtiyatla konuşuyordu.</p>

  <p class="calibre3">Rufus’un söylediğine göre oğlun kurban adaylarının evlerini teker teker inceliyormuş. Değerli eşyalara bakıyor, bunların nerelerde saklandıklarını öğreniyormuş. Gizli çekmeceleri, duvar kasalarını filan. Sonra aileden biriyle aşk ilişkisi kuruyormuş. Evin hanımı ya da kızıyla. Seçtiği kadını yukarda eğlendirirken suç ortağının eve girmesini sağlıyormuş.</p>

  <p class="calibre3">Şasa arkadaşına bakakaldı.</p>

  <p class="calibre3">Bu planın iyi işlediği anlaşılıyor. Hırsızlıkların çoğunu bize bildirmemişler bile. işe karışan kadınlar mücevherlerinin çalınmasından çok, adlarına sürülecek lekeyi ve kocalarının öfkesini düşünmüşler.</p>

  <p class="calibre3">Şasa, “Marjorie Weston?” diye sordu. “O da bu kadınlardan biri mi?”</p>

  <p class="calibre3">Edindiğimiz bilgiye göre… evet, öyle.</p>

  <p class="calibre3">Şasa, “Küçük piç,” diye fısıldadı. Çok sarsılmış, ama arkadaşının söylediklerine de inanmıştı. Marjorie ve Sean. Metresi ve oğlu. İşte bu dayanılacak gibi değildi! “Sean bu sefer çok ileri gitti!”</p>

  <p class="calibre3">Nel, “Öyle,” diye onayladı. “Çok fazla ileri gitti. Bu ilk suçu, ama yine de beş altı yıla mahkûm olur.”</p>

  <p class="calibre3">Şasa bütün dikkatini tekrar Nel’e verdi. Büyük oğlunun yargılanacağı ve hapse atılacağı düşüncesi yüzünden öfkesi sönmüştü. “Tutuklama emri hazırlandı mı?”</p>

  <p class="calibre3">Henüz hazırlanmadı. Nel dikkatle konuşuyordu. “Bu bilgiyi bize birkaç saat önce verdiler.” Masasına giderek mavi sorgulama dosyasını aldı. Şasa alçak sesle, “Ne yapabilirim?” diye sordu. “Yapabileceğimiz bir şey var mı?”</p>

  <p class="calibre3">Nel, “Ben elimden gelen her şeyi yaptım,” dedi. “Fazla bile ileri gittim. Bu dosyayı aldığım ve tahkikat devam ederken sana bilgi verdiğim için beni cezalandırabilirler. Bu davranışımı haklı çıkaracak bir şey de söyleyemem. Anlaya cağın kendimi tehlikeye attım bile, Şasa. Seninle eski dostuz. Ben senin ‘Beyaz Kılıç’ konusundaki çalışmalarını hiçbir zaman unutmadım.”</p>

  <p class="calibre3">Şasa savaşta tek gözünü kaybettikten sonra Blaine Malcolmess’in ısrarıyla Gizli Servis’te çalışmaya başlamıştı. Louis Nel’le birlikte Nazi yanlısı gizli bir derneğin izini bulmuş ve elebaşılarının kimliklerini de öğrenmişti. Bu konuda ona, adını ve kimliğini açıklamaksızın telefonla bilgi veren bir kadın yardımcı olmuştu. Şasa bugüne kadar kadının kim olduğunu öğrenememişti. Belki de çoktan ölmüştü.</p>

  <p class="calibre3">Şasa’ya ‘Beyaz Kılıç’ komplosunu da o haber vermişti. Cüretli bir plandı o plan.</p>

  <p class="calibre3">‘Beyaz Kılıç’ ve yardımcıları Mareşal Smuts’u öldürecek, bu olayı izleyen kargaşa sırasında silahlı kuvvetlerin yönetimini ellerine geçireceklerdi. Güney Afrika’nın bir Cumhuriyet olduğunu ilan edecek ve Adolf Hitler’in yanında yer alacaklardı.</p>

  <p class="calibre3">Şasa felaketi son anda önlemişti, ama o arada suikastçi yanlışlıkla büyükbabası Sir Garrick Courtney’i vurmuştu. Çünkü adam yakın dostu Mareşal Smuts’a çok benziyordu.</p>

  <p class="calibre3">Şasa katili kovalamış, onu bir tepede kıstırmıştı. Genç adamla Beyaz Kılıç göğüs göğüse boğuşmuşlardı. Bir ölüm kavgasıydı bu. Beyaz Kılıç, Şasa’nın elinden kurtulup kaçmak için üstün gücünden yararlanmıştı. Ama Şasa da adamın göğsüne kurşunu sıkmıştı. Beyaz Kılıç ortadan kaybolmuş, Smuts’un hükümetini devirmek için yapılan plan da başarısızlığa uğramıştı. Ama katil hiçbir zaman yakalanamamıştı. Şasa şimdi büyükbabası öldürüldüğü zaman duyduğu o acıyı hissediyordu.</p>

  <p class="calibre3">Nel derin bir soluk aldı. “Başka yapabileceğim bir şey yok. Gelecek ay emekliye ayrılıyorum. Tabii yerime bir başkası gelecek.”</p>

  <p class="calibre3">Şasa öğrenmek istedi. “Ne kadar zamanım var?” Açık konuşmalarına gerek yoktu, iki arkadaş birbirlerini çok iyi arılıyorlardı.</p>

  <p class="calibre3">Bu dosyayı daha birkaç saat saklayabilirim. Bugün beşe kadar. Ondan sonra tahkikatın sürdürülmesi gerekiyor.</p>

  <p class="calibre3">Şasa ayağa kalktı. “Sen çok iyi bir dostsun.”</p>

  <p class="calibre3">Nel, “Seni geçireyim,” dedi. Birlikte bürodan çıkarak asansöre bindiler.</p>

  <p class="calibre3">Şasa o arada kendini topladı. “Biliyor musun, Beyaz Kılıc’ı yıllardan beri düşünmedim. Her şey o kadar gerilerde kaldı ki! Oysa ölen kendi büyükbabamdı.”</p>

  <p class="calibre3">Nel usulca, “Ben o olayı hiçbir zaman unutmadım,” diye mırıldandı. “Beyaz Kılıç denilen o adam bir katildi. İstediğini yapabilseydi, sen onu engellemeseydin, ülke bugün çok daha kötü durumda olacaktı.”</p>

  <p class="calibre3">“Acaba Beyaz Kılıç ne oldu? Kimdi? Şimdi nerede? Belki de çoktan öldü.</p>

  <p class="calibre3">Belki de…”</p>

  <p class="calibre3">“Öldüğünü sanmıyorum. Bundan kuşkulanmama neden olan bir şey var. Birkaç yıl önce Beyaz Kılıç dosyasını incelemek istedim…”</p>

  <p class="calibre3">Asansör zemin katında dururken Nel de sustu. İki adam lobiden geçerlerken hiç konuşmadılar. Güneşli sokakta, karşılıklı durdular.</p>

  <p class="calibre3">Şasa, “Evet?” dedi. “Beyaz Kılıç dosyası?”</p>

  <p class="calibre3">Nel fısıldadı. “Dosya yok.”</p>

  <p class="calibre3">“Anlamadım.”</p>

  <p class="calibre3">Nel tekrarladı. “Dosya yok. Onu Genel Müdürlük’te de, Adalet Bakanlığı‘nda da, Merkez Kayıt Bürosu’nda da bulamadım. Beyaz Kılıç hiç varolmamış. Resmen bu böyle.”</p>

  <p class="calibre3">Şasa şaşkınlıkla arkadaşına baktı. “Ama bir dosya olmalı. Yani… o olayda birlikte çalıştık. Dosya şu kalınlıktaydı.” Baş ve işaret parmaklarıyla gösterdi. “Ortadan kaybolmuş olamaz!”</p>

  <p class="calibre3">Bana inan. Dosya kayıp. Nel elini uzattı. “Saat beşe kadar. Daha geç kalma. Ben de beşe kadar büromda olacağım. Belki biri bana telefon etmek ister.”</p>

  <p class="calibre3">Şasa adamın elini sıktı. “Bunu hiçbir zaman unutmayacağım.” Dönerken kol saatine bir göz attı. On ikiye geliyordu. Neyse ki, Manfred De La Reyle öğle yemeği yiyecekti o gün.</p>

  <p class="calibre3">Şasa, küçük piçi, diye düşündü tekrar. Bunca yıl beni kandırmasına izin verdim. Her şey ortadaydı, ama gerçekleri kabul etmeye yanaşmadım. Berbat bir yaratık o! Aklına başka bir şey geldi. Marjorie Weston onun annesi yaşında. Başka kaç kadınla ilişki kurdu? Bu küçük iblis İçin kutsal olan bir şey yok mu?”</p>

  <p class="calibre3">Şasa, Manfred’le buluşur buluşmaz adamı erkekler tuvaletine götürdü. Ancak orada rahatlıkla konuşabilirlerdi. Şasa, “Başım dertte,” diye açıkladı. Sonra da alçak sesle olanları anlattı.</p>

  <p class="calibre3">Konuşması sona erdiği zaman Manfred, “Telefon numarası?” dedi. Şasa üzerine Nel’in numarasını yazdığı kartı uzattı. Manfred, “Büromdaki özel telefonla konuşmam gerekiyor,” diye mırıldandı. “Bana on beş dakika ver. Seninle tekrar barda buluşuruz.” Uçuk renkli gözlerinde buz gibi bir ifade vardı. Dönerek tuvaletten çıktı.</p>

  <p class="calibre3">On dakika sonra parlamento üyelerinin barına giriyordu. Şasa o sırada dört milletvekiliyle konuşuyordu. Manfred koluna girerek onu yemek salonuna götürdü.</p>

  <p class="calibre3">Neşeli bir şey anlatıyormuş gibi gülümseyerek, “İşi örtbas ettim,” diye açıkladı. “Ama oğlun yirmi dört saat içersinde ülkeden ayrılmalı ve bir daha da geri dönmemeli. Anlaştık mı?”</p>

  <p class="calibre3">Şasa başını salladı. “Evet. Sana büyük bir minnet duyuyorum.” Manfred’e artık minnet borcu olduğu için oğluna karşı duyduğu öfke büsbütün arttı.</p>

  <p class="calibre3">Eve döndüğü zaman Sean’ın arkadaşlarından biriyle tenis oynadığını gördü. Delikanlı babasını fark edince gülümsedi. Yeşil gözleri ve dişleri ışıl ışıldı. Şasa bütün öfkesine rağmen ondan ayrılacağı için derin bir acı duydu.</p>

  <p class="calibre3">Giyinme odasında oğlunun arkadaşını sert sert, “Sean’la konuşmak istiyorum,” diyerek savdı. “Baş başa.” Sonra Sean’a döndü. “Polis her şeyi biliyor…” Oğlunun bir tepki göstermesini bekledi, ama umduğu olmadı.</p>

  <p class="calibre3">Sean havluyla yüzünü ve boynunu kuruluyordu. “Affedersiniz, baba, ama ne demek istediğinizi anlayamadım. Polis neyi biliyor?” Sakin ve neşeliydi.</p>

  <p class="calibre3">Şasa patladı. “Benimle oyun oynamaya kalkma, delikanlı! Polisin bildikleri on yıl hapis yatman için yeterli!”</p>

  <p class="calibre3">Sean havluyu indirdi. Sonunda ciddileşmişti. “Her şeyi nasıl öğrenmişler?”</p>

  <p class="calibre3">Rufus Constantine konuşmuş.</p>

  <p class="calibre3">Küçük budala! Onun boynunu kıracağım! Sean’ın suçlamaları inkâr etmeyeceği anlaşılıyordu.</p>

  <p class="calibre3">Şasa’nın son umudu da kırıldı. “Kırılacak bir boyun varsa o işi ben yapacağım!”</p>

  <p class="calibre3">Sean, “Ee, şimdi ne yapacağız biz?” diye sordu.</p>

  <p class="calibre3">Oğlunun bu kayıtsız hali Şasa’yı şaşırttı. “Biz mi? Senin gibi bir hırsızı kurtarmaya çalışacağımı da nereden çıkardın?”</p>

  <p class="calibre3">Sean yine kayıtsızca, “Aile şerefi,” dedi. “Yargılanmama hiçbir zaman izin vermezsiniz. Çünkü o zaman bütün aile benimle birlikte yargılanmış olur. Siz buna razı olmazsınız.”</p>

  <p class="calibre3">Şasa, “Bunu da hesaplamıştın, değil mi?” diye sordu. Sean omzunu silkince de ekledi. “Sen şereften de, dürüstlükten de anlamazsın!”</p>

  <p class="calibre3">Sean, “Laf bunlar,” dedi. “Anlamsız sözcükler. Ben bir şeyler yapmayı tercih ediyorum.”</p>

  <p class="calibre3">Şasa, “Tanrım,” diye fısıldadı. “Umutlarını boşa çıkarmayı, sana yanıldığını göstermeyi öyle isterdim ki! Keşke bir hücrede çürüyüp gitmene razı olabilseydim.” Derin bir soluk aldı. “Eşyalarını topla. Buradan gideceksin ve bir daha da dönmeyeceksin!”</p>

  <p class="calibre3">Şasa, Sean’ı uçakla Rodezya sınır yakınındaki Messina’ya götürdü. Orada bakır madeninin ortaklarındandı. Uçak küçük alana indiği sırada madenden gönderilmiş olan bir kamyonet de onları bekliyordu. Sean eşyalarını taşıtın arkasına attı, Şasa da direksiyona geçti. Aslında uçağıyla sınırı yürüyerek aşmasını istiyordu. Bu hem bir simge, hem de bir ders olacaktı. Oğluyla bağlarını da temizce, kesinlikle koparacaktı böylece.</p>

  <p class="calibre3">Limpopo üzerindeki köprüye doğru giderlerken Sean sanki havadan sudan söz ediyorlarmış gibi, “Ne yapacağıma karar verdim,” dedi. “Rodezya, Kenya ya da Mozambik’teki safari şirketlerinden birine gireceğim. Çıraklık devresi sona erince de kendim bir şirket kuracağım. Bu iş insana bir servet kazandırır. Dünyanın en şahane hayatı bu bence. Düşünün, her gün avlanacaksınız!”</p>

  <p class="calibre3">Şasa homurdandı. “Duyduklarımdan anladığıma göre sen bir hafta bile kadınsız kalamazsın!”</p>

  <p class="calibre3">Benim için endişelenmeyin, baba. Bol bol aşk da yapacağım. Çünkü müşterilerin çoğu yaşlı ve zengin adamlar. Yanlarında yeni genç karılarını ya da kızlarını getiriyorlar…</p>

  <p class="calibre3">Tanrım! Sende ahlak kavramı bile yok!</p>

  <p class="calibre3">Bunu bir kompliman olarak alabilir miyim, efendim?</p>

  <p class="calibre3">Safari şirketini hangi parayla açacaksın?</p>

  <p class="calibre3">Sean şaşırdı. “Siz Afrika’nın en zengin insanlarından birisiniz. Düşünün. £ İstediğiniz zaman bedava avlanabileceksiniz, baba. Bu da anlaşmamızın bir şartı olur.”</p>

  <p class="calibre3">Şasa istememesine rağmen bir an bu işi düşündü. Sonra da kendi kendi’ ne, kahretsin, dedi. Ben bir iblis yavrusu yaratmışım. Onu idama mahkûm eden yargıca eski bir araba bile satabilir bu çocuk. Sonra sert bir sesle, “Durumu anlamıyorsun, Sean,” diye söylendi. “Bu seninle benim için yolun sonu deI mek.”</p>

  <p class="calibre3">Köprüye varmışlardı. Şasa kamyoneti sınır karakolunun yakınında durdurdu. Sean inerek bavullarını aldı, sonra da Şasa’nın yanındaki açık pencereye geldi.</p>

  <p class="calibre3">Hayır, baba. Biz hiçbir zaman yolun sonuna erişmeyeceğiz. Ben sizin parçanızım. Ve sizi, aramızdaki bağı koparamayacak kadar çok seviyorum. Bu dünyada tek sevdiğim insan da sizsiniz.</p>

  <p class="calibre3">Şasa oğlunun yalan söyleyip söylemediğini anlamak için onun yüzüne dikkatle baktı. Sonra da bütün kararlarına rağmen dayanamayarak uzandı, Sean’ı kucakladı. Elini cebine sokarak daha önce hazırladığı mektupları ve deste deste parayı çıkardı. Sean’ı beş parasız göndermek niyetine rağmen bunları yine de yanına almıştı. “Kendine bir iş buluncaya kadar bu parayla idare edersin.” Sesi sertti. “Bu mektupları da Salisbury’de bazı kimselere yazdım. Onlar sana yardım edebilirler.”</p>

  <p class="calibre3">Sean para ve mektupları kayıtsızca cebine sokarak, “Teşekkür ederim, baba,” dedi. “Ben buna layık değilim.”</p>

  <p class="calibre3">Şasa başını salladı. “Doğru. Hiç layık değilsin. Ama bu bakımdan fazla kaygılanma. Sana bir daha para verecek değilim. Artık her şey sona erdi, Sean. Sana şimdi mirasının ilk ve son taksidini verdim.”</p>

  <p class="calibre3">Sean gülümsedi. Şasa bütün o kanıtlara rağmen yine de oğlunun tümüyle kötü olamayacağını düşündü. “Size yazacağım, baba. Bakın, göreceksiniz. İlerde bir gün bu olanlara güleceğiz. Tekrar kavuştuğumuz zaman.”</p>

  <p class="calibre3">Sean sınırı geçerek gümrük kulübesine girdi. Şasa o zaman dayanılmayacak bir duygunun ağırlığı altında ezildi. Bunca yıl oğlunu sevmiş, ona özen göstermişti. Şimdi her şey böyle mi sona erecekti?</p>

  <p class="calibre3">Şasa. İsabella’nın peltek peltek konuşmaktan pek çabuk kurtulduğunu düşünerek gülüyordu. İsabella, Rustenberg Kız Lisesi’ne girdikten iki hafta sonra küçük, kibar bir hanım gibi konuşmaya ve davranmaya başlamıştı. Ancak babasından bir şey koparmaya çalışırken peltek konuşuyor, alt dudağını sarkıtıyordu. Şimdi olduğu gibi. İsabella, Şasa’nın koltuğunun dirsek dayama yerine ilişmiş, şarkı söyler gibi, “Benim babam başka kızlarınkinden çok daha yakışıklı,” diyordu. “O dünyanın en iyi, en şefkatli babası.”</p>

  <p class="calibre3">Benim İsabella’m da dünyanın en kurnaz kızı. Henüz on dördünde…</p>

  <p class="calibre3">İsabella düzeltti. “On beşimdeyim.”</p>

  <p class="calibre3">“On dört buçuk.”</p>

  <p class="calibre3">Kız ısrar etti. “Hemen hemen on beş.”</p>

  <p class="calibre3">“On beş yaşına henüz basmamış olan kızım benim için çok değerli. Onun gece ondan sonra evden ayrılmasına izin veremem. Oraya nasıl gideceksin? Neyle döneceksin? Annenin seni gece yarılarına kadar beklemesini isteyemezsin. Öyle değil mi? Ben de o gece Johannesburg’da olacağım.”</p>

  <p class="calibre3">Stephen beni götürüp getirebilir.</p>

  <p class="calibre3">Şasa hemen sordu. “Stephen mi? O da kim?”</p>

  <p class="calibre3">Annemin yeni şoförü. Çok iyi ve güvenilir bir insan. Annem öyle diyor.</p>

  <p class="calibre3">Şasa, Tara’nın bir şoför tutmuş olduğunun farkında bile değildi. Karısı her zaman arabasını kendi kullanırdı. Tara o eski Packard’ın Sundi’de iyice bozulduğunu söylemiş, Şasa da karısının yeni bir steyşın alması için ısrar etmişti. Herhalde Tara şoförü de o zaman tutmuştu. Bunu bana sorması gerekirdi, diye düşündü. Ama son yıllarda birbirlerinden öyle uzaklaşmışlardı ki, böyle şeylerden pek ender söz ediyorlardı.</p>

  <p class="calibre3">Şasa, “Pekâlâ,” dedi. “Stephen’le gidebilirsin.’</p>

  <p class="calibre3">Ah, sevgili babacığım! İsabella sevinçle Şasa’yı öptü. Sonra birdenbire üzüntülü bir tavır takındı. “Ah, babacığım!”</p>

  <p class="calibre3">Şasa güldüğünü belli etmemek için arkasına yaslandı. “Yine ne oldu?”</p>

  <p class="calibre3">Patty’yle Leonora’ya yeni elbiseler alıyorlar. Ben pek kılıksız olacağım.</p>

  <p class="calibre3">Kılıksız olacaksın, öyle mi? Ah, işte buna izin veremeyiz!</p>

  <p class="calibre3">İsabella babasının boynuna atıldı. “Yani bana da yeni bir elbise alınacak mı?” Yaklaşan bir arabanın motor homurtusunu duyarak yerinden fırladı. “Annem de geldi. Ona şimdi partiden ve yeni elbiseden söz edebiliriz, değil mi, babacığım?”</p>

  <p class="calibre3">Steyşın kapıda durarak yeni şoför indi. Uçuk gri üniforma ve kasket giymişti. Uzun boylu, geniş omuzlu, etkileyici bir adamdı. Arka kapıyı açtı, Tara arabadan inerken adamın koluna hafifçe vurdu. Tara’nın bu dostça davranışı Şasa’yı sinirlendirdi. Karısı hizmetkârlara hep böyle davranıyordu.</p>

  <p class="calibre3">Tara ön basamaklardan çıktı. Şasa artık onu göremiyordu. Şoför tekrar arabaya binerek garajlara doğru ilerledi. Tam çalışma odasının penceresi altından geçerken başını kaldırarak yukarı baktı. Kasketi yüzünü yarı yarıya gizliyordu. Ama başını tutuşu ve çenesinin biçimi Şasa’ya pek yabancı gelmedi. Ancak adamı nerede gördüğünü hatırlayamıyordu.</p>

  <p class="calibre3">İsabella tatlı bir sesle bağırdı. “Ah, anneciğim, babamla ikimiz size bir şey söyleyeceğiz!”</p>

  <p class="calibre3">Şasa pencereden döndü. Tara’nın İsabella’yı şımartmakla ilgili suçlamalarını dinlemeye hazırlandı.</p>

  <p class="calibre3">Tara’yla Moses Gama, Kap’a geldiklerinden beri önemli bir sorun üzerinde çalışıyorlardı. Şasa’nın parlamentodaki bürosunun gizli kapısı bütün sorunların çözümlenmesini sağladı.</p>

  <p class="calibre3">Moses’in parlamentoya girmesi çok kolaydı. Kucağında çeşitli paketlerle Tara’yı izliyordu, hepsi o kadar. Kapıda nöbetçi yoktu. İmzalanması gereken bir defter de yoktu. Belki bir yabancıdan, ziyaretçilere verilen izin belgesini göstermesini isterlerdi. Ama Tara bakan karısı olduğu için saygıyla karşılanıyordu. İçeriye girerken zaman zaman durup kapıcıyla konuşuyor, ona ailesini soruyordu.</p>

  <p class="calibre3">Moses’i her zaman birlikte getirmiyor, ancak Şasa’yla karşılaşma tehlikesi olmadığı zaman onu içeri sokuyordu. Artık herkes kadının şoförünü koridorlarda görmeye alışmıştı. Şasa’nın dairesine vardıkları zaman Tara, Moses’e paketleri iç odaya götürmesini emrediyor, sonra da durarak Şasa’nın sekreteriyle ahbaplık ediyordu. Moses, Şasa’nın odasından eli boş çıktığı zaman da ona, “Teşekkür ederim, Stephen,” diyordu. “Artık aşağıya inebilirsin. Arabayı on birde istiyorum. Lütfen onu ön kapıya getir ve beni bekle.”</p>

  <p class="calibre3">Moses o zaman ana merdivenlerden aşağıya iniyor, bakanlarla karşılaştığı zaman saygıyla yana çekiliyordu. Hatta bir keresinde zencilerin baş düşmanı Verwoerd’un yanından bile geçti.</p>

  <p class="calibre3">Tara’yla Moses henüz Şasa’nın odasında uzun süre kalma sorununu çözümleyememişlerdi. Moses içerde ancak paketleri bırakabilecek kadar kalabiliyordu. Bunu uzatması ya da Tara’yla odaya girerek kapıyı kapatması imkânsızdı. Şasa’nın sekreteri Tricia dikkatli, gözünden hiçbir şey kaçmayan bir kızdı. Şasa’ya da çok sadıktı.</p>

  <p class="calibre3">Moses son hazırlıkları Tara’ya bırakması gerekeceğini düşünmeye başladığı sırada, kadın o gizli kapıyı öğrendi.</p>

  <p class="calibre3">Moses’e koşarak, “Boşuna kaygılanmışız,” diyerek güldü. “Aslında çok kolaymış.”</p>

  <p class="calibre3">Şasa, Garry’yle birlikte Hani Madeni’ne uçtuğu zaman Tara da bir deneme yapmak için Moses’le parlamentoya gitti.</p>

  <p class="calibre3">Moses paketleri iç odaya bıraktıktan sonra Tara, Tricia’nın önünde adamı savdı. “Arabaya çok sonra ihtiyacım olacak. Stephen. Öğle yemeğini babamla yiyeceğim.” Moses dışarı çıkarken de Tricia’ya döndü. “Birkaç mektup yazmam gerekiyor. Kocamın bürosunu kullanacağım. Lütfen beni rahatsız etmelerini engelle.”</p>

  <p class="calibre3">Tricia durakladı. Şasa’nın masasının ve çekmecelerinin karıştırılmasından hiç hoşlanmadığını biliyordu. Ama Tara’yı engellemesi de imkânsızdı. Kadın içeri girdikten sonra kapıyı sıkıca kilitledi. Artık sekreteri buna da alıştırıyordu.</p>

  <p class="calibre3">Gizli kapı vuruldu, Tara koşup kapıyı açtı, Moses içeri süzüldü. Kapı kapanırken genç kadın heyecanla ona döndü.”İki kapı da kilitli,” diyerek adama sarıldı. “Ah, Moses, çok zaman oldu.” Sık sık beraberdiler, ama pek baş başa kalamıyorlardı. Moses’e iyice sokuldu.</p>

  <p class="calibre3">Moses, “Şimdi olmaz,” diye fısıldadı. “İşimiz var.”</p>

  <p class="calibre3">Tara İstemeye istemeye kollarını adamın boynundan çözdü. Moses usulca perdeleri kapatarak ceketini çıkardı, Şasa’nın masasındaki lambayı yaktı. Sonra dolabın önünde durdu. Üzerindeki bronz heykelciği yazı masasına kaldırarak üst kapağı açtı. Antika dolabın içine, Şasa’nın artık raflara sığmayan kitapları konmuştu. Bu beklenmedik engel Moses’i sinirlendirdi.</p>

  <p class="calibre3">Sonra Tara’ya fısıltıyla, “Bana yardım etmelisin,” dedi. Dolaptaki kitapları çıkarmaya başladılar. Moses kadını uyardı. “Kitapların sırasını bozma. Her şeyi bulduğumuz gibi bırakmalıyız.”</p>

  <p class="calibre3">Kitapları halının üzerine dizdiler. Moses, “Aletleri ver,” diye emretti. Aletler ceketinin cebindeydi.</p>

  <p class="calibre3">Tara aletleri getirdi. “Lütfen gürültü etme,” diyerek ön kapıya koşup dışarıyı dinledi. Tricia daktilo makinesinde yazı yazıyordu. Tara, Moses’in yanına döndü.</p>

  <p class="calibre3">Moses çekmeceleri çıkarmış, gerideki eski görünüşlü vidaları açıyordu. Sonra gizli gözlerden ilki ortaya çıktı. Bunun içinde macuna benzeyen dikdörtgen parçalar vardı. Üzerlerine yarı saydam yağlı kâğıt yapıştırılmış, etiketlere Rusça bir şeyler yazılmıştı. Zararsız gibi gözüken bu şeyler aslında plastik patlayıcıydı. Gizli gözde bunlardan otuz parça vardı. Moses patlayıcıları gözden geçirdikten sonra ilk gözü kapattı. Bu sefer ortadakini gizleyen tahtanın vidalarını söktü.</p>

  <p class="calibre3">Ortadaki gizli gözde de çeşitli patlatıcılar vardı. Patlatıcılar da, Tara, Moses’in anlattıklarını dinlerken birdenbire gerçeği kavradı. O ana kadar yaptıklarını hep soyut bir biçimde düşünmüştü. Ama şimdi karşısında şiddetli ölüm araçları vardı. Bütün bu masum görünüşlü paketler ve kutular uyuyan bir mamba kadar tehlikeliydi.</p>

  <p class="calibre3">Tara, “Moses,” diye fısıldadı. “Kimse ölmeyecek, değil mi? Hiçbir insanın canına kıyılmayacak, demiştin.”</p>

  <p class="calibre3">Bu konuyu tartıştık. Moses’in yüzünde Tara’yı aşağı gördüğünü belirten soğuk bir ifade vardı.</p>

  <p class="calibre3">Kadın utandı. “Beni affet.”</p>

  <p class="calibre3">Moses ona aldırmayarak üçüncü gözü de açtı. Burada otomatik bir tabanca ve şarjörler duruyordu. Silahın etrafındaki pamukları çıkardı ve Tara’ya emretti. “Öbür paketi de getir.”</p>

  <p class="calibre3">Tara onun cebinden aldığı paketi de uzattı. Moses bunu tabancanın yanına yerleştirdi. Paketin içinde ilerde kullanacağı şeyler, ayrıca bisküvi, konserve sebze ve et de vardı.</p>

  <p class="calibre3">Sana daha lezzetli şeyler hazırlamama izin verseydin, Moses.</p>

  <p class="calibre3">Moses, “Bu sıkıntı iki gün sürecek,” dedi. Tara o zaman onun rahatına hiç düşkün olmadığını hatırladı.</p>

  <p class="calibre3">Moses tahtayı yerine taktı. “Tamam… Şimdi kitapları ver.” Bunları bulduğu sırayla dolaba yerleştirdi. Kapağı kapayarak bronz heykelciği de yerine koydu.</p>

  <p class="calibre3">Sonra ayağa kalkıp dikkatle çevresine bakındı. “Saklanacak bir yer bulmalıyım.”</p>

  <p class="calibre3">Tara, “Perdenin arkası,” diye önerdi.</p>

  <p class="calibre3">Moses başını salladı. “Yeni bir fikir değil, ama işe yarar.” İşlemeli brokardan yapılmış büzgülü perdeler yere kadar iniyordu. Moses gizli kapıyı işaret etti. “Oranın anahtarı. Bana lazım olacak.”</p>

  <p class="calibre3">Tara, “Elimden geleni…” diye başladı, ama kapı vurulduğu için sustu. Moses kadının paniğe kapılacağını sanarak onu sakinleştirmek amacıyla kolunu sıktı.</p>

  <p class="calibre3">Tara sakin sakin, “Kimsiniz?” diye seslendi.</p>

  <p class="calibre3">Tricia saygıyla cevap verdi. “Benim, Bayan Courtney. Saat bir. Yemeğe çıkıyorum.”</p>

  <p class="calibre3">Evet, çıkabilirsin, Tricia. Benim biraz daha işim var. Mektuplar tamamlanınca gideceğim. Kapıyı da kilitlerim.</p>

  <p class="calibre3">Dış kapının kapandığını duydular. Moses, Tara’nın kolunu bıraktı. “Gidip kızın çekmecelerini ara. Bakalım onda arka kapının anahtarı var mı?”</p>

  <p class="calibre3">Tara bir iki dakika sonra elinde küçük bir deste anahtarla döndü. Anahtarları kilide sokarak denedi. Bunlardan üçüncüsü kilide uydu. “Tamam. Anahtarın üzerinde seri numarası var.” Numarayı Şasa’nın not defterine yazdı, sonra o sayfayı koparıp aldı. “Anahtarları Tricia’nın çekmecesine koyacağım.”</p>

  <p class="calibre3">Tara tekrar döndüğü zaman Moses ceketini giyiyordu. Ama kadın ön kapıyı yine de kilitledi.</p>

  <p class="calibre3">Şimdi bana binanın planı gerekiyor, Tara. Bunu Tricia’dan alabilirsin.</p>

  <p class="calibre3">Tara, “Peki, ama nasıl?” diye sordu. “Kıza ne bahane uyduracağım?”</p>

  <p class="calibre3">Moses tavandaki avizeyi işaret etti. “Buradaki ışıkları değiştirmek istediğini söyle. ‘Bana bu bölümdeki elektrik tesisatını, kabloları, apliklerin yerlerini gösteren bir plan gerekiyor,’ de.”</p>

  <p class="calibre3">Tara başını salladı. “Evet, bunu yapabilirim.”</p>

  <p class="calibre3">İyi. Şimdilik burada işimiz bitti. Artık gidebiliriz.</p>

  <p class="calibre3">Acele etmemize gerek yok ki, Moses. Tricia ancak bir saat sonra döner.</p>

  <p class="calibre3">Moses başını eğerek ona baktı. Tara’ya bir an erkeğin siyah gözlerinde tiksinti dolu bir ifade belirip kaybolmuş gibi geldi. Ama buna inanmak niyetinde değildi. Adama sokularak yüzünü onun göğsüne gömdü. Moses kendisine sıkıca sarıldığı zaman da yanılmış olduğunu düşündü. Moses’in kendince ona hâlâ âşık olduğuna inandı.</p>

  <p class="calibre3">Her geçen gün yakalanma tehlikesini artırıyordu, ikisi de farkındaydılar bunun.</p>

  <p class="calibre3">Tara, Moses’e sık sık, “Şasa seni tanımasın?” diyordu. “Onunla karşılaşmanızı engellemek gitgide zorlaşıyor. Birkaç gün önce bana yeni şoförümü sordu.”</p>

  <p class="calibre3">İsabella’nın bencilliği yüzünden babasının dikkatini yeni şoföre çektiği anlaşılıyordu. Tara’nın içinden kızını bir güzel dövmek geliyordu. Ama o zaman İsabella şoförün önemli biri olduğunu düşünmeye başlayabilirdi. Bu yüzden Tara kurna hiçbir şey söylemedi.</p>

  <p class="calibre3">Yine bir gün Moses’e ısrarla, “Şasa seni tanıyabilir mi?” diye sordu.</p>

  <p class="calibre3">Moses düşündü. “Onunla uzun yıllar önce karşılaştık. Savaştan önce. Çocuktu o.” Başını salladı. “Uzak bir yerde oldu her şey. Şartlar da çok farklıydı. Bir süre için Şasa’yla dost olduk.” İçini çekti. “Kocanın dava sırasında Gizli Servis’in raporlarını okuduğundan eminim. Ama aranılan ihtilalcinin çocukluk arka daşı olduğunu anlayıp anlamadığını bilmiyorum. Gerekeni elden geldiği kadar çabuk yapmalıyız.” ’</p>

  <p class="calibre3">Tara sıkıntıyla dudağını ısırdı. “Şasa son beş yıl her hafta sonunu kent dışında bir yerde geçiriyordu. Ama şimdi ben onun gitmesini istiyorum, o ise Weltevreden’den bir gün bile ayrılmıyor. Önce şu lanet olasıca polo maçları! Sonra da İngiltere Başbakanı Harold Macmillan ülkeyi ziyaret edecek. Şasa en erken ayın sonunda buradan ayrılacak.”</p>

  <p class="calibre3">Arabada Tara konuşurken Moses’in dikiz aynasındaki kara çehresini inceliyordu.</p>

  <p class="calibre3">Adam usulca, “ikisi de tehlikeli,” diye mırıldandı. “Her şeyi ertelemek de, acele etmek de. En uygun anı seçmeliyiz.”</p>

  <p class="calibre3">Doğru…</p>

  <p class="calibre3">Şu polo maçları. Ne zaman yapılacak?</p>

  <p class="calibre3">İlki cuma günü öğleden sonra.</p>

  <p class="calibre3">Kocan da oynayacak mı?</p>

  <p class="calibre3">Takım daha açıklanmadı, ama onun oynayacağı hemen hemen kesin. Hatta onu kaptan olarak seçebilirler.</p>

  <p class="calibre3">Seçmeseler bile ev sahipliğini kocan yapıyor. Onun için de oyun sahasında olmak zorunda.</p>

  <p class="calibre3">Tara, “Evet,” diye başını salladı.</p>

  <p class="calibre3">Cuma… Böylece bütün hafta sonu çalışabilirim. Moses kararını verdi. “Bu işi o zaman yaparız.”</p>

  <p class="calibre3">Tara bir an çaresizlik duydu. Sanki bataklığa düşmüştü de boğuluyordu. Ama artık kurtuluş yoktu. Her şeyi kabul etmek zorundaydı.</p>

  <p class="calibre3">Moses o sırada arabayı durdurdu. “İşte oradalar. Durakta.” Sesi heyecanından belli belirsiz titriyordu.</p>

  <p class="calibre3">Miriam’la Benjamin duraktaydılar. Tara el sallayınca çocuk koşarak karşıya geçti. Miriam’sa duraktaki otobüse bindi. Taşıt köşeyi dönünceye kadar arka pencereden bir süre onlara baktı.</p>

  <p class="calibre3">Tara, “Ne şahane çocuk, değil mi?” diye bağırdı. Soluğu kesilmiş gibiydi. “Bizim oğlumuz o, Moses! Güzel oğlumuz!”</p>

  <p class="calibre3">Benjamin arabanın ön kapısını açarak Moses’in yanına atladı. Başını kaldırarak babasına mutlulukla gülümsedi. Moses çocuğa bir an sarıldı. Sonra Tara da arkadan uzanarak Benjamin’i öptü. Kalabalık sokakta daha fazlasını yapması imkânsızdı. Çocuk büyürken ilişkileri de gitgide zorlaşıyordu.</p>

  <p class="calibre3">Benjamin hâlâ Miriam Afrika’nın kendi annesi olduğuna inanıyordu. Ama hemen hemen altı yaşındaydı artık. Çok zeki ve hassastı. Tara, Benjamin’in üçü arasında özel bir ilişki olduğunu sezmeye başladığını biliyordu. Çocuğa Tara’yla Moses’in, Afrika’ların aile dostları olduğu söylenmişti, ama herhalde Benjamin bu gizli buluşmaların fazla heyecanlı geçtiğinin de farkındaydı.</p>

  <p class="calibre3">Moses, Tara ve Benjamin deniz kıyısında piknik yaptılar o gün. Çocuk kumsalda deniz kabukları toplarken kadınla adam da onu seyrettiler. Tara çok mutluydu. Bu hali ancak Moses konuşuncaya kadar devam etti.</p>

  <p class="calibre3">İşte biz bu uğurda çabalıyoruz, dedi Moses. “Bu ülkede herkesin onuruyla yaşaması ve mutlu olması için.”</p>

  <p class="calibre3">Tara, “Evet, Moses,” diye fısıldadı.</p>

  <p class="calibre3">“Bu her şeye değer.”</p>

  <p class="calibre3">Tara heyecanla içini çekti. “Ah, evet! Evet!”</p>

  <p class="calibre3">Bunun için de mutsuzluğumuzun nedeninin ortadan kalkması gerekiyor. Moses’in sesi sertleşmişti. “Bunu şimdiye kadar senden sakladım. Ama Verwoerd’un ölmesi şart. O zalim yardımcıları da onunla birlikte ortadan kalkacak. Kader beni Verwoerd’un celladı olarak seçti. Onun yerini alacak aday da benim.”</p>

  <p class="calibre3">Tara bembeyaz kesildi. Şok geçirdiği için bir şey söyleyemedi. Moses kendinden beklenmeyecek, tuhaf bir şefkatle onun elini tuttu. “Bunu sen, ben ve çocuk için yapacağım. Benjamin’in bizimle birlikte özgürlük güneşinde yaşayabilmesi için.”</p>

  <p class="calibre3">Tara konuşmak istediyse de yine sesi çıkmadı. Moses sabırla bekledi. Sonunda, “Moses, bana söz vermiştin,” diyebildi.</p>

  <p class="calibre3">Moses başını salladı. “Hayır. Sen kendi kendini buna inandırdın. Ben de seni düş kırıklığına uğratmanın zamanı olmadığını düşündüm.”</p>

  <p class="calibre3">Ah, Tanrım! Tara durumu sonunda iyice kavrayabilmişti. “Senin boş binayı sembolik bir hareket olarak havaya uçuracağını sanıyordum. Ama sen başından beri…” Cümleyi tamamlayamayarak sustu. Moses de ona yanıldığını söylemedi. “Moses… kocam Şasa. O da Verwoerd’la beraber olacak.”</p>

  <p class="calibre3">Moses, “O senin kocan mı?” diye sordu. “Şasa da onlardan biri değil mi? Düşmanlardan biri?”</p>

  <p class="calibre3">Tara bu sözün doğruluğunu kabul ettiğini belirtmek için başını önüne eğdi. Sonra tekrar telaşlandı. “Babam… o da parlamentoda olacak.”</p>

  <p class="calibre3">Kocan ve baban eski hayatının parçaları. Sen o hayatı geride bıraktın Şimdi ben senin hem baban, hem de koçanım, Tara. Ve bu savaş da senin ye. ni hayatın.</p>

  <p class="calibre3">Kadın yalvardı. “Moses, onları kurtarmamız imkânsız mı?”</p>

  <p class="calibre3">Moses konuşmadı. Tara sorusunun cevabını onun gözlerinden okudu, ¡ki eliyle yüzünü örterek ağlamaya başladı.</p>

  <p class="calibre3">Benjamin kıyıda neşeyle bağırıyor, Moses ifadesiz bir suratla kımıldamadan oturuyordu. Bir süre sonra Tara başını kaldırdı, elinin tersiyle gözyaşlarını sildi.</p>

  <p class="calibre3">Çok üzgünüm, Moses, diye fısıldadı. “Zayıflık ettim. Yalvarırım beni affet. Babam için üzülmüştüm. Ama artık güçlendim. Benden her istediğini yapmaya da hazırım.”</p>

  <p class="calibre3">Tara cuma günü usulca polo sahasından kaçarak Moses’i yine parlamentoya götürdü. Tricia ön odada, masasının başında oturmuş tırnaklarını boyuyordu. Tara içeri girince şaşırdı. Suçlu suçlu kendini temize çıkarmaya çalıştı. “Bay Courtney’in bıraktığı bütün mektupları yazdım. Bugün hiç iş yok. Bu gece gezmeye gideceğim. Onun için… tırnaklarımı…”</p>

  <p class="calibre3">Tara, “Perde için örnekler getirdim,” diye açıkladı. “Yeni lambaları taktığımız zaman perdeleri de değiştirmek istiyorum. Şasa’ya sürpriz yapacağım. Onun için bundan Şasa’ya sakın söz etme.”</p>

  <p class="calibre3">Tabii etmem, Bayan Courtney.</p>

  <p class="calibre3">Yeni renklerle ilgileneceğim. Herhalde altıya kadar burada kalırım. Madem işini bitirdin, neden erken çıkmıyorsun? Telefon ederlerse ben cevap veririm.</p>

  <p class="calibre3">Tricia yarım ağızla itiraz etti. “Ama olur mu?”</p>

  <p class="calibre3">Tara, “Haydi git artık,” diye emretti. “Ben kaleyi savunurum. Güzel bir akşam geçirmeni dilerim. Eğlenmene bak.”</p>

  <p class="calibre3">Çok iyisiniz, Bayan Courtney. Gerçekten.</p>

  <p class="calibre3">Tara, Moses’e bakmadan emir verdi. “Stephen, bu örnekleri al, içerdeki kanepeye bırak.” Tricia masasını telaşla toplayarak kapıya gidinceye kadar bekledi.</p>

  <p class="calibre3">Kız, “Çok iyi bir hafta sonu geçirmenizi dilerim, Bayan Courtney,” dedi. “Çok çok teşekkür ederim.”</p>

  <p class="calibre3">Tara sekreterin arkasından kapıyı kilitleyerek çabucak iç odaya geçti. •Şansımız yardım etti,” diye fısıldadı.</p>

  <p class="calibre3">Moses, “Kızın uzaklaşmasını bekleyelim,” dedi. Kanepede yan yana oturdular.</p>

  <p class="calibre3">Tara’nın mutsuz ve sinirli bir hali vardı. Ama uzun bir süre konuşmadı. Sonra birdenbire, “Moses,” deyiverdi. “Babam… ve Şasa…”</p>

  <p class="calibre3">“Evet?” Moses’in sesi sıkıntılıydı. Tara kararsızca durakladı. Ellerini sinirli sinirli ovuşturuyordu. Adam, “Evet?” diye ısrar etti.</p>

  <p class="calibre3">Tara içini çekti. “Hayır… Sen haklısın. Bunun yapılması gerekiyor. Güçlü olmalıyım.”</p>

  <p class="calibre3">Moses, “Evet, güçlü olmalısın,” diyerek başını salladı. “Haydi artık git. Ben de işimi yapayım.”</p>

  <p class="calibre3">Tara ayağa kalktı. “Moses, lütfen beni öp…” Daha sonra erkeğin kollarından sıyrılarak ekledi. “Şansın açık olsun.” Dışarı çıkarak kapıyı kilitledi. Yüzünden bütün kanı çekilmişti. Başı dönüyor, burnuna felaket kokusu geliyordu.</p>

  <p class="calibre3">Moses pazartesi sabahı şafak zamanı uyandı. Her şey hazırdı artık. Ama büroyu yine de tekrar kontrol etti. Sonra paketlerini toplayarak gizli kapıdan çıktı. Erkekler tuvaletine girip yıkandı, tıraş oldu. Tara yiyecek paketine bir tıraş makinesi ve havlu da koymuştu. Moses şoför ceketiyle kasketini giydi. Tuvaletlerden birine girerek kapıyı kilitledi. Şasa’nın bürosunda beklemesi imkânsızdı. Çünkü Tricia’nın dokuzda geleceğini biliyordu. Parlamento kalabalıklaşmadıkça dikkati çekmeden binadan çıkması da mümkün değildi. Klozetin üzerine oturarak bekledi. Dokuzda koridordan ayak sesleri gelmeye başladı. Tuvalete girip çıkanlar oldu. İçersi boşaldığı zaman Moses eşyalarını toplayarak tuvaletten çıktı.</p>

  <p class="calibre3">Koridor boştu. Merdivene doğru gitti, birden dehşetle donmuş gibi kalakaldı. Merdivenden çıkmış olan iki adam koridorda ona doğru geliyorlardı. Konuşmaya dalmışlardı. Bunlardan biri Şasa’ydı.</p>

  <p class="calibre3">Moses kendini zorlayarak yürüdü. Afrikalının beyaz efendisinin yanında bütün duygularını saklamak için yaptığı gibi sabırlı ve aptalca bir tavır takınmıştı. İki adamın geçmesi için saygıyla yana çekildi. Şasa’nın yüzüne bakmıyordu. Beyazlar Moses’in hizasına geldikleri sırada Bakan, ahbabının anlattıklarına kahkahayla gülmeye başladı.</p>

  <p class="calibre3">İhtiyar budala! diye bağırarak Moses’e bir göz attı. Birdenbire gülmekten vazgeçti, düşünceli bir tavırla kaşlarını çattı. Moses onun duraklayacağım sandı. Ama diğer adam Şasa’ nın kolunu çekiştirdi. “Hikâyenin en ilginç yerine geldik. Kadın adama pantolonunu vermemiş. Ancak…” Şasa’yı çalışma odasına doğru götürdü.</p>

  <p class="calibre3">Moses arkasına bakmadan, adımlarını sıklaştırmadan merdivenden indi ve kapıdan çıktı.</p>

  <p class="calibre3">Steyşın araba parkındaydı. Moses paketlerini arkaya bıraktı, sonra da direksiyona geçti. Tara arka kanepeden eğilerek, “Ah, çok şükür!” dedi. “Seni öyle merak ettim ki.”</p>

  <p class="calibre3">Harold Macmillan ve beraberindekilerin Kap’a gelmeleri büyük bir heyecan yarattı. İngiltere Başbakanı parlamentoda bir konuşma yapacak, onuruna verilecek bir davette de bakanlar ve muhalefet partisinin ileri gelenleriyle” tanışacaktı.</p>

  <p class="calibre3">Tara bu resmi toplantılardan müthiş nefret ediyordu. Ama Şasa ısrar etti. “Anlaşmamızın bir şartı da buydu, yavrum. Ziyafete hem beni, hem de seni çağırdılar. Ve sen beni herkesin önünde rezil etmeyeceğine de söz verdin.”</p>

  <p class="calibre3">Sonunda Tara pırlantalarını bile taktı. Oysa yıllardan beri böyle bir şey yapmamıştı. Şasa onu takdirle övdü. “Biraz süslenmek zahmetine katlandığın zaman gerçekten şahane oluyorsun.”</p>

  <p class="calibre3">Rolls Royce’la Başbakanlık Konuk Evi’ne giderlerken Şasa karısına, “Kaygılı bir halin var,” dedi.</p>

  <p class="calibre3">Kadın çabucak, “Hayır, hayır,” diye cevap verdi. “Yalnızca oda dolusu yabancıya ne bulup söyleyeceğimi düşünüyorum.”</p>

  <p class="calibre3">Aslında kaygısının nedeni başkaydı. Moses ona üç saat önce usulca açıklamıştı. “Tarih ve saat kararlaştırıldı.”</p>

  <p class="calibre3">Tara fısıldamıştı. “Ne zaman?”</p>

  <p class="calibre3">Moses kısaca, “O İngiliz konuşma yaptığı sırada,” demişti. Tara irkilmişti o zaman, iblisçe bir mantıktı bu. Moses konuşmasını sürdürmüştü. “Hepsi..esir tüccarları da, onları koruyan, suç ortaklığı eden İngilizler de ölecekler. Hep birlikte geberecekler. Bu patlama dünyanın her köşesinden duyulacak.”</p>

  <p class="calibre3">Şasa’yla Tara ziyafetten dönerken hiç konuşmadılar. Şasa, Macmillan’ın neler planladığını düşünüyordu. Çünkü İngiltere Başbakanı parlamentoda yapacağı konuşmanın kopyasını kimseye göstermeye yanaşmamıştı.</p>

  <p class="calibre3">Eve yaklaşırlarken Tara, “Macmillan konuşmasını yarın kaçta yapacak?” diye sordu. Sesi sinirli ve titrekti.</p>

  <p class="calibre3">Şasa, “Özel toplantı on birde başlayacak,” dedi.</p>

  <p class="calibre3">Ben de konuşmayı dinlemek istiyorum. Tricia’dan bana bir davetiye bulmasını istedim.</p>

  <p class="calibre3">Ama toplantı o salonda yapılmayacak ki! Macmillan’ın konuşması için yemek salonunu seçtiler. İçeriye dinleyici alacaklarını sanmıyorum… Şasa birdenbire duraklayarak karısına baktı. Tara bembeyaz kesilmişti. “Nen var, Tara?”</p>

  <p class="calibre3">Kadın soluk soluğa, “Yemek salonu mu?” dedi. “Emin misin?” ? “Tabii eminim!… Bir şey mi var, yavrum?”</p>

  <p class="calibre3">Evet… hayır. Bir şey yok. Yalnız midem biraz bulanıyor. O yemek…</p>

  <p class="calibre3">Şasa başını salladı. “Gerçekten çok kötüydü.”</p>

  <p class="calibre3">Tara neredeyse paniğe kapılacaktı. Yemek salonu, diye düşünüyordu. Moses’i uyarmalıyım. Bu işi yarın yapmaması gerektiğini haber vermeliyim ona. Moses’in olaydan sonra kaçması için bütün hazırlıklar yapılmıştı. Ona durumu bildirmeliyim.</p>

  <p class="calibre3">Eve eriştiklerinde Şasa’nın özel uşağı onun koyu kırmızı kadife ceketini giymesine yardım etti. Dönmelerini beklemiş olan diğer hizmetçiler de kakao ve konyak getirdiler. Sonra Şasa onlara çekilebileceklerini söyledi. Tara bu geleneğe her zaman kızmıştı.</p>

  <p class="calibre3">Sütü ben de ısıtabilirdim, Şasa. Başka birinin yardımına gerek olmadan da ceketini giyebilirsin. Bu insanları geç saatlere kadar bekletmek hem zalimce, hem de derebeylik zamanından kalma bir şey.</p>

  <p class="calibre3">Saçmalama, yavrum. Şasa bir kadehe konyak koydu. “Onlar da geleneklere bizim kadar değer veriyorlar. Böylece kendilerini ailenin kopamayacak birer parçası sayıyorlar. Ayrıca sen o mutfağa girmeye kalkarsan aşçıbaşı kriz geçirebilir.” Arkasına yaslandığında yüzünde pek ciddi bir ifade belirdi. “Bir şeyler dönüyor ve bu da benim hiç hoşuma gitmiyor. Artık 1960’ların eşiğindeyiz. Bana Milliyetçi’lerin şansı dönecekmiş gibi geliyor. Hem de yarın?”</p>

  <p class="calibre3">Sonra birdenbire susarak mahcup mahcup gülümsedi. “Özür dilerim. Bildiğin gibi ben pek hayale dalmam.”</p>

  <p class="calibre3">Tara kocasına hiç acımadı. Ona pek çok şey söyleyebilirdi, ama çileden çıkmaktan ve bazı şeyleri açıklamaktan korkuyordu. “Duygularımı, düşüncelerimi biliyorsun. Bunları konuşmamıza bile gerek yok. Artık gidip yatacağım, izninle.”</p>

  <p class="calibre3">Tabii, tabii. Şasa nezaketle ayağa kalktı. “Ben birkaç saat çalışacağım. Yarınki toplantılar için hazırladığım notları tekrar gözden geçirmem gerekiyor.”</p>

  <p class="calibre3">Tara dairesine giderek kapıyı kilitledi. Tuvaletini çıkararak blucinle koyu renk bir kazak giydi. Şasa’nın işine dalması için on beş dakika bekledi, sonra servis merdiveninden aşağıya indi. Verandada sessizce ilerlerken Şasa’nın özel telefonu çalmaya başladı. Tara kocasının sesini duydu.</p>

  <p class="calibre3">Kitty? Kitty Godolphin! Seni küçük cadı! Senin buraya geleceğini bilmeliydim!</p>

  <p class="calibre3">Bu ad Tara’yı şaşırttı, korkunç anıların canlanmasına da neden oldu. Ama yine de dayanamayarak çalışma odasının açık olan camlı kapılarına yaklaştı. Neyse ki, perdeler kapalıydı.</p>

  <p class="calibre3">Şasa, “Kan kokusunu izliyorsun, değil mi?” dedi, kızın verdiği cevaba güldü. “Neredesin? Mount Nelson Oteli’nde mi? Ne yapıyorsun? Yani şimdi, şu anda. Evet, gecenin ikisi olduğunu biliyorum. Ama ‘zaman daima uygundur.’ Bunu bana vaktiyle sen söylemiştin. Oraya yarım saatte varabilirim. Ne yapacaksan, bensiz başlama.” Telefonu kapattı ve kalktı. Tara onun gölgesinin perdeye vurduğunu gördü.</p>

  <p class="calibre3">Hemen koşarak uzaklaştı, ortancaların arkasına gizlendi. Birkaç dakika sonra Şasa yan kapıdan çıkıp garajlara doğru yürüdü, Jaguar’ına binerek uzaklaştı. Tara kocasına karşı müthiş bir öfke duydu. Demek Şasa’nın Kitty denilen o televizyoncuyla da ilişkisi vardı? Oğlu Sean kendisi gibi davranıyor diye kızıyordu bir de! “Ah, Tanrım! Ondan öyle nefret ediyorum ki! Ne vicdanı var, ne de merhameti. Ölmeyi hak ediyor.” Bu sözleri yüksek sesle söylemişti. Telaşla eliyle ağzını kapattı. Böyle söylememeliydim! Ama doğru! Ölmeyi hak etti o. Ben de özgür olmayı. Moses’e oğluma gitmeye hakkım var. Ortancaların arasından kalktı. Hızla yürüyerek hizmetkârların kaldıkları kulübelere doğru gitti.</p>

  <p class="calibre3">Moses’in kulübesine doğru yaklaşarak usulca cama vurdu. Adamın uykusu yaban kedisi kadar hafifti.</p>

  <p class="calibre3">Tara, “Benim,” diye fısıldadı.</p>

  <p class="calibre3">Moses, “Bekle,” dedi. “Kapıyı açayım.” Bir dakika sonra kapıda belirdi. Beyaz bir şort dışında hiçbir şey giymemişti. Vücudu ay ışığında ıslak katran gibi parlıyordu. “Buraya gelmekle delilik ettin.” Kadını kolundan yakalayarak içeri çekti. “Her şeyi tehlikeye atıyorsun.”</p>

  <p class="calibre3">Moses, lütfen beni dinle. Sana haber vermem gerekiyordu. Bu işi yarın yapamazsın.</p>

  <p class="calibre3">Moses onu çok aşağı gördüğünü belirten bir tavırla süzdü. “Sen hiçbir zaman ihtilalin gerçek bir kızı olmadın.”</p>

  <p class="calibre3">Hayır, hayır, ihtilale sadığım. Ve seni de her şeyi yapacak kadar seviyorum. Ama onlar planı değiştirdiler. Patlayıcıları yerleştirdiğin salonu kullanmayacaklar. Parlamentodaki yemek salonunda toplanacaklar.</p>

  <p class="calibre3">Moses kadına bir süre daha baktı. Sonra dolaptan şoför üniformasını alarak giyinmeye başladı.</p>

  <p class="calibre3">Tara, “Ne yapacaksın?” diye sordu.</p>

  <p class="calibre3">“Diğerlerini uyarmam gerekiyor. Onlar da tehlikedeler.”</p>

  <p class="calibre3">Tara, “Kimleri?” diye bağırdı. “Bu işe başkalarının da karıştığından haberim yoktu.”</p>

  <p class="calibre3">Moses sert bir sesle, “Sana bilmen gereken söylendi,” dedi. “Arabanı alacağım. Bir tehlike yok ya?”</p>

  <p class="calibre3">Yok. Şasa burada değil. Bir yere gitti. Ben de seninle gelebilir miyim?</p>

  <p class="calibre3">Moses, “Sen çıldırdın mı?” diye homurdandı. “Polis gecenin bu saatinde bir zenci erkeği beyaz bir kadınla görürse…” Cümlesini tamamlamadı. “Eve git ve telefon et. İşte numara. Karşına bir kadın çıkacak. Ona yalnızca, ‘Pars geliyor,’ diyeceksin. ‘Yarım saat sonra orada olacak.’ Hepsi bu kadar. Ondan sonra telefonu kaparsın.”</p>

  <p class="calibre3">Moses yarım saat sonra Vortex Kulübü‘nün arka odalarından birine giriyordu. İçerdeki yuvarlak kumar masasının başında bir tek adam oturmaktaydı. Yüzü soluk, amansız bakışlı kara gözleri ise katran kuyularından farksızdı.</p>

  <p class="calibre3">Joe Cicero, “Şu ara toplantı yapılmasını istemekle çılgınlık ettin,” dedi. “Ama tabii önemli bir neden varsa o başka. Bütün hazırlıklar yapıldı. Konuşulacak bir şey kalmadı artık.”</p>

  <p class="calibre3">“Çok önemli bir neden var.” Moses ajanın karşısına oturdu. Joe Cicero’nun anlattıklarını ifadesiz bir yüzle dinledi. Moses’in sözleri sona erdiğinde alnına düşen cansız saçlarını geriye itti. Moses adamın kaygılandığı zaman böyle yaptığını öğrenmişti. Joe, “Kaçış planından vazgeçip, bunu daha sonra tekrar uygulayamayız,” dedi. “Bu işleri ayarlamak zaman alır. Uçak hazır bekliyor.”</p>

  <p class="calibre3">Moses sordu. “Uçak randevu yerinde ne kadar zaman bekleyebilir?”</p>

  <p class="calibre3">Joe, “En fazla bir hafta,” diye cevap verdi.</p>

  <p class="calibre3">Moses, “Bir hafta yeterli olmalı,” dedi. “Tehlike her geçen saat daha da artıyor. Verwoerd’un ilk fırsatta toplantı yapacağından emin olabiliriz. Ben de o zaman harekete geçerim.”</p>

  <p class="calibre3">Moses, Vortex Kulübü‘nden çıkarak steyşına bindiği sırada saat dört olmuştu.</p>

  <p class="calibre3">Şasa, Kitty’nin yanından ayrıldığı zaman da saat dörde geliyordu. Kız Şasa’nın onu tanıdığı yıllar boyunca pek değişmemişti. Vücudu biraz gelişmiş, göğüsleri de irileşmişti. Ama yine eskisi gibi inceydi. Şasa, Jaguar’a binerken, bunca yıl hiçbir şey yapmadan ona ilgi duymamı sağladı, diye düşünüyordu. Tara dışında bunu hiçbir kadın başaramadı. Kitty’nin yanındayken kendimi çok iyi hissetmem çok garip. Acaba o küçük köpeğe hâlâ âşık mıyım?</p>

  <p class="calibre3">Şasa arabayı hızla sürerek Roland Sokağı‘na çıktı. Bu saatte sokaklar bomboştu. Köşeye vardığı sırada başka bir taşıt yan sokaktan süratle çıkarak döndü. Deniz yeşili bir arabaydı. Şasa numarasına bakmadan Tara’nın arabasını tanıdı. Direksiyonda da karısının yeni şoförü vardı. Şasa yine kendi kendine, bu adamla daha önce de karşılaştım, dedi. Onu bir yerden tanıyorum. Şoförün arabayı bildiği gibi kullanmaya hakkı yoktu. Arabanın hızla uzaklaşmasından zencinin de Şasa’yı gördüğü anlaşılıyordu. Şasa bir an şoförün peşine takılmayı düşündü. Ama keyfi yerindeydi. Neşesinin kaçmasını da istemiyordu. O şoföre dersini daha sonra vereceğim, diye karar verdi. Ama onu ne bağışlayacak, ne de unutacaktı.</p>

  <p class="calibre3">Şasa ertesi sabah kahvaltı sofrasına otururken hâlâ keyifliydi. Garry’yle bir süre işten söz etti. Tam evden ayrılacağı sırada küçük oğlu Michael onu durdurdu.</p>

  <p class="calibre3">Sizinle biraz konuşabilir miyim, baba?</p>

  <p class="calibre3">Şasa saatine bir göz attı. “Mickey, Harold Macmillan saat on birde bir konuşma yapacak…”</p>

  <p class="calibre3">“Biliyorum, baba, ama söyleyeceklerim uzun sürmeyecek. Lütfen, efendim.”</p>

  <p class="calibre3">Michael’ın ona, ‘Efendim’ demesi durumun ciddi olduğunu gösteriyordu. Şasa istemeye istemeye, “Pekâlâ,” dedi. “Sana on dakikamı vereceğim.”</p>

  <p class="calibre3">Baba oğul silah odasına gittiler.</p>

  <p class="calibre3">Michael soluk soluğa, “Baba,” diye başladı. “İşe girdim.” i “İşe mi? Biliyorum. Mail için haber topluyorsun.” ! “Hayır, efendim. Sözünü ettiğim daimi bir iş. Mail’in Yazı İşleri Müdürü‘yle konuştum. Bana stajyer muhabir olmamı teklif etti. Gelecek ayın birinde işe başlayacağım.”</p>

  <p class="calibre3">Şasa’nın kaşları çatıldı. “Kahretsin! Ciddi olamazsın, Mickey! Eğitim ne olacak? Üniversitede daha iki yıl okuman gerekiyor.”</p>

  <p class="calibre3">Çok ciddiyim, efendim. Öğrenimimi gazetede tamamlayacağım.</p>

  <p class="calibre3">Hayır. Şasa sesini yükseltti. “Hayır, sana izin vermiyorum. Üniversiteden mezun olmalısın.”</p>

  <p class="calibre3">Çok üzgünüm, efendim, ama kararımı verdim. Michael’in rengi uçmuştu. Delikanlı titriyordu. Ama yüzündeki o inatçı ifade Şasa’yı oğlunun sözlerinden daha fazla öfkelendirdi.</p>

  <p class="calibre3">Kuralları biliyorsun, dedi. “Bunları hepinize de açıkladım, istediklerimi yaparsan, sana sonsuza dek yardım ederim. Ama kendi yolunu seçersen o zaman yalnız kalırsın.” Derin bir soluk aldı. “Sean gibi!” Büyük oğlunu hâlâ çok özlüyordu.</p>

  <p class="calibre3">Michael başını salladı. “Evet, efendim. Kuralları biliyorum. Ama bunu yapmak zorundayım. Bundan başka istediğim hiçbir şey yok. Size karşı çıkmak istemiyorum, baba, ama gazeteci olacağım.”</p>

  <p class="calibre3">Bu annenin işi. Şasa’nın sesi soğuktu. “Seni o kışkırttı.”</p>

  <p class="calibre3">Michael mahcup bir tavırla ona baktı. “Annem bu konuyu biliyor. Ama ben yalnız başıma karar verdim, efendim.”</p>

  <p class="calibre3">Desteğimden vazgeçmek zorunda kalacağını biliyorsun, değil mi? Bu evden ayrılır ayrılmaz artık benden bir peni bile alamayacaksın. Stajyer aylığı neyse, onunla geçineceksin. i “Anlıyorum, efendim.”</p>

  <p class="calibre3">Şasa, “Pekâlâ, Michael,” dedi. “Haydi bakalım.”</p>

  <p class="calibre3">Delikanlı sersemledi. “Hepsi bu kadar mı, efendim?”</p>

  <p class="calibre3">Evet. Tabii bir açıklama daha yapacaksan o başka.</p>

  <p class="calibre3">Yok, efendim. Michael’ın omuzları düştü. “Yalnız, sizi çok sevdiğimi söylemek istiyorum, baba. Benim için bütün yaptıklarınızı da takdir ediyorum.”</p>

  <p class="calibre3">Şasa, “Bu takdirini pek acayip bir biçimde gösteriyorsun,” diye söylenerek odadan çıktı.</p>

  <p class="calibre3">Şasa, Michael’ın sadakatsizliği yüzünden duyduğu öfkeyi Jaguar’ıyla kente yaklaşırken ancak yenebildi. Birdenbire bir gazete sahibi olmayı düşündü. Bu işte fazla kazanç yok. Ama bir de gücü düşün. İnsanların kafalarını etkileyebiliyorsun!</p>

  <p class="calibre3">Tricia bürosunda kaygıyla onu bekliyordu. “Ah, Bay Courtney, herkes sizi arıyor. Başbakanın sekreteri bir mesaj bıraktı.” Kız elindeki deftere bakarak Şasa’yı arayanların adlarını okumaya başladı.</p>

  <p class="calibre3">Şasa, “Önce başbakanın sekreterini bul,” dedi. Odasına girerek telefonun başına geçti. Başbakanın sekreterinin sorularını cevapladığı sırada gözü sümenin üzerine düşmüş olan beyaz sıva parçalarına ilişti. Alıcıyı yerine bırakırken başını kaldırıp tavana baktı. Tam tepesinde küçük bir delik vardı. Etrafında da ince çatlaklar belirmişti. Kaşları çatılan Şasa hemen Tircia’yı çağırdı.</p>

  <p class="calibre3">Tavanı işaret ederek, “Bu nedir?” dedi.</p>

  <p class="calibre3">Kız bir süre şaşkın şaşkın deliğe baktı, sonra birdenbire rahatladı. “Ah, ne olduğunu biliyorum. Ama bunu size açıklamamam gerekiyor.”</p>

  <p class="calibre3">Şasa emretti. “Haydi, söyle, kızım.”</p>

  <p class="calibre3">Bayan Courtney büronuzda değişiklik yapıyor. Bu size sürpriz olacak. Herhalde bakım bölümünden bu işi yapmalarını istedi.</p>

  <p class="calibre3">Kahretsin! Şasa rahatını kaçıran sürprizlerden hiç hoşlanmazdı. Bürosunun durumundan memnundu. Başkalarının, özellikle avantgarde zevkli Tara’nın her şeyi altüst etmesini istemiyordu.</p>

  <p class="calibre3">Tricia saf saf ekledi. “Karınız perdeleri değiştirmeyi de planlıyor.” Aslında Tara Courtney’den hiç hoşlanmazdı. Tricia’ya göre Tara samimi olmayan, fazla kurnaz ve yüzeysel bir kadındı, üstelik Tricia, Şasa’ya âşıktı. “Bayan Courtney lambaları da değiştirecek sanırım.”</p>

  <p class="calibre3">Şasa masasından fırlayarak perdelere dokundu. Centaine’le belki yüz kumaş incelemiş, sonunda bunları seçmişlerdi. Sekreterinin önünde öfkesini tutmakta zorluk çekiyordu. “Bakım bölümünü ara, Odendaal’ın kendisiyle konuş. Ona neler olduğunu öğrenmek istediğimi söyle. Adamlarının pek dikkatsizce çalıştıklarını da anlat. Masam sıva içinde.”</p>

  <p class="calibre3">Tricia, “Hemen yaparım,” diye söz verdi. “On bire on var, Bay Courtney. Geç kalmak istemezsiniz sanırım.”</p>

  <p class="calibre3">Macmillan’ın yaptığı konuşma parlamentodaki İngiliz asıllı üyeler için ağır bir darbe oldu. İngiltere Başbakanı sonunda, “Güney Afrika’yı desteklemeyi ve teşvik etmeyi çok isterdik,” dedi. “Ama açıkçası, siyasetiniz bunu imkânsız kılıyor. Çünkü biz özgür insanların siyasi kaderleri konusunda çok farklı görüşlere sahibiz.”</p>

  <p class="calibre3">Macmillan artık yollarının ayrıldığını açıklıyordu. Şasa çok sarsıldı. Ayağa fırlayarak, “Biz de İngiliziz,” diye bağırmak istedi. “Bize bunu yapamazsınız!” Yalvarırcasına çevresine baktı. Blaine’in ve diğer ingiliz üyelerin yüzlerinde de aynı acı vardı.</p>

  <p class="calibre3">Blaine Malcolmess toplantıdan sonra Şasa’ya, “Neden bu kadar şaşırdık?” dedi. “İngiltere uğruna iki savaşa girdik diye onun bizi reddetmeyeceğine niçin inandık?” Başını salladı. “Hayır, kervan ilerliyor. Biz de aynı şeyi yapmalıyız. Bundan sonra yapayalnız olduğumuzu da unutmamalıyız.”</p>

  <p class="calibre3">Şasa, “Macmillan’ın konuşması aslında Verwoerd için büyük bir kazanç oldu,” diye cevap verdi. “Artık gidebileceğimiz bir tek yol var. Köprüyü arkamızdan havaya uçurdular. Gerilememiz imkânsız. Verwoerd’u desteklememiz gerekiyor. Bu sözüme kulak ver! Yıl sona ermeden Güney Afrika bir cumhuriyet olacak. Ondan sonrasını ise… Tanrı bilir. Ya da iblis!”</p>

  <p class="calibre3">Tara usulca, “Bazen Tanrı ve kader bizim önemsiz işlerimizle ilgileniyor,” diye mırıldandı. “Küçük bir ayrıntı her şeyi değiştirdi. Eğer yemek salonunu seçmemiş olsalardı, bize bir umut mesajı getirmiş olan adamı havaya uçuracaktık.”</p>

  <p class="calibre3">Moses arabanın dikiz aynasından kadına baktı. “Sizin Hıristiyan Tanrı‘nı2|n bir kerecik bizim tarafımızı tuttuğu anlaşılıyor. Zaman çok uygun. Britanya Hükümeti haklarımızı tanıyor. Basın ve halk da onu destekliyor. Söz verilen özgürlük uğruna ilk darbeyi indireceğiz.”</p>

  <p class="calibre3">Korkuyorum, Moses. Senin için. Hepimiz için.</p>

  <p class="calibre3">Moses, “Korku zamanı geçti,” dedi. “Artık cesaret ve azim zamanı geldi. Üç yüz yıl yorgun bir teslimiyetle baskıya boyun eğdik. Ama bu İngiliz artık bize geleceği gösterdi. Bize umut verdi. Bugün Afrika’nın karanlık ve ıstırap dolu tarihinin en’kötü adamını öldüreceğiz. Verwoerd ortadan kalktıktan sonra gelecek de bizim olacak.”</p>

  <p class="calibre3">Bu sözler Tara’yı heyecanlandırdı. Ama yine de korkuyor ve üzülüyordu. “Onunla birlikte pek çok kimse ölecek,” diye fısıldadı. “Babam da. Onu kutlamanın yolu yok mu, Moses?”</p>

  <p class="calibre3">Tara onun dikiz aynasından kendisini aşağılarcasına süzdüğünü gördü. Başını önüne eğerek, “Çok üzgünüm,” dedi. “Güçlü olacağım.” Ama kafası çalışıp duruyordu. O kader anında babasını salondan çıkarmanın bir yolu olmalıydı. Çok güçlü bir neden bulması şarttı. Babası muhalefet başkanıydı. Verwoerd’un konuşmasını dinlemek zorundaydı.</p>

  <p class="calibre3">Moses sesiyle daldığı düşüncelerden uyandı. “Görevlerini unutma.”</p>

  <p class="calibre3">Hayır… Unutmam…</p>

  <p class="calibre3">Ben de gerekeni yapacağım. Patlamadan sonra müthiş bir panik çıkacak. Kargaşa bir müddet sürecek. Biz de o sırada rahatlıkla aşağıya inerek binadan çıkacağız. Diğer sağ kalan kimselerle birlikte.</p>

  <p class="calibre3">Tara yalvardı. “Ben de seninle birlikte ülkeden kaçamaz mıyım, Moses?”</p>

  <p class="calibre3">Hayır, Moses kesin bir tavırla başını salladı. “Hızla uzaklaşmam gerekiyor. Sen bizi engeller, hepimizi de tehlikeye atarsın. Burada daha güvende olursun. Zaten kısa bir süre için ayrılacağız. Ayaklanma olacak ve halkım yönetimi eline geçirecek. Yurda o zaman döneceğim. Senin de yanımda şerefli bir yerin olacak.” Moses öfkeyle, bu sözlerime saf saf inanması olacak gibi değil, diye düşündü. Gizli polisin onu alıp götüreceğini ancak aşk yüzünden aptallaşmış bir kadın düşünemez. Tara’yı gaddarca sorguya çekecekler. Ama bu önemli değil. Tara’yı yargılayıp asmaları da önemli değil. Kocası ölmüş olacak. Tara da artık işimize yaramayacak.”</p>

  <p class="calibre3">Tara yalvardı. “Bana söz ver, Moses.”</p>

  <p class="calibre3">Moses’in kalın sesi kadının içini rahatlattı. “Senden istediğim her şeyi başarıyla yaptın. Zamanı gelir gelmez sen ve oğlun yanımda yer alacaksınız. Sana söz veriyorum.”</p>

  <p class="calibre3">Tara, “Ah, Moses, seni seviyorum,” diye fısıldadı. “Seni daima seveceğim ”</p>

  <p class="calibre3">Tricia iç telefona, “On dakika kaldı, Bay Courtney,” dedi. “Herhalde başbakanın konuşmasını kaçırmak istemezsiniz.”</p>

  <p class="calibre3">“Teşekkür ederim, Tricia.”</p>

  <p class="calibre3">“Ah, aklıma gelmişken. Odendaal’la konuştum.”</p>

  <p class="calibre3">“Onu iyice azarlamışsındır umarım. Ne dedi?”</p>

  <p class="calibre3">Büronuzda hiçbir çalışma yapmadıklarını söyledi. Karınız ya da bir başkası tavana yeni elektrik kabloları çekilmesini de istememiş?</p>

  <p class="calibre3">Şasa başını kaldırarak tavandaki deliğe baktı. “İşte bu çok garip. Birinin burda bir şeyler yaptığı kesin. Odendaal’ın haberi olmadığına göre, bu kimin işi dersin? Bu konuda bir fikrin var mı, Tricia?”</p>

  <p class="calibre3">“Hayır, Bay Courtney?”</p>

  <p class="calibre3">Şasa ısrar etti. “Buraya kimse girmedi mi?”</p>

  <p class="calibre3">Karınız ve şoförü dışında kimse girmedi.</p>

  <p class="calibre3">Pekâlâ. Teşekkür ederim, Tricia. Şasa ayağa kalkarak ceketini giydi. Masasının yukarsındaki deliğe baktı, sonra da kitaplığın kenarından uzanıp ansiklopedilerin gerisinde gözden kaybolan teli bakışlarıyla izledi. Bir yandan da Tara’nın yeni şoförünü düşünüyordu. Kahretsin! O adamı daha önce nerede gördüm? Tavana son bir defa göz atarak bürosundan çıktı.</p>

  <p class="calibre3">Salona girerken kafası hâlâ bu esrarlı olayla meşguldü. Tam Verwoerd konuşmasını yapmak üzere kürsüye geldiği sırada Şasa ansızın irkildi. Tara’nın yeni şoförünü nerede ve ne zaman gördüğünü hatırlamıştı birdenbire. Yüksek sesle, “Moses Gama?” dedi. Ama alkışlar sesini boğdu.</p>

  <p class="calibre3">Tara kapıcıya neşeyle gülümsedi. Bu kendisini de şaşırttı. Merdivenden çıkarken salondan gelen alkışları duydu. Kucağında paketler olan Moses onu saygıyla biraz geriden izliyordu. Tara, Şasa’nın dairesinin kapısını vurdu, sonra da cevap beklemeden içeri girdi. Tricia masasından kalktı.</p>

  <p class="calibre3">Ah, günaydın, Bayan Courtney, başbakanın konuşmasına geç kalacaksınız. Acele etseniz iyi olur.</p>

  <p class="calibre3">Stephen, sen o paketleri bırakıver. Moses kapıyı kaparken Tara da Tricia’nın önünde durdu.</p>

  <p class="calibre3">Ah, aklıma gelmişken… biri kocanızın odasında, tavana delik delmiş, Tricia sanki onları Şasa’nın bürosuna götürmek istiyormuş gibi masasının arkasından çıktı. “Bu konuda bilginiz olup olmadığını düşündük…”</p>

  <p class="calibre3">Moses paketleri bir iskemleye bıraktı, bir kolunu sekreterin boynuna dolarken diğer eliyle de kızın ağzını kapattı. Tricia’nın gözleri geçirdiği şok yüzünden irileşti.</p>

  <p class="calibre3">Moses, Tara’ya usulca, “Üst pakette ip ve tıkaç var,” dedi. “Onları getir?”</p>

  <p class="calibre3">Tara felce uğramış gibi duruyordu. “Bana böyle yapacağından hiç söz etmedin.”</p>

  <p class="calibre3">Onları getir. Moses’in sesi alçaktı, ama sabırsızlık doluydu. Tara bu emre uymak için atıldı.</p>

  <p class="calibre3">Moses, “Kızın ellerini arkasından bağla,” diye emretti. Tara titreyen elleriyle bunu yaparken, kendisi de Tricia’nın ağzına katlı, temiz beyaz bir bez soktu. Kadın, “Sen burada bekle,” dedi. “Belki biri gelir.” Sekreteri Şasa’nın odasına sokarak yazı masasının gerisine yüzükoyun yatırdı. Çabucak Tara’nın bağladığı ipleri kontrol etti. Düğümler beceriksizce atılmıştı. Gevşekti. Moses ipleri sıkıştırdı. Tricia’nın ayak bileklerini bağlamayı da unutmadı. Sonra, “Buraya gel,” diye seslendi.</p>

  <p class="calibre3">Tara odaya dalarak telaşla, “MMoses…” diye kekeledi. “Ona zarar vermedin ya?”</p>

  <p class="calibre3">Moses, “Kendini topla,” diye homurdandı. “Önemli bir işimiz var, sen korkuya kapılmış bir çocuk gibi davranıyorsun?”</p>

  <p class="calibre3">Kadın gözlerini yumarak yumruklarını sıktı. Derin bir soluk aldı. “Affedersin…” Gözlerini açtı. “Bunu yapman gerektiğini anlıyorum. Düşünemedim. Şimdi daha iyiyim.”</p>

  <p class="calibre3">Moses uzanarak ansiklopedilerin arkasındaki tel kangalını aldı. “İyi. Haydi, gidip dinleyicilerin arasında yerini al. Verwoerd konuşmasına başladıktan sonra beş dakika bekle. Ondan sonra buraya dön. Sakın koşma. Hatta hızlı bile yürüme. Her şeyi sakin sakin yap.”</p>

  <p class="calibre3">Anlıyorum. Tara aynaya giderek saçlarını çabucak taradı, dudak boyasını tazeledi, sonra da duraklayarak Moses’e baktı.</p>

  <p class="calibre3">Ne bekliyorsun? diye sordu Moses. “Haydi, git, kadın. Görevini yap.”</p>

  <p class="calibre3">Peki, Moses. Kadın kapıya doğru gitti.</p>

  <p class="calibre3">Moses emretti, “iki kapıyı da arkadan kilitle.”</p>

  <p class="calibre3">Tara, “Peki, Moses,” diye fısıldadı.</p>

  <p class="calibre3">Tara merdivenin başında durdu. Çantasından not defterini ve altın kalemini çıkardı. Defteri trabzana dayayarak telaşla yazmaya başladı.</p>

  <p class="calibre3">“Babacığım, Centaine bir araba kazasında ciddi biçimde yaralandı. Seni istiyor.</p>

  <p class="calibre3">Lütfen hemen gel.</p>

  <p class="calibre3">Tara.”</p>

  <p class="calibre3">Sayfayı kopararak katladı, üzerine babasının adını yazdı. Merdivenden inerek salonun kapısı önünde bekleyen üniformalı habercilerden birine doğru gitti. “Bu pusulayı hemen Albay Malcolmess’e götürün.”</p>

  <p class="calibre3">Delikanlı, “Şu anda salona giremem,” diye itiraz etti. “Dr. Verwoerd konuşuyor.”</p>

  <p class="calibre3">Ama Tara kâğıdı onun eline sıkıştırdı. Yalvarırcasına, “Lütfen,” dedi. Ne kadar sarsılmış olduğu belliydi. “Karısı ölmek üzere. Lütfen… lütfen.”</p>

  <p class="calibre3">Elimden geleni yaparım.</p>

  <p class="calibre3">Tara döndü, koşarak tekrar merdivenden çıktı. Dinleyici locası kalabalıktı. Biri de Tara’nın yerine oturmuştu. Kadın öne doğru ilerleyerek aşağıya baktı. Dr. Verwoerd kürsüdeydi. Afrikaner dilinde bir konuşma yapıyordu. “Artık sorun kısaca şu: Beyazlar Afrika’da yaşayacaklar mı, yoksa ölecekler mi?” Bütün üyeler gözlerini başbakana dikmiş, onu dikkatle dinlemekteydiler.</p>

  <p class="calibre3">Haberci Blaine’in omzuna dokundu. Adam dönmeden pusulayı aldı, delikanlıya başıyla selam verdi. Sonra yine dikkatle Verwoerd’u dinlemesini sürdürdü.</p>

  <p class="calibre3">Tara, “Pusulayı oku, baba,” diye fısıldadı. “Lütfen oku onu.”</p>

  <p class="calibre3">Verwoerd’un sözleri salonda bir tek Şasa’yı ipnotize edememişti. Kafası karmakarışıktı. Moses Gama! Bu ismi bir başkası izledi. Tara! Gama’yı şoför olarak o tuttu. Onun kim olduğunu bilmemesi imkânsız. Karım sözde solcularla bütün ilişkisini kesmişti. Artık bunun bir oyun olduğu anlaşılıyor. Tara hiç değişmedi. Moses Gama denilen bu adam, karımın da daha önceki o züppe dostlarından çok daha tehlikeli. Şasa başını kaldırarak dinleyici locasına baktı. Tara nerede? Büromda olmalı… Moses Gama da büroma girmiş. Bunu Tricia söyledi. Adamı ben de koridorda gördüm. Biri odamın tavanını deldi ve elektrik hatları çekti… Moses Gama, Tara’nın yardımıyla yaptı bu işi. Şasa birdenbire inledi. O antika dolap… O dolabı büroma Tara getirdi. Bir ‘tahta at’ gibi.</p>

  <p class="calibre3">İyice kaygılanan Şasa dinleyicilere doğru döndü, bu sefer Tara’yı gördü. Karısı gözlerini Blaine Malcolmess’e dikmişti. Şasa habercinin kayınpederinin yanına geldiğini ve ona bir pusula verdiğini fark etti. Tekrar Tara’ya bir göz attı. Karısı hâlâ ısrarla babasına bakıyordu. Yüzünde kaygı ve korku vardı. Sonra Tara birdenbire rahatladı. Blaine pusulayı açmış, okuyordu. Birden ayağa fırlayarak ana kapıya doğru gitti.</p>

  <p class="calibre3">Tara babasını çağırtmıştı. Bu kadarı belliydi. Şasa karısının amacını anlayabilmek için ona baktı. Bir an göz göze geldiler. Tara’nın yüzündeki rahat ifadenin yerini çılgınca bir suçluluk ve dehşet aldı. Dönerek kaçarcasına uzaklaştı.</p>

  <p class="calibre3">Şasa uzun bir saniye boyunca karısının arkasından baktı. Tara bir yolunu bulup babasını salondan çıkardı. Demek ki korkunç bir şey olmaz üzere. Moses Gama ve Tara! Bir tehlike var. Ölüm tehlikesi. Ve Tara babasını kurtarmaya çalışıyor. Tehlike çok yakın. Odamdaki teller. Dolap. Blaine ve Tara ve Moses Gama…</p>

  <p class="calibre3">Şasa yerinden fırlayarak kapıya koştu. Verwoerd’un duraklayarak kaşlarını çatmasına da aldırmadı.</p>

  <p class="calibre3">Dışarda Blaine telaş içinde kapıcıyla konuşuyordu. Şasa’yı görünce, “Çok şükür,” diyerek damadına doğru koştu.</p>

  <p class="calibre3">Şasa dönerek merdivenin yukarsına bir göz attı. Tara orada durmuş, kendisine bakıyordu. Yüzü bembeyaz kesilmişti. Dehşet içindeydi. Şasa, “Tara!” diye seslenerek merdivene doğru gitti. Ama karısı döndü, koridora dalarak gözden kayboldu. Şasa hızla merdivenden çıkmaya başladı. Basamakları ikişer üçer atlıyordu.</p>

  <p class="calibre3">Blaine arkasından bağırdı. “Ne oluyor, Şasa?” Ama Şasa cevap vermedi.</p>

  <p class="calibre3">Üst kata vardığı zaman Tara’yı gördü. Koridorun ortasındaydı. Şasa bağırmak için zaman kaybetmedi. Karısının peşinden koşmaya başladı. Tara da koşuyordu. Omzunun üzerinden baktı bir ara. Şasa’nın kendisine yetişmek üzere olduğunu görünce, “Moses!” diye haykırdı. “Dikkatli ol, Moses!”</p>

  <p class="calibre3">Ama boş yere çabalıyordu. Şasa’nın odasının lambrili duvarları çok kalındı. Ses geçirmiyordu. Tara’nın sesinin ona ulaşması imkânsızdı. Karısının çığlığı ancak Şasa’ya kuşkulanmakta haklı olduğunu kanıtlamıştı.</p>

  <p class="calibre3">Tara, Şasa’nın sandığı gibi dairenin ön kapısına gideceği yerde birdenbire yana saptı. Şasa’nın uzattığı kolunun altından geçti. Adam da dönmeye çalıştı, ama dengesini kaybetti, alnını duvara vurdu. Derisi yarıldı. Kanlar yanağından akmaya başladı. Şasa iyice sersemlemişti. Yine de ayakta kalmayı başardı. Blaine onu izlemekteydi.</p>

  <p class="calibre3">Adam, “Kahretsin!” diye kükredi. “Ne oluyor, Şasa?”</p>

  <p class="calibre3">Şasa döndü, Tara’nın gizli kapının önünde olduğunu gördü. Elinde bir anahtar vardı, ama parmakları çok titrediği için bir türlü kilide sokamıyordu. Şasa ona doğru atıldı. Kadın elinden anahtarı düşürdü. Yumruklarını sıkarak kapıya vurmaya başladı.</p>

  <p class="calibre3">Moses! diye bağırıyordu. “Moses!”</p>

  <p class="calibre3">Şasa karısının yanına vardığı sırada gizli kapı içerden açıldı, Moses Gama eşikte belirdi. İki adam Tara’nın başı üzerinden birbirlerine baktılar.</p>

  <p class="calibre3">Sonra Tara zenciye sarılarak, “Moses, seni uyarmaya çalıştım!” diye haykırdı.</p>

  <p class="calibre3">Aynı anda Şasa’nın gözü içeriye kaydı. Gördüğü o teller bir tür elektrikli aygıta bağlanmıştı. Şasa bunun bir detonatör olduğunu hemen anladı. Aletin yanında bir Rus tabancası duruyordu. Masanın gerisinde, yerde Tricia yatmaktaydı. Kızın ellerini, kollarını bağlamış, ağzını tıkamışlardı.</p>

  <p class="calibre3">Şasa, Moses’in üzerine atılmak istedi. Ama zenci Tara’yı yakaladığı gibi ona doğru fırlattı. İkisi geri geri giderek kapının yanına çarptılar. Moses dönüp yazı masasına doğru koştu. Şasa, Tara’nın elinden kurtulmaya çalıştı. Kadın ona sıkıca sarılmış, inliyordu.</p>

  <p class="calibre3">Hayır! Hayır! Moses bunu yapmalı!</p>

  <p class="calibre3">Şasa karısının elinden kurtularak onu yana itti. Ama Moses elektrikli aygıtın başına geçmişti bile. Bir düğmeye bastı, aygıtın üzerindeki kırmızı lamba yandı.</p>

  <p class="calibre3">Şasa, Moses’e zamanında ulaşamayacağını biliyordu. Eğildi, halının üzerindeki telleri çekti. O zaman aygıt Moses’in elleri arasından fırlayarak yere yuvarlandı.</p>

  <p class="calibre3">Aynı anda ikisi de alete doğru atıldılar. Ama Moses biraz daha çabuk davranmıştı. Elini düğmeye uzattığı anda Şasa ayağını kaldırarak Moses’in başına tekmeyi indirdi. Ayağı zencinin şakağına geldi. Moses geri geri giderek masaya çarptı. O arada verici elinden düştü. Hemen masanın üzerindeki taban caya uzandı. Silahı Şasa’ya doğru çevirirken Şasa yeniden saldırdı. İki eliyle Moses’in bileğini yakaladı. Yere yuvarlanarak silah için boğuşmaya başladılar.</p>

  <p class="calibre3">Tara kendini toplamıştı. Odaya dalarak vericiyi kaptı, çaresiz bir sesle. “Moses,” diye bağırdı. “Ne yapmam gerekiyor?”</p>

  <p class="calibre3">Moses büyük bir çaba harcayarak, “Sarı düğme,” diyebildi. “Sarı düğmeye bas!”</p>

  <p class="calibre3">Aynı anda Blaine Malcolmess koşarak kapıdan girdi. Şasa haykırdı. “Tara’ya engel ol, Blaine. Burayı havaya uçu…” Moses dirseğiyle onun ağzına vurdu.</p>

  <p class="calibre3">Blaine ellerini kızına uzattı. “Onu bana ver, Tara!”</p>

  <p class="calibre3">Bana dokunma, baba! Tara geri geri gitti. Blaine’e bakarken bir taraftan da sarı düğmeyi bulmaya çalışıyordu. “Beni durdurmaya kalkışma, baba!”</p>

  <p class="calibre3">Şasa, “Blaine,” diye inledi. Ama Moses tabancalı elini ondan kurtarmaya çalıştığı için birdenbire sustu. Boğuluyormuş gibi bir ses çıkararak zencinin koluna sarıldı.</p>

  <p class="calibre3">Tabanca patlarken sanki oda aydınlandı. Etrafa barut kokusu yayıldı.</p>

  <p class="calibre3">Kurşun kollarını kızına doğru uzatmış olan Blaine’e gelmişti. Adam darbenin hızıyla döndü, sendeleyerek kitaplığa çarptı. Kanlar beyaz gömleğine yayılmaya başlamıştı. Sonra ağır ağır dizüstü çöktü.</p>

  <p class="calibre3">Baba! Tara vericiyi atarak koştu. Blaine’in yanında diz çöktü.</p>

  <p class="calibre3">Şasa’nın elleri bir an şok yüzünden hafifçe gevşemişti. Moses kurtularak ayağa fırladı. Ama vericiye doğru atılırken Şasa tekrar saldırdı. Zenciyle boğuşurken ayağını kaldırdığı gibi alete bir tekme attı. Önündeki pano çatırdayarak kırıldı. Ama o kırmızı ışık hâlâ yanıyordu.</p>

  <p class="calibre3">Detonatörün böyle zarar görmesi Moses’in çabalarını artırmasına neden oldu. Az kalsın Şasa’nın elinden kurtuluyordu. Olduğu yerde döndü. Ama Şasa bütün gücünü kullandı. Şimdi göğüs göğüse duruyorlardı. Kan ter içindeydiler. Şasa’nın alnından akan kanlar ikisinin de yüzlerine bulaşmıştı.</p>

  <p class="calibre3">Şasa tekrar Moses”in dengesini kaybetmesini sağladı ve alete bir tekme attı. Alet yerde kaydı, masanın gerisinde duvara çarptı. Teller koptu. Kırmızı ampulun ışığı titredi, sonra da söndü.</p>

  <p class="calibre3">Moses çaresiz, deli gibi bir çığlık attı. Şasa’yı hızla itti. Şasa masanın üzerine yığıldı. Moses tabancayı yerden kaptı ve sendeleyerek kapıya gitti. Orada dönerek silahı kaldırdı. Şasa’ya nişan aldı. “Sen! Sen!” Ama eli titriyordu. Tetiği çekti, kurşun masaya, Şasa’nın başının hemen yanına saplandı.</p>

  <p class="calibre3">Moses tekrar ateş edemeden Manfred De La Rey arkasında belirdi. Şasa’nın salondan çıkarken ne kadar telaşlı olduğunu fark etmiş ve onu izlemişti. Daha ilk bakışta durumu anladı, derhal harekete geçti. Olimpiyatta Altın Madalya kazanmasına neden olan iri yumruğunu salladı, Moses Gama’nın boynuna, kulağının altına vurdu. Tabanca zencinin elinden düştü, Moses silahın üzerine devrildi. Kendinden geçmişti.</p>

  <p class="calibre3">Şasa zorla ayağa kalktı, sendeleyerek Blaine’e doğru gitti. Adamın yanında diz çökerek, “Dur,” diye fısıldadı. “Bırak da yarana bakayım.”</p>

  <p class="calibre3">Tara ağlıyor, anlaşılmaz bir şeyler mırıldanıyordu. “Babacığım, çok üzgünüm. Böyle olmasını istemedim. Ben yalnızca doğru olduğunu düşündüğüm şeyi yaptım.” Şasa onu uzaklaştırmaya çalıştı, ama kadın Blaine’e sıkıca sarıldı. Elleri ve elbisesinin önü kan içinde kalmıştı.</p>

  <p class="calibre3">Şasa, “Bırak adamı,” dedi. Ama Tara artık sinir krizi geçiriyordu. Blaine’i çekiştirirken adamın başı sağa sola sallandı. “Baba, baba, baba! Benimle konuş!”</p>

  <p class="calibre3">Şasa elini kaldırdığı gibi Tara’ya tokadı indirdi. Kadının başı geriye gitti. Şasa ıslık çalar gibi bir sesle, “Bırak onun yakasını, katil,” dedi. “Seni kan dökmeye meraklı dişi köpek!”</p>

  <p class="calibre3">Tara yerde sürünerek kocasından uzaklaştı. Tokadın yeri kızarıp şişmeye başlamıştı. Şasa, Tara’ya aldırmadan usulca Blaine’in ceketini açtı. Bir avcıydı o. Atardamardan gelen parlak kırmızı kanı hemen tanıdı. Blaine’in ciğerleri parçalandığı için kanı köpük köpüktü. “Hayır…” diye fısıldadı. “Yalvarırım… Olamaz…” Ancak o zaman Blaine’in yüzüne baktığını ve öleceğini de anladığını fark etti.</p>

  <p class="calibre3">Blaine, “Annen…” dedi. Ciğerlerindeki hava göğsündeki delikten çıkıyordu. “Centaine’e söyle…” Devam edemedi.</p>

  <p class="calibre3">Şasa, “Konuşma,” diye yalvardı. “Hemen doktor çağırırız.”</p>

  <p class="calibre3">Omzunun üzerinden, telefona gitmiş olan Manfred’e seslendi. “Çabuk ol! Çabuk!”</p>

  <p class="calibre3">Ama Blaine, Şasa’nın ceketinin kolunu tutarak çekiştirdi. “Sevgi… Centaine’e söyle… sevgi… onu seviyorum.” Göğsünden kanlar akarken soluk soluğa durdu. Son çaba için bütün gücünü toplamaya çalıştı. “Şasa, oğlum… Asıl sen benim çocuğum olmalıydın…” Gümüş saçlı soylu başı önüne düştü. Şasa, Blaine’i göğsüne bastırdı, o zamana kadar hiç yapmadığı kadar sıkı sarıldı. Sonra da hem babası, hem de dostu olan bu adam için ağlamaya başladı. Yaşlar yüzündeki kanlara karışarak çenesinden aktı.</p>

  <p class="calibre3">Tara tekrar sürünerek yaklaştı. Babasının cesetine dokunmak için elini uzattı. Şasa o zaman başını kaldırarak karısına baktı.</p>

  <p class="calibre3">Usulca, “Ona dokunma,” dedi. “Blaine’e dokunarak onu kirletmeye kalkışma.” Tek gözünde öyle öfkeli bir pırıltı, yüzünde öyle bir nefret ve aşağılama vardı ki, Tara geriledi. Elleriyle yüzünü örterek deli gibi ağlamaya başladı. Bu hıçkırık sesleri Şasa’nın kendini toplamasına neden oldu. Blaine’i usulca arkasıüstü yatırarak gözlerini kapattı.</p>

  <p class="calibre3">Moses yerde inleyerek sarsıldı. Manfred alıcıyı hızla yerine bırakıp ona doğru gitti, iri yumruklarını sıkarak adamın tepesine dikildi. “Kim bu?”</p>

  <p class="calibre3">Moses Gama. Şasa ayağa kalktı.</p>

  <p class="calibre3">Manfred, “Onu yıllardan beri arıyorduk,” diye homurdandı. “Burada ne işi var?”</p>

  <p class="calibre3">Pek emin değilim. Şasa, Tricia’nın yanına giderek kızın üzerine eğildi. “Ama galiba parlamentonun çeşitli yerlerine patlayıcı koydu. Şu bir detonatör. Binayı boşaltmamız, ordu bomba ekibini getirtmemiz gerekecek…” Sözlerini bitirmesine gerek kalmadı.</p>

  <p class="calibre3">Koridordan koşan birilerinin ayak sesleri geldi. Sonra üç güvenlik memuru içeri daldı.</p>

  <p class="calibre3">Manfred duruma hemen hâkim oldu. Emirler yağdırmaya başladı. “Şu kara köpeğe kelepçe takın.” Moses Gama’yı işaret ediyordu. “Sonra da binanın boşaltılmasını istiyorum.”</p>

  <p class="calibre3">Şasa, Tricia’nın bağlarını çözdü. Sekreterin ağzından tıkaç çıkar çıkmaz kız hâlâ Blaine’in ölüsünün yanında ağlayan Tara’yı işaret etti. “O…”</p>

  <p class="calibre3">Şasa kızın cümlesini tamamlamasına izin vermedi. Tricia’yı bileklerinden yakalayarak ayağa kaldırdı. “Sus!” Öfkesi sekreterin susmasına neden oldu. Şasa kızı sürüklercesine ön odaya götürdü, ara kapıyı kapattı. “Beni dinle, Tricia…” Hâlâ kızı bileklerinden tutuyordu.</p>

  <p class="calibre3">Ama karınız o zenciyle beraberdi. Tricia titriyordu. “O…”</p>

  <p class="calibre3">Beni dinle. Şasa kızı sarsarak susturdu. “Biliyorum. Her şeyden haberim var. Ama benim için bir şey yapmanı istiyorum. Sana her zaman minnet duymama neden olacak bir şey. Bunu yapar mısın?”</p>

  <p class="calibre3">Tricia kendini toplayarak ona baktı. Şasa’nın yüzündeki kan ve gözyaşları izlerini görünce kalbi sızladı. Şasa göğüs cebinden mendilini alarak suratını sildi. “Bunu benim için yap, Tricia. Lütfen.”</p>

  <p class="calibre3">Kız sesli sesli yutkunarak başını salladı. “Eğer elimden gelirse yaparım.” i “Polis resmi ifadeni alıncaya kadar karımın bu işte oynadığı rolden hiç söz etme. ifadeni çok sonra alacaklar sanırım. O zaman polise her şeyi anlatabilirsin.”</p>

  <p class="calibre3">Sekreter, “Neden?” diye sordu, “Ben ve çocuklarım için. Lütfen, Tricia.”</p>

  <p class="calibre3">Kız yine, “Evet,” der gibi başını salladı. Şasa onu alnından öptü. “Sen iyi ve cesur bir kızsın.” Dönüp iç odaya girdi. Polisler Moses’in çevresini sarmışlardı. Kelepçeliydi Moses. Ama bir an başını kaldırarak Şasa’ya baktı. Gözleri öfkesinden ateş saçıyordu. Sonra onu dışarı çıkardılar.</p>

  <p class="calibre3">Büro kalabalık ve gürültülüydü. Beyaz üniformalı cankutaran görevlileri sedyeyle içeri girmekteydiler. Parlamento üyesi olan bir doktor, Blaine’in üzerine eğilmişti. Sonra doğrularak başını iki yana salladı. Sedyecilere ölüyü götürmelerini işaret etti. Üniformalı polisler Manfred’in kontrolünde detonatörün parçalarını topluyor, telin çıktığı yeri bulmaya çalışıyorlardı.</p>

  <p class="calibre3">Tara, Şasa’nın masasının başındaki koltuğa oturmuş, yüzünü avuçlarına gömmüş, ağlıyordu. Şasa karısının yanından geçerek tablolardan birinin altındaki kasayı açtı. Kasada her zaman acil durumlar için iki üç bin sterlin olurdu. Desteleri cebine soktu. Kasadaki pasaportların arasından Tara’nınkini aldı, kasayı tekrar kilitledikten sonra Tara’ya yaklaştı. Onu ayağa kaldırdı.</p>

  <p class="calibre3">Şasa, ben istemedim…</p>

  <p class="calibre3">Adam ıslık çalar gibi bir sesle, “Sus,” dedi. Manfred odanın diğer köşesinden ona bir göz attı.</p>

  <p class="calibre3">Şasa, “Tara korkunç bir şok geçirdi,” diye mırıldandı. “Onu eve götüreceğim.”</p>

  <p class="calibre3">Manfred başını salladı. “Mümkün olduğu kadar çabucak buraya dön. İfade vermen gerekecek.”</p>

  <p class="calibre3">Şasa, Tara’yı kolundan sıkıca tutarak odadan çıkardı. Binada yangın zilleri çalıyor, üyeler, memurlar ve dinleyiciler ön kapılardan sokağa akıyorlardı. Şasa da onlara katıldı, karısını Jaguar’a götürdü.</p>

  <p class="calibre3">Arabayla uzaklaşırlarken Tara, “Nereye gidiyoruz?” diye sordu. Bir köşeye iyice büzülmüştü.</p>

  <p class="calibre3">Şasa karısını öfkeyle uyardı. “Benimle bir daha konuşursan kendimi tutamayabilirim! Seni rahatlıkla boğabilirim!”</p>

  <p class="calibre3">Tara havaalanına varıncaya kadar bir daha sesini çıkarmadı. Şasa kadını gümüşlü mavili uçağa bindirdi. Tara yine, “Nereye gidiyoruz?” diye tekrarladı.</p>

  <p class="calibre3">Şasa havalanıncaya kadar cevap vermedi. Sonra, “Johannesburg’dan Londra’ya giden akşam uçağı yedide kalkıyor,” dedi. “Telsizle bağlantı kurar kurmaz sana uçakta bir yer ayırtacağım. Kalkışa bir saat kala oraya varacağımızı sanıyorum.”</p>

  <p class="calibre3">Tara yüzündeki oksijen maskesine, “Anlayamıyorum…” diye fısıldadı. “Kaçmama yardım mı ediyorsun?” Bunun nedenini anlayamıyorum.”</p>

  <p class="calibre3">Bunu her şeyden önce annem için yapıyorum. Centaine’in kocasını senin öldürdüğünü öğrenmesini istemiyorum. Bu annemi mahveder.</p>

  <p class="calibre3">Şasa, ben aslında… Tara tekrar ağlamaya başlamıştı.</p>

  <p class="calibre3">Ama adam ona acımadı bile. “Kes sesini! Sızlanmalarını dinlemek istemiyorum. Sana olan duygularımın derinliğini hiçbir zaman anlayamayacaksın. Nefret ve tiksinti kelimeleri pek hafif kalıyor.” Derin bir soluk aldı. “Annemden sonra, bunu çocuklarım için yapıyorum. Onların da annelerinin içyüzünü bilmelerini ve ölünceye kadar bunu düşünmelerini istemiyorum. Bir genç için pek ağır bir yük olur.”</p>

  <p class="calibre3">Ondan sonra konuşmadılar. Şasa, Blaine’in ölümü yüzünden duyduğu acıyı o ana kadar baskı altında tutmuştu. Ama şimdi ıstırapla kıvranıyordu. Ancak nefreti de ıstırabı kadar derindi.</p>

  <p class="calibre3">Şasa bir saatlik bir uçuştan sonra, “Ülkeye tekrar dönersen seni astırırım,” dedi. “Sana yemin ediyorum. Yakında beni terk ettiğin için seni boşayacağım. Nafaka da, başka para da alamayacaksın. Çocukları da. Hiçbir hakkın ya da ayrıcalığın olmayacak. Sanki sen hiçbir zaman varolmamışsın gibi davranacağız. Herhalde bir ülkeden sığınma hakkı istersin. Belki de Rusya’dan.” Bir an susarak tekrar kendini toplamaya çalıştı. “Babanın cenaze töreninde bile bulunmayacaksın. Ama Blaine’in hayali hiçbir gün yakanı bırakmayacak. Sana verebileceğim tek ceza bu. Bunun yeterli olmasını Tanrı‘dan diliyorum. Eğer Tanrı adilse, suçluluk duygusu yüzünden yavaş yavaş çıldırırsın. Artık yalnız bunun için dua ediyorum.”</p>

  <p class="calibre3">Tara cevap vermeyerek başını çevirdi. Daha sonra, Johannesburg’a yaklaşırlarken Şasa, “O zenciyle yatıyordun, değil mi?” diye sordu.</p>

  <p class="calibre3">Tara kocasını yaralayabilmek için eline son bir fırsat geçmiş olduğunu sezdi. “Evet. Moses’i seviyorum. Birbirimize âşığız.” Şasa’nın yüzünü buruşturduğunu fark etti. Ama onu daha fazla yaralamak istediği için konuşmasını sürdürdü. “Babamın ölümü dışında hiçbir şeyden pişman değilim. Yaptıklarımdan hiç utanmıyorum. Tersine. Moses Gama gibi birini tanıdığım ve sevdiğim için gururlanıyorum. Moses ve ülkem için yaptıklarımla da.”</p>

  <p class="calibre3">Şasa usulca, “Onu ipin ucunda çırpınarak boğulurken düşün ve gururlan,” dedi uçağı piste indirirken.</p>

  <p class="calibre3">Karı koca uçaktan inerek karşılıklı durdular. Tara’nın yanağı Şasa’nın attığı tokat yüzünden çürümüştü. Buz gibi rüzgâr saçlarını ve elbisesinin eteklerini uçuruyordu. Şasa, Tara’ya paraları ve pasaportunu verdi. “Uçakta yerin hazır. Burada bilet almana ve istediğin yere gitmene yetecek kadar para var.” Öfke ve acıdan sesi titremeye başladı. “Dileklerim kabul edilirse cehenneme gideceksin. Ya da darağacına. Seni bir daha görmeyeceğimi, senden söz edildiğini duymayacağımı umarım.” Dönerek uzaklaştı.</p>

  <p class="calibre3">Ama Tara arkasından seslendi. “Seninle her zaman düşmandık, Şasa Courtney. En iyi zamanlarımızda bile. Sonuna kadarda düşman olarak kalacağız, istesen de istemesen de benden söz edildiğini duyacaksın. Sana yemin ediyorum.”</p>

  <p class="calibre3">Şasa uçağına binerek havalanmak için kendini toplamaya çalıştı. Ön camdan tekrar baktığı zaman Tara’yı göremedi. Kadın gitmişti.</p>

  <p class="calibre3">Centaine, Blaine’in gömülmesine izin vermedi. Kocasının toprağın altında yatması düşüncesine dayanamayacaktı. Onun yerine ceset yakıldı. Cenaze törenine, Dr. Verwoerd da dahil, bin kişi katıldı.</p>

  <p class="calibre3">Centaine ancak bir ay kadar sonra Blaine’in küllerini denize atacak gücü bulabildi. Daha sonra da Şasa’yla uzun bir konuşma yaptı.</p>

  <p class="calibre3">“Beni korumaya çalıştığını biliyorum, Şasa. Şimdi bana Tara’dan söz et. Karın bu olayda nasıl bir rol oynadı?”</p>

  <p class="calibre3">Şasa o zaman olanları anlattı. Sözleri sona erdiğinde Centaine, “Bir katile yardım etmiş oldun,” diye mırıldandı. “Buna değer miydi?”</p>

  <p class="calibre3">Şasa duraklamadan cevap verdi. “Evet, öyle sanırım. Tara’nın yakalanıp Yargılanmasına izin verseydim dayanabilir miydik?”</p>

  <p class="calibre3">Bazı sorunlar çıkmasın?</p>

  <p class="calibre3">Şasa başını salladı. “Manfred… bizi yine koruyacak. Sean olayında olduğu gibi.”</p>

  <p class="calibre3">Centaine torununun adını duyduğu zaman yüzünde acı dolu bir ifade belirdi. Şasa gibi o da o darbenin etkisinden kurtulamamıştı. “Sean başka, bu olay başka. Bu cinayet ve vatana ihanet. Devlet başkanını öldürmeye kalkışmak. Kanlı bir ihtilale hazırlanmak ve hükümeti zor kullanarak yıkmaya çalışmak. Manfred bizi bütün bunlara karşı koruyabilir mi? Koruyabilecekse bile bunu neden yapsın?”</p>

  <p class="calibre3">Bu sorunun cevabını bilmiyorum, anne. Şasa, Centaine’e dikkatle baktı. “Belki cevabı sen biliyorsun.”</p>

  <p class="calibre3">Ne demek istiyorsun? Centaine’in gözlerinde bir an korku ve şaşkınlık belirdi. Blaine’in ölümü onu zayıflatmış, yavaşlatmıştı. Daha önce olsa kendini böyle ele vermezdi.</p>

  <p class="calibre3">Şasa dikkatle, “Manfred bizi, özellikle beni korumaya çalışırken, kendisini ve politikayla ilgili isteklerini de korumuş olacak,” dedi. “Ben mahvolursam, onun siyaset hayatı da sona erer. Çünkü ben onun korumasındayım. Ama başka nedenler de olmalı.”</p>

  <p class="calibre3">Centaine cevap vermeyerek başını çevirdi, denize doğru baktı.</p>

  <p class="calibre3">Sanki Manfred De La Rey bize karşı garip bir sadakat duyuyor. Ya da ödenmesi gereken bir borcu var. Veya kendini ailemize karşı suçlu hissediyor. Bu olabilir mi, anne? Manfred’i bize karşı minnet borcu altına sokan, benim bilmediğim bir şey mi var? Bunca yıl benden bir sır mı sakladın?</p>

  <p class="calibre3">Şasa bir an Centaine’in kendi kendiyle savaşmasını seyretti. Galiba uzun yıllar tek başına gizlediği o sırrı açıklayacaktı. Ama sonra kendini topladı. Sanki birdenbire gençleşti. “Bunu da nereden çıkardın?” Doğruldu. “Fazla üzülüp sızlandım. Bu Blaine’in hiç hoşuna gitmezdi. Artık yaşamalı ve görevlerimi yapmalıyım.” Bir an durdu. “Moses Gama’nın davası ne zaman başlayacak?”</p>

  <p class="calibre3">Gelecek ayın onunda.</p>

  <p class="calibre3">Bu Moses Gama denilen adamın vaktiyle yanımızda çalıştığını biliyor muydun?</p>

  <p class="calibre3">Evet, anne. Onu hatırladım. Moses’e engel olmayı bu sayede başardım.</p>

  <p class="calibre3">Moses o günlerde de durmadan sorun yaratırdı. Onun en şiddetli cezaya çarptırılması için elimizden geleni yapmalıyız. Blaine’in anısı için hiç olmazsa bu kadarını başarabiliriz.</p>

  <p class="calibre3">Victoria Gama, Baragwarath Hastanesi’nden otobüse binerek Drake’in Çiftliği’ne gitti. Hendrick Tabaka kalabalık dükkânında kasanın başındaydı. Ama genç kadını görünce hemen onun yanına gitti. Victoria kocasının ağabeysini hakkı olan o büyük saygıyla selamladı. Tabaka onu küçük bürosuna götürerek oğullarından birine bir iskemle getirmesini söyledi.</p>

  <p class="calibre3">Victoria, Raleigh Tabaka’yı tanıyınca çocuğa gülümsedi. “Harika bir genç olmuşsun, Raleigh. Okulunu bitirdin mi?”</p>

  <p class="calibre3">Raleigh nazik ve resmi bir tavırla, “Yebo, sissie,” dedi. Victoria amcasının karısıydı, ama yine de bir Zuluydu. Babası delikanlıya bütün Zululardan kuşkulanmayı öğretmişti. “Şimdi babama yardım ediyorum. Ondan işi öğreniyorum. Yakında dükkânlardan birini kendi başıma yöneteceğim.”</p>

  <p class="calibre3">Hendrick Tabaka en sevgili oğluna bakarak gururla güldü. “Her şeyi çok çabuk öğreniyor. Oğluma çok güveniyorum.”</p>

  <p class="calibre3">Victoria, “ikiz kardeşin Wellington nerede, Raleigh?” diye sordu. Hendrick Tabaka’nın kaşları çatıldı o zaman. Raleigh’e odadan çıkmasını işaret etti.</p>

  <p class="calibre3">Yalnız kalır kalmaz genç kadının sorusunu öfkeyle cevapladı. “Beyaz rahipler Wellington’un kalbini çaldılar. Onu kabilesinin ve atalarının tanrılarından uzaklaştırdılar. Wellingtons beyaz insanların tanrısının hizmetine aldılar. Bu beni çok üzüyor. Çünkü yaşlılığımda Raleigh gibi Wellingtons da güvenebileceğimi umuyordum. Ama şimdi o rahip olmak için çalışıyor. Wellingtons kaybettim.” Küçük masasının başına geçti. Eski savaşların yara izlerini taşıyan iri kabak kafasını kaldırarak Victoria’ya baktı. “Acı günler bunlar, kardeşimin karısı. Moses Gama’yı beyazların polisleri yakaladılar. Ona ne yapacakları da belli. Istırabım arasında bile kardeşimi uyardığımı hatırlamadan edemiyorum. Akıllı bir adam, uyuyan bir aslana taş atmaz.”</p>

  <p class="calibre3">Victoria usulca, “Moses Gama görevini yaptı,” dedi. “Hepimiz için bir darbe indirdi o. Benim ve senin için. Çocuklarımız için.” Hamile olan kadın elini karnına götürdü. “Ve şimdi Moses’in yardımımıza ihtiyacı var.”</p>

  <p class="calibre3">Bana nasıl yardım edebileceğimi söyle. Hendrick başını eğdi. “O benim yalnız kardeşim değil, aynı zamanda da reisimdi.”</p>

  <p class="calibre3">Moses’i beyazların mahkemesinde savunacak bir avukat tutmak için para gerekiyor. Rivonia’daki eve gidip Marcus Archer’i ve diğer ANC üyelerini gördüm. Bize yardım etmek istemiyorlar. ‘Moses fikrimizi sormadan, onayımızı almadan hareket etti,’ diyorlar. ‘İnsanların hayatını tehlikeye atmayacağımız konusunda anlaşmıştık. Moses’in savunması için para verirsek polis izimizi bulur,’ diyorlar. Daha buna benzer şeyler söylüyorlar. Gerçekten başka her şeyi.</p>

  <p class="calibre3">Hendrick sordu. “Gerçek nedir, kardeşim?”</p>

  <p class="calibre3">Victoria’nın sesi birdenbire öfkeyle titremeye başladı. “Gerçek şu: Onlar Moses’den nefret ediyorlar. Ondan korkuyorlar. Moses’i kıskanıyorlar. Kocam hiçbirinin de cesaret edemeyeceği bir şeyi yaptı. Mızrağıyla beyaz zorbanın kalbine nişan aldı. Onu kalbinden vuramadı. Ama artık bütün dünya Moses’in böyle bir çabada bulunduğunu biliyor. Bütün dünya asıl liderimizin kim olduğunu öğrendi.”</p>

  <p class="calibre3">Hendrick başını salladı. “Bu doğru. Adı herkesin dilinde.”</p>

  <p class="calibre3">Hendrick, ağabeyim, onu kurtarmalıyız. Moses’i kurtarmak için elimizden geleni yapmalıyız.</p>

  <p class="calibre3">Hendrick ayağa kalkarak köşedeki küçük dolaba gitti. Dolabı bir kenara çekti. Geride, duvarda bir kasa vardı. Hendrick kasayı açtı. İçi destelerle para doluydu. “Bunlar Moses’in,” diye açıkladı. “Onun payı bu. Ne kadar gerekiyorsa al.”</p>

  <p class="calibre3">Moses Gama davası büyük bir ilgi uyandırdı. Davanın başlamasından bir hafta önce televizyoncular ve gazeteciler Kap’a gelmeye başladılar.</p>

  <p class="calibre3">Victoria bin beş yüz kilometrelik bir yolculuktan sonra kente vardı. Yanında Moses’i savunacak olan beyaz avukat ve ANC’nin elli kadar üyesi vardı. Çoğu genç kadın gibi daha otuzuna basmamıştı. Umkhonto we Sizwe askeri kanadının da gizli üyeleriydiler. Victoria’nın üvey kardeşi Joseph Dinizulu da aralarındaydı. Yirmisinde olan delikanlı Fort Hare’deki siyahlara ait üniversitede hukuk öğrenimini yapıyordu.</p>

  <p class="calibre3">Molly Broadhurst onları gardş. karşıladı. Victoria, Joseph ve avukat, kadının evinde kalacaklardı.</p>

  <p class="calibre3">Michael Courtney de ünlü gazeteci Desmond Blake’le Johannesburg’dan Kap’a uçtu. Delikanlıyı havaalanında Centaine Courtney Malcolmess karşıladığı zaman Michael fena halde utandı. Çünkü kadın torununun tek valizini sarı lüks arabaya taşımaları için iki uşak birden getirmişti. Tara ayrılalı beri Weltevreden’i yine Centaine yönetmeye başlamıştı.</p>

  <p class="calibre3">Michael, “Gazete bizim için Atlantik Oteli’nde oda ayırttı, büyükanne,” diye itiraz etti. ‘Orası Adliye Binası‘na ve milli kütüphaneye çok yakın.”</p>

  <p class="calibre3">Centaine kesin bir tavırla, “Saçma,” dedi. “Atlantik’te tahtakurusu kaynıyor Weltevreden de senin evin.” “Babam beni bir daha geri almayacağını söyledi.”</p>

  <p class="calibre3">Baban seni benden de fazla özledi. Şasa sofrada Michael’ı yanına oturttu. Yemek süresince İsabella’yla hiç konuşmadı bile. Küçük oğlunun birdenbire olgunlaşmış olması Şasa’yı çok etkiledi. Ertesi sabah borsa komisyoncusuna Mail’in hisse senetlerinden tekrar yüz bin tane almasını emretti.</p>

  <p class="calibre3">Manfred’le Heidi davanın başlamasından bir gün önce Weltevreden’e akşam yemeğine geldiler. Kokteyl içerlerken Manfred de Şasa’yla Centaine’in duyduğu kaygıları dile getirdi. “Aslında bir katil ve terörist yargılanacak. Ama bunu saptırarak toplum sistemimizin ve hayat tarzımızın bir eleştirisi haline sokabilirler. Keşke mahkemeleri ve gazeteleri kontrol edebilseydik?”</p>

  <p class="calibre3">Şasa, “Seninle aynı fikirde değilim,” dedi. “Bütün dünya bize basınımız ve mahkemelerimiz bağımsız olduğu için inanıyor.”</p>

  <p class="calibre3">Manfred soğuk bir tavırla hatırlattı. “Ben avukatım. Bana nutuk atma.”</p>

  <p class="calibre3">Birbirlerine yararı dokunan zoraki ilişkilerine rağmen hiçbir zaman dost olamamışlardı. Aralarındaki düşmanlık her an yüzeye çıkmaya hazırdı. Bu sefer de iki adam ancak bir süre sonra kendilerini toplayabildiler. Manfred o zaman, “Savcının karınla sanığın ilişkisi üzerinde durmamasına karar verildi,” dedi. “Kara bir adam ve beyaz bir kadın.” Manfred’in suratında tiksinti dolu bir ifade vardı. “İğrenç bir şey bu. İlkelerimize de uymuyor. Bu konuyu açmanın savcıya bir yararı olmayacak. Yalnızca renkli basına ağzının suyunu akıtacak bir konu sağlamış olacağız. Hayır, bunun hiçbirimize yararı yok.” Manfred özellikle bu son cümleyi kelimelere basa basa söylemişti. Bütün gereken de buydu.</p>

  <p class="calibre3">Ama Şasa yine de, “Sana çok borcum var,” dedi. “Oğlum Sean için. Ve şimdi de karım Tara için.”</p>

  <p class="calibre3">Manfred başını salladı. “Ja. Bana gerçekten çok borcun var. Belki ilerde bir gün bunu ödemeni isterim.”</p>

  <p class="calibre3">Şasa, “İsteyeceğini umarım,” diye cevap verdi. “Çünkü ödenmemiş borçlardan hoşlanmam.”</p>

  <p class="calibre3">Moses Gama’nın davası başladığı gün Yüksek Mahkeme binasının önünde gösteri yapıldı. Buna Victoria Gama, Molly Broadhurst, Miriam ve Ben Afrika’yla daha birçok kişi katıldı. Salonda beyaz olmayanlara ayrılmış olan galeri dolup taştı. Salonun geri kalan kısmına gazeteciler ve meraklılar doluşmuşlardı. Bir locadaysa elçilik temsilcileri oturuyorlardı.</p>

  <p class="calibre3">Moses Gama sanık yerine çıktığı zaman salondakiler sessizleştiler. Zenci hapiste yattığı sürede zayıflamıştı. Ama bu boyunun uzunluğunu ve omuzlarının genişliğini daha da belirginleştiriyordu.</p>

  <p class="calibre3">Victoria galerinin gerisinde ayağa fırlayarak Nkosi sikelel’i Afrika. Tanrı Afrika’yı Korusun’ parçasını söylemeye başladı. Diğerleri de ona katıldılar.</p>

  <p class="calibre3">Victoria’nın özgürlük şarkısı, “Susunuz! Ayağa kalkınız!” emriyle yarıda kesildi. Arkasına cinayet davalarına özgü kırmızı bir cüppe giymiş olan yargıç salona girdi. Yargıç Andre Villers’in yemek, iyi şarap ve güzel kızlar konusunda uzman olduğu söylenirdi. Ayrıca şiddet suçları için çok ağır cezalar vermekle de tanınmıştı.</p>

  <p class="calibre3">İriyarı bir adam olan Villiers yerine oturarak suçlamanın ne olduğunu bilmek istedi. O arada Kitty Godolphin’e de dikkatle baktı. Moses Gama dört suçtan yargılanacaktı, iki cinayet girişimi, bir cinayet ve vatana ihanet. Bunların hepsi de ağır suçlardı, ama Moses Gama listeyi ifadesiz bir yüzle dinledi.</p>

  <p class="calibre3">Bunu izleyen sessizliği Villiers bozdu. “Bu suçları kabul ediyor musunuz?”</p>

  <p class="calibre3">Moses eğilerek yumruklarını önündeki parmaklığa dayadı. “Suçlu yerinde Verwoerd ve zalim hükümeti olmalı. Suçlu değilim.” Aşağılama dolu sesi alçaktı, ama yine de salonun her köşesine ulaştı. Sonra yerine oturdu.</p>

  <p class="calibre3">Yargıç, kraliçeyi kimin temsil ettiğini sordu. Savcı kendini tanıttı. Sonra Yargıç Villiers, “Sanığı kim savunuyor?” dedi.</p>

  <p class="calibre3">Victoria’yla Hendrick Tabaka’nın tuttukları avukat ayağa kalkamadan Moses yerinden fırladı. “Ben!” diye haykırdı. “Beni burada Afrika halkının idealleri yüzünden yargılayacaklar. Ben halkımın lideriyim. Onlar adına ve kendim adına konuşacağım.”</p>

  <p class="calibre3">Basın iyice heyecanlandı. En arka sırada oturan Michael Courtney şimdiye kadar böyle bir olayla hiç karşılaşmamıştı. Herkes gibi o da bütün dikkatini Moses Gama’ya verdi.</p>

  <p class="calibre3">Villiers, “Pekâlâ,” dedi. “Sayın savcı, iddianamenizi okuyabilirsiniz.”</p>

  <p class="calibre3">Savcı mesleğinin ustalarındandı. Olayın kuşku götürecek tarafı da yoktu. İlk tanık olarak Şasa Courtney’i çağırdı. Bakan o gün akşama kadar ve ertesi sabah tanıklık etti. Parlamentoyu uçurma komplosunu nasıl öğrendiğini ve bunu nasıl engellediğini anlattı.</p>

  <p class="calibre3">Savcı, Şasa’ya Moses Gama’yla çocukluklarında nasıl karşılaştıklarını sordu. Bakan dostluklarını anlatırken Moses başını kaldırdı ve ilk defa onun yüzüne baktı. Suratında o eski dostluktan en ufak bir iz bile yoktu. Bakışları kin doluydu.</p>

  <p class="calibre3">Şasa’yı sekreteri Tricia, sonra da Manfred De La Rey izledi. Onların tanıklığı da dört gün sürdü.</p>

  <p class="calibre3">Bir elektrik mühendisi patlatıcının Rus yapımı olduğunu açıkladı.</p>

  <p class="calibre3">Yargıç Villiers oturumu tatil ederken Moses Gama’ya, “Pazartesi günü hakkınızdaki suçlamalara cevap vermek zorunda kalacaksınız,” diye hatırlattı. “Size suçlamaların ciddiyetini tekrar hatırlatıyorum. Hayatınız söz konusu. Onun için avukatınızdan yararlanmalısınız.”</p>

  <p class="calibre3">Moses yalnızca tiksintiyle güldü.</p>

  <p class="calibre3">O akşam Weltevreden’deki sofrada kimsenin keyfi yoktu. Günün olayları bir tek Garry’yi etkilememişti. Delikanlı hafta sonunu geçirmek için Gümüş Nehir Madeni’nden gelmişti. Diğerleri sessizce otururlarken Garry madendeki masrafları nasıl azaltabileceklerini anlatıp durdu.</p>

  <p class="calibre3">Sonunda İsabella ağabeysini susturdu. “Ah, Garry amma da can sıkıyorsun. Yok tonajmış, yok ağırlıkmış. Sofrada ne gerek var bunlara? Tevekkeli kendine bir sevgili bulmakta zorluk çekiyorsun!”</p>

  <p class="calibre3">Centaine masanın ucundan, “Bella bu kez haklı,” dedi. “Bu gecelik bu kadar yeter, Garry. Şu ara kafamı işe vermem imkânsız. Bence bu hafta hayatımın en kötü haftası oldu. Ellerine Blaine’in kanları bulaşmış olan o canavarı seyretmek zorunda kaldım. Hepimize meydan okudu. Adalet sistemimizi bir komedi haline soktu. Suçlu yerinden bize bakarak pis pis güldü. Ondan nefret ediyorum! Şimdiye kadar hiç kimseden, hiçbir şeyden böylesine nefret etmedim! Her gece Moses’i asmaları için dua ediyorum.”</p>

  <p class="calibre3">O zaman beklenmedik bir şey oldu, Michael büyükannesine cevap verdi. “Evet, hepimiz ondan nefret ediyoruz. Çünkü Moses’den korkuyoruz. Moses’den korkuyoruz, çünkü onu da, zencileri de anlamıyoruz.”</p>

  <p class="calibre3">Hepsi Michael’e şaşkınlıkla baktılar.</p>

  <p class="calibre3">Centaine bağırdı. “O gazetede ne garip fikirler edinmişsin! Moses büyükbabanı öldürdü!” Şasa’ya, işte bir sorun daha çıktı, der gibi baktı.</p>

  <p class="calibre3">Ama Michael bunu fark etmeyerek sözlerini sürdürdü. “Moses Gama darağacında can verecek. Bunu hepimiz biliyoruz sanırım. Ama sözleri ve fikirleri yaşayacak. Artık neden gazeteci olmak istediğimi biliyorum. Ne yapmam gerektiğini de.”</p>

  <p class="calibre3">Centaine torununun sözünü kesti. “İyi ki uşaklara çekilmelerini söyledim. Weltevreden’in yemek salonunda böyle sözler duyacağım hiç aklıma gelmezdi.”</p>

  <p class="calibre3">Moses Gama pazartesi günü sanık yerinde ayağa kalktığı zaman arkasında altın gibi leopar derilerinden yapılmış bir pelerin vardı. Bunu cezaevine Victoria getirmiş, “Sen büyük bir reissin,” demişti. “Onun için de uygun kılıkta olmalısın.”</p>

  <p class="calibre3">Moses şimdi leopar kürkleri içinde çok görkemli duruyordu. Sanki eski siyah krallardan biri yeniden canlanmıştı. Adam, “Tanık çağırmayacağım,” dedi. “Yalnızca bir açıklamada bulunacağım. Bence burada adaletle alay ediliyor.”</p>

  <p class="calibre3">Savcı hemen itiraz etti, ama Villiers, Moses’e konuşabileceğini söyledi.</p>

  <p class="calibre3">Moses Gama uzun bir konuşma yaptı. Hikâyesine çocukluğundan başladı. Geçen o uzun yıllar boyunca olanları anlattı. Sonunda da, “Beyazlara onlardan hiç farklı olmadığımı anlatamadım bir türlü,” dedi. “Derim siyah olduğu için kirli, mikroplu ya da aptal olmadığımı da anlatamadım. Sonunda yalnızca bir tek yol olduğunu kabul etmek zorunda kaldım. Silahlanmam ve halkımı zehirleyip mahveden yılanın başını ezmem gerekiyordu.” Bir an sustu.</p>

  <p class="calibre3">Onu büyük bir sessizlik içinde dinlemiş olan meraklılar derin bir soluk alarak kımıldandılar. Ama Moses Gama kollarını açar açmaz gözlerini yine ona diktiler.</p>

  <p class="calibre3">Moses, “Her insanın ailesini ve milletini bir zorbaya karşı korumaya hakkı vardır,” dedi. “Haksızlığa ve esarete karşı savaşmaya da. Bir asker ve bir savaş esiri olarak bu mahkemeye ve bu yargıca meydan okuyorum. Zaten ben bir savaş esiriyim.” Yerine oturdu.</p>

  <p class="calibre3">Yirmi dört saat sonra Yargıç Villiers kararı açıkladı. Açıklama bir saat kadar sürdü. Yargıç sonunda, “Bir insanın, temsil edilmek gibi temel bir haktan yoksun olduğu bir ülkede devlete karşı bir sadakat duygusu besleyemeyeceği sonucuna vardım,” dedi. “Onun için de sanığın vatanına ihanet ettiği suçlamalarını kabul etmiyorum.”</p>

  <p class="calibre3">Mahkemede bir gürültü koptu. Zenciler şarkı söyleyip dans etmeye başladılar. Villiers onlara baktı, bekledi, sonra tokmağını kürsüye vurdu. Bunu izleyen sessizlikte konuşmasını sürdürdü. “Şimdi cinayete ve cinayet girişimlerine geliyorum. Sanığın bu suçları işlemiş olduğu güvenilir tanıkların verdikleri ifadelerle de kanıtlandı. Onun için hiç duraklamadan Moses Gama’nın bu suçları işlemiş olduğunu ilan ediyorum.”</p>

  <p class="calibre3">Derin bir sessizlik oldu. Villiers usulca ekledi. “Sanık verilen cezayı dinlemek üzere ayağa kalksın.”</p>

  <p class="calibre3">Moses ağır ağır ayağa kalkarak bir imparator tavrıyla yargıca baktı.</p>

  <p class="calibre3">Villiers, “Hakkınızda verilen cezayı açıklamadan önce söylemek istediğiniz bir şey var mı?” diye sordu. Moses, hayır, der gibi başını sallayınca da sözlerini sürdürdü. “İddia edilen üç suçu da işlediniz. Hafifletici nedenler olup olmadığını aradım, ama bulamadım. Onun için de size yasaların öngördüğü en ağır cezayı veriyorum. Ölüm cezası. Asılacaksınız.”</p>

  <p class="calibre3">Salonda kıyamet koptu. Moses Gama yumruklarını havaya kaldırarak, Vmandla!” diye bağırdı. Zenciler ona bir ağızdan karşılık verdiler. “Ngawethul ayibuye! Afrika!”</p>

  <p class="calibre3">Manfred, çocukluk arkadaşı Roelf Stander ve Lothar yeni bakanlık Cadillac’ına binmiş, eve gidiyorlardı. Okul çocukları kadar keyifliydiler. Gülüyor, birbirlerine takılıyor ve şarkı söylüyorlardı. Futbol maçından dönmekteydiler. Lothar o gün şahane bir oyun çıkarmıştı. Ayrıca Manfred, Moses Gama’nın yargıtaya yaptığı başvurunun reddedilmiş olduğunu öğrendiği için de memnundu. Zenci asılacak, bu olay da böylece kapanıp gidecekti.</p>

  <p class="calibre3">Araba Manfred’in oturduğu bakanlık köşkünün önünde durdu. Geniş çim alanın dibindeki yüzme havuzunun çevresinde akraba ve dostlardan oluşan bir kalabalık vardı. Lothar’ın kız kardeşleri geldiler, ağabeylerinin boynuna atıldılar.</p>

  <p class="calibre3">Maçı radyoda dinledik. Ah, harikaydın, Lothar! Arkadaşları ve Stander’lerin kızları da delikanlının etrafını sardılar, onu havuza kadar götürdüler. Daha büyük kadınlar Lothar’ı kutlamak için orada bekliyorlardı.</p>

  <p class="calibre3">Lothar önce annesine koştu. Ana oğul kucaklaşırlarken Manfred onlara bakarak gurur ve hoşgörüyle gülümsedi. Heidi hâlâ şahane bir kadındı. Hiçbir erkeğin ondan daha itaatli bir eşi olamazdı. Heidi’yi seçmiş olduğu için uzun yıllar boyunca bir kere bile pişmanlık duymamıştı.</p>

  <p class="calibre3">Sonra Manfred sesini yükseltti. “Dostlarım, ailem, sevdiklerim.” Herkes ona doğru dönerek beklentiyle sessizleşti. Manfred etkileyici bir konuşmacıydı. “Oğlum olan bu delikanlıya, bu olağanüstü Güney Afrikalı gence ve onun yaşıtlarına baktığım zaman, Volk’umuzu düşünerek kaygılanmama gerek kalmadığını anlıyorum.”</p>

  <p class="calibre3">Dinleyiciler arasında yalnızca biri bu konuşmadan etkilenmemişti. Sarah Stander de gülümsüyordu, ama reddedilen aşkı yüzünden midesi bulanıyor, boğazı yanıyordu.</p>

  <p class="calibre3">Bu güzel bahçede oturur, canından çok sevmiş olduğu bu adama bakarken, o eski duyguları acı bir kin ve nefret halini alıyordu. Manfred’e hayatının her anını adamak istemişti. Ona yeni gelişen vücudunu vermiş ondan hamile de kalmıştı. Şimdi Manfred’in karısını övmesini dinlerken, onun yerinde ben olacaktım, diye düşünüyordu. Manfred beni övecekti. Manfred’in yanında onun zaferlerini ve başarılarını ben paylaşacaktım.</p>

  <p class="calibre3">Manfred’in kolunu Lothar’ın omzuna atışını seyretti. Adam ilk çocuğu hakkında övgü dolu sözler söyledi. Oğlunun iyi niteliklerini sayarken gururla gülüyordu. Sarah ikisinden de nefret etti. Hem babadan, hem oğuldan. Çünkü Lothar, Manfred’in ilk çocuğu değildi.</p>

  <p class="calibre3">Sarah başını çevirdi, oğlu Jacobus’un kalabalığın gerisinde durduğunu gördü. O da altın saçlı, iriyarı atlet Lothar kadar yakışıklıydı. Ama çekingendi. Dikkati çekmekten hoşlanmıyordu. Sarah’nın oğlu Jacobus, Manfred’in o uçuk topaz rengi gözlerini ve siyah kaşlarını almıştı. İnsan kör değilse, bunu kesinlikle fark ederdi. Jacobus’un boyu da Lothar’ınki kadar uzundu. Ama vücudu kardeşininki kadar kaslı değildi. Yüzünde şairlere özgü o duyarlı ve duygulu ifade vardı.</p>

  <p class="calibre3">Sarah, Jacobus’a nasıl hamile kaldığını hatırlarken yüzünde yumuşak ve dalgın bir ifade belirdi. Henüz çocuk denecek yaştaydı, ama aşkı olgun bir kadınınki gibiydi. Bir gece eski ve sessiz evde Manfred’in odasına gitmişti. Delikanlıya kendini bildi bileli âşıktı, ama Manfred o sabah ülkeden ayrılacak, uzaklara, Almanya’ya gidecekti. Olimpiyat takımındaydı. Sarah haftalarca kötü bir duygunun etkisiyle sarsılmıştı. Ona Manfred’i büsbütün kaybedecekmiş gibi geliyordu. Bu dayanılamayacak kaybı önlemek, Manfred’in ona dönmesini sağlamak için her şeyini delikanlıya vermişti. Kalbini, ruhunu ve henüz olgunlaşmamış vücudunu. Manfred’in artık kesinlikle ona döneceğine inanmıştı.</p>

  <p class="calibre3">Ama Manfred bir Alman kızıyla tanışmış ve hemen evlenmişti. Sarah Almanya’dan gelen ve bu korkunç ihaneti açıklayan telgrafı hâlâ hatırlıyordu. O gün bir parçası kuruyup ölmüştü. O zamandan beri ruhunun bir kısmı eksikti Sarah’nın.</p>

  <p class="calibre3">, Manfred De La Rey hâlâ konuşuyordu. Bir espri yapmıştı. Diğerleri gülüyorlardı. Adam Sarah’ya doğru baktı, kadının yüzündeki ciddi ifadeyi fark etti. Belki de Sarah’nın gözlerinden düşüncelerini okudu. Çünkü bakışları bir an Jacobus’a kaydı, sonra da tekrar Sarah’ya dikildi. Kadın o anda onun kendisinden beklenmeyecek bir duyguya kapıldığını sezdi. Bu pişmanlık mıydı, yoksa suçluluk mu? Onu anlayamadı.</p>

  <p class="calibre3">Sarah her zamanki gibi, Jacobus’un oğlu olduğunu biliyor mu acaba, diye düşündü. Hiç olmazsa kuşkulanması gerekir. Kadın Roelf’le alelacele evlenmiş, Jacobus da hemen dünyaya gelmişti. Üstelik delikanlı babasına çok benziyordu. Evet, Manfred, Jacobus’un kendi oğlu olduğunu herhalde biliyor.</p>

  <p class="calibre3">Roelf her şeyi biliyordu. Manfred, Sarah’yı terk edinceye kadar kızı umutsuzca sevmişti. Sarah’yı razı etmek için de onun hamileliğinden yararlanmıştı. Roelf iyi ve sadık bir kocaydı. Karısına olan sevgisi hiçbir zaman sönmemişti. Ama Manfred De La Rey değildi o. Hiçbir zaman da Manfred gibi bir erkek olamayacaktı. Onda Sarah’nın eski aşkının güç ve yeteneği, hırsı, kişiliği ve amansızlığı yoktu. Sarah da Roelf’e karşı hiçbir zaman o eski aşkı duymayacaktı.</p>

  <p class="calibre3">Sarah kendi kendine, evet, diye itiraf etti. Ben Manfred’i her zaman sevdim. Hayatımın sonuna kadar da seveceğim. Ama ona karşı duyduğum nefret de aşkım kadar güçlü. Ve zamanla daha da artacak. Beni ayakta tutan da yalnızca bu.</p>

  <p class="calibre3">Manfred şimdi konuşmasını sona erdiriyor, Lothar’ın terfiinden söz ediyordu. Sarah kendi kendine acı acı, tabii, dedi. Babası İç Güvenlik Bakanı olmasaydı, o da bu kadar çabuk terfi edemezdi. Bir de… usta futbolcu olmasaydı. Jacobus’um böyle bir destek bekleyemez. O her şeyi kendi kendine başarmak Zorunda. Roelf’le benim onun için yapabileceğimiz fazla bir şey yok. Üniversi te ücretini bile zor ödüyoruz. Roelf şimdikinden daha başarılı olamayacak, bunu kabul etmeliyim. Avukatlığa başlaması bir hataydı ve başarılı da olamadı. Bunu kabul ederek üniversiteye döndü, ama aradan çok zaman geçmiş, kıdemini de kaybetmişti. Hayır, Jacobus için yapabileceğimiz hiçbir şey yok. Zaten oğlum da ne istediğini bilmiyor. Çok başarılı bir öğrenci, ama bir amacı yok. Ayrıca düşüncelerini de saklıyor. Her zaman öyleydi. Onu konuşturmak çok zor. Jacobus’la birkaç kere konuşmayı başardım, ama oğlumun o garip, radikal düşünceleri beni korkuttu. Belki de oğlumun düşüncelerini fazla kafaya takmasam daha doğru olacak. Manfred oğlunu övmesini sona erdirirken Sarah da Jacobus’a gülümsedi.</p>

  <p class="calibre3">Sonra tekrar Manfred’e baktı. Manfred ve tek kollu deli babası esrarlı bir biçimde Güneybatı Afrika’daki balıkçılık şirketine ortak olalı olağanüstü zenginleşmişlerdi. Manfred şimdi yalnızca güçlü ve ünlü bir adam olmakla kalmıyordu. Bağımsız Oranje Devleti’nde verimli bir mısır çiftliği almıştı. Heidi’nin artık vizonu vardı. Sarah bunu düşünürken müthiş bir haset duydu. Bütün bunlar benim olmalıydı. Hakkım olan her şeyi bu Alman fahişe elimden aldı. Bu ‘fahişe’ kelimesi kendisini bile şaşırttı, ama yine de sessizce tekrarladı. Fahişe! Manfred benimdi, pis fahişe! Sen onu benden çaldın!</p>

  <p class="calibre3">Jacobus o sırada yanına gelmiş, bir şeyler anlatıyordu. Sarah bir ara onun, “Bunu neden yaptığını anlamalıyız,” dediğini fark etti.</p>

  <p class="calibre3">Dalgın dalgın, “Kimin neyi yaptığını hayatım?” diye sordu.</p>

  <p class="calibre3">Jacobus şefkatle gülümsedi. “Beni dinlemiyordun, değil mi, anne? Bazen çok dalgınlaşıyorsun… Moses Gama’dan söz ediyordum.” Çevredekiler bu adı duyunca ona doğru döndüler.</p>

  <p class="calibre3">Biri, “Sonunda o zenciyi asacaklar,” diye homurdandı. Diğerleri hemen başlarını salladılar. “Ja, zamanı gelmişti artık.”</p>

  <p class="calibre3">Jacobus açık açık, “Onu asmak bir hata olur.” dedi. Bu sözleri şaşkınlık dolu bir sessizlik izledi.</p>

  <p class="calibre3">Jacobus! Jacobus! Sarah oğlunun kolunu çekiştirdi. “Böyle sözlerin yeri değil, hayatım. Kimse bu tür laflardan hoşlanmıyor.”</p>

  <p class="calibre3">Çünkü böyle konuşmaları hiç dinlemiyorlar. Ve anlamıyorlar. Jacobus mantıklı bir tavırla konuşmuştu.</p>

  <p class="calibre3">Manfred’in orta yaşlı kuzenlerinden biri, “Haydi, Sarah,” diye söylendi. “Bu yumurcağın solcu gibi konuşmasına engel olamaz mısın?”</p>

  <p class="calibre3">Manfred de bu sözleri duymuş, yaklaşmıştı. Yüzü öfkesinden kararmış gibiydi. “Jacobus Stander. Annerile baban benim en eski en sevgili dostlarım. Ama konukseverliğimizi istismar etmemelisin. Ailemin ve dostlarımın önünde vatana ihanet sayılacak çılgınca sözler söylenmesini istemiyorum. Ya doğru dürüst davran ya da çık git.”</p>

  <p class="calibre3">Delikanlı bir an ona meydan okuyacakmış gibi bir tavır takındı, ama sonra bakışlarını kaçırdı. “Özür dilerim, Manfred Amca.” O uzaklaşırken annesine usulca, “Görüyorsun ya, dinlemek istemiyorlar,” diye fısıldadı. “Gerçeklerden korkuyorlar. Bir körün bir şeyi görmesini nasıl sağlarsın?”</p>

  <p class="calibre3">Aynı anda Manfred’i telefona çağırdılar. Arayan en becerikli yardımcılarından Danie Leroux’ydu. “Seni rahatsız etmek istemezdim, Manfred, ama Moses Gama…”</p>

  <p class="calibre3">“Bırak da kara köpeği assınlar. Kendisi de bunu istiyor.”</p>

  <p class="calibre3">“Hayır. Seninle anlaşmak istiyor.”</p>

  <p class="calibre3">“Birini gönder, Gama’yla konuşsun. Vaktimi ziyan etmek istemiyorum.”</p>

  <p class="calibre3">“O yalnız seninle konuşacağını söyledi. Bize önemli açıklamalarda bulunacağını sanıyoruz.”</p>

  <p class="calibre3">Manfred bir an düşündü. “Pekâlâ. Onunla konuşacağım.” Bir bakıma yendiği düşmanıyla karşılaşmak ona zevk verecekti. “Ama Gama asılacak. Bunu hiçbir şey engelleyemeyecek.”</p>

  <p class="calibre3">Victoria, Moses Gama’yı son ziyaretinde ona, “Bir yol var,” demişti. “Ölümden kurtulmanın bir yolu var. Böylece kara ulusların lideri olarak yerini elinden almaya çalışan düşmanlarını da cezalandırmış olursun.” Moses şimdi karısının önerisini yerine getirmeye hazırlanıyordu.</p>

  <p class="calibre3">Manfred hücresinin önünde durduğunda Moses başını kaldırıp ona baktı. Dar ranzanın kenarına ilişmişti. Sonra ağır ağır ayağa kalktı, demir parmaklığa doğru ilerledi.</p>

  <p class="calibre3">İki adam da konuşmadan birbirlerini süzdüler. Aralarında yalnız parmaklar vardı ama sanki birbirlerinden bir evren kadar uzaktılar.</p>

  <p class="calibre3">Sonunda Manfred, “Evet?” dedi. Yendiği düşmanına alaycı bakışlarla baklayı çok istiyordu, ama bu arzusunu yendi. “Beni görmek istemişsin.”</p>

  <p class="calibre3">Moses, “Sana bir önerim var,” diye cevap verdi.</p>

  <p class="calibre3">Manfred düzeltti. “Yani canını kurtarmak için pazarlığa girişmek istiyorsun.” Moses sesini çıkarmayınca da güldü. “Senin de diğer insanlardan farklı olmadığın anlaşılıyor, Moses Gama. Ne bir azizsin, ne de iddia ettikleri gibi soylu bir şehit. Başkalarından üstün bir yanın yok. Sonunda kendine sadık kalmaya karar verdin. Sen de diğer insanlar kadar zayıfsın ve onlar gibi korkuyorsun.”</p>

  <p class="calibre3">Moses sanki bu olayları duymamıştı. “Önerimi dinlemek istiyor musun?”</p>

  <p class="calibre3">Manfred başını salladı, ‘evet,’ söyleyeceklerini dinleyeceğim. Buraya o yüzden geldim.”</p>

  <p class="calibre3">Moses, “Onları sana teslim edeceğim,” dedi. Manfred onun ne demek istediğini hemen anladı.</p>

  <p class="calibre3">Halkının liderleri olduklarını iddia eden kimseleri mi kastediyorsun? Seninle o mevkii için rekabete girişenleri mi?</p>

  <p class="calibre3">Moses. Evet, der gibi başını sallayınca Manfred hayranlıkla güldü.</p>

  <p class="calibre3">Sana adları ve kanıtları vereceğim. Zamanları ve yerleri açıklayacağım. Moses’in suratı hâlâ ifadesizdi. “Onların yarattığı tehlikeyi küçümsüyorsun. Bulacakları destekleri de. Burada ve dışardaki yardımcılarını da. Sana bundan da söz edeceğim.”</p>

  <p class="calibre3">Manfred sordu. “Buna karşılık ne istiyorsun?”</p>

  <p class="calibre3">Moses kısaca, “Özgürlüğümü,” dedi.</p>

  <p class="calibre3">Magtig! Manfred şaşırdığı için böyle küfretmişti. “Beyazlar kadar küstahsın!” Bu müthiş öneriyi incelerken Moses’in yüzünde beliren ifadeyi görmemesi için başını çevirdi.</p>

  <p class="calibre3">Moses Gama yanılıyordu. Manfred tehlikenin de, komplonun da farkındaydı. Tanıdığı dünyanın korkunç bir biçimde kuşatılmış olduğunu biliyordu, işte şimdi eline o güçleri ezmek için bir fırsat geçmişti. Görevinin ne olduğunun da farkındaydı. Usulca, “Ben sana özgürlüğünü veremem,” dedi. “İstediğin çok fazla. Ama sen de zaten bunu biliyorsun. Öyle değil mi?” Moses sesini çıkarmayınca Manfred konuşmasını sürdürdü. “Ben de sana bir öneride bulunacağım. Seni ölümden kurtarabilirim. Ama ölünceye kadar delikten çıkamazsın. En fazla bunu yapabilirim.”</p>

  <p class="calibre3">Bir sessizlik oldu, gitgide uzadı. Bakan zencinin öneriyi reddettiğini sanarak döndü.</p>

  <p class="calibre3">Aynı anda Moses, “Kabul ediyorum,” dedi.</p>

  <p class="calibre3">Manfred tekrar ona baktı. Zafer duygusunu gizlemeyi başararak, “Bütün adları isterim,” diye hatırlattı. “Bütün kanıtları.”</p>

  <p class="calibre3">Moses mırıldandı. “Hepsini vereceğim. Ama idam cezası kaldırıldığı zaman.”</p>

  <p class="calibre3">Manfred yavaşça, “Hayır,” dedi. “Şartları ben koyuyorum. İstediğini idamdan kurtulmayı hak ettiğin zaman yapacağım. O zamana kadar idam tarihini erteleteceğim. Bunun için bile bana bir ad vermeni isteyeceğim. Vatandaşlarımı bunun akıllıca bir anlaşma olduğuna ancak böyle ikna edebilirim.” j Moses sesini çıkarmadı. Parmaklıkların arkasından öfkeyle bakıyordu.</p>

  <p class="calibre3">Manfred ısrar etti. “Bana bir isim ver. Başbakana söyleyebileceğim bir şey.” Moses, “Bundan daha iyisini yapacağım,” dedi. “Sana iki ad vereceğim, iyi dinle: Mandela ve Rivania.”</p>

  <p class="calibre3">Mail’in Yazı İşleri Müdürü Leon Herbstein, Michael’ın, “Bir Şehit Yaratılıyor” başlıklı yazısını basmaya karar verdiği zaman herkes şaşırdı. Gerçi Moses Gama’yla ilgili bu yazı gerçekten iyiydi, ama delikanlı henüz tam bir gazeteci bile sayılmazdı. “Bir Şehit Yaratılıyor”un başyazarı olarak seçilmesi inanılacak gibi değildi.</p>

  <p class="calibre3">On gün önce Leon Herbstein’ı beklenmedik bir anda Courtney Madencilik ve Finans Şirketi’ne yemeğe çağırmışlardı. Ondan başka on konuk daha vardı. Ama gazeteciyi Şasa’nın yanına oturtmuşlardı. Herbstein, Şasa Courtney’den hiçbir zaman hoşlanmamıştı. Büyük servetlere karşı kuşku duyardı hep. Şasa’yla Centaine’in kurnazca ve amansızca iş yaptıklarını duymayan kalmamıştı. Ayrıca gazeteci Birleşik Parti’dendi. Şasa’nın Milliyetçi’lerin tarafına geçmiş olması da onu öfkelendirmişti. Leon Herbstein bu partinin temelinde şiddetli bir Yahudi düşmanlığının yattığını hiçbir zaman unutmamıştı. Gazeteci için Şasa Courtney bir düşmandı.</p>

  <p class="calibre3">Ama adamın çok sevimli ve zeki olabileceği hiç aklına gelmemişti. Şasa yemek boyunca daha çok Herbstein’la ilgilendi. Yemeğin sonunda Yazı İşleri Müdürünün Courtney’lere karşı olan duyguları iyice değişmişti. Artık Şasa’nın halkın iyiliğini gerçekten istediğine inanıyordu. Şirketten ayrılırken Şasa’nın ince zekâsına duyduğu saygı da artmıştı. Şasa, Güney Afrika gazetelerinde hisselerin yüzde kırk ikisinin kendisine ait olduğundan söz etmemişti. Oğlu Michael’ın Mail’de çalıştığından da. Buna gerek kalmamıştı, iki adam da bu gerçekleri biliyorlardı.</p>

  <p class="calibre3">Michael’ın yazısı yayınlandığı gün delikanlı sabah saat beşte kalktı. Pijamasının üzerine yağmurluğunu giyerek köşeye gitti. Orada gazeteci çocukları bekledi. Bir Mail alarak tekrar odasına döndü, kapıyı dikkatle kilitledi. Başyazının bulunduğu sayfayı açabilmek için bütün cesaretini toplamak zorunda kaldı. Herbstein’ın fikrini değiştirmiş olmasından korkuyor, dehşetle titriyordu. Belki de bu iş korkunç bir şakaydı.</p>

  <p class="calibre3">Sayfayı açtı, yazısının başlığını gördü. “Bir Şehit Yaratılıyor.”</p>

  <p class="calibre3">Michael yazısını yüksek sesle tekrar tekrar okudu. Her kelimeyi sanki eski ve değerli bir şarabı içiyormuş gibi dikkatle söylüyordu. Gazeteyi tıraş olurken aynanın yanına sıkıştırdı. Her sabah kahvaltı ettiği kahveye girdiği zaman yazıyı Bay Costa’ya gösterdi. Kahvenin sahibi Bay Costa da mutfakta çalışan karısını çağırdı.</p>

  <p class="calibre3">Bayan Costa, “Hey, Michael,” diye bağırdı. “Sen artık çok önemli biri oldun. Ünlü bir gazeteci.” Delikanlıya sarıldı. Kızarmış jambon ve sarımsak kokuyordu.</p>

  <p class="calibre3">Kadın Michael’ın arka odadaki telefonu kullanmasına da izin verdi. Delikanlı Weltevreden’i aradı. Karşısına Centaine çıktı.</p>

  <p class="calibre3">Kadın sevinçle, “Mickey!” diye bağırdı. “Neredesin? Kap’ta mı?”</p>

  <p class="calibre3">Michael büyükannesini yatıştırdıktan sonra ona yazısını okudu. Uzun bir sessizlik oldu. Sonunda Centaine, “Başyazı, öyle mi, Mickey?” dedi. “Bana masal anlatmıyorsun ya? Öyle bir şey yapıyorsan seni asla bağışlamam.” Michael ısrarla doğruyu söylediğini açıkladı. Kadın da, “Yıllardan beri hiç bu kadar heyecanlanmamıştım,” diye bağırdı. “Babanı çağıracağım. Bunu ona sen anlatmalısın.”</p>

  <p class="calibre3">Şasa telefona geldi. Michael babasına yazıyı okudu. Şasa, “Bunu sen mi yazdın?” diye sordu. “Çok ilginç. Tabii çıkardığın sonuçları kabul etmiyorum. Moses Gama’nın asılması gerekiyor. Ama neredeyse beni de ikna edeceksin. Bir daha buluştuğumuz zaman bu konuyu tartışırız. Şimdi seni kutluyorum, lum. Belki de verdiğin karar doğruydu.”</p>

  <p class="calibre3">Michael gazetede oldukça ün yapmış olduğunu gördü. Gazetecilerin çoğu onu kutladılar.</p>

  <p class="calibre3">Moses Gama’nın idam cezasının ömür boyu hapse çevrilmesi gazetenin haber odasında kıyamet kopmasına neden oldu. Heyecan bir hafta sürdü.</p>

  <p class="calibre3">Bundan iki hafta sonra da Leon Herbstein, Michael’ı odasına çağırarak delikanlıya, “Sana bir iş vereceğim, Mickey,” dedi. “Okuyucularımızdan da, diğer ülkelerdeki muhabirlerimizden de çeşitli mektuplar alıyoruz. Pan Afrika Kongresi’yle Afrika Milli Kongresi arasındaki farkı öğrenmek istiyorlar. ‘Bu adamlar kim?’ diye soruyorlar. ‘Tambo ve Sisulu, Mandela ve Moses Gama? Bu adamlar neyin temsilcileri?’ Senin siyahların politikasıyla ilgilendiğin ve arşivleri karıştırmaktan da hoşlandığın anlaşılıyor. Haydi bakalım. Bir dizi yazı hazırla. Yazdığın her şeyi doğrudan doğruya bana getir. Acele etme. İlk yazının beş dakika sonra elimde olması yeterli.”</p>

  <p class="calibre3">Michael çok geçmeden Mail’in arşivinin yetersiz olduğunu gördü. Genel kitaplıkta da fazla bir şey bulamadı. Sonra aklına bir şey geldi. Drake’in Çiftliği ilçesinde Assegai adlı bir dergi çıktığını biliyordu. Bu da Güney Afrika Gazeteler Birliği’ndendi. Derginin politikasını birliğin beyaz yöneticileri saptıyordu. Ama yine de yazıların arasına Afrikalı futbol yıldızlarının ve şarkıcılarının resimleri konuyordu.</p>

  <p class="calibre3">Michael şirketin bir arabasını ödünç alarak Assegai’nin Yazı İşleri Müdürü‘nü görmeye gitti. Adam Solomon Nduli adında bir Xhosa’ydı. Fort Hare’deki zenci üniversitesinden mezun olmuştu. Nduli, Michael’ı nazik, ama soğuk bir tavırla karşıladı. Yarım saat kadar konuştular. Michael adamın iğneli bir sözü üzerine onun kendisini polis muhbiri sandığını anladı. İşe yarayacak bir şey öğrenemeyecekti.</p>

  <p class="calibre3">Bir hafta sonra cumartesi günü Michael’ın yazı dizisinin ilki yayınlandı. Delikanlının iyi bir araştırma yaptığı belliydi. Yalnız gerçekleri yazmış, daha da önemlisi, anlayışlı bir dil kullanmıştı.</p>

  <p class="calibre3">Ertesi gün Solomon Nduli, Michael’a telefon ederek tekrar görüşmelerini söyledi. Delikanlının elini sıkarken de, “Çok üzgünüm,” dedi. “Hakkınızda yanılmışım. Şimdi… ne öğrenmek istiyorsunuz?” Solomon, Michael’ı ‘zenci ilçesi’ denilen o yabancı dünyaya soktu. Onun Pan Afrika Kongresi’nin Lideri Ftobert Sobukwe’yle tanışmasını sağladı. Adamın öfkesinin derinliği, bütün toplumu altüst etmek isteyişi ve gizleyemediği şiddet merakı Michael’ı çok sarstı.</p>

  <p class="calibre3">Solomon, “Mandela’yla görüşmenizi sağlamaya çalışacağım,” diye söz verdi. “Ama bildiğiniz gibi saklanıyor. Polis peşinde. Hem konuşmanız gereken başkaları da var.”</p>

  <p class="calibre3">Michael’ı Baraganawath Hastanesi’ne götürerek Moses Gama’nın karısıyla tanıştırdı. Victoria’nın hamileliği iyice ilerlemişti. Kadının sakin ve vakarlı hali delikanlıyı etkiledi, ama sonra bir şeyin farkına vardı. Victoria da Robert Sobukwe gibi çok öfkeli ve şiddet yanlısıydı.</p>

  <p class="calibre3">Solomon, Michael’ı ertesi gün tekrar Drake Çiftliği’ne çağırarak bu sefer de onu Hendrick Tabaka’nın dükkânına götürdü. Tabaka delikanlının o ana kadar karşılaştığı zencilerden farklıydı. Hendrick Tabaka, Michael’a, “Ailem ve işim var,” dedi. “Onları herkese karşı da koruyacağım. İster beyaz olsun, ister siyah.”</p>

  <p class="calibre3">Michael ikinci yazısına “Gazap” başlığını uygun gördü. Bu yazıda rastladığı ve fark ettiği o derin öfkeyi anlatmaya çalıştı. Yazıyı perşembe günü Leon Herbstein’a götürdü. Ondan sonra, çıkan tartışma yüzünden saat sekize kadar gazetede kaldı. Leon Herbstein yardımcılarını çağırdı. Adamlardan biri yazıda hafif değişiklikler yapılmasını önerdi, diğeri ise bunun hiç yayınlanmamasını önerdi. Yayın kontrol komitesi öfkelenebilirdi. Hükümet sansürcülerinin Mail’i yasaklayıp kapatmaya da hakları vardı.</p>

  <p class="calibre3">Michael, “Ama yazdıklarımın hepsi de doğru,” diye itiraz etti. “Bana söylenen her şeyi araştırdım. Yazdıklarım hem doğru, hem de önemli. Bence gereken de bu.” Diğer üç gazeteci delikanlıya acırcasına baktılar.</p>

  <p class="calibre3">Sonunda Leon Herbstein, “Pekâlâ, Mickey,” dedi. “Artık gidebilirsin. Sana son kararımı bildiririm.”</p>

  <p class="calibre3">Michael umutsuzca kapıya doğru giderken yardımcısı, “İster yayınlansın ister yayınlanmasın, Mickey,” diye seslendi. “Güzel bir yazı bu. Eserinle gururlanabilirsin.”</p>

  <p class="calibre3">Michael apartmanına döndüğü zaman kapısının önünde biri oturuyordu. Michael sevinçle, “Garry!” diye bağırarak ağabeysini kucakladı.</p>

  <p class="calibre3">Daha sonra iki kardeş karyolanın kenarına yan yana oturarak heyecanlı heyecanlı konuştular. Birbirinin sözünü kesiyor, bağırıyor, gülüyorlardı.</p>

  <p class="calibre3">Sonunda Michael, “Johannesburg’da ne işin var?” diye sordu.</p>

  <p class="calibre3">Hafta sonu için Gümüş Nehir Madeni’nden geldim. Merkezdeki bilgisayarla biraz çalışmak istiyorum. O yüzden, ‘Otele neden para veriyorum?’ dedim. ‘Mickey’nin bir odası var.’ Yanımda uyku tulumumu da getirdim. Burada, yerde yatabilir miyim?</p>

  <p class="calibre3">Mickey mutlu mutlu, “Karyolayı çektiğin zaman iki kişilik oluyor,” diye açıkladı. “Yerde yatmana gerek yok.”</p>

  <p class="calibre3">İki kardeş Costa’nın kahvesinden yemek alarak odada yediler. Ondan sonra da saatler boyunca paradan, işten, seksen ve diğer konulardan söz ettiler.</p>

  <p class="calibre3">Garry, Michael’ın aylığının otuz yedi sterlin on şilin olduğunu öğrendiği zaman çok şaşırdı. Sonra da, “Bu köpek kulübesi gibi odaya kaç para veriyorsun?” diye sordu.</p>

  <p class="calibre3">Michael, “Yirmi sterlin,” dedi.</p>

  <p class="calibre3">Geriye ayda on yedi sterlin on şilin kalıyor. Bununla yemek yiyecek ve geçineceksin, öyle mi? Bu adamları esir çalıştırdıkları için tutuklatmalı.</p>

  <p class="calibre3">Durum o kadar kötü değil. Babam bana cep harçlığı veriyor. Sen ne kadar kazanıyorsun, Garry?</p>

  <p class="calibre3">Garry kardeşine suçlu suçlu baktı. “Madende kalıyorum. Lojmanım var ve yemeğe de para vermiyorum. Stajyer yönetici olarak ayda yüz sterlin alıyorum.”</p>

  <p class="calibre3">Bu Michael’ı çok etkiledi. “Vay vay vay! O kadar çok parayı ne yapıyorsun?”</p>

  <p class="calibre3">Garry şaşırdı. “Biriktiriyorum tabii. Bankada iki bin sterlinden fazla param var.”</p>

  <p class="calibre3">Michael ısrar etti. “Ama o kadar parayı ne yapacaksın? Nereye harcayacaksın?”</p>

  <p class="calibre3">Garry açıkladı. “Para harcamak için değildir ki! Biriktirmek içindir. Tabii zengin olmak istiyorsan.”</p>

  <p class="calibre3">Michael, “Sen zengin olmak istiyorsun, öyle mi?” dedi.</p>

  <p class="calibre3">Başka olunacak ne var? Bu soru Garry’yi gerçekten şaşırtmıştı.</p>

  <p class="calibre3">Önemli bir görevi elinden geldiği kadar yapmaya ne dersin? Bu zengin olmak için çabalamaktan daha iyi bir şey değil mi?</p>

  <p class="calibre3">Garry çok rahatladı. “Ha, tabii. Zaten bunu yapmadıkça zengin de olamazsın.”</p>

  <p class="calibre3">Saat ikide Michael elektriği söndürdü. Sonra Garry karanlıkta o ana kadar cesaret edemediği bir şey yaptı. Aklındaki o soruyu sordu. “Mickey, annemden hiç haber alıyor musun?” Kardeşi uzun süre sesini çıkarmayınca dayanamayarak ekledi. “Babama annemi sordum, ama bana bir tek kelime bile söylemediBüyükannem de öyle. Ama o bir adım daha ileri gitti ve bana, “‘Bir daha Weltevreden’de o kadının adını ağzına alma,’ dedi. Blaine’in ölümüne o neden olmuş. Belki sen annemin nerede olduğunu biliyorsundur diye düşündüm.”</p>

  <p class="calibre3">Michael usulca mırıldandı. “Annem Londra’da. Bana her hafta yazıyor.”</p>

  <p class="calibre3">Annem ne zaman dönecek, Mickey?</p>

  <p class="calibre3">Michael, “Hiçbir zaman,” diye cevap verdi. “Annemle babam boşanıyorlar.”</p>

  <p class="calibre3">Neden, Mickey? Ne oldu da annem böyle Allaha ısmarladık bile demeden çıkıp gitti?</p>

  <p class="calibre3">Bilmiyorum. Annem bir şey söylemiyor. Ona yazıp sordum, ama hiçbir açıklama yapmadı. Michael uzun bir süre sustu, sonra fısıldadı. “Onu özlüyorum, Garry. Ah, Tanrım, onu öyle özlüyorum ki!”</p>

  <p class="calibre3">Garry, “Ben de öyle,“dedi, ama günleri heyecan doluydu artık. Tara’nın ortanca oğlunun kafasındaki hayali gitgide bulanıklaşmaya başlıyordu.</p>

  <p class="calibre3">Ertesi sabah Leon Herbstein, Michael’ı odasına çağırdı. “Tamam, Mickey. ‘Gazap’ yazısını olduğu gibi basacağız.” Delikanlı ancak o zaman bu kararın kendisi için ne kadar önemli olduğunu anladı. Çünkü gerçeği yazmıştı. Ve işte sonunda gerçek zafere erişmişti.</p>

  <p class="calibre3">Michael ertesi sabah yine erkenden kalkıp gazete aldı. Garry’i uyandırarak ona yazısını okudu. Ağabeysi yeni Courtney binasındaki bilgisayar odasında saatlerce çalışmış, ancak sabaha karşı gelmişti. Gözleri yorgunluktan kıpkırmızıydı. Ama yine de pijamasıyla oturarak yazısını okuyan kardeşini dinledi. Sonra gözlüğünü takarak ciddi ciddi Gazap’ı birde kendisi okudu. O sırada Michael odanın köşesindeki havagazı ocağında kahve yaptı.</p>

  <p class="calibre3">Sonra Garry, “Ne garip, değil mi?” diye mırıldandı. “Onları hiçbir zaman önemsemedik. Gümüş Nehri’nde vardiyayla çalışıyor, Weltevreden’de üzüm topluyor ya da servis yapıyorlar. Ama onların da bizim gibi istekleri, düşünceleri ve duyguları olduğunu ancak böyle bir şeyi okuduğun zaman anlıyorsun.”</p>

  <p class="calibre3">Michael usulca, “Teşekkür ederim, Garry,” diye cevap verdi.</p>

  <p class="calibre3">Neden?</p>

  <p class="calibre3">Michael, “Bana yapılan en büyük iltifat bu,” diye açıkladı.</p>

  <p class="calibre3">Delikanlı ağabeysini o hafta sonu pek göremedi. Garry yine şirkete giderek çalıştı.</p>

  <p class="calibre3">Michael pazartesi sabahı Mail’e gittiği zaman gazetede çalışanların kaygılı bir grup halinde toplanmış olduklarını gördü. Haber odasının ortasında ses sizce duruyorlardı. Altı yabancı ise dosya dolaplarına bakıyor, masalardaki kâğıtları inceliyorlardı.</p>

  <p class="calibre3">Michael saf saf, “Ne oluyor?” diye sordu. Yazı işleri Müdür yardımcısı onu uyarırcasına baktı. Sonra, “Bunlar güvenlik bölümünden polisler,” dedi.</p>

  <p class="calibre3">Adamların başı olan sivil polis Michael’e yaklaştı. “Siz kimsiniz?” Michael adını verdiği zaman adam elindeki listeye baktı. “Ha, evet. Aradığımız sizsiniz. Benimle gelin.” Michael’ı Leon Herbstein’ın bürosuna götürdü, kapıyı vurmadan içeri daldı. Yazı İşleri Müdürü‘nün yanında da bir yabancı vardı. Adam, “Evet, ne yar?” diye homurdandı.</p>

  <p class="calibre3">Sivil memur saygıyla, “Aradığımız bu, başkomiserim,” dedi.</p>

  <p class="calibre3">Yabancı kaşlarını çatarak Michael’a baktı. Ama o bir şey söyleyemeden Herbstein atıldı.</p>

  <p class="calibre3">Kaygılanma, Michael. Polis ‘Gazap’ yazısının bulunduğu cumartesi sayısını yasaklamaya geldi. Ellerinde büroları arama emri de var. Seninle de konuşmak istiyorlar. Ama bu önemli değil.</p>

  <p class="calibre3">Başkomiser ağır ağır, “Bundan o kadar emin olmayın,” diye söylendi. “O komünist propagandasını yazan siz misiniz?”</p>

  <p class="calibre3">Michael açık açık, “Ben ‘Gazap’ adlı bir yazı yazdım,” dedi.</p>

  <p class="calibre3">Ama Herbstein onun sözünü kesti. “Ben Mailin Yazı İşleri Müdürü’ yüm. Ve o yazının basılmasına da ben karar verdim. Bütün sorumluluğu kabul ediyorum.”</p>

  <p class="calibre3">Başkomiser ona aldırmayarak Michael’ı süzdü. “Siz daha çocuksunuz. Bu konuda ne biliyorsunuz ki?”</p>

  <p class="calibre3">Herbstein öfkelendi. “Buna itiraz ediyorum. Bay Courtney iyi bir gazeteci…”</p>

  <p class="calibre3">Başkomiser kafasını salladı. “Ja, öyle olmalı.” Ama gözleri hâlâ Michael’daydı. “Ee? Tahkikata yardım etmek için Marshall Alanı‘ndaki merkeze gelecek misiniz?”</p>

  <p class="calibre3">Michael, Herbstein’a bir göz attı. Adam hemen, “Gitmek zorunda değilsin, Michael,” dedi. “Ellerinde tutuklama emri yok.”</p>

  <p class="calibre3">Michael durumu idareye çalıştı. “Benden ne istiyorsunuz?”</p>

  <p class="calibre3">Vatana ihanet sayılacak şeyler yazmışsınız. Bunları size kimin anlattığını öğrenmek istiyoruz.</p>

  <p class="calibre3">Michael usulca, “Kaynaklarımı açıklayamam,” dedi.</p>

  <p class="calibre3">Başkomiser tehlikeli bir tavırla onu uyardı. “Tutuklama emrini her zaman çıkartabilirim.”</p>

  <p class="calibre3">Michael başını salladı. “Sizinle geleceğim. Ama kaynaklarımı açıklayamam. Bu ahlak kurallarına uymaz.”</p>

  <p class="calibre3">Herbstein, “Hemen bir avukatla oraya geleceğim, Michael,” diye söz verdi. “Kaygılanma, Mail seni sonuna kadar destekleyecek.”</p>

  <p class="calibre3">Başkomiser, “Pekâlâ,” dedi. “Gidelim.”</p>

  <p class="calibre3">Michael polisle çıkar çıkmaz Herbstein da telefona uzandı. “Kap’a telefon etmek istiyorum. Bay Şasa Courtney’le görüşeceğim. Weltevreden’i, Centaine Hanı‘ndaki bürosunu ve parlamentodaki bakanlık dairesini arayın.”</p>

  <p class="calibre3">Şasa parlamentodaki bürosundaydı. Herbstein’ın anlattıklarını sessizce dinledi. “Pekâlâ,” dedi. “Siz avukatınızla hemen polis merkezine gidin. Sonrada Courtney Madencilik Şirketi’ni arayarak David Abrahams’la konuşun. Ona olanları anlatın. Kendisine şiddetli bir tepki göstermesini, bütün kozlarını kullanmasını söyleyin. Abrahams’a şirketin jetiyle hemen oraya uçacağımı da haber verin. Havaalanına beni karşılaması için bir araba yollasın. Oraya varır varmaz Pretoria’daki Birlik Binası‘na giderek İç Güvenlik Bakanı‘yla konuşacağım.”</p>

  <p class="calibre3">Courtney imparatorluğunun geniş kaynaklarının böyle harekete geçirilmesi, görmüş geçirmiş bir adam olan Leon Herbstein’ı bile etkiledi.</p>

  <p class="calibre3">O gece saat onda Michael Courtney’i İç Güvenlik Bakanı‘nın özel emri üzerine serbest bıraktılar. Dışarda Şasa Courtney siyah Cadillac arabanın arka kanepesinde onu bekliyordu.</p>

  <p class="calibre3">Michael yanına oturur oturmaz sert bir tavırla, “Galiba bu kez fazla ileri gittin, Mickey,” dedi. “Fazla uyanık davrandın. Ne yapmaya çalışıyorsun? Hayatımız boyunca uğrunda çalıştığımız şeyleri yakıp yıkmaya mı?”</p>

  <p class="calibre3">Ben gerçeği yazdım. Herkesten çok sizin beni anlayacağınızı sanıyordum, baba.</p>

  <p class="calibre3">Yazdıkların kışkırtma sayılıyor, oğlum. Olmayacak kimseler bu sözlerini basit ve cahil siyahları kışkırtmak için bir silah olarak kullanabilirler. Bir daha böyle bir şey istemiyorum. Beni duyuyor musun, Michael?</p>

  <p class="calibre3">Delikanlı usulca, “Duyuyorum, baba,” dedi. “Ama size itaat edeceğime söz veremem. Çok üzgünüm, ama ben kendi vicdanımla yaşamak zorundayım.”</p>

  <p class="calibre3">Şasa homurdandı. “O lanet olası annen kadar kötüsün.”</p>

  <p class="calibre3">Bu sözler Michael’ın sessizleşmesine neden oldu. Baba oğul Carlton Oteli’ne gidinceye dek hiç konuşmadılar. Courtney’lerin oradaki dairesine çıktıkları zaman Şasa bıkkınlıkla, “Pekâlâ, Mickey,” dedi. “Sözlerimi geri alıyorum. Hayatını benim isteklerime göre yönlendirmeni senden isteyemem. Vicdanının sesine uy ama her seferinde de imdadına koşmamı benden bekleme.”</p>

  <p class="calibre3">Michael dikkatle, “Bunu zaten beklemiyordum, efendim,” diye cevap verdi. “İlerde de beklemeyeceğim.” Yutkundu. “Ama yine de size yaptıklarınız için teşekkür etmek istiyorum, efendim. Bana her zaman çok iyi davrandınız.”</p>

  <p class="calibre3">Şasa üzüntüyle başını sallayarak bağırdı. “Ah, Mickey! Sana büyük acılarla elde ettiğim tecrübelerimi verebilseydim! Aynı yaştayken işlediğim hataları yapmanı engelleyebilseydim!”</p>

  <p class="calibre3">Michael, Şasa’yı yatıştırmaya çalıştı. “Öğütlerinizi her zaman minnetle karşılıyorum, baba.”</p>

  <p class="calibre3">Şasa, “Pekâlâ,” dedi. “İşte sana bedava bir öğüt. Yenemeyeceğin bir düşmanla karşılaştığın zaman yumruklarını sallayarak onun üzerine atılma. O zaman ancak kafan kırılır. Usulca düşmanının arkasına geç ve ona tekmeyi indir. Sonra da koşarak kaç.”</p>

  <p class="calibre3">Michael, “Bunu unutmayacağım, efendim,” dedi gülerek.</p>

  <p class="calibre3">Şasa kolunu oğlunun omzuna attı. “Sigara içtiğini ve fabrika bacası gibi dumanlar çıkardığını biliyorum. Ama sana bir içki ikram edemez miyim, oğlum?”</p>

  <p class="calibre3">Bir bira içerim, efendim.</p>

  <p class="calibre3">Michael ertesi gün Solomon Nduli’ye gitti. Onun ‘Gazap’ hakkındaki fikirlerini öğrenmek ve ona Marshall Alanı‘nda olanları anlatmak istiyordu.</p>

  <p class="calibre3">Ama buna gerek kalmadı. Solomon her şeyi öğrenmişti bile. Michael’e heyecanla, “Nelson Mandela yazını okumuş,” diye haber verdi. “Seninle konuşmak istiyor?”</p>

  <p class="calibre3">Ama polis onun peşinde. Mandela saklanıyor.</p>

  <p class="calibre3">Solomon, “O yazından sonra sana güveniyor,” dedi. “Robert Sobukwe de öyle. O da seninle tekrar görüşmek istiyor.” Sonra Michael’ın yüzündeki ifadeyi fark etti, bütün heyecanı söndü. “Tabii bunun senin için çok tehlikeli olacağını düşünüyorsan, o başka.”</p>

  <p class="calibre3">Michael ancak bir an tereddüt etti. “Hayır, ne münasebet! İkisiyle de konuşmak istiyorum. Hem de çok.”</p>

  <p class="calibre3">Solomon Nduli bir şey söylemedi. Uzanarak dostça bir tavırla delikanlının omzunu tuttu, ilk defa bir zenci Michael’a böyle dostça davranıyordu.</p>

  <p class="calibre3">Şasa uçakla Gümüş Nehir Madeni’ne gitti. Garry heyecanla onu bekliyordu. Ortanca oğlunun çalışkanlığı ve iş alanındaki dehası onu gitgide daha fazla gururlandırmaktaydı. Ancak Garry ona adeta soluk soluğa biriktirdiği iki bin sterlinle Johannesburg’un kuzeyindeki bir tarım alanının opsiyonunu satın aldığını söylediği zaman durum değişti.</p>

  <p class="calibre3">Şasa,“Yani oraya bir mahalle kuracağını, sinemalar, tiyatrolar ve alışveriş merkezleri yapacağını mı sanıyorsun?” dedi.</p>

  <p class="calibre3">Garry babasına bilgisayar hesaplarını gösterdi. “En aşağı yirmi milyon kazanacağım.”</p>

  <p class="calibre3">Garry, Garry! Şasa İçini çekti. “Bence o iki bin sterlin ziyan oldu. Ama yine de bu tecrübeye değer. Tabii yirmi milyon kazanılabilir. Herkes böyle bir mahalle kurmaya o yüzden can atıyor. İşte hükümet de o nedenle bu tür planları çok sıkı biçimde kontrol ediyor. Hükümetten izin en aşağı beş yılda çıkıyor, insan türlü engellerle de karşılaşıyor. Bu çok özel ve karmaşık bir yatırım alanı. Anlamıyor musun, Garry? Senin o topraklar…” Şasa duraklayarak oğluna baktı. Garry ellerini sallıyor ve müthiş kekeliyordu. Bu yüzden onu uyarmak zorunda kaldı. “Derin bir soluk al, Garry.”</p>

  <p class="calibre3">Garry fıçı gibi göğsünü iyice şişirdi ve hiç kekelemeden, “İzin aldım bile,” diye açıkladı.</p>

  <p class="calibre3">Bunun için yıllar ister. Sana anlattım ya, oğlum. Şasa’nın sesi sertleşmişti. Ayağa kalkarak ekledi. “Yemek için giyinmemiz gerekiyor. Haydi, gel.”</p>

  <p class="calibre3">Garry, “Anlamıyorsunuz, baba,” diye ısrar etti. “İzin verildi bile.”</p>

  <p class="calibre3">Şasa ağır ağır yerine çöktü. “Ne dedin?”</p>

  <p class="calibre3">O bölgeye mahalle kurulması eski Transvaal Cumhuriyeti zamanında kabul edilmiş. 1891’de. İzin belgesini Başkan Kruger, kendisi imzalamış. Hâlâ yasal ve geçerli. Yalnızca o belgeyi unutmuşlar, işte o kadar.</p>

  <p class="calibre3">İnanamıyorum! Şasa ağır ağır başını salladı. “Bunu nereden öğrendin, Garry?” ’</p>

  <p class="calibre3">Delikanlı, “Witwaterstrand’ın tarihçesi ve altın madenleri konusunda bir iki kitap okudum,” diye açıkladı. “Madencilik öğreneceksem, endüstrinin tarihini de bilmeliyim, diyordum. O kitaplardan birinde o bölgeden söz ediliyordu. Hemen bir araştırma yaptım. Sonunda o toprakların sahiplerini de buldum. Yetmişini geçmiş iki kardeşe ait orası. Çok iyi ihtiyarlar. Onlarla hemen dost olduk. Opsiyon konusunu açtığım zaman önce şaka ettiğimi sandılar. Ama iki bin sterlini görünce durakladılar. Ömürlerinde o kadar parayı bir arada görememişlerdi.” Garry güldü. “İşte belgeler de burada.” Kâğıtları babasına uzattı.</p>

  <p class="calibre3">Şasa belgeleri ağır ağır okudu. “Opsiyon ne zaman sona eriyor?” diye sordu.</p>

  <p class="calibre3">Perşembe günü öğleyin. Hızla harekete geçmemiz gerekiyor.</p>

  <p class="calibre3">Şasa öğrenmek istedi. “Opsiyon, Courtney Madenciliğin adına mı?”</p>

  <p class="calibre3">Hayır, kendi adıma, ama tabii bunu sen ve şirket için yaptım.</p>

  <p class="calibre3">Şasa dikkatle, “Her şeyi yalnız başına düşünmüşsün,” dedi. “Araştırma yapmış, bölgeleri bulmuş, toprak sahipleriyle görüşmüşsün. Opsiyon için zorlukla kazandığın iki bin sterlini vermişsin. Bu kadar çabalamış, tehlikeyi göze almışsın. Şimdi toprakları bir başkasına vermek istiyorsun. Bu pek de zekice bir şey sayılmaz. Öyle değil mi?”</p>

  <p class="calibre3">Ben bunu herhangi bir kimseye değil, size vermek istiyorum, baba. Her şeyi sizin için yaptığımı biliyorsunuz.</p>

  <p class="calibre3">Şasa, “Şu andan tezi yok bütün bunlar değişecek,” diye cevap verdi. “Sana toprağı alman için gereken iki bin sterlini ben vereceğim. Ve yarın ilk iş Johannesburg’a uçup bu işi halledeceğiz. Toprak senin olduktan sonra, Courtney Madencilik mahalleyi birlikte geliştirmeniz için seninle bir anlaşma da yapacak.”</p>

  <p class="calibre3">Şirketle anlaşma için yapılan görüşmeler bir hayli tartışmalı geçti. Garry ilk kan tadını alınca konuşmalar daha da sertleşti.</p>

  <p class="calibre3">Şasa oğlunun pazarlık tekniğinin kendisini ne kadar gururlandırdığını saklamak için, “Tanrım, ben bir canavar yaratmışım,” diye yakındı. “Haydi, oğlum bize de bir şey bırak.”</p>

  <p class="calibre3">Garry babasını yumuşatmak için mahalleye “Şasaville” adını vereceğini açıkladı. Sonunda anlaşma imzalandı. Şasa da şampanya açarak, “Seni kutlarım oğlum,” dedi.</p>

  <p class="calibre3">Bu söz Garry için bütün mahallelerden de, Witwaterstrand’ daki bütün altından da değerliydi.</p>

  <p class="calibre3">Lothar De La Rey en genç başkomiserlerden biriydi. Ama yükselmesini yalnızca babasının mevkiine ve nüfuzuna borçlu değildi. Mesleği için gereken her şey vardı onda. İyi bir atletti. Çok cesurdu. Tehlikeli katilleri yakaladığı içjn dört defa takdirname almıştı. Siyahlar ilçesinde gece vakti tehlikeli iki uyuşturucu satıcısını kovaladığı ve onları vurup öldürdüğü için de kendisine bir madalya verilmişti. Disiplinli bir gençti, iyi bir lider olacağı da kesindi.</p>

  <p class="calibre3">Lothar mezun olduğundan beri Sharpeville polis merkezinde çalışıyordu. O bölgeyi iyice öğrenmişti artık. Yavaş yavaş kendi muhbirlerinden oluşan bir şebeke de kurmuştu. Polisin iyi çalışması için gerekli bir şeydi bu. Lothar muhbirleri sayesinde önemli suçları daha işlenmeden öğreniyordu.</p>

  <p class="calibre3">Sharpeville, Soweto, Alexandra, hatta Drake’ln Çiftliği gibi siyahlara ait ilçelere oranla küçük bir yer sayılırdı. Burada kırk bin kadar zenci yaşıyordu. Ama suç listesi ve tutuklu sayısı bir hayli kabarıktı.</p>

  <p class="calibre3">1960 yılının mart ayı başlarında Lothar De La Rey resmi cipini polis merkezinin önünde bırakarak içeri girdi. Adamları hemen Currie Kupası maçlarındaki başarısı yüzünden onu kutlamaya koştular.</p>

  <p class="calibre3">Nöbetçi komiser onun elini sıkarak, “Yakında yeşilli sarılı formayı giyeceksiniz,” dedi. Bu sözlerle milli takım formasını kastediyordu.</p>

  <p class="calibre3">Lothar yardımcılarının hayranlık dolu sözlerini alçakgönüllü bir tavırla dinledi, sonra da onları göreve ve disipline davet etti. “Tamam. Herkes işinin başına.”</p>

  <p class="calibre3">Çevik adımlarla amirinin odasına gitti. Kapıda durup selam verdi. Orta yaşlı adam başını sallayarak masasının yanındaki koltuğu işaret etti. “Gel, Lothar. Otur.” Arkasına yaslanıp genç adamın kasketiyle eldivenlerini çıkarışını seyretti. “Cuma günü şahane bir oyun çıkardın, oğlum. Biletler için de teşekkür ederim. Tanrım! O son şut!” Yardımcısını incelerken ani bir haset duydu. Tanrım, diye düşündü. Askere benziyor. Uzun boylu ve dimdik. Kendi şişman göbeğine göz attı. Üniforma üzerinde ne güzel duruyor! İnsan ona bakar bakmaz kibar bir aileden olduğunu hemen anlıyor. Ben ancak kırk yaşında emniyet amiri olabildim. Emekli oluncaya kadar da bu görevde kalacağımı biliyorum. Ama Lothar? Herhalde kırkına gelmeden polis müdürü olacak. Sonra ağır ağır, “Ah, Lothar,” dedi. “Seni özleyeceğim.” O garip, sarı gözlerdeki pırıltıyı fark ederek güldü. “Ja. genç dostum. Tayinin çıktı. Mayısın sonunda bizleri terk edeceksin.”</p>

  <p class="calibre3">Lothar koltuğa oturarak arkasına yaslandı. Uzun süre Sharpeville’de kalmasına babasının neden olduğunu sezmişti. Bu önemsiz yerde zamanını ziyan ettiği için sinirlenmişti, ama babası her şeyin doğrusunu biliyordu. Lothar burada edindiği tecrübe yüzünden de ona minnet duyuyordu.</p>

  <p class="calibre3">Beni nereye gönderecekler, efendim?</p>

  <p class="calibre3">Seni şanslı küçük köpek! Emmiyet amiri yalancı bir kıskançlıkla başını salladı. “Marshall Alartı‘na, Cinayet Masası‘na gidiyorsun!”</p>

  <p class="calibre3">Görevlerin en harikasıydı bu. Bütün gençlerin elde etmek için çabaladığı, en istenilen, en saygın mevkiydi. Cinayet Masası bütün güvenlik güçlerinin sinir merkezi ve kalbiydi. Lothar hayatını en ufak ayrıntısına kadar planlamıştı. Güvenlikte iyice yükseldikten sonra istifa edecek ve siyaset hayatına atılacaktı. Dr. Verwoerd’dan sonra babası başbakan olacaktı herhalde. Belki de ilerde yine bir De La Rey, İç Güvenlik Bakanlığı‘na getirilecekti. Sonra o da başbakanlığa. Lothar ne istediğini, hangi yolu izlemesi gerektiğini biliyordu. O yolda ilk adımlarını atmıştı bile.</p>

  <p class="calibre3">Emniyet amiri, Lothar’ın kafasından geçenleri anlamış gibi, “Sana bir fırsat veriliyor,” dedi. “Bundan yararlanırsan çok ilerlersin. Çok.”</p>

  <p class="calibre3">Ne kadar ilerlersem ilerleyeyim, burada, Sharpeville’de bana nasıl yardım ettiğinizi hiçbir zaman unutmayacağım efendim. Teşviklerinizi de.</p>

  <p class="calibre3">Yeter. Gitmene daha birkaç ay var. Emniyet amiri mahcup olmuştu nedense. Duygularını göstermekten hoşlanmazdı. Lothar da öyle. Adam ekledi. “Artık işimize bakalım. Bu geceki baskında yanına kaç kişi alacaksın?”</p>

  <p class="calibre3">Lothar cipin farlarını söndürmüş, karanlıkta ağır ağır ilerliyordu. Arabayı hızlı sürerse avları motorun o çok belirgin sesini tanıyabilirdi. Genç adamın yanında bir komiser vardı. Arkada ise coplu beş polis oturuyordu. Komiser ayrıca otomatik bir tüfek almış, Lothar da tabancasını beline takmıştı. Fazla silahlı sayılmazlardı. Ne de olsa bu içkiyle ilgili bir baskındı.</p>

  <p class="calibre3">Siyahlara içki satışı sıkı bir biçimde kontrol ediliyordu. Geleneksel bira da yine devletin kontrolündeki fabrikalarda üretiliyordu. Siyahların sert alkollü içkiler ve şarap içmeleri yasaktı. Bu da shebeen denilen gizli meyhanelerin ortaya çıkmasına neden olmuştu. Kazanç her tehlikeyi göze alacak kadar fazlaydı. İçkiler ya beyazların dükkânlarından çalınıyor ya satın alınıyor ya da she Lothar zenciyi uyardı. “Böyle şeylere kalkışma!” Kaçmış olan siyah genç yüzünden hâlâ öfkeliydi. Yardımcısı onun yüzündeki ifadeyi görünce hemen ciddileşti. Kadını elbiselerini bulması için yatak odasına götürdü.</p>

  <p class="calibre3">Lothar’ın diğer adamları da içeriye girmeye başlamışlardı. Her biri iki üç perişan halli zenciyi yakalamıştı.</p>

  <p class="calibre3">Lothar, “izin belgelerini kontrol edin,” diye emrettikten sonra komisere döndü. “Pekâlâ, Kronje. Şunları ortadan kaldıralım.”</p>

  <p class="calibre3">İçki kasaları dışarı taşınarak kulübenin önüne yığılırken Lothar seyretti. Yardımcılarından ikisi kasaları açtılar. Şişeleri kaldırımın kenarına vurarak kırdılar. Ucuz konyağın tatlı, meyvemsi kokusu geceye yayıldı. Amberimsi kahverengi sıvı kaldırımın kenarından akmaya başladı.</p>

  <p class="calibre3">Son şişe de kırıldıktan sonra Lothar komisere bakarak başını salladı. “Tamam, Kronje, onları merkeze götür.” Tutuklular cipi izleyen iki polis kamyonuna bindirilirlerken Lothar da kulübeye döndü. Adamlarının gözünden önemli bir şeyin kaçıp kaçmadığını anlamaya çalışıyordu.</p>

  <p class="calibre3">Karmakarışık, pis bir yatağın bulunduğu arka odadaki küçük dolabı açtı. Copunun ucuyla, buraya atılmış olan eşyaları tiksinerek karıştırdı. Dolabın dibindeki çamaşırların altında küçük bir karton kutu vardı. Lothar onu dışarı çekerek açtı. Kutuya tek sayfalık bildiriler doldurulmuştu. Lothar kayıtsızca en üsteki kâğıda bakarken birdenbire bunun ne anlama geldiğini kavradı. Bildiriyi kaparak tavandan sarkan çıplak ampule doğru kaldırdı.</p>

  <p class="calibre3">Bu Poqo. ‘Sevgili halkım, mızrağını sağ eline al çünkü yabancılar ülkeni yağmalıyorlar,’ diyor.</p>

  <p class="calibre3">Poqo, Pan Afrikan Kongresi’nin askeri koluydu.</p>

  <p class="calibre3">Poqo sözcüğü, ‘temiz ve lekesiz,’ anlamına geliyordu. Çünkü buna yalnızca saf kan Afrikalı Bantu’lar üye olabiliyorlardı. Lothar örgütün genç fanatiklerden oluştuğunu biliyordu. Bu insanlar zalim, hain cinayetler işliyorlardı. Poqo’lar Kap’taki küçük Paarl kentindeki polis karakoluna yürümüş, püskürtüldükleri zaman da intikamlarını sivillerden almış, iki beyazı parçalamışlardı. Bunlardan biri on yedi yaşında bir genç kızdı. Transkei’de yol tamircilerinin kampını basmış ve beyaz ustabaşıyla ailesinin üyelerini feci bir biçimde öldürmüşlerdi. Lothar polis fotoğraflarını gördüğü zaman tüyleri diken diken olmuştu. Poqo korkulacak bir addı. Lothar bildirinin gerisini dikkatle okudu.</p>

  <p class="calibre3">“Pazartesi günü polisle karşılaşacağız. Sharpeville’liler o gün tek vücut halini alacaklar. Hiçbir kadın ve erkek çalıştığı yere gitmeyecek. Hiçbir kadın ve erkek otobüs, tren ya da taksiye binerek ilçeden ayrılmayacak. Herkes toplanıp bir tek kişi gibi polis merkezine yürüyecek. Taşıyamayacağımız kadar ağır bir yük olan izin belgesi yasasını protesto edeceğiz. Beyaz polis bizden korkacak.</p>

  <p class="calibre3">Pazartesi günü bizimle birlikte gösteriye katılmayan kadın ve erkekler yakalanacaklar. O gün herkes tek vücut gibi olacak.</p>

  <p class="calibre3">Poqo böyle söylüyor. Duyun ve itaat edin.”</p>

  <p class="calibre3">Lothar kabaca basılmış bildiriyi tekrar okudu, sonra, “Demek sonunda iş buraya vardı?” diye mırıldandı. Kendisini en çok sinirlendiren o cümleye tekrar bir göz attı. “Beyaz polis bizden korkacak.” Bunu yüksek sesle tekrarladı.</p>

  <p class="calibre3">Ya? Görürüz bakalım! Komisere yıkıcı bildirilerle dolu kutuyu kamyona yüklemesi için seslendi.</p>

  <p class="calibre3">Raleigh Tabaka’nın hayatı kaçınılamayacak olaylarla doluydu. Hayat denilen o büyük nehir delikanlıyı sürüklüyordu. Kurtulması ya da akıntıya karşı yüzmesi imkânsızdı.</p>

  <p class="calibre3">Xhosa’ların en usta sangoma’lardan olan annesi, Raleigh’ye Afrikalı kişiliğini iyice tanımasını öğretmişti. Oğluna esrarları ve sırları göstermiş, kemiklerle fala bakarak onun geleceğini okumuştu.</p>

  <p class="calibre3">İlerde bir gün halkına liderlik edeceksin, Raleigh Tabaka. Xhosa’ların en büyük reislerinden biri olacaksın. Adını Makana ve Ndlame’ninkiyle birlikte söyleyecekler. Ben bütün bunları kemiklerde görüyorum.</p>

  <p class="calibre3">Babası Hendrick Tabaka, Raleigh’yle ikiz kardeşi Wellington’u sınırın ötesine, Swazilland’daki her ırktan çocuğun gittiği okula gönderdiği zaman arkadaşları Afrikalı yönünün daha da güçlenmesini sağlamışlardı. Çünkü onlar Basutoland ve Bachunaland gibi ülkelerdeki reislerin ve siyah liderlerin çocuklarıydı. Bu ülkelerde siyah kabileler kendilerini yönetiyorlardı. Beyaz adamın o ağır, babaca otoritesinden kurtulmuşlardı. Çocuklar ailelerinin çevredeki beyazlarla eşitmiş gibi yaşadıklarını anlatırken Raleigh onları adeta huşuyla dinledi.</p>

  <p class="calibre3">Bu çocuk için yepyeni bir şeydi. Yaşamında beyazlar tümüyle ayrı bir türdüler. Korkulması ve yanlarına yaklaşılmaması gereken yaratıklar. Çünkü Raleigh ve onun bütün halkı üzerinde karşı koyulamayacak bir hakları ve güçleri vardı.</p>

  <p class="calibre3">Raleigh, Waterford okulunda bunun evrenin bir kuralı olmadığını öğrendi. Okulda beyaz öğrenciler de vardı. Raleigh onlarla aynı masada yemek yiyordu. Aynı tabaklardan. Aynı çatal ve kaşıklarla. Okulun yatakhanesinde onların yanında uyuyor, aynı banyoyu paylaşıyordu. Kendi ülkesinde bunların hiçbirine izin yoktu. Tatil için evine döndüğü zaman, “Yalnız Beyazlar Girebilir” yazılı levhaları gözlerini iri iri açarak okuyordu. Trenin penceresinden beyazların olan çiftlikleri ve semiz sığır sürülerini, kabilelere bırakılan aşınmış, kupkuru toprakları görüyordu. Artık babasının bir saray gibi hatırladığı evinin aslında mezbele olduğunu anlıyordu. Öfke ruhunu kemiriyor, açılan yara cerahat toplamaya başlıyordu.</p>

  <p class="calibre3">Raleigh okula gitmek için evden ayrılmadan önce amcası Moses Gama sık sık babasını görmeye geliyordu. Çocuk bebekliğinden beri amcasına karşı müthiş bir saygı duymaktaydı. Çünkü ondan alev alev güç fışkırıyordu sanki.</p>

  <p class="calibre3">Raleigh, Waterford’dan mezun olarak Drake’in Çiftliği’ne döndüğü ve babasının yanında çalışmaya başladığı zaman, “Ben de genç cengâverlerin arasında yerimi almak istiyorum,” diye açıkladı.</p>

  <p class="calibre3">Babası, “Erkekleşme kampından sonra seni Umkhonto we Sizwe’nin üyeleriyle tanıştıracağım,” diye söz verdi.</p>

  <p class="calibre3">Raleigh’nin erkekleşme töreni onun bir Afrikalı olduğunu daha da kesinlikle kavramasını sağladı. Wellington ve altı delikanlıyla Drake Çiftliği’nden ayrıldı. Trenle küçük Queenstown kentine gitti. Burası Xhosa kabilelerinin topraklarının merkeziydi.</p>

  <p class="calibre3">Raleigh’nin annesi her şeyi ayarlamıştı. Onları kabilenin ihtiyarları Queenstown istasyonunda karşıladılar. Çocukları eski bir kamyona bindirerek büyük Fish Nehri’nin kıyısındaki bir köye götürdüler, kabile ‘koruyucusu’na teslim ettiler. Bu ihtiyar adamın görevi kabilenin tarihçesini ve geleneklerini korumaktı.</p>

  <p class="calibre3">Adı Ndlame olan ihtiyar çocuklara soyunmalarını, yanlarında getirdikleri eşyaları kendisine teslim etmelerini söyledi. Bu eşyalar, geride kalan çocukluk yıllarının simgesi olarak nehrin kıyısında yakılan ateşe atıldı. Delikanlılar çır çınlak nehirde yıkandılar. Sonra Ndlame onları büyücülerin beklediği sünnet kulübesine götürdü.</p>

  <p class="calibre3">Diğerleri korkuyla gerilerlerken Raleigh cesaretle sıranın başına geçti. Eğilerek kulübenin alçak kapısından içeri ilk giren de o oldu. içeriye yakılan tezeklerin koyu dumanı yayılmıştı. Büyücüler başlarında tüyleri, acayip başlıklarıyla insanda dehşet uyandırıyorlardı.</p>

  <p class="calibre3">Raleigh korkuyla titredi. Bütün çocukluğu boyunca canının nasıl yanacağını düşünerek korkmuştu, kulübenin karanlıklarına gizlenmiş olan doğaüstü güçlerden de korkuyordu. Ama yine de kendini zorlayarak ilerledi ve dumanları tüten ateşin üzerinden atladı.</p>

  <p class="calibre3">Ayakları diğer tarafa değerken büyücüler üzerine atılarak onu dizüstü çökerttiler. Başını olacakları görebileceği bir biçimde tutuyorlardı. İçlerinden biri çocuğu sünnet etti.</p>

  <p class="calibre3">Büyücüler şarkı söyleyerek kabile tanrılarını çağırırken Raleigh’nin kanı yerdeki tezeklerin üzerine aktı, ama delikanlı hiç ses çıkarmadı.</p>

  <p class="calibre3">Ndlame, Raleigh’nin kalkmasına yardım etti. Delikanlı güneşe çıkarak nehrin kıyısına yığıldı. O korkunç yakıcı can acısına katlanmaya çalışıyordu. Yattığı yerden diğer çocukların çırpındıklarını ve çığlıklar attıklarını duyuyordu. En tiz sesle haykıran da ikiz kardeşi Wellington’du.</p>

  <p class="calibre3">Bütün çocuklar sünnet olduktan sonra Ndlame onlar: suyun kenarına getirdi. Yaralarını suyla yıkayıp şifalı yapraklar ve otlarla nasıl saracaklarını gösterdi.</p>

  <p class="calibre3">Delikanlılar vücutlarına kil ve kül karışımı bir çamuru sürdüler. Hatta bu bembeyaz tören boyasını saçlarına da bulaştırdılar. Şimdi birer hayalete benziyorlardı. Bellerindeki ot etekler dışında çıplaktılar. Kulübelerini ormanın derinliklerine, en gizli yerlerine yaptılar. Çünkü hiçbir kadının onları görmemesi gerekiyordu. Yemeklerini de mısır unuyla kendileri pişirdiler. Üç aylık erkekleşme töreni sırasında et yemeleri yasaktı. Tek eşyaları kilden yapılmış olan yemek çanağıydı.</p>

  <p class="calibre3">Çocuklardan birinin yarası mikrop kaptı, pis kokulu yeşil bir cerahat akmaya başladı. Ateş içinde yanıyordu delikanlı. Ndlame’nin ilaçlarının bir yararı olmadı. Çocuk dört gün sonra öldü. Onu ormana gömdüler. Ndlame çocuğun yemek çanağını alıp götürdü. Büyücülerden biri bunu çocuğun annesinin kulübe sinin kapısından içeri atacaktı. Hiçbir şey söylemeyecekti. Kadın o zaman kabile tanrılarının oğlunu kabul etmediklerini anlayacaktı.</p>

  <p class="calibre3">Ndlame her gün daha şafak sökmeden geliyor, güneş batıncaya kadar onlara kabilenin üyeleri olarak, birer koca ve baba olarak üzerlerine düşen görevleri anlatıyordu. Delikanlılar can acısına ve güçlüklere sessizce katlanmayı öğrendiler. Disiplini ve kabilelerine karşı olan görevlerini de. Vahşi hayvanları ve bitkileri, ıssız bir yerde yaşamayı nasıl başaracaklarını, karılarını nasıl memnun edeceklerini, nasıl çoluk çocuk sahibi olacaklarını biliyorlardı artık.</p>

  <p class="calibre3">Üç ay sona erdiği zaman Ndlame delikanlıları tekrar nehire götürdü. Suya girerek o beyaz erkekleşme boyasını yıkadılar. Onun yerine vücutlarına yağ ve kırmızı boyadan oluşan bir karışımı sürdüler. Ndlame hepsine birer kırmızı battaniye verdi. Bu erkekliklerinin simgesiydi. Delikanlılar bu battaniyelere sarılarak sıraya dizildiler, öğrendikleri erkeklik şarkılarını söyleyerek ormanın kıyısına, kabilenin onları beklediği vere gittiler.</p>

  <p class="calibre3">Anne ve babaları onlara hediyeler getirmişlerdi. Elbiseler, yeni ayakkabılar, para. Kızlar kıkır kıkır gülerek onları küstahça süzdüler. Çünkü artık bu çocuklar birer erkekti. Kendilerine bir eş seçebileceklerdi. Hatta durumlarına göre birkaç eş. Ne var ki lobola oenilen başlık parası bir hayli fazlaydı.</p>

  <p class="calibre3">İki kardeş, anneleriyle Drake’in Çiftliği’ne döndüler. Wellington babasıyla vedalaşacaktı. Çünkü rahip olmaya karar vermişti. Raleigh ise babasının işlerini öğrenecek, sonunda onları yönetmeye başlayacaktı. Hendrick yaşlandığı zaman ona destek olacak ve babasının rahatça yaşamasını sağlayacaktı.</p>

  <p class="calibre3">Raleigh hem ilginç, hem de sarsıcı aylar ve yıllar geçirdi. Delikanlı babasının ne kadar güçlü ve zengin olduğunu bilmiyordu. Ama yavaş yavaş bunu öğrenmeye başladı. Hesap defterlerinin sayfalarını ağır ağır, birer birer çevirdi. Raleigh babasının Transvaal denilen büyük üçgendeki kasap ve bakkal dükkânlarını, fırınlarını öğrendi. Sürülerini, shebeen’lerini, genelevlerini de… Ve sonunda Buffalo’ları. Her yere eli uzanan bu gizli örgütün çeşitli kabilelerden üyeleri vardı. Başkanları da Raleigh’nin babasıydı.</p>

  <p class="calibre3">Raleigh en sonunda babasının ne kadar güçlü, ne kadar zengin olduğunu anladı. Ama bir zenci olduğu için, ne kadar önemli biri olduğunu belli etmesi imkânsızdı. Hendrick Tabaka da bü yüzden gücünü usulca, gizlice kullanıyordu. Raleigh yine öfkelendi. Tıpkı “Beyazlardan Başka Kimse Giremez” lev balarını gördüğü zaman olduğu gibi. Ya da beyazların parlak arabalarıyla içeriye girmelerini seyrettiği, kapıları ona kapalı olan hastanelere ve üniversitelere baktığı zaman olduğu gibi.</p>

  <p class="calibre3">Raleigh babasına kendisini rahatsız eden bu şeylerden söz etti. Hendrick Tabaka gülerek başını salladı. “Öfke bir insanı hasta eder, oğlum. Hayata karşı duyduğu iştahı kapatır ve geceleri uyumasına da engel olur. Dünyamızı değiştirenleyiz. Onun için hayatımızın iyi taraflarına bakmalı ve bunların zevkini iyice çıkarmalıyız. Beyaz adam çok güçlü. Onun ne kadar güçlü olduğunu bilemezsin! Sen daha onun küçük parmağının gücünü bile görmedin. Ona karşı mızrağını eline alırsan seni de, sahip olduğun bütün o iyi şeyleri de mahveder. Tanrılar ve yıldırımlar işe karışsa ve sen bir rastlantı sonucu beyaz adamı mahvetsen olacakları bir düşün. Bu olayı karanlık günler izler. Yasaların olmadığı, kimsenin seni korumadığı bir dönem. Beyaz adamın baskısından daha da feci olur. Kendi halkımızın öfkesi bizi yutar. O zaman bizi avutan şu birkaç güzel şeyi bile bulamayız. Gözlerini ve kulaklarını aç, oğlum. O zaman gençlerin bizden, ‘İşbirlikçiler,’ diye söz ettiklerini duyacaksın. Zenginliğin yeniden pay edilmesini istediklerini duyacaksın. O arada bakışlarındaki hasedi fark edeceksin. Senin hayalin çok tehlikeli bir şey oğlum.”</p>

  <p class="calibre3">Raleigh, “Ama ben yine de hayal kurmak zorundayım,” dedi. Sonra unutulmayacak bir gün, amcası Moses Gama yabancı ülkelerden döndü. Raleigh’yi götürüp aynı hayali paylaşan gençlerle tanıştırdı.</p>

  <p class="calibre3">Raleigh artık gündüzleri babasının yanında çalışıyor, akşamları ise Umkhonto we Sizvve’nin diğer genç üyeleriyle buluşuyordu. Başlangıçta yalnızca konuşuyorlardı. Ama sözler yaşlıların dagga çubuklarından daha tatlı ve sarhoş ediciydi.</p>

  <p class="calibre3">Sonra Raleigh, Afrika Milli Kongresi’nin verdiği boykot, grev ve iş durdurma kararlarını uygulayan gençlere katıldı. Otobüs boykotunun uygulanması için küçük bir grupla Evaton’a da gitti. Orada işyerine gitmek ya da alışveriş yapmak için durakta bekleyen zenci işçilere saldırdılar. Adamları uzun sopalarla dövdüler.</p>

  <p class="calibre3">Raleigh saldırının ilk günü arkadaşlarına ne kadar ateşli bir genç olduğunu kanıtlamak istedi. Dövüş sopasını çocukken edindiği ustalıkla kullandı.</p>

  <p class="calibre3">Sıradaki kadınlardan biri Raleigh’nin, “Evine dön,” emrine aldırmayarak delikanlıya meydan okudu. Ona ve arkadaşlarına tükürerek, “Gangsterler, hay dutlar!” diye bağırdı. Orta yaşlı, iriyarı bir kadındı. Tombul yanakları ayakkabı cilası sürülmüş gibi pırıl pırıldı. Kadın adeta bir kraliçe tavrı takındığı için önce Umkhonto we Sizvve’nin genç üyeleri utandılar. Az kalsın gerileyeceklerdi.</p>

  <p class="calibre3">Raleigh o zaman ne kadar hevesli olduğunu kanıtlayabilmek için eline güzel bir fırsat geçmiş olduğunu anladı. Öne atılarak kadının karşısına dikildi. Onu, “Evine dön, ihtiyar,” diye uyardı. “Biz artık beyaz adamın pisliğini yiyen köpekler değiliz.”</p>

  <p class="calibre3">Kadın, “Sen pis ağızlı, sünnet edilmemiş küçük bir çocuksun…” diye başladı. Ama Raleigh onun devam etmesine izin vermedi. Uzun sopasını salladığı gibi kadının parlak yanağını yardı. Sanki baltayla vurmuş gibi. Delikanlı bir an kadının yanağındaki yaranın derinliklerinde beyaz kemiğin parladığını gördü, sonra hızla akan kanlar kemiği örttü. İriyarı kadın haykırarak dizüstü çöktü. Raleigh güç ve amacın, vatanseverlik görevinin verdiği o rahatlığı duydu. Bir an karşısında diz çökmüş olan kadın, delikanlının bütün düş kırıklığının ve öfkesinin odak noktası halini aldı.</p>

  <p class="calibre3">Kadın bunu Raleigh’nin gözlerinde okudu ve ondan sonraki darbeyi önlemek için ellerini kaldırdı. Raleigh bütün gücü ve ustalığıyla tekrar vurdu. Sopa kadının dirseğine indi. Et ve yağların sardığı kemik kırıldı. Kol garip bir biçimde dönerek yana sarktı.</p>

  <p class="calibre3">Kadın tekrar bir çığlık attı. Sesinde öyle bir acı ve öfke vardı ki, bu defa öbür cengâverler de etkilendiler. Diğer otobüs yolcularına müthiş bir öfkeyle saldırdılar. Durağın beton zemini kan içinde kaldı. Ağlayıp inleyen yaralılar yerlere serildiler.</p>

  <p class="calibre3">Cankurtaranlar siren çalarak yaralıları almaya geldikleri zaman Raleigh ve arkadaşları onları taşa tuttular. Raleigh daha cesur birkaç arkadaşını alarak koştu. Cankurtaranları devirdiler. Depolardan benzin akarken Raleigh bir kibrit çakarak oluşan gölcüğe fırlattı.</p>

  <p class="calibre3">Benzin adeta patlayarak alev alırken Raleigh’nin kirpikleri ve başının ön kısmındaki saçları yandı. Ama o akşam Drake’in Çiftliği’ne döndüklerinde delikanlı artık bir kahraman sayılıyordu. Raleigh’ye övgü dolu bir ad da taktılar. Cheza. Bu ‘yakıcı’ anlamına geliyordu.</p>

  <p class="calibre3">Raleigh, ANC’nin Gençlik Kolu’nda ve Umkhonto we Sizvve’de kendisine bir yer yaparken bu gruplardaki güç çekişmelerini de fark etti. Ilımlılar ve radikaller arasında rekabet vardı. Bir grup özgürlüğün düşmanlarla görüşülerek elde edilebileceğine inanırken, diğer grup bunun ancak mızrağın ucuyla kazanılabileceğine inanıyordu. Bir grup yıllar boyunca geliştirilen o hazinelerin, madenlerin, demiryolları ve fabrikaların korunmasından yanaydı. Öbürküler ise hepsinin ortadan kaldırılmasını ve özgürlük adına saf ve temizler tarafından yeniden yaratılmasını istiyorlardı.</p>

  <p class="calibre3">Raleigh gitgide sert savaşçılara, seçkin Bantu grubuna ısınıyordu. Poqo adını duyduğu zaman çok heyecanlandı. Bu örgüt Raleigh’nin duygularını ve düşüncelerini çok iyi yansıtıyordu. Bir tek onlar vardı. Temiz ve lekesizler.</p>

  <p class="calibre3">Moses Gama bu örgütün üyeleriyle konuştuğu ve uzun bekleyişlerinin sona ermek üzere olduğunu söylediği sırada Raleigh de oradaydı. Moses kendisine son derece sadık olan heyecanlı, genç cengâverlere, “Bu ülkeyi ayaklarından yakalayıp tepetaklak edeceğim,” dedi. “Size bir görev, bir işaret vereceğim. Bunu her kadın ve her erkek hemen anlayacak. Milyonlarca insan sokağa dökülecek. Öfkeleri olağanüstü bir şey olacak. Güçlü ve temiz! Kimse… o hain Boer’ler bile onlara karşı koyamayacaklar.”</p>

  <p class="calibre3">Raleigh çok geçmeden Moses’in diğer insanlardan çok daha üstün, ilahi bir varlık olduğunu anladı. Amcasına karşı adeta dini bir sevgi duydu. Moses’e çok bağlıydı artık. Raleigh, Moses’in parlamentoyu ve içindeki kötü insanları havaya uçurmaya hazırlanırken beyaz polis tarafından yakalandığını öğrendiği zaman üzüntüsünden adeta hastalandı. Ama Moses Gama’nın cesareti onun için bir örnek oldu. Delikanlı iyice heyecanlandı.</p>

  <p class="calibre3">Ondan sonraki haftalar ve aylarca ANC ileri gelenlerinin itidal önermeleri, Moses Gama’nın hapsedilip yargılanmasını uysalca, korkakça kabullenmeleri Raleigh’yi fena halde öfkelendirdi. Hiddetini bütün dünyadan çıkarmak istiyordu. Pan Afrikan Kongresi, ANC’den ayrıldığı zaman, delikanlı da kalbinin istediği yere gitti.</p>

  <p class="calibre3">Pan Afrikan Kongresi’nin lideri Robert Sobukwe delikanlıyı çağırttı. “Herkes seni övüyor. Amcan olan adamın, babamızın, beyazların cezaevinde çürüdüğünü biliyorum. Onu tanıyorum. Mesajımızı ülkedeki her insana ulaştırmalıyız. Çünkü temiz olanlar bizleriz. Yapılacak çok iş var. Sana da bir görev vereceğim, Raleigh Tabaka.” Delikanlıyı Transvaal’ın büyük bir haritasının önüne götürdü. “ANC bu bölgeye girmedi.” Vereeniging kentinin çevresindeki endüstri merkezlerini ve kömür madenlerini işaret etti. “Çalışmana buradan başlamanı istiyorum.”</p>

  <p class="calibre3">Raleigh bir hafta içersinde babasını, Vereeniging’e giderek oradaki işlerle ilgilenmesi gerektiğine inandırdı. Evaton’da üç dükkân vardı. Sharpeville’de bir kasap dükkânı ve bir fırın. Babası bu fikri düşündükçe daha da beğenmeye başladı. Sonunda da razı oldu. “Sana oradaki Buffalo yöneticilerinin adlarını vereceğim. Sharpeville’de shebeen’ler açarak işe başlayabiliriz. Bu ana kadar o bölgeden yararlanmadık. Orası çok verimli bir yer.”</p>

  <p class="calibre3">Raleigh önce ağır ağır hareket etti. Sharpeville’de bir yabancıydı. Yerini sağlamlaştırması gerekiyordu. Ama güçlü ve yakışıklı bir delikanlıydı. Kentte konuşulan dilleri iyi biliyordu. Yani dil Raleigh için bir engel değildi. Ayrıca babasının oradaki işlerini yönetiyordu. Bu yüzden Sharpeville’liler onunla hemen ilgilendiler ve kendisine saygı göstermeye başladılar. Kenttekilerin hepsi de er ya da geç Tabaka’nın fırınına, kasap dükkânına geldiler. Kaygılarını ve dertlerini dinleyen, anlayışlı, güzel konuşan bu genç onları hemen etkiledi. Raleigh beyaz ekmek, tütün vs Köpüklü gazozlar alabilmeleri için onlara para verdi. Bütün çocuklarda raşitizm vardı. Kemikleri eğriliyor, saçları acayip bir bronz renge dönüşüyordu. İyice uyuşuklaşıyorlardı.</p>

  <p class="calibre3">Kentliler Raleigh’ye küçük dertlerini anlatıyorlardı. Kentteki kiraların yüksekliğinden, uzaktaki işyerlerine gitmek için daha güneş doğmadan kalktıklarından yakınıyorlardı. Sonra da daha önemli kaygılarını açıklıyorlardı. Evlerinden atıldıklarını, polisin içki, izin belgesi ve fahişelik yüzünden sık sık baskın yaptığını anlatıyorlardı. Ama en çok, hayatlarını kontrol eden izin belgesinden şikâyetçiydiler. Polis durmadan, “İzin belgen nerede?” diye soruyordu. “Bana izin kâğıdını göster.” Zencilerin ‘lanet olasıca izin kâğıdı,’ dedikleri belgelere doğum tarihleri, kentte oturmaya hakları olup olmadığı yazılıydı. Hiçbir zenci ‘lanet olasıca izin kâğıdı‘nı göstermedikçe işe giremiyordu.</p>

  <p class="calibre3">Raleigh dükkânına gelen kentliler arasından heyecanlı gençleri seçmeye başladı. Kalpleri öfkeyle dolu olanları. Önce fırının arkasındaki depoda toplandılar. Un çuvallarının ve ekmek sepetlerinin üzerine oturarak sabahlara kadar konuştular.</p>

  <p class="calibre3">Daha sonra çevreye dağılmaya başladılar. Yaşça daha büyük olan kimselerle, okullarda çocuklarla konuşuyorlardı. Birer misyoner gibi, öğretmek ve anlatmak için dolaşıyorlardı. Raleigh kasap dükkânından kazandığı parayla elden düşme bir teksir makinesi aldı. Bildiriler yazarak bunları teksir makinesinde çoğalttı. Küçük, kaba saba şeylerdi bunlar. Hatalar ve düzeltmelerle doluydular. Ve her biri de, “Bu poqo,” diye başlıyor, aynı emirle sona eriyordu. “Popo böyle söylüyor. Duyun ve itaat edin.” Raleigh’nin seçtiği gençler bildirileri dağıtıyor, cahil kimselere bunları okuyorlardı.</p>

  <p class="calibre3">Raleigh başlangıçta fırının arka odasındaki toplantılara yalnızca erkeklerin gelmesine izin veriyordu. Çünkü onlar geleneklerine bağlıydılar. Erkekler avlanır, sürüyü güder ve kabileyi korurlardı. Kadınlar ise kulübelerin damlarını sazla örter, tarlayı sürer, çocuklarını sırtlarında taşırlardı.</p>

  <p class="calibre3">Sonra Poqo komutanlarından bir emir geldi. Kadınlar da savaşın bir parçasıydılar. Raleigh bunun üzerine gençlerle konuştu. Bir cuma akşamı bir kız fırındaki toplantıya katıldı. Xhosa’lardandı. Uzun boylu, güçlü ve güzeldi. Yuvarlak, yüzü bahardaki yaban çiçeklerine benziyordu Raleigh konuşurken kız onu uzun uzun dinledi. Sözleri sona erdiği zaman diğerleri bir süre sessizce oturdular. Sonra gençlerden biri kıza döndü. “Amelia…” Raleigh de böylece ilk defa kızın adını duydu. “Amelia, bize şarkı söyler misin?”</p>

  <p class="calibre3">Kız nazlanmadı, utançla başını önüne de eğmedi. Hemen şarkıya başladı. Sesi Raleigh’nin tüylerinin diken diken olmasına yol açtı. Delikanlı Amelia’nın söylediği şarkıyı bilmiyordu, ama sözler kızın sesi gibi etkiledi onu.</p>

  <p class="calibre3">Kahramanların adları söylendiği zaman Benim ismim de listede olacak mı?</p>

  <p class="calibre3">Amelia daha sonra kendisini getiren gençle birlikte çıkıp gitti. Raleigh o gece kızı rüyasında gördü.</p>

  <p class="calibre3">Amelia üç gün sonra ekmek almak için fırına geldi. Raleigh onu ciddi bir tavırla selamladı. “Seni görüyorum, Amelia.”</p>

  <p class="calibre3">Kız gülümsedi. “Ben de seni görüyorum, Raleigh Tabaka.” Delikanlı adının o zamana kadar böyle ahenkli söylendiğini hiç duymamıştı. Amelia şarkı söylüyordu sanki. Kız üç somun ekmek aldı.</p>

  <p class="calibre3">Raleigh bunları kâğıtlara pek yavaş sardı. “Tüm adın nedir?”</p>

  <p class="calibre3">Beni Amelia Sigala diye çağırırlar.</p>

  <p class="calibre3">Babanın köyü nerede, Amelia Sigala?</p>

  <p class="calibre3">Babam öldü. Halamla oturuyorum.</p>

  <p class="calibre3">Kız yirmi yaşındaydı. Sharpeville ilkokulunda öğretmendi. Amelia gittikten sonra Raleigh bir iskemleye çökerek uzun uzun düşündü.</p>

  <p class="calibre3">Cuma gecesi Amelia Sigala tekrar toplantıya katıldı ve onlara şarkı söyledi. Ama Raleigh bu sefer sözleri biliyordu. O da kıza katıldı. Kalın, güzel bariton bir sesi vardı; Amelia’nın şahane soprano sesine iyi uyuyordu.</p>

  <p class="calibre3">Raleigh toplantıdan sonra kızı halasının evine kadar götürdü. Kapıda durdular. Delikanlı Amelia’nın koluna dokundu. Cildi ipek gibiydi.</p>

  <p class="calibre3">Raleigh pazar günü babasına haftalık raporu vermek için trenle Drake’in Çiftliği’ne gitti. Annesine Amelia Sigala’dan söz etti. İkisi annesinin ailenin tanrılarını sakladığı kutsal odaya girdiler. Kadın siyah bir tavuğu kurban ederek putlarla konuştu. Özellikle dedesinin büyükbabasının heykelciğiyle. Heykel kadına ancak onun duyabileceği bir sesle cevap verdi. Kadın ciddi ciddi dinledi ve başını salladı. Daha sonra baharat ve pirinçle pişirdiği kutsal tavuğu yerlerken de oğluna, “Senin adına babanla konuşacağım,” dedi.</p>

  <p class="calibre3">Cuma günkü toplantıdan sonra Raleigh, Amelia’yı yine evine kadar götürdü. Ama kızın ders verdiği okulun önünden geçerken onu gölgelerin arasına çekti. Birbirlerine sokularak durdular. Raleigh, Amelia’nın yanağını okşadığı zaman kız ondan uzaklaşmaya kalkmadı.</p>

  <p class="calibre3">Raleigh, “Babam halana bir temsilci yollayacak,” diye açıkladı. “Evlenme fiyatı üzerinde anlaşmak için.” Kız sesini çıkarmayınca sözlerini sürdürdü. “Ama istemiyorsan babama bundan vazgeçmesini söyleyebilirim.”</p>

  <p class="calibre3">Amelia, “Çok istiyorum.” diye fısıldadı. Bir kedi gibi Raleigh’ye süründü.</p>

  <p class="calibre3">Labola, yani başlık için yirmi sığır istediler. Oldukça pahalı bir fiyattı. Hendrick Tabaka oğluna, “Diğer gençler gibi sen de çalışıp bu parayı kazanmalısın,” dedi.</p>

  <p class="calibre3">Raleigh sığır almak için gereken parayı ancak üç yılda biriktirebilecekti. Bunu Amelia’ya söylediği zaman kız, “Her gün seni daha fazla istememe neden olacak,” diyerek gülümsedi. “Üç yıl sonra isteğimin ne kadar artmış olacağını düşün.”</p>

  <p class="calibre3">Amelia artık okuldan sonra fırına geliyor, ekmekle yuvarlak kara çöreklerin satılmasına yardım ediyordu. Raleigh dükkânı kapadığı zaman ona yemek yapıyordu. Sonra halasının evine kadar yürüyorlardı.</p>

  <p class="calibre3">Amelia ancak bir dolap kadar olan küçüçük bir odada yatıyordu. Kız kapıyı açık bırakıyor, ikisi kabile geleneklerinin izin verdiği kadar aşk oyunlarına dalıyorlardı.</p>

  <p class="calibre3">Raleigh bir gün artık Buffalo’ların ilçeye sızmalarının zamanının geldiğine karar verdi. Buffalo’lar kentin diğer tarafında, sınır telinin yanındaki evde Hendrick Tabaka’nın izni ve Raleigh’nin yardımıyla bir shebeen açtılar. Burayı daha önce de Hendrick Tabaka adına böyle işler yapmış olan, Drake’in Çiftliği’nden gelme iki Buffalo yönetiyordu. İçkiye su katmak, istekleri uyanan müşterileri memnun etmek için arka odada bir iki kız bekletmek gibi oyunları da biliyorlardı bu adamlar.</p>

  <p class="calibre3">Ancak Raleigh adamları kötü bir adı olan yerel polis konusunda uyardı. Özellikle vahşi sarı gözlü, genç bir adam konusunda. Onun gözleri yüzünden Ngwi yani leopar adını takmışlardı. Sert ve zalim bir adamdı. Sharpeville’e geleli beri dört kişiyi vurup öldürmüştü. Bunlardan ikisi ilçeye dagga sağlayan Buffalo’lardı.</p>

  <p class="calibre3">Başlangıçta dikkatli ve ihtiyatlı davrandılar. Her müşteriyi inceliyor, yollara gözcüler dikiyorlardı. Ama haftalar geçer ve her gece kazanç daha artarken birazcık gevşediler. Diğer shebeen’ler çok çabuk kapatılmıştı. Müşteriler içkiye öyle susamışlardı ki, Buffalo’lar her zamanki fiyatın üç dört katını alabiliyorlardı.</p>

  <p class="calibre3">Raleigh un çuvalları ve kesilmiş koyunların altına sakladığı içki kasalarını kamyonetiyle getirir ve shebeen’de mümkün olduğunca az kalırdı. Çünkü orada geçireceği her an kendisi için tehlikeliydi. Kasaları teslim eder, boş şişeleri ve parayı alır, bütün bu işleri yarım saat içinde bitirerek uzaklaşırdı. Kamyoneti hiçbir zaman kulübenin önünde bırakmaz, telin dışına, kıra park ederdi. İki Buffalo teldeki delikten geçerek Raleigh’nin ucuz konyak dolu kasaları taşımasına yardım ederlerdi.</p>

  <p class="calibre3">Raleigh bir süre sonra shebeen’in bildirilerin dağıtılması için iyi bir yer olduğunu anladı. Kulübeye broşürlerden bolci getirdi, iki Buffalo’ya ve meyhanede çalışan iki kıza, müşterilere birer bildiri vermelerini emretti.</p>

  <p class="calibre3">Mart başlarında, Moses Gama’nın idam cezasının hapse çevrildiği müjdeci sinden hemen sonra Robert Sobukwe, Raleigh’yi çağırdı. Büyük siyah ilçesi Soweto’da bir evde buluştular. Kutuya benzeyen, düz damlı kulübelerden değildi bu ev. Kentin kibar mahallesinde bir villaydı. Damı kiremitliydi. Bahçesinde yüzme havuzu, iki arabalık garajı vardı. Kristal camlı büyük pencereleri havuza bakıyordu. Raleigh mavi kamyonetiyle eve vardığında Robert Sobukwe’nin yalnız kendisini çağırmamış olduğunu anladı. Kaldırımın kenarına on iki kadar araba park etmişti. Villanın oturma odasında kırktan fazla insan vardı. Robert Sobukwe’nin adamlarıydı bunlar.</p>

  <p class="calibre3">Lider, “Artık kaslarımızı germeye hazırız,” dedi. “Çok çalıştık. Şimdi çabalarınızın meyvelerini almanın zamanı geldi. Pan Afrikan Kongresi’nin güçlü olduğu her bölgede kuvvetimizle beyaz polisi korkutacağız. İzin belgelerine karşı gösteri yürüyüşleri düzenleyeceğiz…”</p>

  <p class="calibre3">Raleigh, Robert’i dinlerken otoriter amcası Moses Gama’nın gücünü ve kişiliğini hatırladı. Bu eşsiz gruptan olduğu için gurur duydu. Robert planlarını açıklarken Raleigh de sorumlusu olduğu Sharpeville bölgesinde etkileyici ve güçlü bir gösteri düzenlemeye karar verdi.</p>

  <p class="calibre3">Daha sonra toplantıda olanları en küçük ayrıntısına kadar Amelia’ya anlattı. Kız onu dinlerken yuvarlak güzel yüzünde heyecanlı bir ifade belirdi. Amelia, Raleigh’nin gösteri yürüyüşüyle ilgili bildirileri basmasına ve bunları eski içki kutularına yerleştirmesine yardım etti.</p>

  <p class="calibre3">Gösteriden önceki cuma günü Raleigh, Buffalo’ların shebeen’ine hem içki götürdü, hem de bir kutu dolusu bildiri.</p>

  <p class="calibre3">Raleigh kulübede boş ve dolu şişeleri saydı. Bez torbadaki parayı kontrol etti. İki Buffalo’yu iyi çalıştıkları için kutladıktan sonra ön odaya baktı. Oraya neşeli, gürültücü müşteriler doluşmuşlardı.</p>

  <p class="calibre3">Sonra yakındaki arka odalardan birinin kapısı açıldı, iriyarı bir Basuto gülümseyerek dışarı çıktı. Raleigh onun yanından geçerek arka odaya girdi. Kız yatağı düzeltiyordu. Omzunun üzerinden baktı, Raleigh’yi görünce ona gülümsedi. Bütün kızlar delikanlıdan hoşlanıyorlardı. Kız parayı hazırlamıştı. Raleigh alıp onun önünde saydı. Sonra da kıza bildiri dolu kutuyu verdi. Delikanlı bildiriyi okurken kız da karyolaya, onun yanına oturarak dikkatle dinledi.</p>

  <p class="calibre3">Sonra, “Pazartesi günü orada olacağım,” diye söz verdi. “Bütün erkeklerime de bunu anlatıp onlara şu kâğıtlardan vereceğim.” Kutuyu dolabın dibine koydu. Tekrar Raleigh’ye yaklaşarak onu, “Biraz kalsana,” diye davet etti. Tombul, küçük, güzel bir kızdı. Raleigh bir an onunla kalmak istedi. Amelia tam bir Nguni kızıydı. Batılılar gibi kıskanç değildi.</p>

  <p class="calibre3">Kız, “Haydi,” diye ısrar ederek Raleigh’yi okşamaya başladı. Delikanlı yatağa doğru bir adım attı. Kızın kahkahalarına katılıyordu. Sonra birdenbire durakladı, gülüşü yarıda kesildi. Gözcülerin ıslıklarını duymuştu.</p>

  <p class="calibre3">“Polis,” diye homurdandı. “Leopar…” Birdenbire cip gürültüsü duyuldu. Farlar penceredeki ucuz perdeleri aydınlattı.</p>

  <p class="calibre3">Raleigh kapıya doğru atıldı. Ön odada içkiciler kapı ve pencerelerden kaçabilmek için boğuşuyorlardı. Raleigh paniğe kapılmış olan adamları omzuyla iterek mutfağa doğru gitti. Mutfak kapısı kilitliydi. Raleigh anahtarıyla açtı. içeri süzülerek kapıyı tekrar kilitledi. Işıkları söndürüp usul usul evin arka kapısına gitti. Elini tokmağa attı. Arka avluya fırlamak gibi bir hata yapacak değildi. Leopar’ın tabancasını pek çabuk çektiğini biliyordu. Karanlıkta bekledi. Çığlıkları, itişip kakışmaları duyuyordu. Et ve kemiğe inen copların sesini de. Kaslarını germiş, bekliyordu.</p>

  <p class="calibre3">Kapının dışından çevik adımlarla koşan birinin hafif ayak sesleri geldi. Birdenbire biri dışardan kapının tokmağını tuttu. Kapıyı aralarken Raleigh kanada olanca gücüyle, omzuyla vurdu. Kapının birine çarptığını duydu. Sonra kahverengi üniformalı bir adamın arkaüstü devrildiğini fark etti. Onun üzerinden atlayarak teldeki deliğe doğru koştu. Açıklıktan çıkarken bir an arkaya göz attı. Polis dizüstü duruyordu. Yüz hatlarının öfke ve can acısından çarpılıp şişmiş olmasına karşın Raleigh onu tanıdı. İnsan öldürmeye meraklı Ngwi’ydi o. Elinde mavimsi tabancası parıldıyordu.</p>

  <p class="calibre3">Raleigh karanlıklara dalarken korku hızını artırdı. Ama koşarken bir yandan da sağa sola eğiliyordu. Bir kurşun kulağının hemen yakınından geçti. Raleigh irkilerek başını hızla salladı. Arkasından bir el daha ateş edildi, ama kurşunun nereye gittiğini anlayamadı. Karşısında kamyonet belirmişti. Hemen atlayıp motoru çalıştırdı. Farları yakmadan karanlık gecede hızla uzaklaştı.</p>

  <p class="calibre3">Bir ara para torbasının hâlâ elinde olduğunu fark etti. O zaman çok rahatladı. Babası içkilerin mahvolduğuna kızacaktı, ama Raleigh parayı kaybetseydi öfkesi büsbütün artardı.</p>

  <p class="calibre3">Solomon Nduli gazeteye, Michael Courtney’e telefon etti. “Sana bir haberim var. Hemen Assegai’ye gel.”</p>

  <p class="calibre3">Michael itiraz etti. “Saat beşi geçti. Cuma gecesi bu ilçeye girmek için izin kâğıdı alamam ki!”</p>

  <p class="calibre3">Solomon, “Sen yine de gel,” diye ısrar etti. “Seni ana kapıda bekleyeceğim.”</p>

  <p class="calibre3">Öyle de yaptı. Michael çelik çerçeveli gözlük takan, uzun boylu zencinin kapının yakınındaki sokak lambasının altında beklediğini gördü. Solomon, Michael’ın şirketten aldığı arabaya binerken genç adam ona sigara paketini uzattı. “Bir tane de benim için yak. Sandviçle bira da getirdim.” Çünkü Johannesburg’da, hatta bütün ülkede bir beyazla bir zencinin birlikte yemek yiyecekleri bir tek yer bile yoktu. Michael arabayı gayesizce sürerken sandviç yiyerek konuştular.</p>

  <p class="calibre3">Solomon, “PAK, ANC’den ayrıldığından beri ilk defa büyük bir gösteri yapacak,” diye açıkladı. “Bazı bölgelerde güçlü destek sağladılar. Yaşlıların barışçı siyasetinden hoşnut olmayan genç militanları da aralarına aldılar. Moses Gama’yı örnek almak ve Milliyetçilerle savaşmak istiyorlar.”</p>

  <p class="calibre3">Michael, “Delilik bu,” dedi. “Stenlere ve zırhlı arabalara taş ve tuğla atmakla bir şey olmaz ki!”</p>

  <p class="calibre3">Evet, tabii delilik. Ama gençlerden bazıları dizlerinin üzerinde yaşamaktansa ayakta ölmeyi tercih edecekler.</p>

  <p class="calibre3">Bir saat konuştular. Sonra Michael onu Drake’in Çiftliği’nin ana kapısına götürdü. Solomon, “İşte böyle, dostum,” diyerek arabanın kapısını açtı. “Pazartesi günü iyi bir haber yakalamak istiyorsan Vereeniging bölgesine git.”</p>

  <p class="calibre3">Michael sordu. “Evaton’a mı?”</p>

  <p class="calibre3">Solomon başını salladı. “Evet, Evaton’a. Ama PAK’ın Sharpeville’de yeni bir adamı var.”</p>

  <p class="calibre3">Michael, “Sharpeville,” diye tekrarladı. “Nerede bu? Oradan söz edildiğini hiç duymadım.”</p>

  <p class="calibre3">Evaton’un on sekiz kilometre ötesinde.</p>

  <p class="calibre3">Yol haritamda bulurum.</p>

  <p class="calibre3">Solomon, Michael’ı teşvik etti. “Oraya gitmek bu zahmete değebilir. PAK’ın Sharpeville’deki örgütçüsü partinin genç aslanlarından biri. Güzel bir ‘şov’ hazırlayacağından emin olabilirsin?”</p>

  <p class="calibre3">Manfred De La Rey usulca, “Transvaal bölgesindeki polis merkezlerine ne kadar yardım gönderebiliriz?” diye sordu.</p>

  <p class="calibre3">Yardımcısı Danie Leroux başını sallayarak şakaklarındaki gümüş tutamları düzeltti. “Uzaklardaki bölgelerden yardımcı yollamak için üç günümüz var.</p>

  <p class="calibre3">Hem o güçlere Kap’ta da ihtiyacımız olacak. Tabii uzak merkezler güçsüz ve savunmasız kalacaklar.”</p>

  <p class="calibre3">Manfred ısrar etti. “Kaç kişi?’</p>

  <p class="calibre3">Danie Leroux istemeye istemeye, “Transvaal’e beş ya da altı yüz kişi,” dedi.</p>

  <p class="calibre3">Manfred homurdandı. “Bu yeterli değil. Merkezlere az yardımcı yollar, gücümüzün çoğunu yedekte tutarız. Sorun çıkar çıkmaz hızla o tarafa doğru giderler.” Kontrol odasındaki büyük haritaya döndü. “Transvaal’deki ana tehlike merkezleri hangileri.”</p>

  <p class="calibre3">Danie Leroux hiç duraklamadan, “Evaton,” dedi. “Sonra Van Der Bijl Park.”</p>
</body>
</html>
