<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-13.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-13.html" xml:lang="en-GB">
    <div class="Basic-Text-Frame-3">
      <p class="anabaslik" id="toc_marker-14">VAZGEÇEBİLMEK</p>

      <p class="paragraf-2"></p>

      <p class="paragraf-2">Küçüklüğümden beri müziği çok sevmiş; hep bir enstrü­man çalabilmeyi istemişimdir. Peki ama hangi enstrümanı seçmeliydim. Ya gitar çalacaktım, ya keman... ya flüt ya da piyano... Bir enstrüman çalmak için bir karar almam gerekiyordu. Olmadı, hepsini istedim, hiçbirinden vazge­çemedim.</p>

      <p class="paragraf-2">Yıllar sonra bugün birçok enstrümanı iyi çalabiliyo­rum çalmasına ama hiçbirinde virtüöz değilim. Herhangi bir enstrümanla isim yapamadım. Bütün enstrümanları iyi çalıyorum ama kimse tanımıyor beni.</p>

      <p class="paragraf-2">Öğrendim ki başarılı olmak için her şey değil, bir şey lazımmış. Başarı bir verişmiş aslında. Bir şeyi alabilmek için bir şeyi vermek, diğerlerinden vazgeçmek gereki­yormuş. Keşke kemanı seçseydim ve diğerlerinden vazgeçseydim.</p>

      <p class="paragraf-2">Eşimi de çok üzdüm, sevgililerime de... Hiçbirinden vazgeçmedim, vazgeçemedim. Evliliğin, sadece birisi için karar almak ve diğerlerinden vazgeçmek olduğunu bile­medim. Evlendikten sonra da başka kadınların da olduğu bir hayatı yaşamaya devam ettim. İçlerinden bazılarını daha çok sevdim; ama onlardan birinde de karımda da karar kılmadım.</p>

      <p class="paragraf-2">Yıllar sonra şimdi yapayalnızım. Ne karım kaldı, ne de diğerleri... Keşke birini gerçekten seçebilseymişim, ama yapamadım. Tıpkı enstrüman seçimi gibi hepsini is­tedim ve sonuçta elim boş kaldı.</p>

      <p class="paragraf-2">Almak için bazılarını bırakmak gerekiyormuş.</p>

      <p class="paragraf-2">Hayatım boyunca karşıma bir sürü iş fırsatı çıktı; ben hepsini yapmayı istedim. Hangisinde “en iyi”yim, diye kendime sorduğumda açıkça “şu” diyemiyorum maale­sef. Şimdi bakıyorum da başarılı olanlar, kazananlar hep bir tek şey yapmışlar. En iyi olmak için önce seçmek ve diğerlerini bırakmak gerekiyor. İşte de böyle özel yaşam­da da... Bu seçimi yapmanız gerekiyor; çünkü mutlaka bazıları size daha uygun, bazıları değil.</p>

      <p class="paragraf-2">Sabah kalkıp işe gitmekle, yatakta harika bir miskin­lik fırsatından vazgeçmiş olursunuz. Daha yataktan kal­kar kalkmaz hayatın size sunduğu tercihleri yapmak zo­runda kalırsınız: “Ne giysem” telaşından, öğle yemeğinde “ne alırdınız?” diye soran garsona, “hangi kanaldaki filmi izlesem” kararsızlığından “bize oy verin” diye bağrışan partilere kadar her şey, herkes, her an sizi ısrarla bir terci­he zorlar.</p>

      <p class="paragraf-2">Yastığınıza teslim olmuşsanız... belki dışarıda ışıl ışıl günden vazgeçmiş olursunuz. Bahar esintileri taşıyan bir elbise belki o gün yaşamınızı ışıldatabilecekken, ağırbaşlı bir sadeliğe karar vermekle muhtemel bir tanışıklığı te­persiniz. Belki yemediğiniz mantı, ısmarladığınız köfte­den daha lezzetlidir. Ya da öbür kanaldaki film, beklenti­lerinize daha uygundur.</p>

      <p class="paragraf-2">Ne var ki yaşam vazgeçtiğiniz şeye ilişkin ipucu vermez. Geri dönüp o günü, gökkuşağı desenli bir elbi­seyle yeniden yaşama şansınız yoktur.</p>

      <p class="paragraf-2">Bu seçim oyununda vazgeçtiğiniz şey, seçtiğiniz şey­den daha değerliyse pişmanlık kaçınılmazdır. Ama neyin değerli olduğu kararı da yine size aittir.</p>

      <p class="paragraf-2">Her seçim bir kaybediştir! Her tercih bir vazgeçiştir çünkü...</p>
    </div>
  </div>
</body>
</html>
