<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-30.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-30.html" xml:lang="en-GB">
    <div class="Basic-Text-Frame-3">
      <p class="anabaslik" id="toc_marker-31">HELEN KELLER</p>

      <p class="paragraf-2"></p>

      <p class="paragraf-2">27 Haziran 1880’de doğan Helen Keller, henüz on dokuz aylıkken geçirdiği birkaç gün süren yüksek ateşli bir has­talık sonucunda görme, işitme ve konuşma kabiliyetini yi­tirdi. Bu felaket onun dış dünyayla olan bağlantısını ko­parıp attı. Sanki karanlık odada tek başına hapsolmuş gi­biydi.</p>

      <p class="paragraf-2">Küçük Helen için çok zor günler başlamıştı. Yaşadığı acı öylesine derindi ki ruhsal dünyası tamamen altüst ol­muştu. Konuşmaya çalışıyor, ancak sadece birtakım hırıl­tılar çıkarabiliyordu.</p>

      <p class="paragraf-2">Küçük Helen, beş yaşından sonra kendisinin başkala­rından farklı olduğunu anlamaya başladı. Düşünebildiği, hissedebildiği halde görememek, duyamamak ve konuşamamak onu çileden çıkarıyor, kendisine dayanılmaz acılar veriyordu. Sık sık öfke nöbetleri geçiriyor, eline ge­çirdiği eşyaları sağa sola fırlatıyor, tabakları kırıp dökü­yor ve yanında bulunanlara saldırıyordu.</p>

      <p class="paragraf-2">Kendisini muayene eden doktorlar küçük Helen’in akli dengesini yitirdiğini; ömür boyu bir akıl hastanesinde kalmasının gerekli olduğunu belirttiler. Helen’in anne ve babası kızlarının akıl hastası olduğuna inanmadılar ve onu hastaneye göndermediler.</p>

      <p class="paragraf-2">Helen yedi yaşına geldiğinde ailesi küçük kıza öğ­retmenlik yapması için genç bir bayan eğitmen tuttu.</p>

      <p class="paragraf-2">Eğitmenin adı Anne Sullivan idi. Anne Sullivan küçük yaşta anne ve babasını kaybetmiş, sonrasında da kimse­sizler yurdunda büyümüştü. Beş yaşında görme kabiliye­tini büyük oranda yitirdiyse de geçirdiği iki ameliyat son­rasında bir kitabı okuyabilecek kadar görebiliyordu.</p>

      <p class="paragraf-2">Anne Sullivan ilk olarak Helen’le nasıl iletişim kura­bileceği sorusuna cevap aradı. Bunun için ona parmaklar­la yazmayı öğretti. Yanında Helen için bir oyuncak getir­mişti. Bu hediye oyuncağı işaret etmek için oyuncak an­lamına gelen “doll” sözcüğünü Helen’in avucuna par­maklarıyla yazdı. Küçük kız öğretmeninin parmaklarını avuçlarının içinde hissedebiliyor, parmaklarıyla yazdıkla­rını tekrar edebiliyordu. Elbette yazdıklarının ne anlama geldiğini henüz anlayabilecek durumda değildi.</p>

      <p class="paragraf-2">Bir gün Helen elini musluktan akan suyun altına tut­muş suyla oynuyordu. Tam o sırada öğretmeni diğer eline “su” sözcüğünün harflerini yazdı. Helen bir elinde hisset­tiği suyla diğer elinde hissettiği parmakların yazdığı “su” sözcüğünü ilişkilendirebilmişti. O andan itibaren olağanüs­tü bir gelişme yaşandı. Nihayet küçük kızın içine hapsedil­diği karanlık odanın kapısı aralanmış, içeriye ışık sızmıştı. Öğretmeninden, eline geçirdiği her şeyi kendisine hecele­mesini istiyordu. Sözcükleri ve yazımlarını büyük bir hız ve hevesle öğreniyordu.</p>

      <p class="paragraf-2">1888’de Körler Enstitüsü’ne başvuran Helen Keller 1890’da konuşmayı öğrendi. Daha sonra 1894 yılında New York’taki körler okuluna gitti. Bu koleje başladığın­da Almanca ve Latince biliyordu. Sonrasında Fransızca ve Rusça öğrendi. Kâğıt oyunlarını başarıyla oynayabilen Helen, artık spor yapabiliyor, ata binebiliyordu.</p>

      <p class="paragraf-2">Helen Keller sonraki yıllarda pedagoji eğitimi aldı ve 24 yaşında başarıyla üniversiteden mezun oldu. O, üni­versiteden mezun ilk sağır ve kör kişiydi.</p>

      <p class="paragraf-2">Hayata tutunuşunun muhteşem hikâyesini ve bu uğurda verdiği mücadeleyi “Her Şey Su ile Başladı” isimli kitabında anlattı.</p>

      <p class="paragraf-2">Helen Keller görme ve işitme kabiliyetinin eksikliğini diğer duyularını geliştirerek gidermeye çalıştı. Algıları öyle güçlüydü ki karşısındaki insanın kişiliğini dahi tartabilirdi. Kendisine geceyle gündüzü nasıl ayırt edebildi­ğini sorduklarında şöyle cevap vermişti: “Gündüz hava ve kokular daha hafiftir.”</p>
    </div>
  </div>
</body>
</html>
