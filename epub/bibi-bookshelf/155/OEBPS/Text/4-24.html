<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-24.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-24.html" xml:lang="en-GB">
    <div class="Basic-Text-Frame-3">
      <p class="anabaslik" id="toc_marker-25">PÜF NOKTASI</p>

      <p class="paragraf-2"></p>

      <p class="paragraf-2">Eski zamanlarda uzak bir Anadolu kasabasında geçimini çanak çömlek ve testi imal ederek sağlayan bir çömlek us­tası vardı. Ustanın yaptığı işin kalitesi dillere destandı. Bu çömlek ustasının bir de kalfası vardı. Kalfa, yıllar önce çı­rak olarak başladığı işinde ilerlemiş, başarılı bir kalfa ol­muştu.</p>

      <p class="paragraf-2">Çömlekçi kalfası, her bakımdan işi öğrendiğini, artık kendi dükkânını açması gerektiğini düşünüyordu. Kendi işinin ustası olacaktı. Bu düşüncelerini ustasına açtı. Usta­sı daha erken olduğunu, bir süre daha beklemesi gerekti­ğini söyledi ve ekledi:</p>

      <p class="paragraf-2">“Sen, iyi bir kalfasın; ancak bu işin püf noktasını daha bilmiyorsun.”</p>

      <p class="paragraf-2">Birkaç hafta sonra kalfa tekrar ustasına kendi dükkânını açmak istediğini söyledi. Ustası yine bir süre daha yanında çalışmasını söyledi kalfasına.</p>

      <p class="paragraf-2">Böyle böyle birkaç ay geçti. Ustasının bu sonu gelmez nasihatlerinden sıkılan kalfa, artık dayanamadı ve gidip kendine bir dükkân açtı. Dükkânında hevesle çalışmaya, gayet güzel testiler, küpler, vazolar vb. yapmaya başladı. Fakat o da ne! Yaptığı her şey kısa zamanda orasından burasından yarılıyor, yer yer çatlıyordu. Kalfa, ne kadar uğraştıysa da bir türlü bu çatlamaların önüne geçemedi.</p>

      <p class="paragraf-2">En sonunda dayanamayarak ustasının yanına gitti ve ona durumu anlattı.</p>

      <p class="paragraf-2">Ustası hafifçe gülümsedi:</p>

      <p class="paragraf-2">“Evladım, ben sana bu işin püf noktasını daha bilmi­yorsun demedim mi. Her sanat gibi bu sanatın da bir püf noktası vardır. Usta olmak için bu püf noktasını iyi bilme­lisin.</p>

      <p class="paragraf-2">Ustasının bu sözlerinden mahcup olan kalfa meraklı gözlerle bakıyordu. Tezgâha bir miktar çamur koyan usta:</p>

      <p class="paragraf-2">“Haydi, geç bakalım tezgâhın başına da bir testi çı­kar. Ben de sana püf noktasını göstereyim.”</p>

      <p class="paragraf-2">Kalfa ayağıyla merdaneyi döndürüp çamura şekil vermeye başladığında usta önünde dönen çanağa arada sırada “püf!” diye üfleyerek zamanla testiyi çatlatacak olan bazı küçük hava kabarcıklarını patlatıp giderdi. Böy­lece kalfa da bu sanatın püf noktasını öğrenmiş oldu.</p>

      <p class="paragraf-2">O günden sonra her sanatın incelik isteyen hassas kısmına da püf noktası denilmeye başlandı.</p>

      <p class="paragraf-2">Evet, her işin bir püf noktası vardır ve o işte başarılı olunmak isteniyorsa mutlaka bu püf noktası bilinmelidir.</p>
    </div>
  </div>
</body>
</html>
