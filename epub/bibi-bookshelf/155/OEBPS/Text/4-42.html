<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-42.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-42.html" xml:lang="en-GB">
    <div class="Basic-Text-Frame-3">
      <p class="anabaslik" id="toc_marker-43">BILL GATES</p>

      <p class="paragraf-2"></p>

      <p class="paragraf-2">Bill Gates, 28 Ekim 1955’de Amerika’nın Seattle şeh­rinde doğdu. Halen hayatta olan dünyaca ünlü iş adamı, evli ve üç çocuk babasıdır.</p>

      <p class="paragraf-2">Microsoft şirketinin kurucularından olan Bill Gates, emekli olmadan önce şirketin başkanlığını ve baş yazılım mimarlığını yapmıştı. Gates, Forbes dergisine göre, 2009 yılında dünyanın en zengin kişisiydi.</p>

      <p class="paragraf-2">Bill Gates, ileri görüşlü biriydi. Gençliğinden itibaren bilgisayarın önemini ve insan hayatında alacağı yeri çok iyi kavramıştı. Yakın gelecekte herkesin evinde ve işinde kendisine ait bilgisayarı olacağını öngören Gates, hedefini buna göre belirledi.</p>

      <p class="paragraf-2">Zekânın tek başına yeterli olmayacağını iyi biliyordu. Bu nedenle yaşamı boyunca planlı ve çok çalışmaktan vazgeçmedi.</p>

      <p class="paragraf-2">Birlikte çalıştığı kişileri seçme konusunda çok titizdi. En beceriklileri işe almada maharetliydi. Ona göre akıllı insan, her şeyden önce başkalarının akıllarından yararla­narak büyük başarılara ulaşabilen insandı.</p>

      <p class="paragraf-2">Çalışanlarının motivasyonunu ve şirkete bağlılıklarını artırmak için onları şirkete ortak olmaları için özendiriyor­du. O, çalışanlara değer veriyor, onları kaybetmemek için çaba harcıyordu. Öyle ki ayrılan personelinin arkasından, “Niçin ayrıldı, onu neden tatmin edemedik, nerede hata yaptık?” türünden sorulara yanıt bulmaya çalışıyordu.</p>

      <p class="paragraf-2">Baş döndürücü bir hızla gelişen bilişim sektöründe geride kalmanın yok olmak anlamına geldiğini iyi bilen Gates, piyasada olup bitenleri her zaman dikkatle takip etti. Rakiplerinden bir adım önde olmanın öneminin far­kındaydı.</p>

      <p class="paragraf-2">Bill Gates, piyasada başarılı olmanın püf noktaların­dan birinin de belli noktaya odaklanmak olduğunu düşü­nüyordu. Nitekim bu düşüncesini hayata geçirdi. Bugün Microsoft, yazılım teknolojisini desteklemek için mouse, oyun konsolu, vb. gibi donanımlar üretmekle birlikte te­mel olarak yazılım alanında çalışıyor. Piyasadaki diğer şirketler gibi faaliyet alanlarını dağıtmıyor, en iyi olduğu alana odaklanıyor. Nitekim cirosunun yüzde doksandan fazlasını yazılım meydana getiriyor.</p>

      <p class="paragraf-2">Bill Gates onca zenginliğe rağmen mütevazı kalmayı bildi. Bir keresinde kendisine neden lüks bir hayat yaşa­madığı sorulduğunda verdiği cevap ilginçti: “Öyle yaşar­sam öyle düşünmeye başlarım ve şimdikinden çok farklı bir kişiliğe sahip olurum. O zaman da yeterince çalışamam ve üretemem.” diye cevap verdi.</p>
    </div>
  </div>
</body>
</html>
