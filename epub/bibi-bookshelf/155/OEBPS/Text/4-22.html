<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-22.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-22.html" xml:lang="en-GB">
    <div class="Basic-Text-Frame-3">
      <p class="anabaslik" id="toc_marker-23">JOHN FORBES NASH</p>

      <p class="paragraf-2"></p>

      <p class="paragraf-2">Amerikalı ünlü matematikçi John Forbes Nash, 13 Hazi­ran 1928’de Batı Virginia’da doğdu. Babası elektrik mü­hendisi, annesi Latince ve İngilizce öğretmeniydi.</p>

      <p class="paragraf-2">Sakin ve mutlu bir çocukluk geçiren John Forbes Nash, evde kendi kendine deneyler yapmaya başladığın­da henüz on iki yaşındaydı. Kendi başına olmayı seviyor­du. O, diğer çocuklardan çok farklıydı, onların oyunları, şakaları Nash’e garip geliyordu. Öyle ki kısa sürede ken­dini herkesten soyutlamıştı. Nash’in kitap merakını fark eden anne ve babası ona bir yetişkin gibi davranmaya, daha iyi bir eğitim alması için onu teşvik etmeye başladı­lar.</p>

      <p class="paragraf-2">Nash’in matematiğe olan ilgisini, lise yıllarında oku­duğu, E. T. Bell’in “Men Of Mathematics” adlı eseri orta­ya çıkardı. Carnegie Institute Of Technology üniversite­sinde burslu olarak öğrenim gören John Forbes Nash 1978 yılında hem lisans, hem de master derecesini aldı.</p>

      <p class="paragraf-2">Bir süre sonra, hem Princeton’dan hem de Harvard Üniversite’sinden kendileriyle çalışması için teklif geldi. Nash, ailesinin yaşadığı yer olan Bluefield’a yakınlığı ve akademisyenlerinin kendisine gösterdiği ilgi nedeniyle Princeton’a gitmeyi tercih etti. 1950 yılında doktorasını buradan aldı. Doktora tezi, daha sonra “Nash Dengesi” adını taşıyacak olan, “Oyun Teorisi’nin en önemli parçalarından olan bir çalışmaydı.</p>

      <p class="paragraf-2">John Forbes Nash, 1958 yılında “şizofreni” belirtileri göstermeye başladı. 1959 yılında yatırıldığı hastanede kendine güvensizlik, depresyon ve paranoyak şizofreni tanıları kondu. Paris ve Cenevre’de bir süre yaşadıktan sonra 1960’ta Princeton’a geri döndü. 1970’e kadar birçok kez hastaneye yattı. Bu yıllarda ilaç tedavisini kesmeye karar verdi. Bu süreçte eşinin de büyük desteğiyle yavaş yavaş iyileşmeye başladı.</p>

      <p class="paragraf-2">Oyun teorisi ve diferansiyel geometri üzerine çalışan Nash, 1978 yılından itibaren çalışmalarının karşılığını al­maya başladı. Kendisine o yıl “John Von Neumann Teori Ödülü”, 1994 yılında ekonomi dalında Nobel Ödülü ve 1999 yılında da “Leroy P. Steele Ödülü” verildi.</p>

      <p class="paragraf-2">2001 yapımı “A Beautiful Mind (Akıl Oyunları)” adlı film, John Nash’in hayatından esinlenilerek yapıldı. Baş­rolünde Russell Crowe’nin oynadığı film dört “Akademi Ödülü” kazandı.</p>
    </div>
  </div>
</body>
</html>
