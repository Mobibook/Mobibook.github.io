<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-32.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-32.html" xml:lang="en-GB">
    <div class="Basic-Text-Frame-3">
      <p class="anabaslik" id="toc_marker-33">RAY CHARLES</p>

      <p class="paragraf-2"></p>

      <p class="paragraf-2">Soul müziğin kurucusu ve en önemli temsilcisi Ray Char­les, 1930 yılında Albany, Georgia’da yoksul bir işçi ailesi­nin oğlu olarak dünyaya geldi. Müzikle kilise korosunda tanıştı. Üç yaşındayken kendi kendine piyano kullanmayı öğrendi. Beş yaşında topluluk önünde şarkı söylemeye başladı. Bu ilk konserlerinden elde edilen gelir küçük olsa da yoksulluk içindeki ailesine katkısı büyüktü. Bir kaza sonucu kardeşinin ölümüne tanık olduktan kısa bir süre sonra kör oldu. Görme duyusunu tamamen yitirdiğinde henüz yedi yaşındaydı.</p>

      <p class="paragraf-2">Ailesi küçük çocuğu 1937 yılında Florida eyaletindeki St. Augustine görme ve işitme engelliler okuluna gönder­di ve burada toplam sekiz yıl öğrenim görmesini sağladı. Ray Charles, üstün zekâsı ve müzik yeteneği ile okulda kısa sürede sivrildi. Piyano bilgisini derinleştirdi. Burada Braille alfabesiyle nota yazıp-okumayı, trompet, saksafon, klarnet, org kullanmayı ve radyo tamir etmeyi öğrendi. Arkadaşları ve öğretmenleri müziğin matematikle ilişki­sini çok erken yaşlarda keşfeden Ray Charles’ın bir ma­tematik dâhisi olduğuna inanıyorlardı. Ayrıca satrançtaki yenilmezliğiyle de ünlüydü.</p>

      <p class="paragraf-2">Ray Charles, on yaşına geldiğinde babasını, onbeş ya­şında da annesini kaybetti. Annesi, yeteneklerini geliştire­rek mümkün olduğu kadar başka insanlara muhtaç olmadan kendi temel ihtiyaçlarını karşılayabilmesi için oğ­lunu sürekli yüreklendirdi ve destekledi. Ray Charles yıl­lar sonra “Sevgili annesini” şöyle anlatmıştır: “Bana odun kırdırır, çamaşır yıkatır ve ocağı yaktırırdı.”</p>

      <p class="paragraf-2">1945 yılında, annesinin ölümünden sonra okulu bı­raktı. Biriktirdiği birkaç yüz doları yanına alarak büyük şehirlerde çeşitli müzik gruplarıyla çalışmaya başladı. Blues’un önemli temsilcilerinden Lowell Fulson’la yolu kesişti ve onun topluluğuyla konser turnesine çıktı. 22 ya­şına girdiğinde plakları bir milyon adet satan ünlü bir sa­natçı olmuştu bile.</p>

      <p class="paragraf-2">Ray Charles’ın elli üç yıllık uzun bir müzik kariyeri oldu. Kariyeri boyunca müziğin sınırları olmadığını defa­larca kanıtlayan Ray Charles, kendisiyle ilgili olarak şun­ları söylemişti: “İçimde müzikle doğdum ve onunla doy­dum. Başka hiçbir şey yapmayı bilmem. Bütün müzik ka­riyerimin özeti ya da açıklaması budur.”</p>

      <p class="paragraf-2">Ray Charles kariyeri boyunca altmıştan fazla albüm üretti ve on üç Grammy Ödülü kazandı.</p>
    </div>
  </div>
</body>
</html>
