<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-12.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-12.html" xml:lang="en-GB">
    <div class="Basic-Text-Frame-3">
      <p class="anabaslik" id="toc_marker-13">DEZAVANTAJI AVANTAJA DÖNÜŞTÜREBİLMEK</p>

      <p class="paragraf-2"></p>

      <p class="paragraf-2">On yaşlarındaki bir oğlan çocuğunun tüm hayali başarılı bir judocu olmaktı. Ailesi çocuğun bu ilgisine kayıtsız kalmadı ve çocuk judo derslerine gitmeye başladı. Ne var ki ailecek talihsiz bir araba kazası geçirdiler ve küçük ço­cuk kazada sol kolunu yitirdi.</p>

      <p class="paragraf-2">Çocukları iyileşip ayağa kalktığında anne ve baba bi­ricik oğullarının judo derslerine devam etmesini sağladı­lar. Judo hocası ona rakibi tek kolu ile fırlatma hareketini öğretti. Zeki ve çalışkan öğrencisi birkaç günde bu hare­keti kapmıştı. “Hocam bu hareketi öğrendim, artık diğer hareketlere geçebiliriz.” dediğinde hocası “Hayır, bunu çok daha hızlı yapmalısın.” diyordu. Genç judocu da aynı istekle bir ay bu harekete devam etti. Hatta öyle ki birkaç saniyede rakibini fırlatıyordu. Bir ayın sonunda hocası “Şimdi bu hareketi senden daha güçlü kimselere karşı yapmalısın.” diyerek çocuğu bir yıl aynı şekilde çalıştırdı.</p>

      <p class="paragraf-2">Çocuk, hocasının ısrarla çalıştırdığı bu hareketi çok iyi öğrenmişti. Öğrenmesine öğrenmişti ama acaba bu ye­terli miydi? Nihayet judo müsabakaları başladı, finallere katıldı. Önce kendisine, sonra hocasına güvenmek zorun­daydı. Rakiplerini tek hareketle ve çok kısa zamanda ye­nebiliyordu. Artık finale kalmıştı. Son rakibi kendinden çok daha ağır ve güçlüydü. Ayrıca karşısındaki tek kollu çocuğa küçümsercesine bakıyordu.</p>

      <p class="paragraf-2">Maç başladığında küçük judocu aynı inançla sağ ko­luyla rakibini tuttu ve fırlattı. Rakibinin üç saniye içinde kendini yerde bulup kımıldamaması onun birinci olması­na yetiyordu. Herkes ona bakıyor, müthiş bir coşkuyla onu alkışlıyordu.</p>

      <p class="paragraf-2">Çocuk şaşkınlıkla hocasına sordu: “Tek kolum yok ve ben sadece tek hareket biliyorum. Hocam, lütfen söyler misiniz ben nasıl kazandım?” Hocası cevap verdi: “İlk olarak, kendine inandın ve iyi bir ders aldın; sonra da en önemli hareketi en hızlı biçimde yapmayı öğrendin ve ni­hayet, bu hareketin tek savunması vardır, o da rakibin sol kolunu tutmak...”</p>
    </div>
  </div>
</body>
</html>
