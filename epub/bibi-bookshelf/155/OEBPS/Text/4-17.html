<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-17.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-17.html" xml:lang="en-GB">
    <div class="Basic-Text-Frame-3">
      <p class="anabaslik" id="toc_marker-18">ÇATLAK KOVA</p>

      <p class="paragraf-2"></p>

      <p class="paragraf-2">Uzak bir şehirde zengin bir ailenin su ihtiyacını karşıla­makla görevli bir sucu yaşarmış. Sucu, boynuna astığı uzun bir sopanın uçlarına taktığı iki büyük kovayla her gün yakındaki ırmaktan zengin ailenin oturduğu eve su taşırmış. Kovalardan biri çatlakmış ve yol boyu su sızdırıyormuş. Sağlam olan kova her seferinde ırmaktan pat­ronun evine giden yolu dolu olarak tamamlarken, çatlak kova, içine konan suyun sadece yarısını eve ulaştırabiliyormuş. Bu durum uzun zaman böyle devam etmiş. Sağ­lam kova başarısından gurur duyarken, zavallı çatlak ko­va görevinin sadece yarısını yerine getiriyor olmaktan do­layı üzülüyor, kendinden utanıyormuş.</p>

      <p class="paragraf-2">Bir gün çatlak kova, ırmağın kıyısında sucuya seslen­miş:</p>

      <p class="paragraf-2">“Senden çok özür dilerim; lütfen beni affet. Kendim­den utanıyorum... “</p>

      <p class="paragraf-2">Sucu:</p>

      <p class="paragraf-2">“Neden?...” diye sormuş. “Neden utanç duyuyor­sun?”</p>

      <p class="paragraf-2">Kova cevap vermiş:</p>

      <p class="paragraf-2">“Çünkü yıllardır çatlağımdan su sızdığı için taşıma görevimi layıkıyla yapamıyorum. Bu kusurumdan dolayı sen bu kadar çalışmana rağmen, emeklerinin tam karşılı­ğını alamıyorsun.”</p>

      <p class="paragraf-2">Sucu şöyle demiş:</p>

      <p class="paragraf-2">“Eve dönerken yolun kenarındaki çiçeklere dikkat etmeni istiyorum.</p>

      <p class="paragraf-2">Gerçekten de tepeyi tırmanırken çatlak kova, patika­nın bir yanında güneşin ısıttığı yabani çiçekleri görmüş. Fakat yolun sonunda yine suyunun yarısını kaybettiği için kendini kötü hissetmiş ve yine sucudan özür dilemiş. Sucu kovaya sormuş:</p>

      <p class="paragraf-2">“Yolun sadece senin tarafında çiçekler olduğunu ve diğer kovanın tarafında hiç çiçek olmadığını fark ettin mi? Bunun sebebi benim senin kusurunu bilmem ve ondan yararlanmamdır. Yolun senin tarafına çiçek tohumları ek­tim ve her gün biz ırmaktan dönerken sen onları suladın. Kaç zamandır ben bu güzel çiçekleri toplayıp onlarla pat­ronumun sofrasını süsleyebildim. Sen böyle olmasaydın, o, evinde bu güzellikleri yaşayamayacaktı.”</p>

      <p class="paragraf-2">Hepimizin kendimize has kusurları vardır. Hepimiz aslında çatlak kovalarız. Eğer kendimizi tanır, kusurları­mızı bilirsek pek ala bizler de böylesi güzelliklere neden olabiliriz.</p>
    </div>
  </div>
</body>
</html>
