<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-16.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-16.html" xml:lang="en-GB">
    <div class="Basic-Text-Frame-3">
      <p class="anabaslik" id="toc_marker-17">DOĞRU ZAMAN</p>

      <p class="paragraf-2"></p>

      <p class="paragraf-2">Amerikalı zengin bir işadamı, Meksika’ya yaptığı bir iş seyahati sırasında küçük bir kıyı kasabasına uğrar. Li­manda gezerken, ağzına kadar balık dolu küçük bir tek­nenin içinde oturan bir balıkçı dikkatini çeker. Balıkçıya yaklaşır ve merakla sorar:</p>

      <p class="paragraf-2">“Merhaba, bu balıkları yakalamak ne kadar zamanını aldı ?”</p>

      <p class="paragraf-2">Balıkçı, hepsini üç saatte yakaladığını söyler. Ameri­kalı işadamı bu kez, “niçin daha uzun süre kalıp daha faz­la balık yakalamadığını” sorar. Balıkçı, “ailesinin geçimi için bu kadarının yettiğini” söyler.</p>

      <p class="paragraf-2">İşadamı merakla balıkçıya kalan zamanını nasıl ge­çirdiğini sorar. Balıkçı anlatır:</p>

      <p class="paragraf-2">“Sabah biraz balık yakalarım. Sonra çocuklarımla oy­narım, öğleyin de karımla biraz siesta yaparız. Akşamları, gitar çalıp birlikte eğleniriz. Geç vakit yatarım. Gördüğü­nüz gibi, dolu ve meşgul bir yaşantım var efendim.”</p>

      <p class="paragraf-2">Amerikalı; “Ekonomi alanında üniversite okudum, istersen sana yardım edebilirim. Zamanının daha büyük bir kısmını balık tutmaya ayırmalı, bunun için de daha büyük bir tekne ile çalışmalısın. Bu tekneden elde edece­ğin gelirle daha büyük tekneler alırsın. Kısa sürede bir ba­lıkçı filosuna sahip olursun. Böylelikle, yakaladığın balık­ları aracılara değil doğrudan doğruya işleme tesislerine satarsın. Hatta kendi balık fabrikanı bile kurabilirsin.” Amerikalı işadamı konuşmaya devam eder: “Tabii bunları yapman için öncelikle bu küçük balıkçı kasabasını terk edip Mexico City’ye, daha sonra Los Angeles’e ve en sonunda holdingini genişletebileceğin New York’a yerleşirsin.” Balıkçı sorar:</p>

      <p class="paragraf-2">“Peki bayım, bu anlattıklarınızı ne kadar zamanda yapabilirim?”</p>

      <p class="paragraf-2">“On beş, yirmi yıl kadar.”</p>

      <p class="paragraf-2">“Peki, bundan sonra efendim?” diye sorar balıkçı. Amerikalı gülerek:</p>

      <p class="paragraf-2">“Şimdi anlatacağım işin en iyi tarafı! Zamanı geldi­ğinde, şirketini halka açarsın ve şirketinin hisselerini iyi paraya satarsın! Kısa zamanda zengin olup milyonlar ka­zanırsın!”</p>

      <p class="paragraf-2">“Milyonlar?” der, Meksikalı, “Eee...sonra bayım?”</p>

      <p class="paragraf-2">Amerikalı, “Ondan sonra emekli olursun. Geç vakit­lerde yatabileceğin küçük bir balıkçı kasabasına yerleşir­sin, istersen zevk için biraz balık tutarsın, çocuklarınla oynayacak, karınla siesta yapacak zamanın olur, akşamla­rı da arkadaşlarınla gitar çalar eğlenirsin. Nasıl, mükem­mel değil mi?”</p>

      <p class="paragraf-2">“Kesinlikle mükemmel de ben şu an başka ne yapıyo­rum ki!”</p>
    </div>
  </div>
</body>
</html>
