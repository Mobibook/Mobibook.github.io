<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-35.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-35.html" xml:lang="en-GB">
    <div class="Basic-Text-Frame-3">
      <p class="anabaslik" id="toc_marker-36">GLENN CUNNINGHAM</p>

      <p class="paragraf-2"></p>

      <p class="paragraf-2">Glenn Verniss Cunningham 4 Ağustos 1909’da ABD’nin Kansas eyaletinde doğdu. Çocukluğu Kansas’a bağlı Elkhart şehrinde geçti. Ailesi son derece yoksuldu. Bu neden­le ağabeyiyle birlikte bir okulda çalışıyorlardı. Görevle­rinden biri de her gün sabah sınıflardaki sobaları yakmak­tı.</p>

      <p class="paragraf-2">İki kardeş yine bir sabah sobayı temizlediler ve odun­la doldurdular. Biri, bir şişe gazı odunların üstüne döktü ve ateşe verdi. Çok büyük bir patlama oldu. Öyle ki, pat­lamanın şiddetinden okul binası sallandı. Kazada Glenn Cunningham’ın bacakları korkunç şekilde yandı; Glenn’in ağabeyi ise hayatını kaybetti. Kaza olduğunda ağabeyi on üç, Glenn ise daha sekiz yaşındaydı. Daha sonra, şişeye yanlışlıkla benzin doldurulduğu ortaya çıktı.</p>

      <p class="paragraf-2">Hastanede çocuğa bakan doktorlar, tek çarenin çocu­ğun bacaklarını kesmek olduğunu söylediler. Bu haber zaten bir çocuklarını kaybetmiş olan acılı aileyi daha da sarstı. Oğullarının bacaklarının kesilecek olmasını kabul­lenemediler. Bunun olmaması için doktorlara yalvardılar. Doktorlar ise önerilerinde ısrar ediyor, bacakları kesilme­diği takdirde çocuklarının ölebileceğini söylüyorlardı.</p>

      <p class="paragraf-2">Anne ve baba çocuklarının iyileşeceğine dair inançla­rını kaybetmediler; doktorların bütün ısrarlarına rağmen küçük Glenn’in bacaklarının kesilmesine razı olmadılar.</p>

      <p class="paragraf-2">Bu şekilde iki ay geçti. Çocuğun bacakları kesilmedi ama iki ay sonra sargılar açıldığında, sağ bacağının sol baca­ğından 6 cm kısa olduğunu gördüler; üstelik sol ayağında neredeyse hiç parmak kalmamıştı. Durum vahimdi; ancak aile kararlıydı. Çocukları için ellerinden geleni yapacak­lardı. Anne ve baba, her gün çocuklarıyla evde egzersiz yapıyor, onu yürüyeceğine inandırmaya çalışıyorlardı.</p>

      <p class="paragraf-2">Aylarca süren egzersiz hareketleri nihayet başarılı oldu ve çocuk, birkaç adım atmayı başardı. Glenn Cunningham, yıllarca bu şekilde azimle ve kararlılıkla çalış­maya devam etti. Nihayet gençlik yaşına geldiğinde kol­tuk değneklerinden de kurtuldu ve yürümeye başladı.</p>

      <p class="paragraf-2">Bu bir mucizeydi, bacaklarının kesilmesinden kıl payı kurtulan küçük çocuk, artık bir delikanlı olmuş ve hiç yardımsız kendi başına yürümeye başlamıştı. Genç Glenn sadece yürümekle yetinmedi, koşmaya başladı. Önce ya­vaş yavaş sonra hızlıca koştu. Koştu, koştu, koştu... Hiç durmadan koştu... Öyle bir koştu ki 1934 yılında düzen­lenen Atletizm Yarışmaları’nda 4,06’lık derecesiyle mara­tonda “dünya rekoru” kırdı.</p>

      <p class="paragraf-2">Madison Sguare Garden’da “yüzyılın sporcusu” seçi­len Glenn Cunningham, daha sonra “dünyanın en hızlı insanı” ünvanını da kazandı.</p>
    </div>
  </div>
</body>
</html>
