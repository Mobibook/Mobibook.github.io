<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-40.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-40.html" xml:lang="en-GB">
    <div class="Basic-Text-Frame-3">
      <p class="anabaslik" id="toc_marker-41">ENZO FERRARI</p>

      <p class="paragraf-2"></p>

      <p class="paragraf-2">Enzo Ferrari, 1898’de İtalya’da, Modena kasabasında doğdu. Babasının küçük çaplı bir demir dökümhanesi vardı.</p>

      <p class="paragraf-2">1916 yılında askere alınan babası ve abisi cepheye gönderildiler ve orada grip salgınında hayatlarını kaybet­tiler. Bu zor günlerde genç Enzo okulu bıraktı. Ardından o da orduya alındı. Enzo Ferrari orduda birkaç ayını cep­he arkasında katırları nallayarak geçirdi. 1918 yılında tek­rar baş gösteren grip salgınında hastalandı. Savaştan daha çok ölüme yol açan bu salgını atlatmayı başaran Ferrari, nihayetinde ordudan ayrıldı.</p>

      <p class="paragraf-2">Enzo Ferrari eve döndüğünde annesiyle birlikte ge­çimlerini sağlamak ve çocukluğundan beri hayali olan otomobil yarışçısı olmak için Fiat firmasına başvurdu. Ne var ki İtalyan ekonomisi savaş sonrasında felaket haldey­di ve işsizlik hızla tırmanıyordu. Bu koşullarda iş başvu­rusu Fiat yetkilileri tarafından reddedildi. Ferrari, daha sonra Vespa firması için test sürüşleri yapmaya başladı. Burada katıldığı yarışlarda iyi bir performans sergiledi ve başka firmaların ilgisini çekmeyi başardı. Bu sayede 1920 yılında Alfa Romeo için çalışmaya başladı.</p>

      <p class="paragraf-2">1920’li yılların ortalarında bazı kişisel sorunlar yaşa­dı. Ferrari, bu bunalımlı dönemde yarışmayı bıraktı; an­cak 1927 yılında yarışlara tekrar dönebildi. 1932’de oğlu doğana kadar Alfa Romeo için yarışmaya devam etti. Enzo Ferrari, oğlunun doğumundan sonra yarışmayı bıraktı ve idari mevkilerde Alfa Romeo için dokuz yıl daha çalış­tı.</p>

      <p class="paragraf-2">Ferrari, daha sonra kendi adını taşıyacak arabalar ta­sarlamak isteğiyle Alfa Romeo’dan ayrıldı. Ancak İkinci Dünya Savaşı’nın başlaması nedeniyle otomobil yarışları durunca silah endüstrisine girdi. Savaş sırasında uğradığı bombalı saldırı nedeniyle fabrikasını Maranello’ya taşı­mak zorunda kaldı.</p>

      <p class="paragraf-2">Ferrari, 1946 yılında kendi adını taşıyan ilk arabayı tasarladı: Ferrari 250 ve Ferrari 250GT. Ferrari imparator­luğu İtalyan ekonomisi gibi yükselişe geçmişti.</p>
    </div>
  </div>
</body>
</html>
