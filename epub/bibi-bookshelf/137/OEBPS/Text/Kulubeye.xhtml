<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<p class="n"><span style="font-size:1.5em">Kulübeye döndüm. Lanetli ya da değil Charlie haberleri</span> vermekte yarar görmüyordum. Sağlığımın yerinde olup olmadığını kontrol ettim fakat çınlama dışında herhangi bir şey hissetmedim; onun da asap bozukluğundan kaynaklandığına karar verdim, giderek azalıyordu nitekim. Tub hâlâ yerde hareketsiz yatıyordu. Ölmüş olduğuna kanaat getirmek üzereyken bir sıvacıkuşu burnunun üzerine kondu ve Tub birden doğrulup başını salladı, derin derin solumaya başladı. Kapıdan uzaklaşıp yatağa uzandım. Şilte yaş ve yumruluydu, çim kokuyordu. İçine bakmak için bir delik açtım, çim ve toprak doluydu. Bir tür cadı tercihiydi belki. Ateşin karşısında yere yattım. Bir saat kadar sonra uyandım. Charlie adımı haykırıyor, bir yandan da pencerenin çerçevesine balta darbeleri indiriyordu.</p>
</body>
</html>