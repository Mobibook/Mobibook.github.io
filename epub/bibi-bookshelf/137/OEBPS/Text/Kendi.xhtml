<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<p class="n"><span style="font-size:1.5em">Kendi düşüncelerimize dalıp sessizce at sürdük. Charlie</span> ile aramızda yemeklerden sonra hızlı yolculuk yapmama konusunda söze dökülmemiş bir anlaşma vardı. Pek çok zorlukları olan türden bir hayat yaşadığımız için fırsat buldukça kendimize küçük rahatlıklar sağlamaya çalışıyorduk; bu küçük rahatlıklar toplandığında devam etmeye yetecek kadar iyi bir şey oluşturduklarını düşünüyordum.</p>

<p>“Ne yapmış bu Hermann Warm?” diye sordum.</p>

<p>“Commodore’dan bir şey almış.”</p>

<p>“Ne almış?”</p>

<p>“Bu yakında açıklığa kavuşacak. Önemli olan onu öldürmek.” Atını sürüp öne çıktı, peşinden sürdüm. Bir süredir bu konuyu konuşmak istiyordum, son işten önce hatta.</p>

<p>“Bu kadar korkulan biri olmasına rağmen Commodore’dan çalmaya yeltenecek kadar aptal onca adam oluşu sana tuhaf gelmiyor mu, Charlie?”</p>

<p>“Commodore’un parası var. Hırsızları başka ne çeker?”</p>

<p>“Nasıl alıyorlar parasını? Commodore’un temkinli olduğunu biliyoruz. Bütün bu farklı adamlar onun servetine nasıl ulaşıyorlar?”</p>

<p>“Commodore’un ülkenin her köşesinde yatırımları var. İnsan aynı anda değil yüz, iki yerde bile olamaz. Mağdur duruma düşmesinin nedeni bu.”</p>

<p>“Mağdur duruma düşmek mi?”</p>

<p>“Servetini korumak için bizim gibileri tutmak zorunda olan biri için başka ne denebilir?”</p>

<p>“Mağdur duruma düşmek!” Gülünç bulmuştum, gerçekten. Zavallı Commodore’un şerefine dokunaklı bir balad söylemeye başladım. “<i>Gözyaşları çiçekten bir tülün ardında, kasabadan haber geldi.”</i></p>

<p>“Oo, iyiymiş.”</p>

<p><i>“Kameriyenin altında görmüşler yavuklusunu, altın tüylü kolların arasında</i>.”</p>

<p>“Lider pozisyonunu kabul ettiğim için kızgınsın bana.”</p>

<p><i>“Kalbi şefkat sanmıştı gülümsemesini, bedelini ödüyor simdi.”</i></p>

<p>“Bu konuyu bir daha konuşmayacağım seninle.”</p>

<p><i>“Kadını günaha uzanmış, yüceliği, ebedi aşk yitmiş."</i></p>

<p>Charlie gülümsemeden edemedi. “Nedir bu şarkı?”</p>

<p>“Bir yerden kaptım.”</p>

<p>“Hüzünlü.”</p>

<p>“En güzel şarkılar hüzünlüdür.”</p>

<p>“Annem de öyle derdi.”</p>

<p>Durakladım. “Hüzünlü şarkılar aslında <i>hüzünlendirmez </i>beni.”</p>

<p>“Pek çok açıdan. aynı annemiz gibisin,” dedi, başını sallayarak.</p>

<p>“Sen değilsin. Babamız gibi de değilsin.”</p>

<p>“Ben kimseye benzemem:”</p>

<p>Bunu öylesine söylemişti, fakat konuşmayı gölgeleyen, öldüren türden bir cümleydi. Atını öne sürdü, ben geride kaldım.. Sırtını, seyrettim ve biliyordu sırtını seyrettiğimi. Topuklarını Nimblein kaburgalarına gömüp dörtnala sürdü, onu izledim. Her zamanki gibi yol alıyorduk, her zamanki hızımızla, fakat yine de onu kovalıyormuşum duygusuna kapıldım.</p>
</body>
</html>