<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<p class="n"><span style="font-size:1.5em">İri fakat uzun bacaklı ve muhtemelen kış uykusundan</span> yeni uyanmış bir boz ayıydı. Tub onu gördü ya da kokusunu aldı ve sıçramaya başladı, fakat kendini ağacın kökünden kurtaramadı. Kapıdan uzak durup tabancamı doğrulttum ve altı el ateş ettim, fakat panik halinde ateş ettiğim için mermilerin hiçbiri hedefi bulmadı. Ayı silahın sesinden etkilenmedi ve devam etti; ikinci tabancamı aldığımda Tub’ın yanında duruyordu. İki el daha ateş ettim fakat yine ıskaladım. Ayı öne doğru atıldı ve Tub’ın gözüne ağır bir pençe sallayıp onu yere yıktı. Şimdi Tub’ın öteki tarafında duruyordu, atı tehlikeye sokmadan ateş etmem mümkün değildi. Atımın katledilmesini seyretmekten başka seçimim olmadığını anlayınca lanetli eşiği geçtim ve avazım çıktığı kadar bağırarak arbedeye doğru koşmaya başladım. Ayı gelmekte olduğumu fark etti ve kafası karıştı — başlamışken atı öldürmeye devam mı etseydi yoksa bu iki bacaklı gürültücü hayvanla mı ilgilenseydi? O bunu düşünürken yüzüne ve göğsüne ikişer mermi sıktım, yere yığıldı. Tub’ın hayatta olup olmadığını anlayamadım. Soluk alıyormuş gibi görünmüyordu. Dönüp kulübenin kara ağzına baktım. Ellerim ve bacaklarım titremeye başladı. Her yerim çınlıyordu.</p>
</body>
</html>