<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>sarkac</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_10">“Benim Adım Kırmızı”<br class="chapter"/>İçin Bir Okuma Biçimi</h1>
				<p class="normal">Orhan Pamuk romanının ilkin <span class="ideitalik">Kara Kitap</span>, ardından <span class="ideitalik">Yeni Hayat</span> ile aldığı biçim, <span class="ideitalik">Benim Adım Kırmızı<a href="sarkac_split_050.html#footnote-27807-22" id="footnote-27807-22-backlink" name="footnote-27807-22-backlink">[22]</a></span> ile pekişiyor. <span class="ideitalik">Kara Kitap</span> yayımlandığında akla pek gelmeyen bir tanım, Berna Moran’ın <span class="ideitalik">Kara Kitap</span>’ı <span class="ideitalik">üst-kurmaca olarak postmodern roman</span> bağlamına yerleştirmesiyle yaygın bir kabul görmüştü. Sonradan hep bu açıdan bakıldı Orhan Pamuk romanına. Orhan Pamuk’taki postmodern romancı gizilgücü keşfedilmişti. Dolayısıyla, <span class="ideitalik">Beyaz Kale</span> bu postmodern yönseme doğru bir köprü, <span class="ideitalik">Cevdet Bey ve Oğulları</span> ile <span class="ideitalik">Sessiz Ev</span> de geleneksel anlatı ile modernizm bağlamında, dolayısıyla Orhan Pamuk’un ardında bıraktığı bir anlayışın örnekleri olarak konumlandırıldılar. </p>
				<p class="normal">Aslında Orhan Pamuk <span class="ideitalik">Kara Kitap</span>’ı postmodern roman bağlamında düşünmemişti. Baştan yaptığı tasarım içinde, hiç de niyetlenmemişti buna. <span class="ideitalik">Kara Kitap</span>’ı “modernist” bir roman olarak tasarlayan Orhan Pamuk, kendisine biçilen anlayışı kendi arayışına uyan bir model olarak benimsemiş oldu. <span class="ideitalik">Yeni Hayat</span> ise, <span class="ideitalik">Kara Kitap</span>’ı tamamladı.</p>
				<br class="chapter"/><p class="normal1">Hangi bağlam içinde okunmalı?</p>
				<p class="normal">Roman, hem de gelecekte yaşayıp yaşayamayacağı tartışılan roman nasıl bir dünyanın ardındadır, ardına düşmek zorundadır; hangi yükümleri sırtlayarak kendini yeniden yaratabilir? Sanırım eskiden de dünyalar yıkıp yeni dünyalar kuruyordu roman. Şu var ki, şimdi yıktığı dünyalarla kurduğu yeni dünyalar birbirinden büsbütün ayrılmış durumda. Modernizmi kendi geçmişini yadsımaya iten de bu kaygıydı, yenilikçi roman arayışlarını modernizmin üstüne kuran da. Oysa postmodernizmin yıktığı, yıkmaya kalkıştığı dünyalardan söz edilemez; yeni bir dünya kurmaya ise, hiç niyeti yok.</p>
				<p class="normal">Sanırım bu saptama <span class="ideitalik">Benim Adım Kırmızı</span> için de geçerli. Sarayın, dolayısıyla siyasal yetkenin kıskacı içinde bulunan nakkaşların dünyasındaki Doğulu gelenekler sarsıcı darbelerle yıkılmaya yüz tutarken, yeni bir yaşam ve davranış biçimi ile sanat anlayışının onların yerine geçirildiğinden kolayca söz edilemez. Bir belirsizlik var burada. Zarif Efendi’nin katlinin bir düşüncenin ürünü olduğu elbette söylenebilir: geleneksel ve tutucu olanın yerine, esinini Batı’dan alan yeni bir sanat düşüncesi: katil de bu düşüncenin kılıcı...</p>
				<p class="normal">Peki Enişte’nin ölümü yerine konmak istenen nedir? Sıradan ve aslında nedenleri belirsiz bu cinayet ardında bir boşluk kalıyor; hem öykü içinde hem kurmaca yapıda...</p>
				<p class="normal">Romanın tek yaşayan kişiliği olan Katil’in öldürülmesi romanı nasıl bitiriyor?.. Okurun kışkırtılmış ilgisine verilmiş bir karşılık olmanın ötesinde, Katil’in (Zeytin’in de diyebilir miyiz?) yok edilmesiyle örtüşen bir yaşam biçimi ve dünya görüşü yerine ne konmaktadır?..</p>
				<p class="normal"><span class="ideitalik">Benim Adım Kırmızı</span>’nın postmodern yönsemi içinde zorunlu olmayan karşılıklardır aradığım. Çözümleme kaygısını dışarlayan postmodern yaratma biçimi içinde bu soruların yerindeliği de elbette tartışmalıdır... Sonunda romanı bittiği yerden başlatan bir alımlama ve anlamlandırma biçimini; anlatının susku noktalarını arayıp bulmayı; bırakılmış boşluklarını doldurmayı; romanın taşıyamayacağı yükleri ondan almayı... amaçlayan bir okuma etkinliğinin, <span class="ideitalik">Benim Adım Kırmızı</span>’nın kurguladığı düzlemde karşılıkları olmadığını da biliyorum ne yazık ki...</p>
				<p class="normal"><span class="ideitalik">Benim Adım Kırmızı</span>, metni ve dil içi dizgeleri adamakıllı geleneksel olmasına karşın, kurmaca yapıdan gelen özellikleri ve metin içi amaçları bakımından postmodern edebiyat içinde alınabilir. Alabildiğine yaygınlaşması da yalnızca yazarı Orhan Pamuk’un özel seçimiyle kalmıyor; anlatının kendisince de amaçlanıyor. Popüler kültürle aynı gemide bulunmak, yığın kültürüyle buluşmak, kolay anlaşılmak, çabuk okunmak, merak edilmek, eğlenceli bir okuma sürecinde tüketilmek... postmodern yaratma biçiminin sonuçları olarak Orhan Pamuk’un devraldığı ürünler değil midir?..</p>
				<p class="normal"><span class="ideitalik">Benim Adım Kırmızı</span> belki çokanlamlıdır, ama <span class="ideitalik">çoğul</span> bir metin de değildir. Ortaya atılan sorunlar çözülmüş, öyküler tamamlanmış, kapılar kapatılmış, kendi içinde bitirilmiş bir metindir, postmodern anlatılar gibi... <span class="ideitalik">Benim Adım Kırmızı</span>’da okurun imgeleminde süzebileceği bir sorundan söz etmek, sanırım epeyce güçtür...</p>
				<br class="chapter"/><p class="normal1">Üst kurmaca-metinlerarası ilişki</p>
				<p class="normal">Orhan Pamuk’un nicedir seçtiği bir yapımbiçimi olarak, <span class="ideitalik">Benim Adım Kırmızı </span>da bir üst kurmaca...</p>
				<p class="normal">Romanın en ilgi çekici yanlarından biri bu. Çünkü üst kurmaca olarak düşünülmüş olan romanın kurguladığı bir metin yok; ama minyatür sanatının başyapıtı olarak alınabilecek bir dizi resmi kendine temel metin olarak kabul edip içselleştirmeyi amaçlayan bir kurmaca işleyişi var. Osmanlı ve Acem minyatürleri <span class="ideitalik">temel metinler</span> olarak <span class="ideitalik">okunuyor</span>, yorumlanıyor, üstlerine düşlemler kuruluyor, asıl önemlisi, yeniden yaratılmaya çalışılıyor. Birer <span class="ideitalik">metin</span> olarak alınan minyatürler ile amaç metin arasında metinlerarası (<span class="ideitalik">intertextual</span>) ilişki biçimleri yaratılıyor. Yoksa bu ilişkiye <span class="ideitalik">resimlemetinarası</span> (<span class="ideitalik">interpictoratextual</span>) mı demeli? O bir dizi nakış, birer resim ya da görsel nesneler olmanın çok ötesinde, birer dünya kuran <span class="ideitalik">metinler</span> olarak <span class="ideitalik">Benim Adım Kırmızı</span>’nın asıl anlatısını dokuyan öznelere dönüşüyor.</p>
				<p class="normal">Minyatürler, asıl anlatı içindeki alt anlatılardır; birer öykü anlatarak asıl öyküyü bütünlemeye koyulurlar. Bu özelliğiyle elbette <span class="ideitalik">Kara Kitap</span>’a yakın durur <span class="ideitalik">Benim Adım Kırmızı</span>. Asıl öykü: üslup çatışması yüzünden öldürülen Zarif Efendi’nin katili olan nakkaşın aranması. Bu cinayetin nedeni olarak gösterilen üslup çatışması, aslında sanat anlayışlarından, dolayısıyla yaşam biçimi ve siyaset anlayışları arasında beliren çatışmalardan doğmuştur.</p>
				<p class="normal">Burada ayrıca <span class="ideitalik">Benim Adım Kırmızı</span>’nın öne çıkan <span class="ideitalik">bir</span> öyküsünü kurmaktan çok, Katil’in, Zeytin’in, Kelebek ile Leylek’in, Kara’nın, Enişte’nin, Şeküre’nin, Üstat Osman’ın, Ester ile Orhan’ın ve yazarın <span class="ideitalik">ayrı ayrı öyküleri</span> kurulup kurgulanır. Romancının yazar olarak gösterdiği yazma edimi de ağırlığını bu alt öykülere verdiği için, <span class="ideitalik">Benim Adım Kırmızı</span>’nın bütüncül ve sağlam bir öyküye sahip olduğunu söylemek güçleşiyor.</p>
				<p class="normal">Parçalı kurgusuyla <span class="ideitalik">Benim Adım Kırmızı</span> organik bir yapı yerine, bölümler üstünde durmayı seçmiştir. Roman sanatının yetkin bir örneği olarak alınmayı güçleştiren bu özelliği, kimilerinin yargısına göre keyifle okunan metinler ortaya çıkarmıştır çıkarmasına, ama bunun, metinlerin bir araya getirdiği bütüncül ve derişik bir anlatı okuma keyfini elimizden aldığını da unutturmamalı.</p>
				<p class="normal">Metinlerarası ilişki konusunun Orhan Pamuk’un başlıca sorunlarından biri olduğunu biliyoruz. Bu kez de minyatürleri birer <span class="ideitalik">metin olarak </span>okuma çabası yazarın düşlemlerini zorluyor. Yıldız Ecevit de, “<span class="ideitalik">Benim Adım Kırmızı</span> epik bir resim kitabıdır. Bu kitapta resimler ‘anlatılır’, anlatı ise resme dönüştürülmeye çalışılır”<a href="sarkac_split_051.html#footnote-27807-23" id="footnote-27807-23-backlink" name="footnote-27807-23-backlink">[23]</a> diyerek, romanın bütününün bu bütünü anlatan bir minyatüre benzediğini saptıyor. Bu ilişkiyi tam onun gibi görüyorum. Şu var ki, <span class="ideitalik">Benim Adım Kırmızı</span> bir minyatürün kapsayıp içselleştirebileceği kertede alımlamaktadır dünyayı. Sanırım aynı saptamadan burada farklı sonuçlar çıkarmış oluyoruz. Yıldız Ecevit’in olumladığı bu ilişkiden, romanın olumsuz yanını çıkarıyorum ben...</p>
				<p class="normal">Orhan Pamuk, resimleri “kurmaca metinler” yerine koyarak postmodern yapımbiçimini tamamladıktan sonra, hem romanın öyküsünü kuracağı hem de romanı ve roman sanatı üstüne düşüncelerini açabileceği düzlemi seçmiş olur. Nakışlar, nakkaşlar üstüne tartışıyor göründüğü pek çok yerde, aslında roman (edebiyat) üstüne düşüncelerini yansıtmaktadır.</p>
				<p class="normal"><span class="ideitalik">Benim Adım Kırmızı</span>’da çözümlenip içyüzleri deşifre edilen minyatürler sonunda yazıya dönüşüp birer öykü anlatırlar. Roman kişileri de kendilerine ayrılan bölümlerde söz alıp kendilerini anlatırken, minyatürlerin gizilgücüyle örtüşen, iki boyutlu bir davranış biçimi içindedirler. Orhan Pamuk da onaylıyor bu anlatım biçimini; “Kahramanlar ara sıra tıpkı kamerayla konuşan film kahramanları gibi dururlar,” diyor. “Her şey bir minyatürde olduğu gibi sade, basittir.”<a href="sarkac_split_052.html#footnote-27807-24" id="footnote-27807-24-backlink" name="footnote-27807-24-backlink">[24]</a></p>
				<p class="normal"><span class="ideitalik">Sade, basit</span>: roman kişilerinin düşünsel düzeyleri, kişilikleri, birbirleriyle ilişkileri, yaşama biçimleri, iç dünyaları... Roman yazarının kendisi bunu amaçlıyorsa, eleştirilebilir mi bu durum? Postmoderne yaklaşım biçiminin bir güçlüğü burada işte. Onu, sözgelimi modernizmin ölçütleriyle eleştirmenin anlamsızlığı öne sürülüyor; çünkü postmodern biçimlerin ölçütleri, ölçüleri yok. Ele avuca sığdırılamayan bir yaratma biçimini eleştirmek de karşılıksız kalıyor...</p>
				<p class="normal"><span class="ideitalik">Benim Adım Kırmızı</span>’nın iki boyutlu anlatısı içinde iki boyutlu yaşantılar, iki boyutlu kişiler var. Dolayısıyla taşıdığı gerçekliğin <span class="ideitalik">yüzey yapısını</span> çözümleyen bir eleştiri uzamı, romanı pekâlâ bütün boyutlarıyla kapsayabilir. Şu var ki, yüzey yapı yalnızca yazarınca <span class="ideitalik">verilmiş</span> anlamları taşıyabilir. Yeniden anlamlandırılabilecek alanları üretecek derin yapılardan yoksun olmak da, okurun yaratıcı okuma edimine iş bırakmadan tüketilmeye yol açacaktır. <span class="ideitalik">Benim Adım Kırmızı</span>’nın Orhan Pamuk’un en kolay ve en merakla okunan romanlarından biri oluşunun nedenleri sanırım buradadır.</p>
				<p class="normal"><span class="ideitalik">Benim Adım Kırmızı</span>’nın, <span class="ideitalik">temel metinleri</span> olarak minyatürlerden bir roman dünyası yaratma çabası, bir dünya yaratıp yaratamadığı sorusuna getiriyor bizi. Minyatürlerin sınırlı dünyaları, belki ilginç düşlemler kurmaya zorlayabilir bizi, ama o dünyaların sınırlarının, iki boyutlu kurgularının yazınsal bir metni ister istemez sınırlayabileceği de görülüyor. <span class="ideitalik">Benim Adım Kırmızı</span>’nın bu sorunun (bunu bir sorun olarak görüyorsak eğer) üstesinden gelip gelemediği de sorulabilir. Romanın üstüne kurgulandığı temel metinler olan minyatürlerin, bölümden bölüme anlatılıp öykülenirlerken üst kurmaca içinde yeniden üretildikleri, kurgulandıkları da saptanabilir. Surnameler oldukları gibi öykülenmenin ötesine geçip yeni öyküler anlatmaya başlamazlar mı?..</p>
				<p class="normal">Orhan Pamuk, çok yakınlık duyduğu Doğu anlatılarının birbirinden bağımsız öyküler anlatma biçimini –<span class="ideitalik">Kara Kitap</span>’tan sonra– <span class="ideitalik">Benim Adım Kırmızı</span>’da da kullanıyor. <span class="ideitalik">Benim Adım Kırmızı</span>’da da öykünün organik sürekliliği ve kurmaca yapı içindeki örgenleri yaratmak yerine, üstlerine <span class="ideitalik">palimpsest</span> kurduğu metinleri, nakışları anlatıyor.</p>
				<p class="normal">Minyatürlerin yorumlanması sırasında çözülen ayrıntılar, o ayrıntıların taşıdıkları anlamlar romanın önemli çözümleme alanlarından. Orhan Pamuk, aslında romanının gereçleri olarak kullandığı resimlerin (nakışların) bu ayrıntılarını onlara işlevler yükleyerek mi anlatıya taşıyor? Elbette romanın altyapısını oluşturuyor resimler. O resimlerden âdeta fışkıran dünya, romanın dünyasını belirliyor; bazen anlatının artalanını, kişilerin dünyalarını aydınlatıyor, bazen dönemi anlatma işlevi yükleniyor; bazen de işlevsiz ayrıntılar olarak metne yığılıyor. </p>
				<p class="normal">Sonunda <span class="ideitalik">Benim Adım Kırmızı</span>, nakkaşların yarattığı minyatürlerin dünyaları üstüne ve o dünyalardan yola çıkılarak yaratılmış bir çağdaş metin. Orhan Pamuk, o resimler üstüne yaptığı bir dizi kurgulamayla tartışmak istediği çağdaş sorunları da irdeliyor. Bu arada eski metinlerden yola çıkarak yeni dünyalar kurmaksa sorun, <span class="ideitalik">Benim Adım Kırmızı</span> bu oyunu oynamamıştır; yeni düşünceler ortaya atmaksa, bunu başarmıştır.</p>
				<p class="normal">Orhan Pamuk, yaratma edimini hem minyatürlerin yansıttığı dünyayı yeniden yorumlamaya yöneltiyor hem de boyanın ardındaki yaşantı katmanlarını, kişilikleri, nakkaşların iç dünyalarını aydınlatmaya. Romanın kaynaklarını burada buluyor. Resimler üstüne anlatı katmanları kurarken daha çok resimlerin dış okumalarından, yatay bir roman kurmakla yetiniyor. Yığınların okuyacağı bir roman için yeterli görünen çabasının, resmin arka yüzünü okuma kaygılarını gütmediği, resimlerin ardındaki yaşamları enikonu irdelemeden bıraktığı, dolayısıyla derin yapıyı ikincil gördüğü anlaşılıyor. Resimlerin yüzünü okurken, tersini okumayı erteliyor...</p>
				<p class="normal"><span class="ideitalik">Benim Adım Kırmızı</span> için asıl olan, yüzeyde yaratılmış olan öyküdür, tekil kurgudur; yüzeyin kazınmasıyla görünen derin yapıdan bütüncül bir yapı, öykü, kurgu, imge alımlama olanağı yoktur. Şu farkla: Orhan Pamuk’ un yeniden kurguladığı kaynaklar kendi gerçekliği içinde alınamayacak olan, başkaları tarafından yaratılmış eski kaynaklar, minyatürlerdir. Bu yüzden yaşamasız bir yazı diyebilir miyiz buna? <span class="ideitalik">Beyaz Kale</span>’den bu yana, edebiyatı metinler arasında, metinlerarası ilişkide, Doğu kaynaklarının büyüsünde, tarih kitaplarının sıradan okurun ulaşamayacağı ayrıntılarının kendiliğinden taşıdığı gizlerde, metinlerin yeniden üretilmesi çabasında arayan Orhan Pamuk, metinlerden alınmış yeni metinler yaratma biçiminin yazınsal yaratma biçimiyle özdeşliğini önümüze sürüyor.</p>
				<br class="chapter"/><p class="normal1">Çizgisel anlatı</p>
				<p class="normal"><span class="ideitalik">Benim Adım Kırmızı</span> öykülerden ve öykücüklerden (alt öykülerden) oluşuyor. 59 öykü, roman kişilerinin ağzından (birinci kişi adılıyla), kendilerinden söz edilerek yazılmış. Anlatıyı oluşturan bölümler ve bölümler arasındaki ilişki bakımından, romanın Doğu anlatılarından yararlandığı, <span class="ideitalik">Binbir Gece Masalları </span>ve <span class="ideitalik">Mesnevî</span>’nin çerçeve bir öykü içindeki öykücükler yapısına uygun olduğu söylenebilir. Çerçeve öykü, “Katil’in kim olduğu çevresindeki arayış”ı anlatır. Ayrıca bu çerçeve öyküye bağlanan alt öykülerde öykünün kişileri, kişilik kazanmış nesneler anlatıyı tamamlar. <span class="ideitalik">Mesnevî</span>’de öyküler anlatılırken araya giren Mevlânâ’nın rolünü <span class="ideitalik">Benim Adım Kırmızı</span>’da da Orhan Pamuk üstlenir. Nakış, dolayısıyla sanat, dolayısıyla roman üstüne düşüncelerini açıklamanın yanı sıra, öykünün gelişimi üstüne de şaşırtıcı göndermeler yapar.</p>
				<p class="normal"><span class="ideitalik">Benim Adım Kırmızı</span>’da öyküler var, ama olay örgüsü yok. Öykü gelişimini dokuz gün içinde tamamlıyor. Oysa oldukça ağır ilerleyen bir öyküleme biçimine dayanıyor: öykülenen zaman kısa, öyküleme zamanı uzun... Hele Üstat Osman ile Kara’nın Hazine-i Enderun’a girip eski Türk, Acem, Çin, Hint nakışlarının en uzakta kalanlarını bir bir açmaya başlamaları, öyküyü olağanüstü yavaşlatır (49, 50, 51, 52. bölümler; toplam 49 sayfa). Anlatı zamanını yavaşlatan bu araya girişler, öyküyü de durağanlaştırır. Orhan Pamuk’un yaptığı bir seçim bu. İstiyor ki, okur da onun yazarken aldığı tadı alsın; yaratım sürecinde onun duyduklarını okur da okuma sürecinde duysun, romanını çabucak elinden bırakmasın... Orhan Pamuk’un ballandırarak anlatma tutkusu en çok da bu romanında okurla sarmaş dolaş olmuştur. Bazı bölümlerin ya da romanın sonlarına doğru öykünün uzatılmasının nedeni de bu tutku değil mi? Hazine-i Enderun’da Kara ile Üstat Osman’ın buldukları minyatürler karşısındaki neredeyse hastalıklı tutumları, uzun ve ayrıntılı çözümlemeleri, aslında yazarın tuttuğunu bırakmayan tutumunu göstermektedir. Ne ki, kimilerinin romanın en güzel bölümü olarak andıkları Hazine-i Enderun bölümü, okurun sabrını sınayan, uzatılmış, sıkıcı, işlevleri tartışmalı nakış yorumlarıyla, derişmek yerine yapının çözülmesine yol açmaktadır.</p>
				<p class="normal">Özellikle bu bölümde daha çok görüldüğü gibi, <span class="ideitalik">Benim Adım Kırmızı</span>, her bölümü anlatının bütünü için zorunlu, vazgeçilmez parçalardan oluşmuyor. Bazen okuma eylemini de zorlayacak kertede uzatılıyor anlatılanlar. Üstelik o sırada okur heyecanla, “Katil kim?” sorusunun yanıtına yaklaştığını bilmektedir. Gitgide çoğalıp bulanıklığa yol açan ayrıntıların birbirini ürettiği bölümlerde, yazarın yığma bilginin çekimine aldandığı da saptanabilir mi?.. </p>
				<p class="normal"><span class="ideitalik">Benim Adım Kırmızı</span> çizgisel bir anlatı. Her bölüm kendi içinde bütünlüğünü oluşturuyor ve bununla yetiniyor. Bazen bölümler arasında bağlantılar da kurulup önce gelenden sonra gelecek olana oltalar atılıyor; bölümlerden bölümlere dönüşümler yaşanıyor; sarkmalar toplanıyor. Şu var ki, romanı oluşturan bölümler arasında sıkı dokulu örgüler, dolayısıyla örgüsel yapılar kurulduğu söylenemez. Bu amaçlanmamıştır da belli ki. Bu özelliği, <span class="ideitalik">Benim Adım Kırmızı</span>’yı <span class="ideitalik">Kara Kitap</span>’a yaklaştırıyor. <span class="ideitalik">Benim Adım Kırmızı</span>’nın kurmaca yapısı <span class="ideitalik">Yeni Hayat</span>’a ne kadar benzemezse, <span class="ideitalik">Kara Kitap</span>’a da o kadar benzemektedir. Her bölüm ötekiler karşısında bir <span class="ideitalik">öteki</span> olarak kalıyor.</p>
				<p class="normal">Burada Orhan Koçak’ın bir önbilisini anımsatmak istiyorum. “Aynadaki Kitap / Kitaptaki Ayna” adlı sıradışı incelemesinde, <span class="ideitalik">Kara Kitap</span>’ın üstlendiği anlatı modeli için şu saptamaları kaydediyor:</p>
	  <p class="indentmetin">Her şeyin birbirine baktığı, birbirini yansıttığı, bir yerin her yer, her yerin de bir yer olduğu bu kurgusal uzam. Böyle bir model, “minyatürleştirme” olarak adlandırılabilecek bir tekniği gerektirir: Yapıtın her parçası, modelin bütününü de yansıtmalı ya da temsil etmelidir.<a href="sarkac_split_053.html#footnote-27807-25" id="footnote-27807-25-backlink" name="footnote-27807-25-backlink">[25]</a></p>
				<p class="normal">Yedi yıl sonra yayımlanacak <span class="ideitalik">Benim Adım Kırmızı</span>’nın minyatürlerin ve nakkaşların dünyasını anlatacağını; romanın bölümlerinin bütünü de yansıtacak biçimde kurgulanacağını; <span class="ideitalik">minyatürleştirme</span> olarak adlandırılabilecek bu tekniğin bir başka romanda yineleneceğini nasıl bilebilirdi? Gerçekten de, <span class="ideitalik">Benim Adım Kırmızı</span>’nın bütün bölümlerinin birbirine bakıp birbirini yansıttığı; bir öykünün bütün öyküler, bütün öykülerin de bir öykü olduğu kurgusal uzam, Orhan Pamuk’un yazı deneyiminin ürünü olmalı. Ne ki, <span class="ideitalik">Benim Adım Kırmızı</span>’nın kişilerinin tensel ve tinsel varlıklarının yapaylığının, yaşamasız ilişkilerin, tutkuların nedeni de bu olmalı: kaynağını geleneksel metinler ve resimler olarak seçen bir romanın parçalı (bütüncül olmayan) bir dünya sunması da kaçınılmazdı...</p>
				<p class="normal">Öte yandan, <span class="ideitalik">Benim Adım Kırmızı</span>’nın öyküsünün ipucunu “Katil kim?” sorusu tutmaktadır. Öykünün gelişimini elinde tutan bu ipucu, asal anlamın da taşıyıcısıdır. Zarif Efendi’nin öldürülmesinin nedenlerinin çözülmesi sürecinde anlatının kişileri ve dünyası çözülmeye başlar. Romanın en olumlu yanlarından biridir bu. “Katil kim?” sorusunun yanıtlarını her okur kendine göre vermeye başlarken, kendine göre de anlamlar yükler romana. Geçerli nedenler bulmaya da çok geçmeden başlayacaktır okur. Zeytin kadar, Kelebek de katil olabilir sözgelimi. Ya da ikinci cinayetin kurbanı Enişte niçin Zarif Efendi’yi öldürmesin?.. Ama Zeytin için daha güçlü ipuçları da verilmekte midir?..</p>
				<p class="normal">Yıldız Ecevit, Orhan Pamuk’un bir yandan gerilim yaratırken öte yandan çeşitli teknikler kullanarak onu yok ettiğini öne sürüyor. “Zekâ potansiyelinden hiç kuşku duymadığımız bu yaratıcı yazarın, istese son derece karmaşık ve gerilimli bir polisiye kurgulamayı başaracağını biliyoruz,” diye de ekliyor.<a href="sarkac_split_054.html#footnote-27807-26" id="footnote-27807-26-backlink" name="footnote-27807-26-backlink">[26]</a></p>
				<p class="normal">Yıldız Ecevit’in yaptığı kurgulamanın gerçekliği doğru olsa bile, <span class="ideitalik">Benim Adım Kırmızı</span>’nın bu gerçekliğe karşılık düşmediğini söylemek zorundayım.</p>
				<p class="normal">“Katil kim?” sorusu –ki bir romanın kurgusu içinde epeyce önem taşıyan bu soru– çevresinde, özellikle Kelebek, Leylek ve Zeytin ile Katil’in anlattığı bölümlerde gerilim yaratmakta Orhan Pamuk’un başarılı olduğu da söylenebilir. Bu arada Kelebek de, Leylek de, Zeytin de tekinsiz kişilerdir; üçü de katil olacak vasıf ve hünerde görünürler...</p>
				<p class="normal">Katil de, “Varsa bir üslubum ve kişiliğim, yalnız nakşımda değil, benim cinayetimde ve kelimelerimde gizlidir! Bulun bakalım benim kim olduğumu kelimelerimin renginden!” (s. 116) der demesine, ama bu güzel sözler yazarın niyetini dışa vurur yalnızca; yoksa kelimelerinin rengi ele vermez Katil’in kimliğini... Katil hokkayla kafasına ölümcül darbeyi indirirken son anda onunla göz göze gelen Enişte de, “Gözbebeklerinin içinde dehşet ve utançla birlikte yaptığı işe alıştığını ve kabullendiğini gördüm,” (s. 200) der demesine, ama gözbebeklerinin o pırıltısını, okur daha önce görme fırsatı bulamaz... </p>
				<br class="chapter"/><p class="normal1">Dil biçimi</p>
				<p class="normal">Orhan Pamuk’un romanlarının dünyasını kavrayacak okurları her zaman çoğunluktadır. O romanların verili dünyasını geçerli tek dünya olarak görmeyip sınırın ötesini merak eden okurların sayısıysa, belirli. Orhan Pamuk, <span class="ideitalik">Benim Adım Kırmızı</span>’yla okuma özgürlüğünü kullanmak isteyen sayısı belirli okurlar yerine, yığınsallaşmayı seçiyor. Romanının konusu, öyküsü, cinayetin yarattığı gerilim, postmodern yapımbiçimlerinden beslenip popüler romana köprüler kurma eğilimi ve açık uçları kapatıp kolay alımlanabilir kapalı anlamlarla örülü dili bu saptamayı sanırım destekliyor. Seçkinci olmak yerine, romanını, kendi deyişiyle, “Popüler duyarlılıklara, çok sevilen ve herkesin paylaştığı dünyalara” açık tutmaya karar vermiştir.</p>
				<p class="normal">Bir kurgulama olarak söylenebilir elbette: <span class="ideitalik">Benim Adım Kırmızı</span>’nın, neredeyse yüz binlerce satılacak kertede yığınsallaşmasına ve sevilmesine karşın, edebiyatın içsel değerlerini öne çıkaran azınlıktaki okurlara uzak ve eleştirel duruşlara açık bulunuşunun nedenlerini de burada mı aramalı?</p>
				<p class="normal"><span class="ideitalik">Benim Adım Kırmızı</span>’nın öncelikli okurları nakkaşlar arasındaki ilişkilerin gizlerini ve Katil’in kim olduğunu öğrenmek isteyenlerdir. Sonrakiler de, kurmaca yapının derinliğine sızmak isteyenler. Bu ikinci bölükteki okur, nakkaşlar arasında cinayete varan çatışmaların nedenlerini onların sanat anlayışlarında arar. Doğu-Batı ikilemini nasıl bireşime vardırabileceğini ve minyatürlerin Frenk resminden aldığı etkilerin nasıl olup da kurulu düzeni sarsacak kerteye varabileceğini araştırır. Nasıl olup da üslup sahibi olmakla has sanatçı olmanın çeliştiğini sorgular; birinci tip okurun bu çatışmayı çözmekte adamakıllı zorlanacağı bellidir.</p>
				<p class="normal">Okurun <span class="ideitalik">Benim Adım Kırmızı</span>’nın diliyle de bu ödeşme içine girmesi beklenir. Yazarı beklemiyor bu iç içeliği; o, romanını yoyolarla, uçurtmalarla oynar gibi okuyacak bir okur tasarlamış. Ama sözgelimi dokuz günlük öykü zamanının, bunca uzun anlatı (burada buna öyküleme de diyebiliriz) zamanını niçin gerektirdiğini; ayrıca bunun gerekip gerekmediğini; anlatı zamanını daha kısaltmanın romandan bir şeyler götürüp götürmeyeceğini sorgulayacak okurlar da var. Bu ödeşmeyi romanın dilinde yapacak olan okurlar, demek ki iyice sınırlanacaktır...</p>
				<p class="normal">Orhan Pamuk’un dili anlatı zamanını hızlandırmaya değil, yavaşlatmaya koşullu bir dil. İlkin romanını baştan sona birinci kişi adılıyla yazmış olması açıklıyor bunu. Birinci kişi adılıyla yazılmış anlatıların öykü zamanının kısa, anlatı (öyküleme) zamanının uzun olduğu saptanabilir.</p>
				<p class="normal">“Ben” derken, anlatıcı duraklamaya başlayacaktır, ister istemez...</p>
				<p class="normal">Oysa üçüncü kişi adılıyla, “O” diye anlatırken kendiliğinden hızlanır anlatı...</p>
				<p class="normal">Bu arada, bir de ayrıntıların yükü taşınmaya başlanır. Birinci kişinin ağzından yazılan anlatı ister istemez ayrıntılara daha çok başvurmayacak mı? Tersini yapmayı, “O” diye anlatmayı deneyelim...</p>
				<p class="normal">Uzun, bazen çok uzun, bazen karmaşık, çoğun sözdizimini değiştirip özneyi tümcenin ortasında, sanki farklı tümceleri birbirine bağlayan bir bağlaç gibi kullanan tümce yapısı da anlatının hızını yavaşlatan bir teknik olarak değerlendirilebilir. Bu tümce yapısının <span class="ideitalik">Kara Kitap</span> ve <span class="ideitalik">Yeni Hayat</span>’taki yoğunlukta kullanılmadığı düşünülse bile, aynı dil anlayışının egemenliği <span class="ideitalik">Benim Adım Kırmızı</span>’da da benzer sonuçlara yol açıyor. <span class="ideitalik">Benim Adım Kırmızı</span> elbette kendi dilini bulmuştur. Şu var ki, dikkatli okuru tedirgin eden tümceler de yok değildir.</p>
				<p class="normal">Art arda gelenlerde bile özenli sayılamayacak tümceler için iki örnek. Birincisi yanlış (ortaya alınıp sonra gelenlere bağlanınca, özne özne olmaktan çıkmış), ikincisi ayrıntının kullanımına çarpıcı bir örnek olarak gösterilebilecek iki tümce: </p>
	  <p class="indentmetin">Her zamanki gibi ev (abç), yatak, uyku, kızarmış yağ ve nem kokuyordu. Yaşlanmakta olan bekâr erkeklerin o korkunç kokusu. (s. 99) </p>
				<p class="normal">İkinci örnek: </p>
	  <p class="indentmetin">Teyzemin giymeye kıyamadığı fıstık yeşili ipek gömleğini çıplak tenime değince içimde bütün çocuklara, hatta kendime karşı bir sevgi yükseldi. (s. 402) </p>
				<p class="normal">tümcesi de, taşıdığı yanlışın (<span class="ideitalik">gömleğini</span> değil, gömleği olmalı) yanı sıra, doğrusu Türkçe’nin tatsız kullanımlarına örnek gösterilebilecek –ve romanda örnekleri epeyce bulunan– bir örnek.</p>
				<p class="normal">Orhan Pamuk, üretken ve yaratıcı bir yazar olmasına karşın, dilsel yaratma edimini denetlemekte güçlük çekiyor. Kendine özgü birikiminin, düşünme biçiminin ve mizacının yol açtığı taşkın tümcelerle yazıyor. Denebilir ki, romanlarını <span class="ideitalik">sözcüklerle değil</span>, <span class="ideitalik">tümcelerle düşünüyor</span>... Bazen kulağı tırmalayan, tarazlı, Türkçe’nin tadını iyi değerlendiremeyen, bazen de yanlışlara düşen dili çok çabuk, çok dolu ve karmaşık düşünme biçiminden ötürü olmalı. Bunların romanın özellikle ilk altı bölümü için geçerli olduğunu da belirtmek isterim.</p>
				<p class="normal">Bu dilin metni yazarın verdiği anlamla sınırlandırıp kendi bağlamına sıkıca bağlaması da tartışılabilir. Belli ki Orhan Pamuk, romanının hem öyküsünün gelişimini, hem kişiliklerini, hem kişiler arasındaki ilişkileri, tamamıyla denetiminde tuttuğunu göstermektedir. Bu bir seçim. Bu ayrıca, onun modern ile postmodern arasındaki gelgitlerini de saptayan tutumu. Elbette çokanlam üstüne kurulu bir romandır <span class="ideitalik">Benim Adım Kırmızı</span>, ama bütün anlamları yazarınca belirlenmiştir. İşlevi kendine dönük bir anlatı demektir bu da. Okur, isterlerinin yalnızca yazarınca karşılandığını, ama kendi isterlerinin ikincil kaldığını görüyor. Okur çoğunluğu içinde tedirginlik yaratmayan bu ilişki biçimi, azınlıktaki okuru olumsuz etkiliyor... </p>
				</body>
</html>