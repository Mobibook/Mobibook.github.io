<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>sarkac</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_5">Fehmi K.’nın Düşüşü</h1>
				<br class="chapter"/><p class="ortayazi2">I</p>
				<p class="normal"><span class="ideitalik">Fehmi K.’nın Acayip Serüvenleri<a href="sarkac_split_030.html#footnote-27807-2" id="footnote-27807-2-backlink" name="footnote-27807-2-backlink">[2]</a></span> iki çarpıcı buluşla başlıyor: İlkinde; sabah erkenden uyanan ve dosdoğru aynaya bakan Fehmi Kavkı, “bir gece önce hamamböceğine dönüşmemiş olduğu için Tanrı’ya şükre(der).” İkincisinde ise; yatağının yanı başındaki komodinin üstünde duran gözlüklerine bakan Fehmi Kavkı, şaşkınlıkla, kendi kendine şöyle mırıldanır:</p>
				<p class="normal">“Bunlar, Bezukhov’un gözlükleri yahu!..”</p>
				<p class="normal">Daha ilk sayfada, “Demek ki,” diye düşünmeye başlayabilir okur, “büyük romanların ve romancıların yaratım biçimlerini eteklerinden çekiştiren bir anlatıdır elimdeki...” Gelgelelim, çok geçmeden şu sorular dolayında sürmeye başlayacaktır okuma: Hilmi Yavuz’un <span class="ideitalik">Taormina’</span>dan sonraki bu ikinci anlatısı da, kendisinin öne sürdüğü gibi, “bir ‘anlatı paradosi’ yazma eylemi”nin sonucu olarak, yeterince hınzır bir metin midir? Dahası, bir anlatı ya da yazınsal bir metin midir? Tabii işin içinde bir de <span class="ideitalik">postmodern edebiyat</span> sorunsalı var...</p>
				<p class="normal"><span class="ideitalik">Fehmi K.’nın Acayip Serüvenleri, </span>klasik (geleneksel) ve modern (yenilikçi) yazınsal anlatıların yaratım ve yapımbiçimleriyle ve bu arada okunmasıyla (eleştirisiyle) bir parodi düzeyi kurmayı amaçlıyor. Yazınsal bir parodi kurulması amaçlandığına göre, geleneksel ve yenilikçi anlatıların yapısal özelliklerinin veri alınması –ya da büsbütün yok sayılmaması– ve bu düzlemde, bu kez yenilikçiliğin de ötesini imleyen bir yazınsal seçeneğin kuşatılması beklenecektir. Yoksa yapılan bir parodi değil, bir başka düzeyde kurulmuş eleştiri –ya da hiciv– olmakla yetinecektir.</p>
				<p class="normal">Yazınsal parodinin en az bu koşullara uygunluğu aranırsa eğer, Hilmi Yavuz’un anlatısının, yenilikçi romanı da aşan, yeni tip bir roman örneği olarak alınması olanaksızlaşıyor. Bu durumda, <span class="ideitalik">Fehmi K.’nın Acayip Serüvenleri’</span>ni bir <span class="ideitalik">yazınsal metin</span> olarak çözümlemek hem daha sonuç alıcı hem de daha anlaşılır bir tutum olacaktır. Geleneksel ve yenilikçi anlatılara bağlı kalan eleştirel değerlendirme biçimiyle <span class="ideitalik">Fehmi K.’nın Acayip Serüvenleri’</span>nin anlaşılması güçleşeceği gibi, yapılacak çözümlemenin sapmasına da yol açılabilir. Değil mi ki, Hilmi Yavuz bir yazınsal metin çerçevesi içinde kurmuştur eleştirisini, her şeyden önce bu amacını ne ölçüde yerine getirebildiği değerlendirilmelidir.</p>
				<p class="normal">Fehmi Kavkı’nın ne Bezukhov’un gözlüğüne sahip olduğunu ne de bir hamamböceğine dönüştüğünü görmesi, onu geleneksel (Tolstoy) ve yenilikçi (Kafka) roman sanatının dışındaki bir gerçekliğe gönderiyor. Anlaşılıyor ki, Fehmi Kavkı daha yataktan kalkar kalkmaz yeni tip bir yazınsal anlatıya uyanmıştır.</p>
				<p class="normal">[Burada, Vladimir Nabokov’un, <span class="ideitalik">Değişim </span>üstüne yazdığı eleştiride, Kafka’nın Gregor Samsa’yı bir “hamamböceği”ne dönüştürmediğini, bu benzetmenin pek çoklarının düştüğü bir yanlış algılamanın sonucu olduğunu belirttiği anımsatılabilir. Theodor Adorno da, “Kafka Üstüne Notlar”da aynı biçimde bir benzetme yaparak, Gregor Samsa’yı bu kez bir “tahtakurusu” olarak niteliyor. Nabokov söz konusu yazısında, <span class="ideitalik">Değişim’</span>deki betimine dayanarak, bir de böceğin yaklaşık çizimini yapıyor. Ona göre Gregor Samsa karnı, sırtı, bacakları, çenesi, gözleri ile herhangi bir kınkanatlı değil, “sadece büyük bir böcek”tir.<a href="sarkac_split_031.html#footnote-27807-3" id="footnote-27807-3-backlink" name="footnote-27807-3-backlink">[3]</a> Kafka içinse, Gregor Samsa “böcek”ten başka bir şeye benzemediği gibi, onu çizgiyle betimlemek de olanaksız, hatta sakıncalıdır. <span class="ideitalik">Değişim’</span>i yayımlayacak olan Kurt Wolff yayınevine 25 Ekim 1915’te yazdığı mektupta, bakın neler diyor Kafka: </p>
	  <p class="indentmetin">Son mektubunuzda, Değişim’in kapağını Ottomar Starke’nin yapacağını yazıyorsunuz... Daha çok illüstrasyonla uğraştığı için, Starke’nin tutup böceği çizmek isteyebileceğini düşündüm. Sakın ha, lütfen buna engel olun! Etkinlik alanına karışmak istiyor değilim, sadece doğal olarak hikâyeyi daha iyi tanıdığım için rica ediyorum. Böceğin kendisi çizilemez...<a href="sarkac_split_032.html#footnote-27807-4" id="footnote-27807-4-backlink" name="footnote-27807-4-backlink">[4]</a></p>
				<p class="normal">Görülüyor ki, Kafka’yı “hamamböceği”yle anıştırmaya çalışmakla, Hilmi Yavuz da benzer bir yanlış içindedir. Üstelik “hamamböceği” sözcüğünün olumsuz çağrışımları yanında, bir “böcek” olarak Gregor Samsa aykırı bir varoluşu simgeler.]</p>
				<p class="normal">Böylece Hilmi Yavuz’un kendi amacına uygun bir başlangıç yaptığı söylenebilir. Bu amacını şöyle açıklıyor:</p>
	  <p class="indentmetin">Ben gerek Taormina’da gerekse Fehmi K.’da aslında modern roman kuramlarının da bizi bir çeşit açmaza götürdüğünü ve hiçbir şeyi çözümleyemeyeceğini söylemek istiyorum. (...) Burada parodi verilmiş olan, alışılmış olan alımlama tarzlarına, alımlama kiplerine karşı yapılmıştır. (...) Anlatıyla, gene ironi düzeyinde hesaplaşılıyor.<a href="sarkac_split_033.html#footnote-27807-5" id="footnote-27807-5-backlink" name="footnote-27807-5-backlink">[5]</a></p>
	  <p class="normal">Roman kuramlarının ya da kavramlarının yerleşik, dural yanına karşı eleştirel bir tutum almak ne denli ileriye dönük bir düşünsel tutumsa, aynı kuram ve kavramların hiçbir şey olmadığı savı da o denli geriye dönük tutacaktır. Hilmi Yavuz, gerek <span class="ideitalik">Fehmi K.’nın Acayip Serüvenleri’</span>nin kendisinde, gerek onun üstüne söylediği sözlerde denebilir ki, ilkin sanal bir roman kuramı tasarlıyor, sonra da kendi zihinsel çerçevesi içinde yarattığı bu kurama yönelen tuhaf bir parodi kuruyor. Bir tür <span class="ideitalik">donkişotluk </span>belki. Ne ki, nedenleri çok tartışılır bir savı temellemeye çalışırken, ona uygun bir yazınsal temel oluşturamıyor.</p>
				<p class="ortayazi">* * *</p>
				<p class="normal">Hilmi Yavuz, geleneksel ve yenilikçi anlatı uzamlarının karşısına, varlık nedenini onların hicvedilmesinde bulan, bir başka anlatı uzamı çıkarmayı savlıyor. Bu savını gerçekleştirmek için, öncelikle roman kişilerinin yaratım biçimlerinden yararlanıyor; roman kişisinin kurmaca kimliğini ve kurmaca yazarının konumunu sarsmaya çalışıyor.</p>
				<p class="normal">“Anlatı yazarları, genellikle ne Monsieur François Mauriac gibi kahramanlarının her şeyine karışan vıdıvıdı ukalalardandır, ne de Monsieur Jean-Paul Sartre gibi, <span class="ideitalik">ne halleri varsa görsünler keratalar!</span> diyen varoluşçulardan,” (s. 9) diyerek, kendi konumunu belirliyor yazar. Hemen ardından da, “öykülemenin doğası gereği” anlatı kahramanlarının “kahvaltı etmek”ten başka yapacak şeyleri kalmayacağını öne sürerek, çağcıl roman sanatında öykülemenin artık ikincil bir yer tuttuğunu görmezden geliyor.</p>
				<p class="normal">Hilmi Yavuz geleneksel ve yenilikçi romanı bütüncül bir <span class="ideitalik">kategori </span>olarak alıyor; böylece bir tek olumsuz veri, bütünü yanlışlamaya yetiyor. Aslında roman sanatının kendisiyle değil, onun yalnızca bir türüyle karşı karşıyadır. Sözgelimi öykülemeyi dışlarken, roman kişilerinin gerçekliğinin bütün bütüne yapay, düzmece olduğunu imlemek istiyor.</p>
				<p class="normal">Bu arada Fehmi Kavkı kahvaltısını hazırlamaya başlamıştır, tıpkı geleneksel bir anlatı kişisi gibi; fakat belli ki, yazarının “postmodernist” eli onu bir başına kalmaktan, bir roman kişisi gibi davranmaktan alıkoyacaktır.</p>
				<p class="normal">Fehmi K. evden çıkıp işyerine giderken, hiçbir sorunu olmayışı ve içindeki hafiflikten ötürü, “bunalımlı bir tip olarak tasarlanmadığı için Tanrı’ya şükre(der).” (s. 14) Burada anlatı kişisinin şükrettiği “Tanrı”, herhalde metindeki anlatı yazarı, giderek de, roman yazarı olmalıdır. Hem sonra, “Bildiğiniz gibi, anlatı yazarı ne derse, odur doğru olan” (s. 23). Başka bir yerde de bu kez anlatı yazarı, anlatının <span class="ideitalik">gerçek </span>yazarını doğrular: </p>
	  <p class="indentmetin">Bizim için, ancak, algıladığımız sürece varolurlar anlatı kahramanları. Belki de, gerçek yazarlık algılamadığımız süre içinde onların ne yaptıklarını yazabilmektir! (s. 26)</p>
				<p class="normal">Manès Sperber de geçmişte yazarın “tanrısal” bir rol üstlendiğinden ama bugün artık bunun söz konusu edilemeyeceğinden söz açıyor. Sperber’e göre, 1922 yılında James Joyce’un <span class="ideitalik">Ulysses’</span>i, Proust’un yedi ciltlik <span class="ideitalik">Geçmiş Zaman Peşinde’</span>si, bunlardan yaklaşık iki yıl sonra Thomas Mann’ın <span class="ideitalik">Büyülü Dağ’</span>ı, André Gide’in <span class="ideitalik">Kalpazanlar’</span>ı ve John Dos Passos’un <span class="ideitalik">Manhattan Transfer’</span>i çıktıktan sonra, “Adı geçen romanlardan her biri kendine özgü tarzda olmak üzere, roman yazarının neredeyse tanrısal rolünü yitirmesine yol açacak süreci başlatmış oldu. Bu sürecin akışı içersinde yazar, kahramanlarını ve okurlarını hep istediği yere götüren, ama tasmalarının kayışını hiç elinden bırakmayan, her zaman her şeyi daha iyi bilen biri olmaktak çıktı.”<a href="sarkac_split_034.html#footnote-27807-6" id="footnote-27807-6-backlink" name="footnote-27807-6-backlink">[6]</a></p>
				<p class="normal">Gelgelelim, anlatı yazarımıza göre, anlatı kişileri “tanrısal” güçlerin yetkesi karşısında öylesine boyun eğmiş durumdadırlar ki, roman yazarına da (tabii geleneksel ve yenilikçi roman yazarına) yapacak tek şey kalır:</p>
	  <p class="indentmetin">Gördüğünüz gibi, sevgili okurlar, anlatı kişileri “cephesinde yeni bir şey” yok! Öyle görünüyor ki, şimdilik, işlerine gömülmüş durumdalar ve anlatılmaya değer herhangi bir şey yapmıyorlar! Öyleyse biz, bu fırsattan yararlanalım ve yaşamöykümü anlatılamayı sürdürelim. (s. 73)</p>
				<p class="ortayazi">* * *</p>
				<p class="normal">Hilmi Yavuz, yaratım biçimlerinin yanı sıra, okuma ve eleştiri biçimlerini de sarakaya alıyor. Geleneksel ve yenilikçi roman sanatının bir yan alan etkinliği olarak eleştiriyi ve edimli okumayı, sözcüklerin çağrışım yüklerini hafifletip anlamlarını gözden düşürüp yozlaştırarak, gülünç duruma düşürmeye çalışıyor. Birkaç örnek verelim:</p>
	  <p class="indentmetin">Çünkü bu ilişkilerin, doğrudan dile getirilmeden, bağlamdan çıkarımsanması gerekir. (s. 10)</p>
	  <p class="indentmetin">Metnin tutarlılığı bir veri olarak kabul edildiği sürece, okurun bağlamından bazı içermeleri çıkarsaması olanağı vardır. (s. 16)</p>
	  <p class="indentmetin">Biz okurların, bunu, daha önce sözünü ettiğim gibi bağlamdan çıkarımsamamıza olanak yoktur. (s. 30)</p>
	  <p class="indentmetin">Anlatı kişilerinin kimlikleri son kertede daha önce üretilmiş olan yazınsal bağlamlar tarafından belirlenir. Her anlatı kişisi, bağlamsal bir üstbelirlenim’dir, örneğin? (s. 81)</p>
				<p class="normal">“Çıkarımsama” (böyle bir ad yok tabii) ve “bağlam” sözcüklerinin büyüsü Hilmi Yavuz’un eleştiri ve okuma edimlerine yönelttiği hicve katkıda bulunabilir bulunmasına, ama <span class="ideitalik">Fehmi K.’nın Acayip Serüvenleri’</span>nin bu tür sıradan oyunlardan beslenmesi, onun bütüncül bir eleştiri ve yazınsal seçenek üretmesini önlüyor. Yazınsal eleştiri için önemsenemeyecek, düzayak bir eleştiri biçimi sözcük oyunlarıyla genelleştirilirken, eleştiri ve okuma düzlemlerinin gittikçe çokboyutluluk kazanan kuramsal çalışmalara yol açan özelliklerini kavrayabilmek de olanaksızlaşıyor.</p>
				<p class="normal">Aynı kolaycı ele alış biçimi kurmaca teknikleri karşısında da kendini gösteriyor. “Yazınsal dil”i değersizleştiren bu parodi anlayışı içinde, gene birkaç örnekle roman geleneği hiçe sayılır. Fehmi Kavkı’nın o ilk sabah evinde kahvaltı yapışı, bunun için sözde gerekçeler yaratır:</p>
	  <p class="indentmetin">Koca bir çanak dolusu bal duruyor masada. Ve, bir bardak çay... Pencere açık ve bir arı, balın üzerinde alçakça dolaşıyor. Anlıyoruz ki, mevsim yaz’dır... (s. 11)</p>
	  <p class="normal">Ve yazarın sözün bam telinin her altını çizişinden anlıyoruz ki, <span class="ideitalik">Fehmi K.’nın Acayip Serüvenleri </span>bir yazınsal anlatı değildir; dolayısıyla ne kurmaca yapımbiçimlerini ne de yazınsal dil kaygısını gereksinir; öncelikle düşünsel bir bağlam içinde, kendi sözünü iletmeyi öne çıkarır. Oysa, örnekleri az da olsa, “Fehmi K., bu anlatıda o günün, bir yaz günü olarak betimlendiğini anımsayarak hafifçe terlemeye başladı” (s. 13) gibi incelikli bir ironi dili de uç veriyor. Ama bu tür incelikler, metnin bütününe egemen olan parodi kurma sıkıntısı içinde gürültüye giderken, yazınsal dilin çok uzağına düşen bir mizah dili kertesinde ezilip kalıyorlar. Hilmi Yavuz’un, parodi gerçekliğinin bıçak sırtında duramadığı söylenebilir; çoğu kez, bu incelikli saptamalar yerine, kolaylıkla üstesinden gelebileceği yalınkat bir kurgulama ve dil biçimini çıkış noktası yapmayı yeğliyor.</p>
				<p class="ortayazi">* * *</p>
				<p class="normal"><span class="ideitalik">Fehmi K.’nın Acayip Serüvenleri </span>anlatıcı, okur ve eleştirmenin yazınsal yaratım, okuma ve eleştiri sorunsallarını ortak bir metin çevresinde tartışmalar üstüne kuruluyor. Metnin kurgusunu, (bilinen anlamda bir kurgusu yoktur aslında), bu kimliklere göre okunabilen bakış açılarından üretmeye çalışıyor. Ne ki, <span class="ideitalik">Fehmi K.’nin Acayip Serüvenleri’</span>nde bu seçimin yapay ve zayıf bir örneği veriliyor.</p>
				<p class="normal">Anlatıcı, okur ve eleştirmen kendi kimliklerine göre konuşamıyor, kendi kimliklerini metne yansıtmayı başaramıyorlar. Hiçbiri kendi olmayı başaramıyor. Anlatıcı, okur ve eleştirmen gibi; okur, eleştirmen ve anlatıcı gibi; eleştirmen, anlatıcı ve okur gibi konuşuyor, değerlendiriyor, yargılıyor... Üçü de aynı kimliğin göstergesi olmakla kalıyor, kendi kimlikleriyle anlatıya katılamıyorlar.</p>
				<p class="normal">Anlatıcı, okur ve eleştirmenin birbirlerinden farklı olmayışları yüzünden yaratım, okuma ve eleştiri düzlemlerinde içselleşen bir yapının oluşması da sağlanamıyor. Önünde sonunda tek bir düzeyde gerçekleştirilen yaratım, okuma, eleştiri ve bütün bunların hicvedilmesi söz konusudur. Bu düzeye taht kuran ise, kaçınılmaz olarak, <span class="ideitalik">Fehmi K.’nın Acayip Serüvenleri’</span>nin gerçek yaratıcısı olan ve hep ön planda duran, yazar Hilmi Yavuz’un kendisidir.</p>
				<p class="normal">Bu koşullarda yaratılan bir yazınsal anlatıyı ise, elbette gene “Tanrı” koruyabilir!</p>
				<p class="normal">Anlatıcı, okur ve eleştirmenin metne girdikleri yerler oldukça belirsizdir ve bu belirsizlik bir anlatım biçiminin sonucu değil, bu kimliklerin birbirlerinden belirgin biçimde ayrılamaz oluşlarından ötürüdür. Bir yerde anlatıcı, anlatıda bazen “başka sesler”in araya girdiğinden yakınır, okur ve eleştirmeni kastederek ama gerçekte “başka sesler” anlatı boyunca ortaya çıkmaz.</p>
				<p class="normal">Fehmi K. kahvaltıdan sonra işyerine doğru yola koyulduğu sırada, anlatıcılarımız da konumlarını almaya başlar ve ilkin metnin okuru girer araya. Okur, Fehmi K. için, “küçücük ve sıkıca düğümlediği kravatını biraz olsun gevşetmeyi düşünmeden ve ceketinin düğmelerini çözmeden yoluna devam ettiğine bakılırsa, ödün vermez bir bürokrat olduğu rahatlıkla söylenebilir,” sonucunu çıkarıyor. (s. 13) Okur, “okuduğunuz gibi” diye bu kez doğrudan bize –kendi eşine– seslenerek, “Fehmi K. (...) işte yoluna devam etmektedir...” (s. 14) der ve görüldüğü gibi, ardında “üç nokta” düşürerek, yerini “anlatıcı”ya bırakır.</p>
				<p class="normal">Hemen sonra gelen paragrafta bu kez anlatıcı izlemektedir Fehmi K.’yı:</p>
	  <p class="indentmetin">Fehmi K.’nın işyeri, evinden biraz uzaktı; ama yine de, yürünebilir bir uzaklık bu. Onun içindir ki, ben Fehmi K.’nın evinden çıkıp işyerine yürümesi gerektiğini düşündüm. İstesem, pekâlâ, otobüse ya da dolmuşa bindirebilirdim; – gördüğünüz gibi yapmadım bunu!.. (s. 24)</p>
				<p class="normal">Ve anlatıcı da sonunda, “Bunun böylece bilinmesinde yarar var...” diyerek, gene “üç nokta” ile yerine “okur”u geçirir. Okur, anlatıcının bıraktığı yerden Fehmi K.’yı <span class="ideitalik">anlatmayı </span>sürdürür. Gerçekten de anlatıcı ne denli anlatıcıysa, okur ya da eleştirmen de sıraları geldiğinde o denli anlatıcıdırlar. Üstelik farklı bakış açılarıyla da katılmazlar metne.</p>
				<p class="normal">Gerçi sık sık bu üçlünün birbirlerine kendi konumlarından yaptıkları göndermelerden söz edilir, ama buralarda da yazar kendi ağırlığını hissettirir. Sözgelimi okur, “Siz anlatı yazarları,” diye seslenir (metindeki “anlatıcı”ya mı seslenmektedir, gerçek anlatı yazarlarına mı?), “kötü eleştirmenleri iyi okurlara yeğlediğiniz için ayırdında görünmüyorsunuz ama, sizi öven kötü eleştirmenler bu tür yanlışlıklarının ayırdında olmadıkları için, sizi yeren okurlara ayırdına varılacak çok şey bırakırlar.” (s. 14)</p>
				<p class="normal">Burada okur yerine “eleştirmen”in konması ya da “anlatıcı”nın birinci kişi adılıyla kendisiyle konuşması anlatı düzlemini değiştirmeyeceği gibi, anlatının anlamını da değiştirmeyecektir. Kaldı ki, bu örnek, metindeki pek çok benzeri içinde, üç “anlatıcı”nın birbirlerinden en çok ayrılabilecekleri bölümlerden biri sayılabilir. Yoksa pek çok yerde farklılıklar çok daha belirsiz kalmaktadır.</p>
	  <p class="normal">Sartre nasıl ki Mauriac’ın, roman kişilerini dilediği gibi çekip çevirerek birer kuklaya dönüştürdüğünü söylüyordu, <span class="ideitalik">Fehmi K.’nın Acayip Serüvenleri’</span>nin “anlatıcı”, “okur” ve “eleştirmen”i de Hilmi Yavuz’un anlatısı içinde kukla kimliklere dönüştürülmüştür.</p>
				<p class="ortayazi">* * *</p>
				<p class="normal">Anlatının anlatıcı, okur ve eleştirmen kimliklerine göre hem apayrı hem de birbirlerini tamamlayan düzlemler kazanamaması, <span class="ideitalik">Fehmi K.’nın Acayip Serüvenleri’</span>ni çoğul anlamlardan yoksun bırakırken, kurmaca metin yapımbiçimlerinden de uzaklaştırıyor. Bu özellik olmayınca da, okur için geride <span class="ideitalik">yazınsal </span>bir parodi değil, yazınsal anlatıyı karşısına alan bir hiciv kalıyor. Düştüğü bu boşluk içinde, <span class="ideitalik">Fehmi K.’nın Acayip Serüvenleri’</span>ni yaralayan bir başka etken üstünde daha durulabilir.</p>
				<p class="normal">Denebilir ki, Hilmi Yavuz bu anlatısını çarçabuk kotardığı için, yeterince özen göstermeden yayımlamıştır. Aceleye getirildiği metinden de okunuyor. Bunun ipuçlarından önemlice biri de metnin dilinin şu nedenlerle sakatlanmış oluşudur:</p>
				<p class="normal">a) Ancak düşünsel-işlevsel yazılarda, anlatım kolaylığı sağlaması ve tümcelerin açıklayıcı işlevlerinin ağır basması yüzünden hoşgörülebilecek, fakat yazınsal metinlerde sıkça yinelendiğinde, o metnin sözdizimini bozacak kolaycı bir yapı kurmayı sağlayacak olan bir yola başvuruyor Hilmi Yavuz. Sıralamayı bile güçleştirecek çokluktaki bağlaçlarla tümceleri birbirine bağlayarak (asıl olarak, sonra gelen tümce bu sözcüklerle önceki tümceye bağlanıp onu açıklıyor) anlamı bütünlemeye, dolayısıyla metnin akışını sağlamaya çalışıyor. Daha da doğrusu, zorluyor. Anlatı dilinin, aşağıdaki çoklukta çapaklarla örülmesi sonucu anlatım gücünün kırılacağı ve yazınsal dilin etkinliğinin dışına düşeceği belli değil midir?</p>
				<p class="normal">Abece sırasına göre: ama, ama gene de, anlıyoruz ki, aslında, ayrıca, bildiğiniz gibi, binaenaleyh, bu arada, çünkü, daha da öteki, dediğim gibi, demek istediğim şudur ki, demek ki, doğallıkla, doğrusu, doğrusunu isterseniz, doğrusunu söylemek gerekirse, dolayısıyla, eğer, evet, fakat, genellikle, gerçi, giderek, gördüğünüz gibi, hakikat şuydu ki, halbuki, hemen belirtmeliyim ki, her ne kadar, her neyse, imdi, işte bu yüzden, kaldı ki, kısaca, kuşkusuz, lâkin, meselâ, ne de olsa, nitekim, olsa olsa, onun için, onun içindir ki, oysa, örneğin, öyle anlaşılıyor ki, öyleyse, peki, şimdi, şimdilik, şunu da söylemeliyim ki, tabii, üstelik, ve, ya da, yoksa, zaten...</p>
				<p class="normal">Bu bağlaç olan ya da bağlaç yerine geçen sözcüklerin bir de yalnızca tümce başlarında yer alanlar arasından seçildiği düşünülürse, metnin dilinin yazınsal biçimler değil, yapay dayanaklar üstüne dikildiği söylenebilir. Bir anlatıyı oluşturan tümce birimlerinin, o anlatının ağırlığını hissettirmeleri gerekir. Oysa <span class="ideitalik">Fehmi K.’nın Acayip Serüvenleri’</span>nde tümce yapısı, anılan nedenlerle, oldukça hafiflemiştir.</p>
				<p class="normal">b) Öte yandan, 37. sayfadan sonra Selim Taşıl’ın annesi Müstehase Hanım ile İzzeddin Şadan Bey’in enikonu ortaya çıkışlarıyla birlikte, bir de ağdalı bir “Osmanlıca” girer devreye.</p>
				<p class="normal">Hilmi Yavuz bu eleştiriye, eskil bir dilin yarattığı çağrışımları, Osmanlıca sözcüklerin taşıdığı anlam yükünü yeri geldiğinde doğallıkla kullanacağını öne sürerek karşı çıkabilir. Gelin görün ki, burada Osmanlıca’nın ne bu nedenlerle ne de –başlıbaşına bir dil türevi olarak alınması gereken– “postmodern” anlatıyı güçlendiren bir boyut getirdiği için kullanıldığı söylenebilir. Osmanlıca, zaten tam da anlatının ortalarına doğru gevşemeye yüz tutan yazınsal dokuyu kurtarıcı bir yama işlevi görüyor. Yapılan, bir tür kolaycılıktır kısacası. Nerede sıkışma olmuşsa, orada eskil dilin rahatlatıcı etkisine başvurulmuştur. İronik dille iç içe olan parodiye sözel bir katkı ya da...</p>
				<p class="normal">Belki pek çok benzeri arasından seçilmiş olan şu örnek, kendi başına da açıklayıcı olabilir. Müstehase Hanım ve İzzeddin Şadan Bey ile aynı anlatı uzamını paylaşmayan anlatıcı konuşmaktadır:</p>
	  <p class="indentmetin">Efendim, nerede kalmış idik, arzediyorum, peder merhum ile teşerrüf ettiniz, şimdi müsaade buyurursanız, validemi size betafsîl anlatacağım. Çünkü, validemin bu abdiâcizin hayatında vâfir ehemmiyeti olduğunu bilmem tavsiye mecâl var mıdır?.. (s. 52)</p>
				<p class="normal">Bu tümcelerin benzerleri, neredeyse birbiri ardına sıralanan tekerlemelerin dizilişi gibi, <span class="ideitalik">Fehmi K.’nın Acayip Serüvenleri’</span>nin yaklaşık üçte biri boyunca, herhangi bir onsuz olunmayacak anlam da yüklenmeden, sürdürülüyor.</p>
				<p class="normal">Osmanlıca yazma ve düşünme burada artık yazınsal metni <span class="ideitalik">Osmanlıca biçimlendirmeye,</span> giderek Osmanlıca’ nın metne bir anlam boyutu olarak eklenmesine, yazınsal metin üstünde bir aşkınlık kurmasına yol açıyor. Bu tür yollarla ilgi çekmekse, ancak popüler edebiyatın konusu olabilir.</p>
				<br class="chapter"/><p class="ortayazi2">II</p>
				<p class="normal">Hilmi Yavuz <span class="ideitalik">Fehmi K.’nın Acayip Serüvenleri’</span>ni “postmodern bir roman” olarak niteliyor.</p>
				<p class="normal">Hilmi Yavuz’u böyle bir seçim yapmaya iten etken, onun geleneksel ve yenilikçi roman sanatını topluca geçersiz sayan anlayışıdır. Roman sanatının öldüğünü savunmakla <span class="ideitalik">Fehmi K.’nın Acayip Serüvenleri</span> gibi bir “postmodern roman” denemesini bağdaştırmak, kuşkusuz anlaşılır bir tutumdur. Bilinen roman kuramlarını dışarlayan bir yazınsal seçim, yenilikçi anlayışları da aşan, “postmodern” bir söylem geliştirir. “Postmodern” roman kavrayışı içinse, yeni kavramlar ve onların temellediği yeni kuramsal anlayışlar gerekir...</p>
				<p class="normal"><span class="ideitalik">Fehmi K.’nın Acayip Serüvenleri, </span>yaratım sürecinde dışsal gerçekliği bütün bütüne yok sayarken, roman sanatının değerlerini de bozuşturmayı amaçlıyor. Böylece postmodern bir yazınsal yönsem içinde yeni, yepyeni tip bir yazınsal anlatının üretilmesi sağlanabilecektir. Gelgelelim, gerçeğe hiçbir biçimde benzemeyen bir yazınsal düzlem, belki kendi varoluş biçimine uygun bir gerçeklik kazanabilir, ama bunu da dışlayacak biçimde var olmak olanaksız gibidir. Postmodernizmin edebiyatı içkinleştirmesi ve yeni bir edebiyat yönsemi oluşturabilmesi nasıl hâlâ üstesinden gelinememiş bir arayışsa, edebiyatımızda şimdiden postmodernist bir düzey kurduklarını öne sürenler de o ölçüde anakronik bir konumdadırlar.</p>
				<p class="normal">Roman sanatının kendini tükettiği, buna yol açan bir toplumsal ve kültürel temelin ise öteden beri yaşanmakta olduğu koşullarda, postmodernizmin köktenci bir arayış düzeyi oluşturacağı kuşkusuzdur. Gelin görün ki, yeni yaratım ve yapımbiçimleriyle, dikey ilerlemesini sürdüren roman sanatımız içinde postmodernizmin gerçeklik alanı bulabileceğini düşünmek, oldukça nahif bir beklentidir. Yazınsal anlatı geleneğimizin bugün geldiği yerde, postmodern roman olsa olsa keyfi bir düşünsel zorun sonucu olarak var olabilir.</p>
				<p class="normal">Nasıl ki postmodern roman kendini yadsıyan bir çabanın ürünü, bir anlamda, kendi olmama, edebiyat olmama, gerçekliği parçalama istemidir, <span class="ideitalik">Fehmi K.’nın Acayip Serüvenleri </span>de, yazınsal anlatının iç düzenliliğinden bir kaçış biçimi sayılabilir. Yazındışılığın gönüllü seçimidir bir bakıma. “Anlatı değil mi, uydur uydur yaz,” (s. 64) demiyor mu Selim Taşıl? Bir başka yerde de okur, (anlatıcı, eleştirmen) “‘uçuk’ tâbir edilen romanlar” içinde sayar <span class="ideitalik">Fehmi K.’nın Acayip Serüvenleri’</span>ni. (s. 23) Hilmi Yavuz’un kendisi de, “Roman yazmanın ciddi bir sanat olmadığını, çağımızda olsa olsa klasik roman ve modern romanla ancak bir parodi yapılarak yüz yüze gelinebileceğini” savunmuyor mu?<a href="sarkac_split_035.html#footnote-27807-7" id="footnote-27807-7-backlink" name="footnote-27807-7-backlink">[7]</a></p>
				<p class="normal">Kısacası, <span class="ideitalik">Fehmi K.’nın Acayip Serüvenleri:</span> hem uydurulup yazılmış, hem uçuk, hem yalnızca bir parodi hem de roman...</p>
				<p class="normal">Gerçekten de, <span class="ideitalik">Fehmi K.’nın Acayip Serüvenleri</span> anlatının orta yerlerinden başlayarak, iyice yoldan çıkar. Neyin ne için yazıldığından çok, yazarın dilediğince yazmış olmasıdır önemli olan; fakat metnin yazınsal dokusu için, yazılanların önem taşıdığı kolayca söylenemez. (<span class="ideitalik">Hem zaten, Çehov’un dediğinin tersine, öyküde bir tabancadan söz ediliyorsa eğer, o tabancanın çakar almaz oluşu değil midir yeğlenen?! </span>s. 31)</p>
				<p class="normal">Değil mi ki roman sanatı enikonu sorguya çekilmektedir, yazar bu özgürlüğünü okur karşısında da tanıtlamak isteyecektir; “Ayrıca, Fehmi Kavkı’nın Anette ile nasıl tanıştığını size anlatacağımdan şimdilik pek emin değilim,” diyecektir sözgelimi. “Dilersem anlatırım, dilemezsem anlatmam!” (s. 11) Onu “postmodernizm”e götüren bu seçmeci (eklektik) tutumla dilediğini anlatırken, artık araya, “Bana sorarsanız, bir roman gücünü dışarda (romanın dışında) tutmayı başardığı romanlardan alır” (s. 25) gibi “özlü sözler”in girmesinden tedirginlik duymak için neden de kalmayacaktır. Ya da kendince “yazın kuramları”: </p>
	  <p class="indentmetin">Anlatı, gerçekliğin öznesini değiştirerek onu kurmaca kılar. Ayrıca anlatı, tarih gibi tekerrürden ibarettir de diyebiliriz: önce gerçeklik olarak, sonra kurmaca olarak... Al sana bir yazın kuramı, diye düşünüyor Fehmi K. (s. 65)</p>
				<p class="normal">Ve sonunda, Hilmi Yavuz’un kendi gerçek dünyasında yaşadığı öfkesi taşınır metne; artık okurun, “Bunların ne işi var bu anlatının içinde?” demeye yüzü tutmamaya başlar:</p>
	  <p class="indentmetin">Şimdi sevgili okurlarım, (‘rüzgâr uyumuş, eleştirmenler dalıyor, edebiyat ıssız’) şu yaşadığımız günler ve gündelik yaşamımız üzerine, onu anlamlı kılıcı bir şeyler düşünsek? Eskiden ne güzeldi oysa. Yaşamımızı anlamlı kılmak istediğimizde –ki tek istediğimiz bu değildi, kuşkusuz, Orhan Veli ‘yaşama sevinci’ni, Necatigil ise ‘yaşama azabı’nı, bir seçme olarak sunuyorlardı bize. İyimser bohemler’le kötümser bohemler arasında, öyle görünmese bile, gene de derinlikli sayılabilecek bir yaşamımız vardı! Oysa şimdi, yaşamımızı anlamlı kılacak alternatifleri, aşırı elitizm (seçkincilik) ile dilegetirilmiş olan snobluk ve aşırı popülizm ile dile getirilmiş olan arabesk ile sınırlama becerisini gösterdiğimizi kim yadsıyabilir? Gündelik yaşamımızı ya züppelik’le ya da lumpenlik’le anlamlı kılmaya çalışıyoruz ya, buna da şükür!.. (s. 99)</p>
				<p class="normal">“Yaşamımız” üstüne çıkarılan bu sonuçlardan hemen sonra, bu kez şairler üstüne verilen kesin yargılarla karşılaşacak ve böylece ister istemez, <span class="ideitalik">Fehmi K.’nın Acayip Serüvenleri’</span>nin dışına çıkmış olacağız:</p>
	  <p class="indentmetin">Size burada, sevgili okurlar, bir değerlendirmemi aktarmak istiyorum: Genç şairler, şiirin kendileriyle başladığını sanırlar; yaşlı şairlerse kendileriyle bittiğini... (s. 100)</p>
				<p class="ortayazi">* * *</p>
				<p class="normal">Hilmi Yavuz’un, <span class="ideitalik">Roman Kavramı’</span>nda yer alan ve daha sonra <span class="ideitalik">Yazın Üzerine</span> ile <span class="ideitalik">Kültür Üzerine</span> kitaplarında topladığı yazılarında savunduğu kuramsal görüşlerin uzağına düştüğü görünüyor. Bu yazılarında geleneksel ve çağcıl roman sanatının yanında duran Hilmi Yavuz, kendi kuramsal yaklaşımlarını belli ilkelere, dahası, enikonu belirlenmiş bir estetiğe yaslarken, bütüncül kuramları öne çıkarır; kural koyucudur, dünya görüşü ile yazınsal gerçekliğin yeniden üretimi arasında dolayımlı değil, doğrudan bağları önemser, yazınsal birimleri ve kavramları genelleştirir. Onu bu noktadan alıp arada hiçbir şey geçmemişken –ya da olup bitenler açıklanmamışken–, köktenci bir değişikliğe uğratarak, tanımlanabilmesi şimdilik pek güç bir postmodern roman anlayışına iten etkenler neler olabilir.</p>
				<p class="normal">Hilmi Yavuz’un seçtiği yazınsal düzeyde hiç kuşkusuz klasik (geleneksel) roman da, modern (yenilikçi) roman da yadsınabilir, onların kuramsal düzlemine bir parodi düzlemiyle karşı çıkılabilir, ama bu yolla her şeye karşı çıkmak olasıdır!</p>
				<p class="normal">Yazınsal belirliliği gereksinmeyen anlatım biçimi ve yazarın dilediğince bozuşturduğu metne aklına gelen her şeyi sakınmaksızın ekleyen bir tutum, kolayca <span class="ideitalik">popüler </span>edebiyata, giderek <span class="ideitalik">kitsch’</span>e düşürebilir. (Postmodernizmin <span class="ideitalik">kitsch’</span>in bıçak sırtında devindiği söylenemez mi?) <span class="ideitalik">Fehmi K.’nın Acayip Serüvenleri </span>de olsa olsa, postmodern bir fantezi olarak değerlendirilebilir.</p>
				<p class="normal">“Bu anlatı neyi anlatır?” diye soruyor yazar (anlatıcı) ve yanıtlıyor:</p>
	  <p class="indentmetin">Bu anlatı, anlatıyı, yâni: ben’i anlatır. (s. 81)</p>
				<p class="normal">Demek ki, bu düş kırıklığına gönül indirmektedir Hilmi Yavuz...</p>
				<p class="normal">Oysaki, metnin son sayfasının en son tümcesinde yakaladığı incelikli çizgiyi baştan çekebilirdi:</p>
	  <p class="indentmetin">... Bu anlatıyı bitirirsem, gözlüklerimi çıkarıp komodinin üzerine koyduktan sonra ben de uyuyacağım.</p>
	  <p class="indentmetin">– Ah, kimselerin vakti yok durup ince şeyleri yazmaya!</p>
				</body>
</html>