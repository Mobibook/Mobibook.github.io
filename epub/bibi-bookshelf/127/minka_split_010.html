<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>minka</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:bfc451ab-8ec4-4ee7-af0e-14440cc1c5ae" name="Adept.expected.resource"/></head>
	<body class="calibre">
<h1 class="h2baslik" id="calibre_toc_9">ÇÜRÜME</h1>
				<p class="normal">Karol Bulvarı'yla Zafer Sokağının köşesinde, üzerinde büyük harflerle «SİMA KARAMFİL» yazılı levhayı, yas belirtisi olan otuz metrelik bir kara tül şerit kaplıyordu.</p>
				<p class="normal">Bu, şaşkınlıktan başka bir duygu yaratmayan bir yattı. İçten hüzünle dolu başka bir yas İçerde, güzel Mayhane-Bakkal-Lokanta'nın kilitli yedi kapısının ardında sergilenmekteydi.</p>
				<p class="normal">Rahmetli, son ay içinde, buraya adım atmamıştı. Ve elindekiler bir güzel yağmalanmıştı. Herkes bu önüne geçilmez sonu beklediği ve korkacak bir şey olmadığı için, bunu çok doğal bir şekilde sessiz bir anlaşma içinde, topluca yapmıştı.</p>
				<p class="normal">Şimdi mühürlendiğinden, üç dükkân kesin bir sessizlik içinde dinleniyordu.</p>
				<p class="normal">Lokantada, mutfak güzel bakır takımlarından yoksundu. Tek bir parça bile kalmamıştı. Her şey, acılı olayın son günü aşırılmıştı. Çürümeye yüz tutmuş et ve sebze artıklarının arasında, yıkanmamış bir yığın kapkacak ve servis tabağı serilmişti.</p>
				<p class="normal">Kadehlerin, likör şişelerinin, sürahilerin karmakarışıklığına karşın, meyhanenin görünümü daha az içler açışıydı. Burada, soyguncuların izini, yer altında ya da rakı deposunda aramak gerekiyordu: En iyi şarapların, en has rakıların aşağı yukarı tümü yok olmuştu. İki aydan bu yana, her akşam, kocaman damacanalar, yalnızca tezgâhtarın bildiği bir yöne gidiyordu.</p>
				<p class="normal">Ama en acımasız yağmalama bakkal dükkânında yapılmıştı.</p>
				<p class="normal">Tıpkı büyük bir mezeci, güzel bir manav ya da iştah açıcı mutfağını gözler önüne seren bir doğu lokantası gibi, zengin çeşitli bir bakkal dükkânı da, mideden geçen yaşama isteğimizden başka bir şey değildir.</p>
				<p class="normal">Sima'da binlerce gözün böylesine yansıttığı bu istek, şimdi bir çöp tenekesinden farklı değildi. Devrilmiş sandık ve çuvalların içindekiler yerlerdeydi. Mezeler çürüyordu. Çekmecelerde cinler cirit atıyordu. Eskiden konserve kutuları, çikolata paketleri, türlü şişelerle süslü olan raflar, dişsiz bir ağıza dönmüştü. Döşeme, zeytin, ceviz, fındık, badem ve kuru üzümle doluydu.</p>
				<p class="normal">Bu mezarlığın karanlığında, güneş pencere kanatlarının aralıklarından, mavimsi ışıklarını yollamaktaydı.</p>
				<p class="ortayazi">* * *</p>
				<p class="normal">Sima'nın, mallarını bol bol dağıtmasının bu yağmada büyük payı vardı. Köy halkının bağışçının ölümünü öğrendiği sabah, sıcak gözyaşı döken köylüler, çok geç kalmadan yiyeceklerini alabilmek için kente hücum ettiler.</p>
				<p class="normal">O zaman, bağışla yağmayı ayırdetmek mümkün olmadı. Denetimsiz olarak, on arabaya birden mal yükleniyordu. Hatta erzak deposundaki mallar bile, kimin tarafından aldığı belli olmadan, büyük bölümler halinde kaldırılıp götürüldü. Öğle üzeri, yargıcın gelişi ve kapıların mühürlenmesiyle yağmacıların hızı kesildi.</p>
				<p class="normal">O gün, bir hafta süren yağmurdan sonra, hava güzeldi. Eğer güneş, sular çekildiğinden beri salgın hastalıklarla açlığın yarattığı kıyımın ilk kurbanlarını gömmeye başlayan Irmakağzı üstünde parlamasıydı, herkes bayram edecekti.</p>
				<p class="normal">Yiyecek getiren köylülerin arabalarıyla tabut taşıyan cenaze arabaları karşılaşıyorlardı. Eve giden yolla, aksi yöne, mezarlığa giden yol aynıydı. Hem zaten, ne gelen ne de giden, yolda karşılaştığı arabanın ne taşıdığına dikkat etmiyordu, Ancak, az üzüntülü olanlar, bir an durup» ballıklarını çıkararak, haç işareti yaparak ölüyü selamlardı. Yine aynı şekilde, gözleri ağlamaktan kızaran biri, yiyecek yüküyle dönenlere İmrenerek bakmak için geri dönerdi.</p>
				<p class="normal">Uzun hastalıklardan da sarsılmaz sağlıklardan da bıkılmıştı. Biriyle savaşmak için olduğu kadar ötekine katlanmak için de çok çetin bir savaş gerekiyordu. Herkes, sonu bir kıyımla bitse bile, bu savaşın sona ermesini istiyordu. Bunlar genel bir yangın, yeni bir su baskını ya da, toplu kıyımlar olabilirdi.</p>
				<p class="normal">Ölümün ve çürümenin yavaş yavaş ortalığı sardığı görülüyordu. Çevredeki her şey ölüyor ve hepsi de çürüyüp gidiyordu. Evlerde kokuşma, ölümden önce başlamakta, cenazenin gömülmesinden sonra da sürmekteydi, bazı canlılarsa yarı çürümüş durumdaydılar.</p>
				<p class="normal">Hayvanlarla kümes hayvanları ve insanlar arasındaki ölüm oranı aynıydı. Köy, ölmüş koyun, domuz yavrusu, hindi, tavuk, bazen kedi ve köpeklerle doluydu; bazılarının bulunamayan leşleri, evlerin çevresini kokutmaktaydı. Bataklıklarda, yol kıyısındaki hendeklerde, başka yerlerde sular tarafından sürüklenmiş olan büyükbaş hayvanlar, üstlerini kaplayan çamurlar arasından ortaya çıkıyor ve oranın havasını her gün biraz daha dayanılmaz duruma getiriyordu.</p>
				<p class="normal">Yetişmeleri sularca durdurulmuş ekili bitkiler bile, aşağı yukarı leşler kadar dayanılmaz kokular çıkaran, geniş çirkef kuyuları oluşturuyordu. Irmakağzı'nda yaşayan ihtiyarlar, böyle bir felaketi yaşamış olduklarını anımsamıyorlardı.</p>
				<p class="normal">Bazen, insanların tarlalar arasında koşarak temiz hava aradıkları bile oluyordu. İnsanlar, açlıktan çok bu kokulardan acı çekiyordu, açlığı yatıştırmak, kokulara çare bulmaktan daha zordu.</p>
				<p class="normal">Bu durum, ılık geçen sonbahar boyunca sürüp gitti. Güneşli günlerle kapalı havalar birbirini izliyordu. Sonunda, köylüler, memnun ayrılan salgın hastalıklarla başa çıktılar. O zaman, köpeklerle kedilerin parçalamış olduğu leşler toplandı ve gömüldü.</p>
				<p class="normal">Aralık başına doğru, kuru bir don her şeyi temizleyip arıttı.</p>

		</body>
</html>