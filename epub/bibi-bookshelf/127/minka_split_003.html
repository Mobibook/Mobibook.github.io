<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>minka</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:bfc451ab-8ec4-4ee7-af0e-14440cc1c5ae" name="Adept.expected.resource"/></head>
	<body class="calibre">
<h1 class="h2baslik" id="calibre_toc_2">NOATEN'İN YÎTİRİLİŞİ</h1>
				<p class="normal">Sonbahar ilerlemiş olmasına karşın, ovaya ılık bir gece çökmüştü; tam o anda, küçük Zamfir kan ter içinde gelerek, babasına noaten'in kaybolduğunu söyledi.</p>
				<p class="normal">Bizde, arabaya koşulma çağma gelmiş taya noaten denir. Yitirilen tay, bakımı Zamfir'e verilmiş güzel bir noaten'di. Ancak, herkesten uzakta, sazlı bataklıkta, bütün gün saz biçmek sorundayken, bir yandan da bir hayvana bekçilik etmek haksızlık değil miydi?</p>
				<p class="normal">Zamfir, gözleri babasının aldatıcı bir sakinlik içinde gözlerine dikili, umutla dolu olarak: • Hem bu kadar çok saz biçip aynı zamanda da noaten'in otlakta neler yaptığına bakıp bakamayacağımı belki anlar,» diye düşünüyordu.</p>
				<p class="normal">Hayır, baba hiçbir şey anlamak istemiyordu. Avlunun ortasına çakılıp kalmış, dudakları kısılmış, ellerini pantalonunun ceplerine daldırmış, yüzü bir fenerin kör ışığıyla yarı aydınlanmış bir durumda yineledi:</p>
				<p class="normal">— Demek, şimdiye dek yetiştirdiğim en iyi noaten'i yitirdin!</p>
				<p class="normal">Çocuk, yorgunluktan bitkin ve umutsuzluktan dilini yutmuş bir halde güçlükle soluk ılıyordu. Bataklık bitkilerinde çok bol bulunan cıvık sıvıyla her yanı yapış yapıştı. Havayı değiştirmek için anası elinde bir leğen sıcak suyla geldi:</p>
				<p class="normal">— Pırtılarını çıkar, sersem, seni yıkayayım.</p>
				<p class="normal">Leğeni çocuğun ayaklarının ucuna koymak istedi, ama baba, bir yumruk atarak anayı, çocukla birlikte üç kez takla attırdı:</p>
				<p class="normal">— Numara yapma!</p>
				<p class="normal">Zamfir, incecik bedeniyle titremeye başladı. Babası, parmağıyla kapıyı gösterdi ona:</p>
				<p class="normal">— Hemen noaten'in ardına düş ve nerde olduğunu bulmadan sakın döneyim deme! Koş çabuk!</p>
				<p class="normal">Her zaman neden böylesine aç kalmak zorunda kaldıklarını anlamadan, yuvalarına yatmaya giden küçük köpeklerin iç çekişini andıran hafif ulumaları arasında köy halkı, o gece de uykuya dalıyordu. Kaderlerine bırakılmış bütün varlıklar gibi ciddi olan büyüklerse, karınlarında bir avuç mısırla birer tahıl yığını üstüne çoktan yatıp kalmışlardı. Yavruların neden iç çektiklerini çok iyi biliyorlardı ama onlara: «Gidip bir koçan mısır çalın ve açlığınızı bastırın,» diyemiyorlardı. Üstelik, o kupkuru mısın çiğneyebilmek için dişlerin güçlü olması gerekliydi. Bu bilgelik ve güçlü dişler ise, aylarca süren açlık karın ağrılarının sonunda kazanılırdı.</p>
				<p class="normal">Zamfir, olanca gücüyle koşarken, bu yavru köpekleri düşünüyordu. O da, onlar gibi açtı, ayrıca tayın sorumluluğunu yüklenmişti. Rüzgâr, saz ye kamış biçerken ellerine ve yüzüne bulaşan yapışkan sıvıyı kurutuyordu. Bundan kurtulmak için sık sık ellerine tükürüyor ve sertleşen yüzünü ovuşturuyordu. O zaman duruyor ve kendi kendine: «Nereye gidiyorum?» diye soruyordu. Karşılık bulamayınca da, babasının buyruğuna uyarak koşmaya başlıyordu.</p>
				<p class="normal">Gece boyu koştu durdu.</p>
				<p class="normal">Dört köyü, bataklıkları, çayırları, tarlalarıyla geniş Irmakağzı dörtgeni şimdi Zamfir'in, küçücük bedenindeydi, ama noaten hiçbir yerde yoktu. Kendini sırtüstü bir saman yığınına attı ve o güne dek böylesine güzel olarak görmediği aydedeyi gördü. Ona bakarken, sanki artık Zamfir değil, Irmakağzı'nın ta kendisiydi. Bedeni, kurbağaların şarkıları, küçük aç köpeklerin iniltileri, uzun yollar, tarlaları çevreleyen çitler, ışıkları teker teker sönen kulübeler, kollarını gökyüzüne uzatan kuyularla doluydu. Ve orada, samanların üstüne uzanmış, İbrail'den Galatz'a giden demiryolunun üzerinden geçtiğini sanıyordu. Bütün varlığı tek bir kokuydu: Ağzını öpe öpe içine sinmiş olan noaten'in kokusuydu bu. Zamfir, ay yuvarlağına bakmayı sürdürdü. Orada yavaş yavaş gür saçları ve bıyıkları, kalın kaşları, iri açılmış duru gözleri, kükremeye hazır etli ağzı, kocaman ve biraz gülünç burnuyla bir başın çizilmekte olduğunu gördü. Bu, babasının «Durma, koş!» diyen yüzüydü.</p>
				<p class="normal">Kalkıp yeniden koşmaya başlamak istedi, ama Irmakağzı'na benzeyen bedeni kımıldamadı. Buna hiç üzülmedi. Gözlerini yumdu ve birden kendisine neşeyle gülümseyen güzel ve güçlü bir genç kızın belirmesiyle içi ısındı. Saçları dağınık, yanakları alev alev, giysileri perişandı ve çılgın bir saklambaç oyunundan çıkmış gibi yorgun görünüyordu, Zamfir, kollarım ona uzatıp yavaşça inledi:</p>
				<p class="normal">— Tsatsa... Tsatsika... Tsatsa Minnka... Noaten'i bulamamda bana yardım et.</p>
				<p class="normal">Ablasının hayaliydi bu, ailenin büyüğüydü. Adı Minka'ydı. Ama» Irmakağzı'nda küçükler, kadınları yalnızca adlarıyla çağıramazlar. Bu yüzden onlara tsatsa (abla) deriz. Onları şımartmak istediğimizde ise tsatsika diye çağırırız. (Erkeklere nene, ya da nenika.) Buralarda, bu sözler sevgi yüklüdür.</p>
				<p class="normal">Bir bulut güzel ayın yarısını örterken Zamfir, tıpkı bir hayalet gibi, her evde bulunan yuvarlak hendekler boyunca dolaşıyordu. Belki de noaten, bu çukurlardan birine düşmüş de çıkamıyordur, diye düşünmekteydi.</p>
				<p class="normal">Umudu boşunaydı, köydeki bütün evleri dolaşmıştı: Hiçbir şey yoktu. Kolu kanadı kırık bir halde, kendini bir ağaç kütüğünün üstüne bıraktı; aklı, İbrail pazarına giden üzüm yüklü ilk arabaların gürültülerine takılmıştı. Bütün horozlar, gecenin sona erdiğini duyuruyorlardı. Zamfir'in seslerini tanıdığı köylüler, yeterince hızlı yürümeyen hayvanlarına ve kadınlarına küfrediyorlardı. Daha sonra, çok yakınında, ağır adımlar dalları çatırdattı. Kaçmak istedi, ancak küçük dostu olan bir köylünün sevimli sesi onu durdurdu:</p>
				<p class="normal">— Kim var orada?</p>
				<p class="normal">— Benim, Zamfir.</p>
				<p class="normal">— A, sen misin yavrum! Halâ noaten'inizi mi arıyorsun? Çok yazık... Baban, burasının hayvan yetiştirmeye uygun bir ülke olmadığını pekâlâ biliyordu. Doğar doğmaz, hayvan yavrularından kurtulmak gerekir. Ben de böyle yapıyorum anında, Bak!</p>
				<p class="normal">Köylü, Zamfir'in heyecansız bakışları karşısında, bir kiraz ağacının dalına ip bağladı, bir ilmek yaptı ve anasının kanı henüz üze ten bir tayı alıp ilmeği boynuna geçirdi. Körpecik yavru debelenemedi bile, Saydam tırnaklı şekilsiz bacakları ve biraz irice kafasıyla, yumuşak bir kitle halinde asılı kaldı. Celladı, yine de görüntüyü sakladı, Zamfir'le zavallı hayvanın arasında durdu, ellerini pantolonuna sildi, bir sigara yakıp kendi kendine söyler gibi:</p>
				<p class="normal">— Bizde böyle yapılır, dedi. Atları beslemekle zaman yitirmeyiz. Yalnızca kurtlar yediği ya da çalındığı için değil tabii ki. Çünkü bir tay, anasını işten alıkor ve insanı sıkıntıda bırakır. Bu da tam büyük işler zamanında olduğundan, yapılacak başka bir şey yoktur; onları ya öldürmek ya da kurtlar yesin diye bataklığa atmak gerek. Baban da, aşağı yukarı herkesin yaptığını yapmalıydı.</p>
				<p class="normal">— Buna, Minka Abla ile ben engel olduk, diye mırıldandı Zamfir. Bu tay, öyle güzel ve büyüktü ki doğduğunda!</p>
				<p class="normal">Saat dört ekspresi geçerken, köyün toprağını sarstı. Zamfir, ışıklardan gözleri kamaşarak, dili tutulmuş gibi baktı ona. O sunada ay, bulutların içine tamamen gizlenmişti, hava henüz karanlıktı. Çocuk kendini bir uçuruma yuvarlanıyormuş gibi hissetti. Bütün bedeni, soğuk bir ateşle karıncalanıyordu. Büyük bir cesaretle demiryolu boyunca yürümeye başladı, bir yandan da:</p>
				<p class="normal">— Ablaçığım.., Minka ablacığım... diye inliyordu,</p>
				<p class="normal">Artık tayı düşündüğü yoktu, Çok sevdiği ve kendisini çok seven ablasını düşünüyordu; onun kucağına atılmak, karanlıkta, acıyla sürüklediği bir kurşun gibi, bedenini onun göğsüne bırakmak. Ama, Minka Abla, nerdeydi acaba?</p>
				<p class="normal">Birkaç gün önce, babası onu korkunç bir şekilde dövmüş ve evden kovmuştu. Kızcağız, Kiskanı ya da Kazasu'daki teyzelerinden birinin evine sığınmış olmalıydı. Ya da belki, ikisinin de dostu olan Minku'nun evindeydi.</p>
				<p class="normal">İbrail'e doğru dik yokuşta hızını yavaşlatan bir yük vagonu ardından yetişti. Zamfir, büyülenmiş gibi durdu. Kara vagonların uzun zinciri, karanlıkta belli belirsiz kımıldıyordu. Bir insanı andıran lokomotif ciğerlerini tükürmekteydi. Çocuk, birden ona karşı acuna duydu ve yardımına koşmak istedi; ancak bir lokomotife nasıl yardım edebilirdi ki?</p>
				<p class="normal">Bütün sevgisini, ellerindeki uzun bir demirle kazam karıştıran, kırmızı yüzlü iki makiniste yöneltti. Zamfir, yüreğinde dokunmak, onu okşamak isteğiyle lokomotifin yanında yürüdü. Makinist ona seslendi:</p>
				<p class="normal">— Uzaklaş buradan! Buhar yakacak seni! Uzaklaşmadı ve o anda, iki adamın ocaktan akkor haline gelmiş kocaman cüruf parçaları çıkardıklarım gördü.</p>
				<p class="normal">Aynı anda, makinistler ocağa kömür attılar, bacanın güçlü çekişiyle, keskin ateş ve buhar fışkırdı. Ve tren durdu.</p>
				<p class="normal">O zaman Zamfir, boğazlanmış bir hayvan gibi tarlalara doğru atıldı:</p>
				<p class="normal">— İmdat! Yardım edin!</p>
				<p class="normal">Böylece, haykırarak bataklığın en acımasızının kıyısına dek koştu ve orada düşüp bayıldı.</p>
				<p class="normal">Sereth ırmağının ağzında, şafağı ateşli sonbaharlar yaşarız. Baygın yatan küçük Zamfir'in, onbinlerce saz ve sukamışı koçanlarının üstüne işte böyle bir şafak söktü. Bir batı rüzgârı, gök ateşinin yaldızladığı bu milyonlarca ve milyonlarca esmer yumakları doğan güneşe doğru eğiyordu. Sık sazlıklardan yoğun kütleler halinde uçan sayısız yabanördekleri ve kazları fırlıyor ve tutuşmuş gökyüzünü dolduruyordu.</p>
				<p class="normal">Zamfir, gözlerini açtı, sülüstü döndü, derin bir soluk alarak: «Dünyada bizim Irmakağzı'ndan daha güzel bir ülke yoktur» diye düşündü. Yüreği, sanki hiçbir şey olmamış gibi rahattı. Yine de, çevresini saran güzel ıssızlık karşısında, gözleri yaşla doldu ve yeniden inledi:</p>
				<p class="normal">— Ablacığım... Minka Abla... Nerdesin?</p>
				<p class="normal">O anda, inanılmaz Irmakağzı, ablasını küçük kardeşe verdi. Hatta Minku ile, yakın dostları Minku ile birlikte verdi. Sazlığın kıyısında, sazla yüklü arabayı güçlükle çeken atın önünde, iki yabani kuş gibi birdenbire, ortaya çıktılar.</p>
				<p class="normal">Çocuğu farketmediler, çünkü çok mutluydular. Yüzleri şafaktan al al olmuş, kollarını birbirlerinin bellerine dolamışlardı; gövdeleri biraz geriye kaykılmış, neşeyle şarkı söylüyorlardı:</p>
				<p class="normal">Sapte gasté potkovite Leleo draga mea</p>
				<p class="normal">Au plecat sa se marite Leleo draga mea.</p>
				<p class="normal">Birbirleri için yaratıldıkları, yürekleri, bütün acıları çekmiş, başkalarını da çekmeye hazır olduğu ve hiçbir şeyin sarsamayacağı bir bağla bağlanmış oldukları hemen farkediliyordu.</p>
				<p class="normal">İkisi de, ruhça ve bedence sağlıklı ve kararlıydılar. Yirmi beş yaşlarındaki erkek, güçlü, oldukça iriydi, yüzü güzel değildi, özelliği yoktu, ancak erkeksi ve çok açıktı. Yirmi iki yaşında olan genç kız da aynı şekilde sağlam yapılı, köylü vücutluydu. Bununla birlikte, güzel yüzünden zengin bir ruhu olduğu okunuyordu.</p>
				<p class="normal">— Tsatsika! Nenika!</p>
				<p class="normal">Çocuğun atığı çığlıklar üzerine Minka, dostunun kollarından sıyrıldı ve kollarını açarak Zamfir'e doğru koştu. Zamfir, hıçkırarak ardından gitti:</p>
				<p class="normal">— Bizim noaten, dün akşamdan beri kayıp, ben de halâ onu arıyorum! Babam, onu bulmadan eve dönmememi söyledi!</p>
				<p class="normal">Genç kız, kollarının arasında sıkarak kardeşini ısıtırken, endişeli bakışlarla genç adama baktı:</p>
				<p class="normal">— Noaten'in nerde olduğunu biliyor musun?</p>
				<p class="normal">Minku onun nerede olduğunu biliyordu, üzüntüyle karşılık verdi;</p>
				<p class="normal">— Konak'ta.</p>
				<p class="normal">«Konak'ta» demek, Irmakağzı'nm genç boyarı Mandresko'nun evinde demekti. Minka'yı o da seviyordu. Ama bu, başka bir öyküdür.</p>
				<p class="normal">Bir boyar da, her insan gibi sevebilir, ancak onun, insanca yaşamasını sağlayacak çok fazla toprağı vardır. Bundan da, boyar yüreğinin, saflığını yitirdiği anlaşılır. Bu saflık, yiyecek ekmek bulamayan köylülerin sayısıyla ölçülür.</p>
				<p class="normal">Geçen yüzyılın sonlarına doğru, Mandresko'nun ve Irmakağzı köylülerinin durumu böyleydi.</p>
				<p class="normal">Adam, kötü biri değildi. Bütün suçu, açgözlü bir babanın kazanıp ona bıraktığı şeyi kabul etmekti. Kalanı ise, bunu yüklenen ülke yasalarıydı, Bu yasalar kısaca, «Köylülerin hayvanları boyar'ın tarlalarına girer ve ona zarar verirse, hayvan «konağa» götürülür ve zarar oranında bir ceza ödeninceye dek el konur.» der.</p>
				<p class="normal">Mandresko, yasaların kendisine verdiği bu hakkı kötüye kullanamazdı. Bunları sık sık «bağışlardı» da. Eskiden daha acımasızdı, özellikle de cezayı ödeyemeyecek durumdaki köylülerin, hayvanlarına bazen gizemli olarak elkonması halinde zavallılara, bir çocuk yollayıp güzel Minka Abla'nın, boyar'dan bağışlanmaları için özür dilemesini rica etmekten başka çare kalmazdı. Böylesi suçlar her zaman bağışlanırdı. Irmakağzı'nda herkes, genç kızın altın yürekli biri olduğunu bilirdi, zaten ailesi de yoksuldu.</p>
				<p class="normal">Bu kez Mandresko, doğrudan kendisine sataşmıştı. Çok sevdiği noaten'i kaçırmıştı. Hiç kuşku yoktu gerçekten: tay, «konak'ta»ydı.</p>
				<p class="normal">Üzüntüsünü saklamaya çalışan delikanlı, arkadaşına:</p>
				<p class="normal">— Demek o itin yanma gideceksin yine... dedi.</p>
				<p class="normal">Genç kız onun yüzünü okşadı, alev alev yanan bakışlarla:</p>
				<p class="normal">— Çaresi yok, dostum, dedi.</p>
				<p class="normal">— Senin için önemli değil mi, Minka? Hiç acı çekmiyor musun?</p>
				<p class="normal">—- Sana uzun zamandır söylüyorum: Rüzgâra karşı çıkılmaz. Olanları kabul edelim. Her zaman senin olduğumu biliyorsun, ancak kaderimiz başkalarının elinde.</p>
				<p class="normal">Minka, tayı ile babasının evine dönerken, güneş oldukça yükselmişti.</p>

		</body>
</html>