<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_8"></p>

  <p class="block_3">&nbsp;</p>

  <p class="block_3">&nbsp;</p>

  <p class="block_3">&nbsp;</p>

  <p class="block_12">Narsistik bir sapkın nasıl saptanır?</p>

  <p class="block_8">İLK BAKIŞTA</p>

  <p class="block_">&nbsp;</p>

  <p class="block_4">Âşık bir erkek gibi davranır; dolayısıyla yalnızca cazibenin ve empatinin olduğu yerde anormalliği fark etmenin güçlüğü buradan kaynaklanır.</p>

  <p class="block_4">İdeal erkekle karşılaştığınızı sanırsınız. Yakışıklı biridir, çok baştan çıkartıcıdır. Gözü sizden başkasını görmüyor gibidir, size karşı abartılı bir ilgi gösterir, komplimanlar yapar. Yine de, içten içe “biraz abartılı” davrandığını hissedersiniz, sanki ne pahasına olursa olsun sizi baştan çıkartmak ister gibidir, sanki abartıyor gibidir...</p>

  <p class="block_4">Bununla birlikte -ve yalnızca âşık olan erkekle arasındaki tüm fark buradadır-, çok anlık da olsa bir rahatsızlık hissediyor olmalısınız, sanki “aksayan” bir şey var gibidir. Bu durum nerdeyse hiç algılanamaz değinmelerle kendini gösterebilir, siz onları püskürttükçe saptanması daha da güçleşir.</p>

  <p class="block_4">Siz aldırmazsınız, ayağınıza gelmiş ideali lekelememek için önemsizleştirirsiniz. Oysa bu hatadır. İçinizdeki sesi dinlemeniz gerekir, yani duygularınıza kulak vermelisiniz. Kimileri buna “sezmek” der.</p>

  <p class="block_4">Çabucak bir “talep” yaratmak için düzenlemeler yapar. Kimi zaman sizi (başlangıçta hafif ve münferit dokunuşlarla) mahrum kılar, örneğin sizi aramaz ya da aniden mesafeli olur, sonra anında sizi “geri kazanır. “ Bu “verme-geri alma” gitgeli sizde eksiklik duygusu yaratır, dolayısıyla onu talep etmeye başlarsınız. Böylece, oldukça kısa sürede “ona ihtiyaç duymaya”, onu beklemeye, onun duygulanım kanıtlarını arzulamaya başlarsınız. Bu davranış biçimi narsistik sapkında oldukça erken ortaya çıkabilir, bu nedenle bunları burada “ilk bakışta” çerçevesine yerleştiriyoruz.</p>

  <p class="block_8">OTURMUŞ BİR İLİŞKİDE</p>

  <p class="block_">&nbsp;</p>

  <p class="block_4">Başlangıçta ilişki şiirseldi, yakışıklı prensi bulduğunuzu sanıyordunuz. Her şey kusursuz gözüküyordu. Eşiniz özenli, yardımseverdi... Sonra ilişkiler değişti; şimdi kimi zaman boğulduğunuzu, cehennemde olduğunuzu sanıyorsunuz: Başlangıçtaki durum ile birkaç hafta / ay / yıl sonunda ortaya çıkan durum arasındaki bu belirgin tezat semptomatiktir.</p>

  <p class="block_4">Artık kendinizi “tanıyamazsınız”: Neşeli, yaşam dolu, canlı iyimser biriyken şimdi depresif olmuşsunuzdur, her şeyden kuşku duyarsınız, özellikle de kendinizden.</p>

  <p class="block_4">“Gerektiği gibi” olamamaktan kendinizi suçlu hissedersiniz: Kocanız, eşiniz size sürekli sitem etmekledir. “Benimle, çocuklarla yeterince ilgilenmiyorsun... “</p>

  <p class="block_4">Arkadaşlarınız vardı, onlarla çıkıyordunuz. Şimdiyse artık kimseyi görmezsiniz. Tecrit olmuşsunuzdur.</p>

  <p class="block_4">Eşinizde bilmediğiniz karakter özelliklerini keşfettikçe inanamazsınız. Tehditkâr, hatla şiddet kullanan biri olmuştur. Kimi zaman size şantaj yapmaya bile kalkar (“O arkadaşını bir daha görürsen seni terk ederim”). Bazı konularda size yalan söylediğini keşfedersiniz.</p>

  <p class="block_4">Evde ve dışarıda, sizinleyken ve başkalarıylayken farklı davranmaktadır. Başkalarına ondan söz ettiğinizde problemin nerde olduğunu göremezler. Onu kusursuz bulurlar! “Niçin şikâyet ediyorsun? Çok nazik biri. Açıkçası, daha iyisini bulamazsın. Sen yorulmuşsun, bu yüzden olmalı. “ Ve siz de anlaşılmadığınızı hissedersiniz.</p>

  <p class="block_4">Suçlu olduğunuzu, onu mutlu etmeyi başaramadığınızı düşünürsünüz. Hoşnutsuzluğunu adım adım sergiler, öfkeli ve küçümseyici olur.</p>

  <p class="block_3">&nbsp;</p>

  <p class="block_3">&nbsp;</p>

  <p class="block_8">ONUN ETKİSİNDEN NASIL KURTULUNUR?</p>

  <p class="block_">&nbsp;</p>

  <p class="block_4">Öncelikle bir ilişkinin başında sizi rahatsız eden şeyi, hissettiğiniz münasebetsizlikleri gizlemeyin. Bunlar özellikle baştan çıkarma evresinde size yersiz gelen, kafanızı karıştıran anlık bir “şiddet” hissi ya da bu tür öğelerin çakışması olabilir.</p>

  <p class="block_4">Daha baştan size “gerçek olamayacak kadar güzel” geliyorsa ve çok tanımlayamadığınız bir rahatsızlık hissediyorsanız, söyledikleri hakkında en ufak bir kuşkunuz varsa, yalan söyleyebileceğinden çekiniyorsanız, mesleki deneyimleri konusunda muğlak kalıyorsa, ileri sürdükleri hakkında elle tutulur kanıl veremeden kendini övüyorsa, kendini ortaya sermeden sizi konuşturmaya çalıştığı hissi içindeyseniz... o zaman böyle bir adamla diyaloga devam etmeden önce iyi düşünün.</p>

  <p class="block_4">Bu, paranoyaya düşmek değil, kendini korumaktır.</p>

  <p class="block_4">Eğer ilişki kurulmuşsa, kimi zaman yıllarca sürmüşse, narsistik sapkından kurtulmak gerçekten güçtür, çünkü “partneri”ni kolay kolay bırakmaz; tek istisnası, gerçekten alabileceği bir şey kalmamış olması ve başka yerde daha iyisini bulmasıdır, bu durumda “partneri”ni boş bir çuval gibi fırlatıp atar.</p>

  <p class="block_4">Filozof Hegel efendi-köle ilişkisini gayet iyi tanımlamıştır. Narsistik sapkının partneriyle ilişkisi de bu şemanın ileri bir evresine uymaktadır, çünkü artık birinin diğeri üzerindeki gerçek tahakkümü kurulmuştur. Şunu da belirtmek gerekir ki, bu tür olaylar zincirinde, yalnızca ikisinden biri içinde bulunduğu durumdan çıkabilir: Bu da kurban konumunda yaşamış olan kişidir elbette. Çünkü “köle” özgürleşebilir. Efendi ise, kendi kölesinin eksikliğini çekiyorsa, yeni bir köle arayabilir ancak. Sıfatından vazgeçmeyi asla düşünmez! Gerçekten de, narsistik sapkın değişmez, asla değişmez. O, partnerine bağımlıdır, partneri ise kendi geleceğini açma, bağı çözme gücünü bulabilir.</p>

  <p class="block_4">Söz konusu olan da budur; “bağ çözme” ifadesine asla daha uygun bir anlam veremeyiz!</p>

  <p class="block_4">Bu etkiden çıkabilmek için öncelikle bu etki altına girildiğini kabul etmek gerekir. Bu kadar kaba ağların içinde kaldığını itiraf etmek ise elbette güçtür. Aldatıldığını görmek asla hoş değildir. Bu durumda bulunan kadın genellikle başına geleni kabul etmekte tereddüt der, ama sürdürdüğü katlanılmaz yaşam ve çektiği çile onu, her şeye rağmen, günün birinde acı gerçekle yüzleşmeye mecbur eder. Elbette yine tereddüt eder, çünkü bir yenilgi saptaması yapmak -oluşturabildiğini sandığı çiftin yenilgisi- otomatik olarak “Peki ya şimdi?” diye düşünmeye yöneltir. Sıçrama yapmak, değiştirmek' özgürleşmek, başka bir yaşama yönelmek gerekmektedir. Bu durumda, başka güçlükler kendini gösterir ve bunlar da önceki yaşamdan daha az güç değildir. Bir “kurtuluş” teşebbüsü karşısında narsistik sapkın genellikle güçlü tepkiler verdiğinden, sahip olunan kartları iyi oynamaya dikkat etmek gerekir. Birçok kadın, doğrudan doğraya kaçmaktansa, bu sapkın ve narsistik adama karşı koymaya çalışır; özellikle de o emir verdiğinde cevabı yapıştırarak, sorulara sorularla karşılık vererek... Bu tavır tüketici olabilir, ama tüketiciliğe tüketicilikle karşılık verilir... Ortak yaşamdaki savaş, her şeye rağmen yalnızca kısa vadede öngörülebilir: Evet, onun kadar sapkın olmak denenebilir, daha fazlasını yapmak tercih edilebilir, ama genellikle bu kayıp bir çabadır. Gerçek narsistik sapkın bu konuda daha fazla deneyimlidir, oyun eşitsizdir: Onun duygusu olmadığını, dolayısıyla acı çekmediğini unutmayalım.</p>

  <p class="block_4">Bu etki altında yaşayan ve kurtulamayan, çünkü uygun zamanı beklemesi gereken, çocukları da olan, mali durumu eşininkine bağlı olan bir kadına bazı öğütler yararlı olabilir. Her koşulda, eğer eşinden kurtulmak istiyorsa, ondan iğrenecek gücü bulabilmelidir. Ayrıca kendine müttefikler, destek de bulmalıdır.</p>

  <p class="block_4">Sonuçta, bir karşı-manipülasyon gerçekleştirmeyi deneyebilir. Bu karşı-manipülasyon neden ibarettir? Sapkın bir manipülatörün saldırılarına nasıl direnilebilir?</p>

  <p class="block_4">Kimilerinin inanmak isteyeceği gibi bunun bir reçetesi, mucizevi kelimeler, kurtarıcı ifadeler ya da karşılıklar yoktur. Eğer herhangi bir kadın bir manipülatörün etkisi altına girmişse, tam da “direniş”ten, kurtarıcı reflekslerden yoksun olduğu içindir. “Karşı koyması” ancak kendi içinde bulacağı güce bağlıdır, yoksa sözde el kitaplarından ezbere öğrendiği cümleleri tekrarlayarak olmaz. Bunun için asıl önem taşıyan şey, öncelikle kadının yaşadığı şeyin bilincine varması, bunu kendine itiraf etmesi, dile getirilemez şeyi ifade edebilmek için ıstırabını kelimelere dökmesidir... Bu acı ama zorunlu saptamadan yola çıkarak, eşi karşısında hissedeceği kini, hatta nefreti kabul etmelidir. Gerçek anlamda bir kötü muameleye maruz kaldığını kendine itiraf etmelidir. Eşini “kurtarmak”tan, “onun olmasını istediği kişi” olmaktan vazgeçmelidir. Sözel ve fiilî olarak, kendini mümkün olduğunca korumayı öğrenmelidir, sonra da eğer yapabiliyorsa, böyle bir eşin varlığından tamamen kurtulmalıdır.</p>

  <p class="block_4">Karşı-manipülasyon, manipülasyona direnmektir, yoksa manipülasyon yapmak değil. Bu durumdaki kadın ise bunu yapamaz; en azından, bunun onun doğasında olmadığı söylenebilir! Daha ziyade, manipülatörün sözel saldırısının bir lop gibi geri sıçraması için sert, sağlam ya da tersine, kauçuk gibi yumuşak bir “durdurucu engel” tutumu benimsenebilir. Bu, oyuna dahil olmanın reddine denktir. Narsistik sapkının “kurban”ının aynı zamanda onun “suç ortağı” olduğu da sıklıkla ileri sürülür; oysa, karşı-manipülasyonla birlikte, kadın ona, açıkça söylemese de, oyunun yönelim değiştirdiğini belirtmiş olur. Direnmek, kurban için tüketicidir, çünkü her “felaket karşısında” kendine anında bir koruma siperi inşa etmesi gerekir. Bununla birlikte, bunu yapacak (ya da çekip gidecek) cesareti bulmalıdır.</p>

  <p class="block_4">Genellikle, kadın partner, kendisini suçlayan, yeren ya da tehdit eden manipülatör karşısında “afallar”, çünkü her cevap karşısındakinin öfkesine yol açacaktır ve çünkü “doğru cevap” yoktur, özellikle görmüş olduğumuz gibi, paradoksal buyruklarda, ünlü <i class="calibre7">double bind’de</i>, daha ağzım açmadan tuzağa düşer. Somut olarak ne yapmalı?</p>

  <p class="block_4">- Bu adamın sözüne güvenmemek; tartışmaların tartışma olmadığını bilmek gerekir, çünkü bu sapkının karşısında her şey tekyanlıdır. Sıklıkla yalan söyler ve ne olursa olsun, sözleri daima manipülasyona yöneliktir, dolayısıyla partnerine yönelik bir “eylem”in izini taşır.</p>

  <p class="block_4">- Planlı bir manevra olan, pohpohlamaya yönelik nezaketine dair hayallere kapılmamalı. Bu sevimliliğin geçici olması ve partnerin kötü muamele gördüğü daha uzun dönemlerle dönüşümlü meydana gelmesi bunun kanındır.</p>

  <p class="block_4">- Söylenenleri değil eylemleri yargılamalı. Bu güzel sözlerin ardından hakaretlerin ya da şiddetin geleceği biliniyorsa, ezeli aşk ilanlarıyla yumuşamaya izin vermemeli.</p>

  <p class="block_4">- Onun istediğine uyum sağlamamayı kabul etmeli. İdeal eş imgesini reddetmek, dış gözden kurtulmak. Yanıldığımızda, yanılmış olduğumuz için kendimizi bağışlamalıyız.</p>

  <p class="block_4">- Kendi zaaflarını vurgulamamak.</p>

  <p class="block_4">- Eş küçük göstermeye ya da gözden düşürmeye çalışsa bile, kendi başarılarına gereken değeri vermeli.</p>

  <p class="block_4">- “Yükümlülükler”den kaçınmalı: hiçbir şey asla zorunlu değildir; yalnızca kişinin kendine dayattığı ya da maruz kalmayı kabul ettiği zorlamalar vardır.</p>

  <p class="block_4">Daha kesin bir ifadeyle</p>

  <p class="block_4">- Basitçe sıvışma, cevap vermeme, muhatabını “kendisiyle alay etmekle”, küçümsemekle suçlayacak sapkının en kötü şimşeklerini kışkırtmamak koşuluyla bir çözümdür. Ancak, “laf etmeyen, rıza gösterir. “ Dolayısıyla cevap vermek genellikle daha uygun olur.</p>

  <p class="block_4">- Mali bağımsızlık aramak. Çalışmak, mümkün olduğunda iş bulmak; bir iş varsa onu sürdürmek. Partnerin işi bırakma buyruklarına teslim olmamak.</p>

  <p class="block_4">- Sapkın manipülatörün dayattığı ritme uymamak: Onun talepleri daima acildir. Cevap böyle olmayabilir. Örneğin kaçamak cevaplar vererek bu döngüyü parçalamak gerekir. Zaman kazanmak onu kendisiyle karşı karşıya bırakmaktır.</p>

  <p class="block_4">- Gereksiz yüz yüze tartışmalarından kaçınmalı; çünkü o olguları tersine çevirmeyi ve her şeye cevap vermeyi bilir.</p>

  <p class="block_4">- Kendine bir alan ayırmak. Her şeyi söylememek.</p>

  <p class="block_4">- Kendini sürekli aklamaya çalışmamak. Bu otomatik olarak zayıflık, eksiklik konumuna düşürür.</p>

  <p class="block_4">- Onun açısından inkâr edilmesi imkânsız, belirgin ve somut şikâyetler söz konusu değilse, doğrudan eleştirilerden kaçınmak.</p>

  <p class="block_4">- “Paradoksal buyruklar” durumunda -yani ne denirse densin haksız olunacağından “uygun cevap verme”nin imkânsız olduğu bu küçük cümle ya da sorular örneğinde-, sorunun paradoksal yanını vurgulamak. Genel olarak, bumerang misali narsist sapkının sözlerini ona geri göndermek uygun görülür.</p>

  <p class="block_4">- İlgisizlik taklidi yapmak. Provokasyonlara tepki vermemek; ki tepki vermek çanak tutmak anlamına gelir.</p>

  <p class="block_4">- Kabullenmediğimiz bir cinselliğe sürüklenmemek. Bu alanda narsist sapkının taleplerinin sonu olmayabilir. Bu, onun için, kendi otoritesini dayatma ve partnerinin itaatini vurgulama biçimidir. Sınırlan saptamak, hayır demeyi bilmek gerekir. Onun tüm taleplerini benimsemek bir çözüm değildir.</p>

  <p class="block_3">&nbsp;</p>

  <p class="block_8">KİMDEN YARDIM İSTEMELİ?</p>

  <p class="block_">&nbsp;</p>

  <p class="block_4">Narsist sapkın, kurbanı üzerinde “çalışacak” zamanı ve boş vakti olduğunda, onu neredeyse her zaman dünyanın geri kalanından tecrit etmeye çalışır, arkadaş çevresiyle, hatta ailesiyle adım adım köprülerini atmaya yöneltir. Partner iyice zayıflamış ve örselenir olur.</p>

  <p class="block_4">Psikolojik bir yardım, onunla olan bağı koparma gücünü bulmayı sağlayacaktır. Kadın öncelikle muhatabı öldüğü şiddetin bilincine varmalı ve onu adlandırmak, ıstırabını hatırlamalıdır. Suçluluk duygusundan kurtulmanın ilk adımı bu olacaktır. Narsist sapkının yanında o sürekli suçluydu. Kendine saygısını yeniden kazanması için böyle olmadığını “bilmesi” gerekir. Yeniden kavuştuğu eleştirel anlayış ona büyük yarar sağlayacaktır. Yakınlarıyla, yaşamından çıkarmaya çalıştıklarıyla yeniden bağ kurmalı ve eğer mümkünse, kendisi ile bu manipülatör arasına fiziksel ve muhtemelen coğrafi, ama özellikle ruhsal ve duygusal bir mesafe koymalıdır.</p>

  <p class="block_4">Bu durumda nasıl bir psikoterapi seçilmelidir? Bu tür durumlarla karşılaşıldığında en çok tavsiye edilen yaklaşım, psikanaliz esinli bir psikoterapidir. Psikanalistin genellikle klinik eğitimli bir psikolog olduğunu unutmayalım. Onun sağlam bir diploması olduğuna, sağlık kurumlarına kayıtlı olduğuna emin olmak gerekir: Bunun için sağlık personeli veri bankasındaki numarasını doğrulayarak işe başlamalı. Yine de bu numara başlı başına bir yeterlilik güvencesi değildir, yalnızca terapistin mesleki bir diploması olduğu anlamına gelir.</p>

  <p class="block_4">Buna karşılık, görüşeceğiniz psikanalistin yeterliliği konusunda güvenceler almanız da şarttır. Hangi psikanaliz okuluna mensup olduğunu sormak ve eğitimi konusunda bilgi edinmek tamamen hakkınızdır. Klinik psikoloğu ve psikanalist olabileceği gibi, kimi zaman psikanaliz eğitimi almış bir psikiyatr da olabilir (bu da parasal engelleri aşmayı sağlar, çünkü bu durumda bir fatura kesilir).</p>

  <p class="block_4">Kimi analistler mail adreslerini verirler, kimileri vermez, bu iki tutum da saygındır. Açıktır ki, terapiste elektronik posta gönderen bir hastayla yazışma sürdürmek söz konusu olamaz (şunu hatırlayalım ki, analitik bir terapi öncelikle sözel bir terapidir), mesajın alındığını bildirip, bir sonraki randevuda içeriği üzerinde durmayı önermek yaygın bir tutumdur.</p>

  <p class="block_3">&nbsp;</p>

  <p class="block_9">Analistin uyması gereken kurallar</p>

  <p class="block_4">Bir psikanalist ne bir gurudur ne de bir düşünce ustası. Hiçbir ahlâki tutum, politik ya da dinî düşünce ifade etmesi gerekmez. Yansız kalmalıdır. Hastanın her söylediğinin önemli olduğu ilkesinden yola çıkar. Meslek sırrına kesin olarak uyar, psikanaliz seansları sırasında olup bitenden asla kimseye söz edemez.</p>

  <p class="block_4">Bir psikanalist yönlendirmez, hastasını dinler ve hastanın kendi sonuçlarını kendisinin bulmasına yardım eder. Uygun bir mesafede durmalı, samimiyet göstermemelidir, ancak söyleneni (ve söylenmeyeni) işitmesini sağlayacak ruhsal yakınlıkta olmalıdır.</p>

  <p class="block_4">Psikanalitik bir psikoterapi; peki ya sonra?</p>

  <p class="block_4">Amacı acılı işleyiş şemalarından çıkmak ve kendini daha iyi hissetmekle ifade bulan psikanalitik bir terapinin ardından kişinin kendi ruhsal işleyişini keşfetmekte ve derinlemesine değişimler geçirmekte epey adım attığına sık rastlanır.</p>

  <p class="block_4">Bir analize ve genellikle psikoterapiye başlamanın analiz arzusuna varıp varmadığı sorusu sıklıkla sorulur (birçok analiz psikoterapiyle başlar).</p>

  <p class="block_4">Françoise Giroud psikanalisti hakkında şu mükemmel cümleyi etmiştir: “Onun sayesinde sağ ayağımda sol ayakkabıyla ve sol ayağımda da sağ ayakkabıyla yürüdüğümün bilincine vardım. “ Analiz genellikle kişinin kendisiyle ve başkalarıyla kendini iyi hissetmesini sağlar.</p>

  <p class="block_4">Sonuç olarak, ayrılıkların her zaman acılı olduğunu cesaret kırmadan vurgulayalım. İrade gerekecektir, ama harcanan çabalar ödülünü bulur. Bu tür bir kişilikle dost kalarak boşanma genellikle bir ütopyadır. Yalanlar, çocukları almak için şantajlar, mallara sahip çıkma teşebbüsleri olacaktır: İyi bir avukat seçmek tavsiye edilir...</p>

  <p class="block_4">Narsist bir sapkının tutumlarına sahne olmuş çiftlerin çocukları ise elbette fazlasıyla acı çekerler. Çocuk her zaman kurbanla özdeşleşir ve onun tarafını tutar, bu onun da fazlasıyla manipüle edilmesine yol açar. Çocuklar karşısında uygulanan manipülasyon aynı zamanda anneye yöneliktir ve onun üzerinde önemli sonuçları vardır. Manipülatör onu çocuklar nezdinde gözden düşürmeye, kendisini de bir kurban gibi göstermeye çalışır. Örneğin, eşini ihmalkârlıkla, nankörlükle, delilikle, kendisini ve “çocukları terk etmek” istemekle suçlayacaktır. Ne pahasına olursa olsun, sapkın manipülatör çocukları kendi yanına çekmeye ve özellikle onları annelerine karşı çıkarmaya çalışacaktır. Bunun nedeni onlarla ilgilenmek istemesi değildir; onun için asıl önemli olan şey (eski) karısına zarar vermektir. Boşanma anında, sapkın manipülatör, yalnızca eşine karşı çıkmak adına çocukların kendisinde kalma hakkını elde etmek için genellikle her şeyi yapacaktır. Bu durumda çocuklar asla vazgeçmeyen narsistik sapkının başlattığı adli fırtınanın tam ortasında bulurlar kendilerini. Ayrılık sırasında, sapkın manipülatör hâlâ yıkıcı bir bakış açısındadır: Eşine zarar vermeye devam eder. Çocukların bakımını alma talebi, annelerinin onları tek başına yetiştirmeye layık ya da muktedir olmadığını ima eder. Aynı şekilde, bu talebi gerçekleştirme tavrı bile sapkını çekici gösterir: cesur, sorumlu, iyi baba. Dolayısıyla çocuklar çatışmanın seyrine göre oynanıp duran nesneler olur. Manipülatör ebeveynin bu tutumundaki sevgisizliği hiç kuşkusuz hissederler. Onlara gerçeği ifade etmek gerekir. Kadın, çocukların sözde iyiliği adına, çocuk olmadan önceki dönemde iyi ilişkiyi korumak bahanesiyle muhtemelen yıllarca yapmış olduğu gibi eşini savunmakta inat etmemelidir.</p>

  <p class="block_14">&nbsp;</p>

  <p class="block_4">Fiilî ayrılıktan sonra, hem kadının hem de çocukların yatışması gerekir. Herkes kendini onarmaya ihtiyaç duyar. Bu konuda, çocukların dengeyi yeniden bulmalarının büyük ölçüde annenin kendini toplamasına bağlı olduğunu belirtelim. Anne, “kendine iyilik yaparak” sonuçta çocuklarına iyilik yapmış olur...</p>

  <p class="block_3">&nbsp;</p>

  <p class="block_8">TEDAVİ YÖNTEMİ</p>

  <p class="block_">&nbsp;</p>

  <p class="block_4">İlk atılması gereken adım, demek ki, -hatırlatalım- asla yargı belirtmeyen yetkin bir tedavi uzmanıyla görüşmektir. En azından iki nedenle onun psikanalist olması önemlidir: Bastırma ve bilinçdışı gibi psikanalitik kavramlarla ifade edilmiş güçlükleri ancak bu eğitimi almış biri anlar; keza, aktarım ve karşı-aktarımda ifade bulan ilişki ve duygulardan yararlanır. Dahası, görmüş olduğumuz gibi, narsistik bir sapkında karşılaşılan güçlükler çok eski olaylara gönderme yapar; uyuşturucu bağımlılığı vakalarında işleyen mekanizmaları iyi bilmesi ve elbette hastanın ıstırabının anlaşıldığını hissetmesi de temel önemdedir. Belirtilen en iyi terapi psikanalitik esinti psikoterapidir, yani yüz yüze terapidir; “kapsayıcı” biçimde desteklemeyi ve müdahale etmeyi ancak bu sağlar. Psikanalist, hastanın kendisine ait düşünceye sonunda sahip çıkması için kapsayabilecek, içerebilecek, sonra da geri gönderebilecek düzeyde olmalıdır. İlk başta, tedavi özellikle kendine saygısını tamamen yitirmiş olan kadına narsistik protez olarak hizmet eden ruhsal uzamın yerini tutacaktır.</p>

  <p class="block_4">Son derece mahrem güçlüklerin ele alınması gerekmektedir. Bu, dile getirilemeyen ıstırapların olduğu yerde yürütülen bir tür kelimelere dökme çalışmasıdır. Daha önce belirtilen deyimi tekrar ele alırsak, “boş kasa çalınmaz. “ Sapkın falanca kadını değil de filancayı seçmişse, o “boş” olmadığındandır. Terapi sırasında, kadın bu değerli hazineye yeniden kavuşmalıdır. Dolayısıyla, kaybolmamış ama yalnızca “gizlenmiş”, köleleştirme dalgasının altında kalmış olan şeyi yeniden bulmayı hedefleyen bir restorasyon çalışması özellikle söz konusu olacaktır.</p>

  <p class="block_4">Hastanın evveliyatı, zayıf noktaları ile narsistik sapkının yanında yaşanan tarih arasındaki bağ önem taşıdığından, davranış terapilerinin basmakalıp reçetelerinin bir şeyi çözemeyeceği açıktır. Amerikan davranışçılığının mirası olan bu terapiler, koşullamaya yakın tekniklerin uygulanmasıyla birlikte, semptomun kaynağına değil kendisine bağlı kalır. Oysa hasta, narsistik sapkın eşi tarafından ciddi koşullamalara zaten maruz kalmış olduğundan, bu türden her yaklaşımdan kesinlikle kurtulmuş olmalı ve “kendi” hakikatini bulmalıdır. Davranışçılığın tedavi edici değil, uyumlayıcı hedefleri vardır. Neden araştırılmaz. Kaygıya, yalnızca ifade bulduğu yerde hâkim olunur, ama tamamen yok olmaz; tersine, kaygı örneğin psikosomatik hastalıklarla başka yere sabitlenebilir. Sorunun refleksler düzeninde olduğunu düşünen davranışçılık, basit anlamda, ötekini “yeniden programlamayı” önerecektir.</p>

  <p class="block_4">Manipülatör bir sapkının eşi olmak narsistik kusuru tedavi ettirmeyi gerektirir; yoksa kurban bir tekrar döngüsüne düşecektir, en ufak fırsatta aynı çapta bir erkeğin kollarına tekrar atılacaktır.</p>

  <p class="block_4">Temasa geçme ve güven paylaşımı</p>

  <p class="block_4">Judith bir salı günü arayıp “acil” bir randevu isledi. Tedavi uzmanı, Judith’in sesinden hemen kabul etmezse gelmeyeceğini anlar: Beklemek ve ıstırap çekmesine yol açmak neye yarayacaktır? Talebinin -her talep gibi- olgunlaşmaya ihtiyacı vardı, muayene sırasında bunu geliştirebilirdi... Dolayısıyla ertesi güne bir randevu önerir.</p>

  <p class="block_4">Beklememenin ve de kendini bu tür aciliyet içinde hisseden bir hastayı bekletmemenin temel önemde olduğunu düşünüyoruz. Hastanın bir mülksüzleşme, kendini yitirme duygusunun esiri olduğunu unutmayalım. Zaten bunu kelimesi kelimesine söyler.</p>

  <p class="block_4">Perşembe günü Judith gelir ve uzman aniden muayenehanesine acının girdiği hissine kapılır. Ama onu en fazla etkileyen şey, bakışlarına “asılmaya” çalışan panik içindeki Judith'in bakışı olur. Boğulmakta olan ya da başdöndürücü bir boşluğun kıyısındaki biri izlenimi vermektedir. Yüz yüze olunca tedavi uzmanı bu “temas”tan, onu süzen, üzerine yapışan bu bakıştan kaçınamayacağım “bilmektedir. “ Etkili olan şey çok yoğundur: Tedavi uzmanı bu “ilkel can çekişme”yi, D. W. Winnicot’un sözünü ettiği “çöküş” kaygısını düşünür. Winnicot, anneyle uygun ilişkinin yokluğunda bebeğin annesinin yüzündeki değişimleri gözlediğini, böylece havanın nasıl olacağım anlamak için gökyüzünün incelenmesi gibi annenin ruh halini anlamaya çalıştığını söylüyordu. Böylece, Judith Etienne’le beş yıllık ilişkisinden, yıkılan hayallerinden, acısından ve içinde bulunduğu açmazdan söz etmeye başlar: “Onu terk edemem, yoksa kendimi terk etmiş olurum, ama bu ilişkide de kalamam, yoksa ben yiterim. “ Bu cümlede, o an hissettiği her şey sanki söylenmiş gibidir. Bir dahaki haftaya bir randevu alınır.</p>

  <p class="block_4">Karşılaşma ve karşılıklı güven içinde bir çalışmanın başlatılıp başlatılamayacağını birlikte değerlendirme işlevine sahip bu ilk temastan sonra ikinci evre gelir.</p>

  <p class="block_3">&nbsp;</p>

  <p class="block_3">&nbsp;</p>

  <p class="block_12">“Envanter”</p>

  <p class="block_4">Bu ilk görüşmeden sonra tedavi ilişkisi empatik bir çerçevede kurulur; uzman ne çok uzak ne çok yakın, uygun bir mesafeyi korumalıdır (bütün çalışması boyunca bunu korumaIıdır); göreceğimiz gibi, hasta fazlasını talep ettiğinden bu noktada durmak güç olur.</p>

  <p class="block_4">Bir sonraki seansta Judith daha “güvenli” gözükür, acı daha az istila edicidir, kelimeler daha kolay çıkmaktadır ağzından, fakat bakışıyla tedavi uzmanının orada mevcut ve dikkatli olup olmadığını her zaman “doğrulama” çabasındadır. Dolayısıyla, Etienne’le karşılaşmasını (kendine) anlatmasını ve bundan söz etmesini talep etmek artık mümkündür. Judith 37 yaşındadır, güzeldir, ama hep o üzgün ve korku içinde, sürekli tetikte hali sergilemektedir. Beş yıl önce, rahat bir mesleki konumdaydı: Bir bakım kuruluşunda insan kaynakları sorumlusuydu, yaptığı işi sevmekteydi, kendi deyimiyle insani olanla kaynakları birleştiren her şeyi öne çıkarmaktaydı. Özel yaşamında, bir yılı aşkın süredir yalnız yaşıyordu, haftada üç kez jogging yapıyordu, arkadaşlarıyla buluşuyordu, gelişmiş bir sosyal ve kültürel yaşamı vardı. Blues anlarını ve o dönemlerdeki konpülsif bazı beslenme aşırılıklarını anlatır, ama “ciddi bir şey değil, “ der. “Arkadaşlarıma belki biraz fazla bağlıydım, beni aramadıklarında ya da son anda randevuyu ertelediklerinde çöküyordum. “ “Sanki sizi terk ediyorlarmış gibi mi?” diye sorar uzman. “Evet, biraz böyle, o dönemlerde ne yapacağımı bilemiyordum, ‘B planım yoktu, böylelikle biraz fazla çikolata yiyerek teselli buluyordum. “ “Kendi kendinize yaptığınız bir hoşluk muydu?” “Evet ama kendimi suçlu hissediyordum. “</p>

  <p class="block_4">Bunu tahmin edebiliyorduk. Judith Etienneie karşılaşmasından önce ilişkilerinde belli bir kırılganlık, (Meltzer’in dediği gibi) bir “yapışıp kalma” gösteriyordu, ama bu durumu nispeten iyi idare ediyordu. O seansta henüz o karşılaşmadan söz etmemişti Çok erken, çok acılı, daha fazla güvene ihtiyacı var.</p>

  <p class="block_4">Judith anlatıyor</p>

  <p class="block_4">Üçüncü konsültasyon sırasında, beş yıl önce bir erkekle buluşma yönünde hissettiği ihtiyaçtan söz eder. “Çok nazik” olduğunu söylediği eşinden ayrılalı bir yıl olmuştur, yalnız yaşıyordur. Etienne’in üzerine, Georges-Pompidou Merkezindeki bir Pierre Bonnard sergisi sırasında -kelimenin gerçek anlamıyla- “düşer. “ Tuvalin sarısından etkilendiği, açık bir pencereyi gösteren bir tablo karşısında sendeler. Etienne onu kolundan sıkı sıkı yakalar; ilk kelimeleri, “Neyse ki ben buradaydım!” olur.</p>

  <p class="block_4">Kimse sonrasını hayal edemese de, bu küçük cümlede her şey zaten açıkça içerilmiştir. Bu cümle, -uzmanın yardımıyla anlayacaktır- daha önce sözünü ettiğimiz erken dönem anne yokluğunu yankılamaktadır. O oradadır! Söylediği budur.</p>

  <p class="block_4"></p>

  <p class="block_9">Aktarım</p>

  <p class="block_4">Judith’in talep ettiği şey ender yoğunluktadır. Psikanalistler buna “aktarım” der. Burada ise güven verdikten sonra yoğun ve dolaysız bir hal almıştır: Bir tutkuya benzemektedir. İlişkiyi ihtiyaç düzeyine çıkarmıştır, ama terapi düzeneği bunu yorumlamayı ve sonunda (çalışma sona erdiğinde) yara almadan ayrılmasını sağlar. Çok kısa süre içerisinde, diğer seanslar boyunca, Judith konsültasyonun sonu geldiğinde üzgün görünmektedir, giderek daha ısrarla el sıkar, ayrılmak onun için güçleşmiştir. Ayrılmaktan korktuğunu söyler; sanki uzmanı bir daha hiç göremeyecek gibidir. “Sanki bir yanımı sizin muayenehanenizde bırakıyor gibiyim, dışarı çıktığımda kendimi eksik hissediyorum, katlanılmaz bir acı bu. Bir dahaki randevuda sizi burada bulacak mıyım diye sürekli düşünüyorum, belki sizi sıkıyorum, daha ilginç hastalarınız olabilir. “ Yavaş yavaş, uzmanına elektronik mesajlar göndermeye başlar, o da aldığını belirten bir cevap verir ve içeriğinden bir sonraki seansta konuşmayı önerir, fakat bu yazışmanın tek hedefi bağın sürekliliğini korumaktır: Yukarıda sözünü ettiğimiz bütün küçük çocuklar gibi o da yapışmaktadır. “Psikanalistinin” tatili sırasında elektronik mesajlar iyice artar, daha kaygılı bir hal alır, telefonla konuşmak, çok uzun sürmese de şart hale gelir, uzaktan asla konsültasyon yapılmaz, yalnızca mesafenin onun için yok olma anlamına gelmediğine inandırmak gerekmektedir. Birkaç seanstan sonra, Judith’in terk edilme kaygısı yaşadığı ortaya çıkar. Etienne’in yanında bütün bu aşağılanmalara, bütün bu ıstıraplara neden katlandığını da bu durum açıklamaktadır: “Beni terk etmesinden, sonsuza dek terk etmesinden korkuyordum, ona öyle ihtiyacım vardı ki!” Bu kaygı uzmana yönelmiştir ve birkaç aylık bir çalışmanın konusu olacaktır, judith uzmanın sağlayabileceği yardımları beklemektedir. Sürekli yatıştırılmaya ihtiyaç duymaktadır. Fakat, yavaş yavaş, ıstırap çektiği şeyin bu yokluk olmadığını anlar, bu da yokluğu daha katlanılır kılar.</p>

  <p class="block_3">&nbsp;</p>

  <p class="block_9">Özümleme</p>

  <p class="block_4">Bundan sonraki çalışma Etienne’le ilişkisinde işleyen mekanizmaların özümsenmesi ve kavranmasıdır: Neye inanmıştır? Kendine “yalan” söylemekte bu ısrar nedendir? Önceden mevcut bir acının telafisi olarak ne beklemektedir? Kendi tarihi karşısında bu ilişkinin işlevi neydi? Kendisi üzerinde böyle bir gücü ona neden “vermişti”? Judith’i bilinçdışı arzusuna götürmek gerekir; cevapları adım adım kendi içinde bulacak ve bu kaynaklara erişiminin engellenmiş olduğunu anlayacaktır.</p>

  <p class="block_4">Bu sorular üzerinde, “özümleme” denen bu evre boyunca çalışılacaktır. Judith uzun zamandır aradığı bu telafiyi bulamaz, ama kendi tarihinin en acılı noktalarını saptayabilir, bunları anlayabilir ve daha sonra, aynı hayal kırıklıklarım, aynı ıstırapları doğuran durumlara yeniden düşmekten kaçınabilir.</p>

  <p class="block_3">&nbsp;</p>

  <p class="block_9">Kendini onarma</p>

  <p class="block_4">Gördüğümüz gibi, benzer durumlarda kimlik “talan olur. “ Judith şöyle der: “hiçbir şey hissetmiyorum, hiç, her şeyimi yitirdim; önceleri neşeliydim, sevinçliydim, dostlarım vardı, haftada üç kez koşuyordum, tatile gitmeyi seviyordum, arlık hiçbir şeyim yok, hiçbir şeyi arzulamıyorum, neyi sevdiğimi bilmiyorum; arkadaşlarım onları terk etmiş olduğum için bana kızıyor olmalılar: tam bir boşluk. “</p>

  <p class="block_4">Bu genç kadın neyi yitirdiğini ve tam da neyi bulmayı arzuladığını doğru ifade etmektedir! İfade ettiklerine bağlı olarak uzman onun (kendini) onarmasına yardım edecektir. Kendini onarma arzusunun desteklenmesi gerekmektedir, yoksa onun yerine bu arzu duyulamaz (bir tedavi uzmanı düşünce ustası değildir!), henüz oldukça kırılgan olan bu isteğe bir dayanak noktası gerekmektedir. Dolayısıyla, eğer Judith koşmayı seviyorsa koşmalıdır!</p>

  <p class="block_4">“Cumartesi günü yeniden koşmaya başladım, karar almak çok güçtü, yaptığımız seansları düşündüm ve kendimi motive etlim. Açıkçası, sizin memnun olmamanızdan korktum. Sonra, on dakika sonunda, hep aldığım zevke yeniden kavuştum, inanılır gibi değildi, bedenimde yine aynı duygular, kendini iyi hissetme hali, bunu uzun süredir yaşamamıştım... “ “Etienne’le karşılaştığınızdan beri mi?” der uzman. “Evet, ama yine de seviyorum. “</p>

  <p class="block_4">Dikkate alınması gereken rahatsızlık unsurlarının en karmaşığı -onu neredeyse unutmuştuk!- terk ettiği narsistik sapkındır. Bu tedavi çalışmasını bozabilir; aynı zamanda, onun “saldırıları” tedavi edilmesi gereken şeyin de parçasıdır. Kendini onarabilmek için onu uzak tutmak -daha önce bu olmamışsa- gerekli olacaktır. Judith kaybettiği ve kavuşmak islediği şeyi ifade eder: Kendisi. Bunun yolu, Etienne’in adım adım onu tecrit ettiği faaliyetlerine yeniden başlamasından geçecektir: Yeniden koşmaya başlamalıdır, yavaş yavaş, tek başına ya da yeniden temas kurduğu arkadaşlarıyla birlikte (çoğu zaman sanıldığından daha sadıktırlar). Judith’in “her şeyi yitirdim” aşırılıkları içinde, Etienne istemediği kadar değersizleşir ve ortaya serilir. Tedavi uzmanı bütün bu kendini onarma teşebbüslerini desteklemelidir. Judith depresif bir döngü içindedir: Kendine karşı saygısı pek azdır, dolayısıyla pek az arzu duymaktadır, pek az arzu tatminsizlik demektir, tatminsizlik arzu yokluğu demektir. Ama bu mantık tersine de çevrilebilir: Bir arzunun tatmini arzu alevini canlandırabilir, bir tatmin sürdürme arzusu yaratır.</p>

  <p class="block_4">Terapinin bu evresi uzun sürebilir, çünkü hem yeniden onarma hem de “önce”den olmayanı inşa etme söz konusudur.</p>

  <p class="block_3">&nbsp;</p>

  <p class="block_9">Değişim</p>

  <p class="block_4">Bizim değişim diye adlandırdığımız şey, Judith’in dünyayla ve kendisiyle ilişkisindeki derin dönüşmüdür. Etienne bir kez uzaklaştırıldığında (sonunda bir başka kadına, bir başka “kurbana” yönelir), onun yokluğunun yarattığı boşluğun üzerine kelimeler koymak gerekir. Hasta, derinlemesine bir değişime başlayabilmelidir. Kendi hikâyesini değiştirmeyecektir, ama bu yaşantıyla ilişkisini ve buna dair yorumunu değiştirecektir. Bu psikoterapi çalışması onu bunca acılı durumların tekrarından koruyacaktır. Başka deyişle, gelecekte, bilinçdışmın onu yöneltebileceği patojen ilişkilerin düğümünde kendini bulmaktan kaçmabilecektir; tehlikelere düşmeden önce bunların bilincine varabilecek ve bunlardan kaçırabilecektir. Değişmesi gereken şey, “duygusal” yaklaşımında bilinçdışı olanın bilincine varmaktır; bütün aşk/sevgi talebinin, partnerine ya da tedavi uzmanına değil, gereken anda, “yeterince iyi” bir şekilde olması gereken yerde olamayana (annesine) yönelmesi gerekir ve bu yokluk, bu eksiklik telafi olamaz, yeri doldurulamaz: Bunun etkileri sınırlandırılabilir, her şey eksik olmadan bu eksiklikle birlikte yaşanabilir.</p>

  <p class="block_4">Judith’le psikoterapi bir buçuk yıl sürdü ve bunca korkulan çöküş olmadan bir ayrılık mümkün olabildi. Bugün Judith mesleki olarak gelişim göstermekte, kendi deyişiyle “açılmaktadır. “ Dostları Etienne’in kendilerini de aldattığını sonunda kabul ettiler. Judith ile uzmanı birlikte sürdürdükleri çalışmaya ortak bir onayla son verdiklerinde, Judith artık “dalavereci olmayan bir erkekle” karşılaşmayı ummaktadır. Ama son sözü ona bırakalım: “Etienne’e rastlamadan önce, bundan daha kötü yaşamıyordum, biraz sıradan, rutin bir yaşamdı, sık sık sıkılıyordum. Bugün daha dolu dolu yaşadığımı, insani, duygusal potansiyellerimi kabul ettiğimi hissediyorum, yaşamın bir anlamı olabilir ama bunu bulması gereken benim, siz bende eksik olan anahtarları bulmamı sağladınız: teşekkürler. Sizi her zaman arayabilir miyim? Olur da... “</p>

  <p class="block_4">Kapı bir kez kapandığında, tedavi uzmanı hafifçe gülümseyerek, “İyi şanslar, Judith,“ diye düşünüyordu.</p>

  <p class="block_3">&nbsp;</p>

  <p class="block_3">&nbsp;</p>

  <p class="block_14">&nbsp;</p>

  <p class="block_15" id="calibre_pb_13">&nbsp;</p>
</body>
</html>
