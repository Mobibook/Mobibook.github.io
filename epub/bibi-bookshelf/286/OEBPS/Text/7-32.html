<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-32.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-32.html" xml:lang="tr-TR">
    <div class="Basic-Text-Frame">
      <p class="split" xml:lang="en-GB"></p>

      <p class="arabaslik-orta" id="toc_marker-3-3" xml:lang="en-GB"><span xml:lang="tr-TR">OİD</span><span xml:lang="tr-TR">İPUS VE ELEKTRA KOMPLEKSİ</span></p>

      <p class="Normal-1 para-style-override-20"><span class="char-style-override-1">F</span><span class="char-style-override-7">reud, ruhsal-cinsel gelişimi: oral, anal, fallik, gizlilik ve ergenlik olmak üzere beş dönemde incelemiştir. Oral dönemde cinsel bakımdan duyarlı bölgenin ağız olduğunu ve libidonun ağız yoluyla tatmin edildiğini ileri sürmektedir. Çocuğun ilk doyumu yemek ve emmekten aldığı haz olarak belirlenmekte ve oral dönem çocuğun iki yaşına kadar sürmektedir.</span></p>

      <p class="Normal-1 para-style-override-16"><span class="char-style-override-7">“Bu dönem id’in egemenliği altındadır. Doğal dürtülerin hemen doyurulması, gerginliğin hemen giderilmesi çocuğun en başta beklentisidir. Çocuk dışarıdan verilecek bakıma tümden bağımlı ve çaresizdir. Çocuk ancak kendine verebilecek bir annenin varlığıyla yaşamını sürdürebilir. Çocuğun bu dönemde kazandığı ilk toplumsal işlev, almak, almayı bilmek ve elde etmektir. Yani çocuk kendisine anne tarafından verilen şeyleri alırken, toplumsal anlamda almayı da öğrenir. Çocuk kendine veren kişilerden verilmiş olmayı da değerlendirerek “vermek-verebilmek” yetisini de kazanır.”</span></p>

      <p class="Normal-1 para-style-override-16"><span class="char-style-override-7">İkinci evre olan “anal” dönemde ise libido, dışkılama yoluyla tatmin aramaktadır. İki ile dört yaşları arasında yaşanan bu dönemde çocuk yürümeyi, konuşmayı, kendisini ve çevreyi algılamayı öğrenmektedir. “Bu dönemde çocuğun dışkılama büzgeç kaslarının gelişmesiyle</span> <span class="char-style-override-7">çocuğun dünyasına yeni bir eylem katılmaktadır. Çocuk içerde biriken dışkısını tutarak ya da bırakarak bir haz duyar. Çocuğun dışkısını tutabilmesine annesinin istediği yerde ve zamanda yapması çevreden büyük ilgi görür ve ödül alır. Böylelikle çocuk artık toplumun iyi, kötü, doğru, yanlış ve ayıp gibi yargıları ile karşılanmaktadır.” Üçüncü evre “fallik dönem” adı altında incelenirken çocuğun bu dönemde cinsel yasakları ve değerleri öğrendiği görülmektedir. Bu dönemde çocuğun algısı cinsel organında yoğunlaşmaya başlarken, cinsel anatomi farklarını keşfetmeleri zihinlerini bulandırmaktadır. Freud’a göre; “fallik dönem” hem erkek çocuk için hem kız çocuk için geçerli olmakla birlikte her iki cinsiyetten çocuklar, ya annelerini çocuk sahibi yapabileceklerini ya da anal yoldan kendilerinin çocuk üretebileceklerine inanmaktadırlar. Başlangıçta hem kız çocuk hem de erkek çocuk anneyi arzulamakta ve bu arzulama beraberinde baba korkusunu getirmektedir. Yasak sevgi nesneleri anne olan çocuklar, baba korkusun yol açtığı “kastrasyon karmaşası” evresine girmektedirler. Katrasyon karmaşası erkek çocuklarda penisi kaybetme kaygısını, kız çocuklarda ise penisten yoksun olma kaygısını başlatmaktadır. Kastrasyon karmaşası “Oidipus Karmaşası” veya “Elektra Karmaşası” doğrultusunda geliştiğinden öncelikle Oidipus ve Elektra kompleksi üzerinde durmamız gerekmektedir. Erkek çocuğun annesine, kız çocuğun babasına karşı özel bir sevgiyle yaklaşıp, erkek çocuğun babasıyla, kız çocuğun da annesiyle yarışa girmesi hatta ondan nefret etmesi Oidipus ve Elektra Kompleksi olarak değerlendirilmekte ve her iki cinsiyetten çocuklar için bu durumun farklı geliştiği görülmektedir. Erkek çocuk, annesine duyduğu cinsel arzular nedeniyle babası tarafından penisi kesilmek suretiyle cezalandırılacağı kaygısını yaşamaya başlarken, bir yandan babası gibi olmayı istemekte, diğer yandan da ondan nefret etmektedir. Karşı cinsten ebeveynine sevgi duyması, hem cinsi ebeveynine karşı da hem sevgi hem de nefret duyması önemli bir çatışmayı doğurmakta ve bu Oidipus Karmaşası’nın içeriğini oluşturmaktadır. Karmaşanın çözümü erkek çocuğun ensest yasağını tanıyarak annesinden vazgeçmesi ve babasıyla özdeşleşmesi olarak değerlendirilmektedir. Kız çocuğun Elektra Kompleksi ve bu yüzden yaşadığı karmaşa çok daha güç bir deneyim olarak görülmekte ve bu karmaşanın çözümü için daha uzun bir zaman gerektiği vurgulanmaktadır. Kız çocuk eskiden bir penise sahip olduğunu, ancak bu organın annesi tarafından çalındığını kurgulamaktadır. Kız çocuğu simgesel anlamda aşırı değerler yüklenen fallusunun olmadığını fark etmesi, gözünde annesinin değerini düşürmekte ve fallusa sahip olan babasının değerini artırmaktadır. Libido anneden babaya yönelirken anneye karşı hem sevgi hem de nefret duyması kız çocukta daha karmaşık bir duruma yol açmaktadır. “(...) Genellikle kastrasyon karmaşası erkek çocuklar için Oidipus’tan</span> <span class="char-style-override-7">çıkışta, kız çocuk ise Oidipus karmaşasına girişte etkili olur, kız çocuk kastre edildiği fantezileriyle yani eskiden sahip olduğu bir penisin ondan alındığı imgelenmesiyle penis sahibi olmak yerine babasından bir çocuk sahibi olmayı düşler ve böylece libidosunu babaya yöneltirken, erkek çocuk annesine duyduğu cinsel arzular nedeniyle babası karşısında geliştirdiği saldırgan duyguları babasına yansıtır ve babası tarafından penisi kesilmek suretiyle cezalandırılacağı kaygısına (angoisse) kapılır. Karmaşanın çözümü erkek çocuğun annesinden vazgeçmesi (ensest yasağını tanıması) ve babasıyla özdeşleşmesi iken, benzeri süreç kızlardan çok daha geç ve güç gerçekleşir.” Dört ile altı yaşları arasında yaşanan ve cinsel anatomi farklarının keşfedildiği fallik dönemden sonra, dördüncü evre olan “gizlilik dönemi” başlamaktadır. Gizlilik döneminde cinsel dürtülerin kendini göstermediği görülmektedir. Freud’a göre oral, anal ve fallik dönemle ilgili düşünceler bilinçdışına itilerek baskıya alınmaktadır. Ancak etkileri yok olmamakta, libidonun bürünmüş olduğu yapı içinde varlığını sürdürmekte ve bu üç dönemin cinsel anıları gelecekteki çağrışımları etkilemektedir. Gizlilik döneminde çocukluk anısı yitimi görülmekte ve birey eski cinsel deneyimlerini yadsıyabilmektedir. Altı yaşında buluğ çağına kadar süren bu dönemde çocuğun bedensel ve zihinsel gelişiminde ilerleme kaydettiği ve gerçeğe uygun yani çevresine ilişkin değerlendirmeler yapabilecek düzeye geldiği görülmektedir. Son evre olan “ergenlik dönemi”nde Oidipus Karmaşası’nın yeniden ortaya çıktığı ileri sürülmekte ve çocuğun ailesini yitirme, onlardan kopma kaygılarının başladığı ifade edilmektedir. Önceki dönemlerden kalan sorunların bu dönemde çözümlendiği ve yaşadığı bocalamalar içinde çabalayarak kimliğini oluşturmaya başladığı ileri sürülmektedir. Freud, cinsel sorunların çocukluk döneminde yaşanılmış kötü anılardan kaynaklanabileceğini belirtirken, çocukluğun erişkinlikte kaybolmadığını, erişkinliğin çocukluk döneminin bir uzantısı olduğunu vurgulamaktadır. Freud’un Oidipus kompleksi üzerine teorileri büyük etki uyandırırken bu konuda bilim adamları kendi araştırmaları doğrultusunda farklı görüşleri ileri sürmektedirler. “Fenicherl’e göre, Oidipus karmaşası Batı kültürüne özgü aile yapısının sonucudur. Farklı kültürlerde bu karmaşa farklı biçimler alabilir.</span></p>

      <p class="Normal-1 para-style-override-16"><span class="char-style-override-7">Fromm daha ileri giderek ve bazı antropolojik verilere dayanarak Oidipus’un evrensel olmadığını ve ataerkil (daha doğru bir deyimle erkek egemen) olmayan toplumlarda Oidipus karmaşasının bulunmadığını savlar. Sullivan’a göre ise Oidipus karmaşası çocuğa aynı cinsten ebeveynin yaklaşımından kaynaklanır. Baba erkek çocuğa, anne de kız çocuğa, onu toplumsal erkek ve kadın rolüne hazırlama kaygısıyla yaklaşırken davranışlarını kontrol altına almaya çalışırlar. Sonuçta çocuk karşı cinse yönelir, sığınır.” Uzun süre Psikanaliz Hareketi içinde çalışmalarını sürdüren ve daha sonra hareketten ayrılan Jung ise Oidipus karmaşası hakkındaki görüşlerini daha farklı değerlendirmektedir.</span></p>

      <p class="Normal-1 para-style-override-16"><span class="char-style-override-7">“........Jung’a göre Oidipus’un temelindeki cinsel arzular yaşamın orijininde yer alan anneye geri dönme, narsistiz omnipotense yeniden kavuşma arzularını simgesel bir ifadesinden ibarettir.” Freud, cinsellikle ilgili araştırmalarını derinleştirmekte “Totem ve Tabu” adlı kitabında ilkel insanların psikolojisiyle, psikanalizin ortaya çıkardığı bulgular arasında bir karşılaştırma yapmaktadır. Totem, klanın ortak atası olarak sayılmakta ve aynı zamanda onları tanıyan, onları koruyan bir ruh olarak değerlendirilmektedir. Freud, aynı totemden insanların birbirleriyle cinsel ilişki kurmasını, evlenmesini yasaklayan ensest yasağı ve ensest korkusu üzerinde durmaktadır. “.......totemik dışevliliğin, kökeni bilinmeyen kutsal bir emir-kısaca bir gelenek izlenimi bırakmasına karşılık, alt bölümleriyle ve bunlara bağlı düzenlemeleriyle evlilik sınıflarının karmaşık yapısı, totemin etkisinin azalmaya başlaması nedeniyle ensesti koruma işini üstlenmiş olabilecek amaçlı bir yasanın sonucu gibi gözüküyor. Ve bildiğimiz kadarıyla totemik sistemin kabilenin diğer bütün toplumsal görevlerinin ve ahlak kısıtlamalarının temeli olmasına karşılık, genelde paratrilerin önemi, evlilik seçiminin düzenlenmesinin ötesine geçmez.”</span> <span class="char-style-override-7">İlkel topluluklarda, erkeğin annesiyle, kız kardeşiyle ve ait olduğu klanın bütün kadınlarıyla kan bağıyla bağlıymış gibi cinsel ilişkiye girmesi yasaklanmıştır. Freud’un uygar ırklar açısından en ilginç bulduğu, erkeğin kayın validesi ile cinsel ilişkiye girmesinin yasaklanmasıdır. Ona göre, damat ile kayın valide arasındaki ilişki, uygar toplumlardaki aile örgütlenmesinin hassas noktalarından biridir. Bir erkeğin kayın validesine açık olması ve daha sonra aşkını kızına aktarması olaylarını değerlendirirken yine farklı bir görüşü dile getirdiği görülmektedir.</span></p>

      <p class="Normal-1 para-style-override-16"><span class="char-style-override-7">“....Enseste karşı kurulan engel nedeniyle sevgisi, çocukluğunda sevecenliğinin odaklaştığı bu izi figürden (anne, kız kardeş) saptırılarak onlar üzerine modellenen bir dış nesneye yöneltilir. Annesinin yerini kayın validesi alır. İçindeki her şey buna karşı mücadele etse de, eski (ilk) seçimine dönme dürtüsüne sahiptir. Ensest korkusu, sevgi nesnesi seçiminin tarihçesini hatırlanmamasında ısrar eder. Kayın validesinin sadece çağdaş (bugüne ait) bir figür olması da bu dürtüyü reddetmesini kolaylaştırır; onu daha önce tanımamıştır, bu nedenle bilinç dışında ona ait değişmez bir tablo yoktur. Duygular karmaşasında bolca bulunan bir tedirginlik ve kindarlık, kayın validesinin aslında onda bir ensest kışkırtması yarattığında kuşkulanmamıza yol açar, bir erkeğin, daha sonra kayın validesi olacak bir kadına aşık olduğu, ancak daha sonra aşkını kadının kızına aktardığı olayların sıklığı da bunu doğrular.” Freud, bir klanın atası olan totemi incelerken, klanın mensupları arasında cinsel ilişkiyi yasaklayan akrabalık sisteminde ensesti tabulaşmış olarak değerlendirmektedir. Sadece cinsel olmayan bir iç güdünün, cinsel olan bir iç güdüyü baskıya alabileceği savını ileri sürmekte ve bu doğrultuda bilinçdışının bilince çıkarılması konusundaki araştırmasına ağırlık vermektedir. Freud, nevrozlunun hatırlamak yerine yinelediği konusundaki görüşlerini, geçmişte baskıya alınmış duygu ve düşüncelere karşı gösterdiği dirence bağlamaktadır. Bilinçdışı açıklığa kavuşturulduğunda, yeni analiz sırasında yeniden yaşadığında tedavi mümkün olabilmektedir. Bu durumu aktarım olarak değerlendirirken, hekimin hastanın gösterdiği direnç yüzünden düşmanca tavırlarla karşılaşabileceği konusuna dikkat çekmektedir.</span></p>
    </div>
  </div>
</body>
</html>
