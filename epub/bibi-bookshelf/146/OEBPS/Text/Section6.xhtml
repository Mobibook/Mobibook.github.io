<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>koku</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main1">
  <p class="calibre"><span class="sgc1"><br /></span></p>

  <h3 class="calibre" id="sigil_toc_id_54"><span class="sgc">DÖRDÜNCÜ BÖLÜM</span></h3>

  <p class="calibre"><span style="border-collapse: collapse; font-family: Times_avs_space_New_avs_space_Roman; font-size: 16px; line-height: 19px; -webkit-border-horizontal-spacing: 2px; -webkit-border-vertical-spacing: 2px;"><br /></span></p>

  <h4 class="calibre" id="sigil_toc_id_55"><span style="border-collapse: collapse; font-family: Times_avs_space_New_avs_space_Roman; font-size: 16px; line-height: 19px; -webkit-border-horizontal-spacing: 2px; -webkit-border-vertical-spacing: 2px;">LI</span></h4>

  <div class="calibre1">
    <p class="calibre"><span class="sgc1">Grenouille geceleri yol alıyordu. Yolculuğunun başında olduğu gibi şehirlerden uzak duruyor, ana yollara yanaşmıyor, gün doğunca uykuya yatıyor, akşamları uyanıp yola devam ediyordu. Önüne ne çıkarsa onu yiyordu: otlar, mantarlar, çiçekler, kuş ölüleri, solucanlar. Provence’ı baştanbaşa yürüdü, Rhone’u geçti, Ardeche boyunca ilerleyerek Ceven-nes bölgesinin ta içlerine kadar geldi, sonra Allier’yi izleyerek kuzeye yöneldi.</span></p>

    <p class="calibre"><span class="sgc1">Auvergne’de Plomb du Cantal’e yaklaştı. Batısında gördü dağı, ayışığında, bütün cüssesi ve gümüşsü griliğiyle, oradan esen serin rüzgârı kokladı. Ama oraya gitmeyi istemedi. Mağara hayatına özlem duymuyordu artık. Bu deneyimi geçirmiş, yaşanmaz bir şey olduğunu görmüştü. Öbürü, insanlar arasında yaşama deneyimi de aynı öyleydi. İkisi de boğuyordu insanı. Artık hiç mi hiç yaşamak istemiyordu. Paris’e gidip orada ölecekti. Bunu istiyordu.</span></p>

    <p class="calibre"><span class="sgc1">Zaman zaman elini cebine sokuyor, içinde parfümü olan küçük cam flakonu kavrıyordu. Şişecik hemen hemen doluydu daha. Grasse’taki sahne için bir damlacık yetmişti. Geriye kalan, bütün dünyayı büyülemeye yeterdi. İstese, Paris’te kendini on değil yüz binlerce insanın ululamasını sağlayabilirdi; ya da şöyle bir Versailles’a uzanıp krala ayaklarını öptürebilirdi; papaya parfümlenmiş bir mektup yazıp kendinin yeni Mesih olduğunu açıklayabilirdi; Not-re-Dame’a kralları, imparatorları toplayıp kendini onların önünde baş-imparator olarak kutsayabilir, hatta yere inmiş Tanrı olarak kutsayabilirdi - tabii Tanrı’nın kendi kendini&nbsp;</span><span class="sgc3">kutsaması saçma gelmezse...</span></p>

    <p class="calibre"><span class="sgc1">Bir istese, bunların hepsini yapabilirdi. Yeterli gücü vardı buna. Paranın ya da şiddetin ya da ölümün gücünden büyük bir güçtü elindeki: insanlarda sevgi uyandırmanın yenilmez gücü. Yalnız bir şeye yetmiyordu bu güç: Kendi kendisinin kokusunu almasını sağlayamıyordu. O zaman da, isterse bütün dünyaya karşı parfümü sayesinde Tanrı gözüksün -kendi kendini koklayamadıktan, onun için de kim olduğunu asla bilmeyecek olduktan sonra, hiçbir şey umurunda değildi, ne dünya ne kendisi ne parfümü.</span></p>

    <p class="calibre"><span class="sgc1">Flakonu kavrayan eli hafifçe kokuyordu, burnuna götürüp kokuyu içine çektiğinde içini hüzün kaplıyor, birkaç saniyeliğine yürümeyi unutuyor, duruyor, kokluyordu. Hiç kimse bilmiyor bu parfümün aslında ne kadar iyi olduğunu, diye düşündü. Ne kadar iyi yapılmış olduğunu kimse bilmiyor. Ötekiler sadece etkisine köle oluyor, hatta kendilerini etkileyip büyüleyen şeyin parfüm olduğunu bilmiyorlar bile. Gerçek güzelliğini anlamış anlayacak tek kişi benim, çünkü ben yarattım onu. Aynı zamanda bü-yüleyemeyeceği tek kişi de benim. Parfümün kendisi için anlam taşımadığı tek kişiyim ben.</span></p>

    <p class="calibre"><span class="sgc1">Bir başka sefer -Burgonya’ya gelmişti bile-. Ben surun dibinde bahçenin alt başında dururken, kızıl saçlı kız bahçede oynuyor, bana kokusunun esintisini yolluyordu... ya da daha doğrusu, kokusunun vaadini yolluyordu, çünkü ilerdeki kokusu ortada yoktu ki daha - belki de benim o zaman duyum-sadığım, alandaki insanların, ben parfümümle üzerlerinden geçtiğim zaman duyumsadiklanna benzer bir şeydi?.. Ama sonra bu düşünceyi bir yana bıraktı: Hayır, başka bir şeydi o. Çünkü ben, kızı değil kokuyu arzuladığımı biliyordum. Oysa insanlar beni arzuladıklarını sandılar, istediklerinin aslında&nbsp;</span><span class="sgc3">ne olduğunun sırrına varamadılar.</span></p>

    <p class="calibre"><span class="sgc1">Sonra bir şey düşünmedi. Çünkü düşünmek hiç de kuvvetli olduğu yanı değildi, hem bu arada Orle-anais’ye varmıştı artık.</span></p>

    <p class="calibre"><span class="sgc1">Loire’ı Sully yakınlarından bir yerde geçti. Bir gün sonra Paris’in kokusu burnundaydı. 25 Haziran 1767’de, sabah saat altıda Rue Saint-Jacques’tan kente girdi.</span></p>

    <p class="calibre"><span class="sgc1">Sıcak bir gün başlıyordu, yılın o zamana kadarki en sıcak günüydü. Pis olan olmayan cinsten binlerce koku, patlayıp açılmış binlerce çıbandan yayılır gibi yayılıyordu. Yaprak kımıldamıyordu. Pazaryeri tezgâhlarında sebzeler öğlen olmadan porsuyordu. Etler, balıklar kokuşuyordu. Berbat koku sokaklara yığışmıştı. Irmak bile artık akmaz olmuş, durduğu yerde durup habire kokuyor gibiydi. Grenouil-le’in doğumundaki gibi bir gündü.</span></p>

    <p class="calibre"><span class="sgc1">Pont Neuf ten sağ kıyıya geçti, oradan hallere, Cimetiere des Innocents’a uzandı. İskeletlerin kaldırıldığı, Rue aux Fers boyunca sıralanmış binaların önündeki revağa oturdu. Mezarlığın olduğu yer bombalanmış bir savaş alanı gibi seriliydi önünde, kazılmış, altı üstüne getirilmiş, hendeklerle bölünmüş, üzeri kurukafalar, kemikler dolu, ağaçsız, çalısız, bir tek otu bile olmayan bir ölüm hurdalığı.</span></p>

    <p class="calibre"><span class="sgc1">Tek canlı insan yoktu görünürde. Ceset kokusu öyle ağırdı ki ölü gömücüler bile bir yerlere kaçmıştı. Ancak güneş battıktan sonra gelip çıra ışığında gecelere kadar ertesi günün ölüleri için çukur açmayı sürdürdüler.</span></p>

    <p class="calibre"><span class="sgc1">Ancak gece yarısından sonra ölü gömücüler gitmişti artık canlandı ortalık, ayaktakımnın her türünden kimselerle: hırsızlar, katiller, elibıçaklılar, orospular, asker kaçkınları, yeniyetme serseriler. Yemek pişirmek için, hem de pis koku dağılsın diye küçük bir ateş yakıldı.</span></p>

    <p class="calibre"><span class="sgc1">Grenouille, revaklardan çıkıp da aralarına karıştığında önce varlığının hiç farkına varmadılar. Elini kolunu sallaya sallaya, içlerinden biriymiş gibi ateşe yaklaşabildi ki sonradan bu onun ruh ya da melek ya da doğaüstü herhangi başka bir şey olduğu kanısını güçlendirecekti. Öyle ya, aslında son derecede büyük bir duyarlılıkla tepki gösterirlerdi bir yabancının yaklaşmasına.</span></p>

    <p class="calibre"><span class="sgc1">Ama mavi elbiseli küçük adam ansızın belirivermişti, yerden bitmiş gibi, elinde, tıpasını açtığı küçük bir şişecikle. Hatırlayabildikleri ilk şey buydu; karşılarında biri dikilip bir şişeciğin tıpasını açmış, sonra bu şişeciğin içindekini üstüne başına dökmüş, dökmüş, birdenbire her yanını ışıl ışıl ateş sarmış gibi bir güzelliktir kaplayıvermişti.</span></p>

    <p class="calibre"><span class="sgc1">Bir an için saygıdan, katıksız şaşkınlıktan geri çekildiler. Ama aynı anda, bu geri çekilmenin daha çok bir tür kuvvet alma olduğunu, saygılarının isteğe, şaşkınlıklarının hayranlığa dönüştüğünü de anlamışlardı. Bu melek-insana doğru çekildiklerini hissediyorlardı. Hiçbir insanın karşı koyamayacağı, hele hiçbir insanın karşı koymak istemeyeceği için karşı koymanın daha da güç olduğu yavuz bir hortuma, tuttuğunu koparan bir sele yakalanmış gibiydiler, çünkü bu selin yıkıp sürüklediği, kendi tarafına çevirdiği şey istencin ta kendisiydi: Ona ulaşmalı diyordu istenç.</span></p>

    <p class="calibre"><span class="sgc1">Çevresinde halka olmuşlardı, yirmi, otuz kişi, daralttıkça daraltıyorlardı halkayı. Çok geçmeden hepsi birden sığmaz oldu halkaya, itişip kakışmaya başladılar, her biri merkeze en yakın olmak istiyordu.</span></p>

    <p class="calibre"><span class="sgc1">Sonra birdenbire içlerindeki son tutukluk da yo-koldu. Meleğin üstüne atladılar, yere indirdiler onu.</span></p>

    <p class="calibre"><span class="sgc1">Herkes ona dokunmak istiyor, herkes ondan bir parçacık, bir tüy parçası, bir kanatçık, o harika ateşinden bir kıvılcım almak istiyordu. Elbiselerini yoldular, saçlarını, derisini parça parça yolup aldılar üstünden, pençelerini, dişlerini etine geçirdiler, çakallar gibi üstüne saldırdılar.</span></p>

    <p class="calibre"><span class="sgc1">Ama insan gövdesi denen şey sağlamdır, öyle kolay kolay parçalamaya gelmez, atlar bile büyük zorluklarla becerirler o işi. Onun için bir anda hançerler parladı, indi, yardı, baltalar, kasaturalar ayırdı eklemleri, çatır çatır kırdı kemikleri. Göz açıp kapayana kadar otuz parçaya ayrıldı melek, herkes bir parçasını eline geçirdi, bir şehvet açlığı içinde bir kenara çekilip yedi yuttu. Yarım saat sonra Jean-Baptiste Grenouille yeryüzünden, bir tek lifi bile kalmamacasına kaybolmuştu.</span></p>

    <p class="calibre"><span class="sgc1">Yamyamlar yemekten sonra gene ateşin başında toplaştıklarında hiçbirinden tek söz çıkmadı. Kâh biri kâh öbürü biraz geğiriyor, bir kemik parçası tükürüyor, sessizce dilini dişlerinin arasında gezdirip yutkunuyor, ayağıyla mavi ceketten arta kalmış bir parçayı ateşe itiyordu. Hepsi de azıcık utanma duyuyor, birbirlerinin yüzüne bakmaya cesaret edemiyorlardı. İçlerinde erkek olsun kadın olsun her birinin, cinayet ya da ona benzer aşağılık bir suç işlemişliği vardı. Ama bir insanı yemek? Böyle korkunç bir şeyin hiç ama hiçbir zaman ellerinden gelmeyeceğini sanırlardı. Şimdi, bunu ne büyük kolaylıkla yaptıklarına, üstelik de, ne kadar utanırlarsa utansınlar, bir damla bile vicdan azabı duymadıklarına şaşıyorlardı. Tersine! İçleri, midelerindeki ağırlık bir yana, tüy gibi hafifti. Karanlık ruhlarını birden hoş bir sevinç sarmıştı. Yüzlerinde, mutlu bir genç kız yüzünün hafif pırıltısı görülüyordu. Belki bakışlarını yerden kaldırıp birbirlerinin gözünün içine&nbsp;</span><span class="sgc3">dikmekten utanmaları da bundan ileri geliyordu.</span></p>

    <p class="calibre"><span class="sgc1">Sonra, önce kaçamak kaçamak, sonra doğruca göz göze gelmeyi başardıklarında, gülümsemeden edemediler. Olağanüstü bir gurur duyuyorlardı. İlk kez sevgiyle bir şey yapmışlardı.</span></p>

    <p class="heading"><span class="sgc1"><span class="sgc">SON</span><br class="calibre1" /></span></p>
  </div>
</body>
</html>
