<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-1.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-1.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="x-talikler-1 para-style-override-23" xml:lang="en-US"><span class="char-style-override-14">GİRİŞ</span></p>
				<p class="Normal-Yaz-lar"/>
				<p class="Normal-Yaz-lar"/>
				<p class="B-l-m-Arabasl-klar- para-style-override-24"><span class="char-style-override-1">ANTİGONE ÖRNEĞİNDE</span></p>
				<p class="B-l-m-Arabasl-klar- para-style-override-25"><span class="char-style-override-1">TRAJİK/MELANKOLİK KİŞİLİĞİN ORTAYA ÇIKIŞI</span></p>
				<p class="Normal-Yaz-lar"/>
				<p class="B-l-m-Arabasl-klar- para-style-override-24"><span class="char-style-override-1">I.</span></p>
				<p class="Normal-Yaz-lar para-style-override-24"/>
				<p class="Normal-Yaz-lar para-style-override-24"><span class="char-style-override-15">M</span><span class="char-style-override-16">elankoli, özellikle toplumsal huzursuzlukların arttığı dönemlerde yaşanan güvensizlik ortamlarında sıklıkla sözü edilmeye başlanan bir yaşam tarzı, bir ruhsal durum, bir kişilik tipidir. İçinde bulunduğu ortamla, diğer insanlar ve kurumlarla pek anlaşamayan, özcesi </span><span class="char-style-override-17">toplumsallaşamayan</span><span class="char-style-override-16"> melankolik kişiliklerin ilk örneklerinin ozanca betimlenişi Homeros destanlarına kadar uzanır. Örneğin, Sisyphos’un torunu, Bellerophontes, olasılıkla yazılı tarihin tespit edebildiği ilk melankolik kişiliktir. Ayrıca, Troya savaşlarının ünlü komutanlarından Aias, sonu intiharla biten hezeyanlı (paranoid) melankolinin gene ilk örneklerinden biri olarak bilinir. Agamemnon, kimi zaman coşup köpüren, ortalığı kasıp kavuran, kimi zaman da hüzünlenip köşesine çekilen, kendisine yöneltilen en ağır eleştirileri bile ses çıkarmadan dinleyen, duygulanım (affektion) dalgalanmaları sergiler.</span></p>
				<p class="Normal-Yaz-lar"><span class="char-style-override-16">Homeros destanlarında anlatılan melankolik kişilikler, Sophokles’in, Euripides’in trajedilerinde de ayrıca işlenmişlerdir.</span></p>
				<p class="Normal-Yaz-lar"><span class="char-style-override-16">Melankoli üzerine ilk kapsamlı tıbbi araştırmaları günümüzden iki bin dört yüz yıl kadar önce, antikçağ, Kos Adası Tıp Okulu’ndan, Hippokrat yapmıştır. Bu ruhsal duruma, </span><span class="char-style-override-17">melankoli</span><span class="char-style-override-16"> adı, gene ilk kez Hippokrat tarafından –olasılıkla Aristophones</span><span class="char-style-override-18"> </span><span class="char-style-override-16">ve Sophokles’in yapıtlarından esinlenerek– konmuştur.</span></p>
				<p class="Normal-Yaz-lar"><span class="char-style-override-16">Theophrast/Aristoteles’in yazdıkları </span><span class="char-style-override-17">“Problemata Physica”</span><span class="char-style-override-16">nın XXX. kitabının başındaki “Melankoli” bölümü, felsefe ve sanat tarihinde bir dönüm noktası oluşturmuştur. Melankolinin ve melankolik kişiliklerin olumlandığı bu “çağ açan” çalışmanın daha ilk cümlesinde, </span><span class="char-style-override-17">“Neden, ister felsefede ya da politikada ister şiir ya da sanatta olsun olağanüstü kişiliklerin hepsi melankoliktir?”</span><span class="char-style-override-16"> diye yazılmış. Bu ünlü betimleme, melankoliyi iki bin üç yüz yıldır, çeşitli disiplinler arasında süren tartışmaların odak noktası konumuna getirmiştir.</span></p>
				<p class="Normal-Yaz-lar"><span class="char-style-override-16">Theophrast/Aristoteles’in son kerte olumlu betimlemelerinden sonra, pek çok filozof, sanatkâr, aydın, yeteneklerini kanıtlamak için, abartmalı melankolik görünümler takınmışlar; hatta giderek melankoli, yeteneğin önkoşulu gibi görünmeye başlamıştır. Bu durumları ironiyle izleyen Cicero, “</span><span class="char-style-override-17">Hiçbir melankolik yanım olmadığına göre, önemli biri sayılmamın olanağı yok</span><span class="char-style-override-16">” demekten kendini alamamıştır...</span></p>
				<p class="Normal-Yaz-lar para-style-override-26"><span class="char-style-override-16">Ortaçağ boyunca, melankoliye –ve melankoliklere– çok kez olumsuz gözle bakılmış. Antikçağın, Aristoteles’in ve hatta Galenus’un savları yadsınmış. Melankoli, </span><span class="char-style-override-17">“toplum düşmanlığı, dinden ayrılış ve tanrıya başkaldırış”</span><span class="char-style-override-16"> olarak değerlendirilmiş ölümcül yedi büyük günahtan biri olarak görülmüştür. Aydınlanma Çağı’nda, ortaçağın </span><span class="char-style-override-17">“günah”</span><span class="char-style-override-16"> anlayışı yadsınmış. Fakat, melankolikler bu kez de, aklın gücüne ve büyüklüğüne güvenmeyen, </span><span class="char-style-override-17">“akılsız deliler”</span><span class="char-style-override-16"> olarak tanımlanıp, yığınsal olarak tutuklanmışlar ve kliniklere kapatılmışlardır... Modernizm (rasyonalizmin irrasyonalleşme sürecine uygun olarak), melankoli ve şizofren tanısı konan insanlara karşı, giderek artan bir sertleşme içine girmiş... Örneğin, Nazi Almanyası’nda, melankolikler ve şizofrenler toplama kamplarına gönderilmişler, öldürülmüşlerdir. Melankolikler (depresyonlar), günümüzün post-modern koşullarında, biyokimyanın, moleküler biyolojinin ve farmakolojinin emin ellerine bırakılmışlardır.</span></p>
				<p class="Normal-Yaz-lar"/>
				<p class="B-l-m-Arabasl-klar- para-style-override-24"><span class="char-style-override-1">II.</span></p>
				<p class="Normal-Yaz-lar para-style-override-24"><span class="char-style-override-16">Melankolinin gizemini birazcık olsun sezinlemek amacıyla “</span><span class="char-style-override-17">Ariadne’nin ipliğin</span><span class="char-style-override-16">i” tutanlar, çoğu kez antikçağ trajedilerinin kaynağına da yaklaştıklarını görürler. Melankoli ve trajedi ortak tarihsel/toplumsal koşullardan beslenmişlerdir hep. Hatta Hippokrat ve Sophokles, yapıtlarını hemen hemen aynı tarihlerde yazmaya başlamışlardır. Melankolinin ve trajedilerin bu anlamlı birlikte ortaya çıkışları, melankolik trajik insanın serüvenlerini anlamaya karşılıklı olarak yardım edebilir.</span><span class="char-style-override-16">1</span></p>
				<p class="Normal-Yaz-lar"><span class="char-style-override-16">Sokrates, </span><span class="char-style-override-17">Alkibiades</span><span class="char-style-override-16"> diyaloğunda, insanlara “</span><span class="char-style-override-17">kendini tanı</span><span class="char-style-override-16">” çağrısında bulunmuş. Sophokles, Kral Oidipus trajedisinde, bu çağrıya yanıt verircesine insanın kendisini tanımaya çalışmasının ne denli büyük acılara neden olabileceğini göstermiştir.</span><span class="char-style-override-16">2, 3</span></p>
				<p class="Normal-Yaz-lar"><span class="char-style-override-16">Sophokles’in trajedilerindeki görkem insanı şaşırtır. Oidipus’u okuduktan ya da seyrettikten sonra, Camus’nün vurguladığı gibi, “</span><span class="char-style-override-17">İnsan, ‘olmaz böyle şey!</span><span class="char-style-override-16">’</span><span class="char-style-override-17"> demek ister. Ancak bu ‘olmaz böyle şey’ söyleminde, umutsuz bir evetlenme görülür. Hepimiz biliriz böyle bir şeyin olabileceğini...”</span><span class="char-style-override-16">4</span><span class="char-style-override-16"> Freud’un biçemiyle, “</span><span class="char-style-override-17">Akıl erdirilemeyen bir yazgının zorunluluğu</span><span class="char-style-override-16">” görülür. Burada Hugo Hofmansthal, bize, “</span><span class="char-style-override-17">Hangi çocuk annesiyle zifaf yatağına girmenin özlemini duymamıştır</span><span class="char-style-override-16">” diyen Antik Grek düşüncesini anımsatır.</span></p>
				<p class="Normal-Yaz-lar"><span class="char-style-override-16">Sophokles’in </span><span class="char-style-override-17">Antigone</span><span class="char-style-override-16"> trajedisinde Antigone, son kerte yalın ve özgün kararlılığı ile 2500 yıldır insanları etkiler. Antigone, ölümden korkar. Fakat son kerte kararlıdır. Özgürleşmek isteyen insanın yapması gerekeni yapar. Kulluk/kurbanlık arasındaki ikilemi aşar. Kararlı yaşama (Heidegger) başlayınca tanrılar ve tanrısal yazgılar ortadan kalkar. Özgürleşir. Yaşam, Hiçlik’in ve ölümün sınırında son kerte anlamlı bir özgür varoluşa dönüşür. Davranışlarında, kişisel yazgısını kendi eline almış insanların dingin mutluluğu görülür. Antigone, insanın en ilk ve en yüce geleneklerini savunur. Ancak bunların en güncel ve en soylu politik eylemlerden ayrılmadığı görülür.</span><span class="char-style-override-16">5</span></p>
				<p class="Normal-Yaz-lar"><span class="char-style-override-16">Antigone’nin kardeşini gömme konusundaki kararlılığı, kuşkusuz “kardeş sevgisinin” çok ötelerine uzanan bir tavırdır. Burada duyarlı bir insanın, tiranlara, yasak koyuculara, ellerine geçirdikleri anlamsız güçlerle başkalarının yazgılarını belirlemeye çalışanlara karşı ödünsüz bir başkaldırı vardır. Bu başkaldırı olmadan özgürleşmenin ve hatta yaşamanın mümkün olamayacağını sezinleyen, ancak başkaldırının sonucunun da ölüm olacağını bilen insanın kararlı, özgürce seçilmiş tavrı... Bu özgür ve ödünsüz tavırdır ki insanları 2500 yıldır Antigone üzerinde düşünmek zorunda bırakmıştır. Bu nedenle Antigone son kerte günceldir. Kişiliği, mitoloji ile aydınlanmanın hem buluşma hem de kesişme noktasını oluşturmuştur. Antigone’nin kişiliğinin bu gizemli prizmatik özelliğinde tüm kültür dünyasının her türlü ışık oyunlarını izlemek olasıdır.</span></p>
				<p class="Normal-Yaz-lar"><span class="char-style-override-16">İnsan için ölüm, yaşamın en son ve belirleyici sınırıdır. Heidegger’in söylemiyle, “</span><span class="char-style-override-17">Hiç’in ve korkunun sınırıdır</span><span class="char-style-override-16">”.</span><span class="char-style-override-16">6</span><span class="char-style-override-16"> Trajik insan bu sınırı görür ve tanır. Korkar. Hem de çok korkar. Antigone ve tüm melankolik kişilikler gibi... Fakat öte yandan da artık, anlamsız, “sıradan günlük yaşamın” (da) bir anlamı kalmaz. Anlamlı olmak koşuluyla, ölümcül sonun Hiçlik’in sınırlarında, onurlu var olma ve yaşama olanakları aranır. İnsan burada kendi gerçeğini, korkularını, mutluluklarını, “</span><span class="char-style-override-17">anlamlı başarısızlıklarını”, “doğrusu olmayan yanlışlıklarını</span><span class="char-style-override-16">” görmenin hazzını yaşayabilir. Buradaki korku, insanı hem özbenliğine daha çok yaklaştırır ve hem de evrenselleştirir. Mikro ve makrokozmoslar bütünleşebilir. Bireysel özbenliğe özgü –son kerte özsel duygular– evrensel genel geçerlilikler kazanabilirler...</span></p>
				<p class="Normal-Yaz-lar"><span class="char-style-override-16">Hölderlin, doğa/tanrı ile insanın henüz ayrışmadığı bu ilk –tanrılar ile insanlar arasında ama tanrılara biraz daha yakın– durumun (Innigkeit) özlemini çeker ve bu yüce kişiliği –çılgınlığın– sınırı olarak görür...</span><span class="char-style-override-16">7</span><span class="char-style-override-16"> Platon’un savunduğu “kutsal çılgınlık” (alienatio mentis)... soylu yabancılaşma... </span><span class="char-style-override-17">ya da melankolik yaşam tarzı.</span></p>
				<p class="Normal-Yaz-lar"><span class="char-style-override-16">Antigone’nin tavrının –yeterince anlayamasak bile– dünyadaki varoluşuna anlam arayan insanın tavrı olduğunu sezinleriz. Saçma... Ama yapılması gerekeni yapan insanın, soylu, acılı, ölümcül tavrı...</span></p>
				<p class="Normal-Yaz-lar"><span class="char-style-override-16">Sophokles’in trajedisinde, melankolik kişiliklerin düşüncelerinde son kerte dirimsel rol oynayan yaşam, ölüm, hiçlik, pathos gibi konular derinliğine tartışılır. Antigone’nin davranışlarını belirleyen pathos, melankolik kişiliklerin özünde bulunduğu varsayılan temel itici gücü oluşturur.</span><span class="char-style-override-16">8, 9</span></p>
				<p class="Normal-Yaz-lar"><span class="char-style-override-16">Hegel, bu durumu, “</span><span class="char-style-override-17">tutkunun ötesinde, özünde haklı çıkmış bir gücün, ussallığın ve özgürlüğün özsel içeriği</span><span class="char-style-override-16">” olarak tanımlamıştır...</span><span class="char-style-override-16">10</span><span class="char-style-override-16"> Bu yaklaşım, melankolinin dinamiğini anlamada bizlere çok yardım edebilir.</span></p>
				<p class="Normal-Yaz-lar"><span class="char-style-override-16">Bu trajedi, yazıldığı tarihten beri insanların, özellikle de melankoliklerin ortak pathosunu oluşturmuştur. Her melankolik insanın içinde, yaşamın gizlerini, acısını, tutkularını, öfkelerini taşıyan bir “ana-tanrıça”, Antigone vardır.</span><span class="char-style-override-16">11, 12</span></p>
				<p class="Normal-Yaz-lar"><span class="char-style-override-16">Ancak görülebildiği kadarı melankolik pathos/çılgınlık ile “sağlıklı normalliğin” birlikte olamadığıdır. Buna karşın, resmi politikaların “mutlu görün” önerilerilerine sorun çıkarmadan uymuş “normaller” ile yasaklı oldukları için, varlıklarını “yarı gizli” sürdüren, hatta intiharları bile gizlenen melankolikler aynı gezegen üzerinde yaşamak zorundadırlar... Burada melankolik insanın narsistik bir utançla hüzünlenip küsüp kendi içine kapanmasından başka yapacak herhangi olanağı var mıdır? Bilemiyoruz...</span></p>
				<p class="Normal-Yaz-lar"><span class="char-style-override-16">Melankolikler, her zaman bilinçli olarak ayırdına varamasalar bile, insanların benliğinin (de) </span><span class="char-style-override-17">siyasal bir ürün olduğunu ve yanlış bir hayatın doğru yaşanamayacağını</span><span class="char-style-override-16">, bizzat kendi özbenliklerinde sezinlerler. Bunun acısını, utancını ve ruhsal gerilimini duyumsarlar.</span></p>
				<p class="Normal-Yaz-lar"><span class="char-style-override-16">Melankolik kişiliklerde sorun genellikle </span><span class="char-style-override-17">insanın kendi kişisel yazgısını gene kendisinin belirleme istemi</span><span class="char-style-override-16">... gibi temel bir istemde yoğunlaşmaktadır. Karşılığını yaşam pahasına ödemek koşuluyla da olsa melankolik insan, kendi yaşamına kendisinin bir anlam verebilmesini istemekte, çok kez bunu başaramadığı için de her bir şeyden vazgeçip, kuşku, düşkırıklığı ve hüzünle kendi içine çekilmektedir. Bu bağlamda melankoli, sıradan bir varoluşa karşı, bireysel ve tek kişilik de olsa, vazgeçen, geri çekilen, yadsıyan –Sokrates ve Antigone örneklerinde olduğu gibi, kendisini karşı olduğu insanlara/kurumlara– dolaylı ve dolaysız –öldürten ya da sıklıkla intihar eden– anlamlı bir başkaldırı olarak da düşünülebilir.</span></p>
				<p class="Normal-Yaz-lar"><span class="char-style-override-16">Burada, yaşamın tüm düzenlemelerinin </span><span class="char-style-override-17">‘haz ilkesine’</span><span class="char-style-override-16"> göre kurgulandığı tüketim koşullarında,</span><span class="char-style-override-16">13</span><span class="char-style-override-16"> melankolinin övgüsünü yapmayı ya da binlerce yıldır tek tek yaşayan melankoliklerin bir araya gelip örgütlenmelerini önermeyi düşünmedim... Homeros destanlarından bu yana, bu toplumsal, politik-psikolojik fenomen yaşam tarzı üzerine söylenegelenlerden kimi bölüm başlıklarını yazarak düşünmeyi denedim...</span></p>
				<p class="Normal-Yaz-lar para-style-override-26"><span class="char-style-override-16">Ayrıca çalışmanın amacını açıklamasına biraz daha yardımcı olabileceğini sandığım, antikçağın ünlü melankolik filozofu, Efesli Herakleitos’un bir cümlesini anmak istiyorum: “</span><span class="char-style-override-17">Burada, kendimi aradım ve araştırdım.</span><span class="char-style-override-16">”</span><span class="char-style-override-16">14</span></p>
				<p class="Normal-Yaz-lar"/>
				<p class="B-l-m-Arabasl-klar- para-style-override-24"><span class="char-style-override-19">III.</span></p>
				<p class="Normal-Yaz-lar para-style-override-24"><span class="char-style-override-16">Melankoli, antikçağdan beri tıbbın ve ruhbilimlerinin ötesinde pek çok trajedinin, romanın, şiirin, sanat yapıtının konusu olmuştur. Bunlardan, Albrecht Dürer’in 1514 tarihinde yaptığı, </span><span class="char-style-override-17">Melencolia I</span><span class="char-style-override-16"> adlı küçük gravürün düşün ve ruhbilim dünyasında özel, ayrı bir yeri vardır. Melankolinin gizini anlamaya ve anlatmaya Dürer’in bu alegorik gravürünün vazgeçilmez katkıları olabileceğini düşünüyorum...</span></p>
			</div>
		</div>
	</body>
</html>