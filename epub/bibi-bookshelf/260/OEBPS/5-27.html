<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-27.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-27.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="KB" id="toc_marker-5-3" xml:lang="tr-TR">5.3.</p>
				<p class="Normal-Yaz-lar para-style-override-24"><span class="char-style-override-15">D</span><span class="char-style-override-16">oğabilimlerinin verileri, ruhbilimlerinin yöntemlerini ve içeriğini her zaman büyük ölçüde belirlemiş; düşünmenin ve davranışların gizinin anlaşılmasını, dinbilimlerinin etkisinden kurtulmasını sağlamıştır. Fakat bu kez de merkezi sinir sisteminin, beynin ve ruhsal rahatsızlıkları olan birey-insanın bir nesne olarak gözlem konusu yapılmasıyla toplanan bilgi birikimlerinin,</span><span class="char-style-override-17"> dünyada başka insanlar</span><span class="char-style-override-16"> </span><span class="char-style-override-17">ile birlikte</span><span class="char-style-override-16"> var olan birey-insanın ruhsal rahatsızlıklarını değil açıklamaya, anlamaya bile yetmediği sıklıkla görülmüştür. Birey-insanı, salt biyolojik değil, kültürel, yaşamöyküsel –biyografik– olarak da anlamaya olanak veren yaklaşım yolları gündeme gelmiştir.</span><span class="char-style-override-16">19</span></p>
				<p class="Normal-Yaz-lar"><span class="char-style-override-16">Bunu, belki biraz daha uygun bir söylemle dile getirmeye çalışırsak: İçinde yaşanan dünyadan edinilen izlenimlerin her insanda farklı görüngüler (fenomenler) dizisi, görüngüler dünyası oluşturduğu ve bu dünyanın her insanda ayrı ayrı olduğu; bu görüngüler dünyasının, dışardan bakan –en iyi niyetli psikiyatrlar tarafından bile bilinmesinin pek kolay olamayacağı; bu görüngüler dünyasının, ancak o insanın kendisi tarafından bilinebileceği ve anlatılabileceği; psikiyatrların bu görüngüler dünyası üzerine açıklamalar getirmek olanağına sahip olamadıkları; ancak anlatılanları betimlemeye ya da anlamaya çalışmalarının uygun olabileceği görüşü ağırlık kazanmıştır.</span><span class="char-style-override-16">20</span></p>
				<p class="Normal-Yaz-lar"><span class="char-style-override-16">Bu yaklaşım, varoluşsal-fenomenolojik (ontolojik) ruhbilimlere gereksinimi gündeme getirmiştir.</span></p>
				<p class="Normal-Yaz-lar"><span class="char-style-override-16">Bu görüşün gelişiminin başlıca kilometre taşlarını </span><span class="char-style-override-17">Tevrat</span><span class="char-style-override-16">, St. Augistinus, Kierkegaart, Dostoyevski, Kafka, Husserl, Heidegger, Jasper, Biswanger, Tellanbach ve başkaları gibi din kitapları, dinbilimcileri, sanatkârlar, yazarlar, düşünürler, psikiyatrlar oluşturmuştur.</span></p>
				<p class="Normal-Yaz-lar"><span class="char-style-override-16">Varoluş felsefelerinin başlangıcını, hiç de zorlama bir gayret olmaksızın, Tevrat’ın “Eyüp” bölümüne ya da “Katolik Felsefesi”nin kurucularından Sanctus (Saint) Augustinus’un </span><span class="char-style-override-17">İtiraflar</span><span class="char-style-override-16">’ına kadar götürmek olasıdır. Fakat sistemlere karşı “radikal başkaldırı” olarak da değerlendirilen bu düşün/yazın tarzını, Dostoyevski’nin </span><span class="char-style-override-17">Yeraltından Notlar</span><span class="char-style-override-16"> yapıtıyla başlatmak gelenekselleşmiştir.</span></p>
				<p class="Normal-Yaz-lar"><span class="char-style-override-16">Dostoyevski, bu romanını 1864 yılında, bir olasılık o günlerin Çarlık Rusyası’nda büyük yankılar uyandıran Rus Devrimci Demokratları’ndan Çernişevski’nin </span><span class="char-style-override-17">Nasıl Yapmalı?</span><span class="char-style-override-16"> yapıtındaki –ussal, iyimser– mantığa karşı yazmıştır.</span><span class="char-style-override-16">21</span></p>
				<p class="Normal-Yaz-lar"><span class="char-style-override-16">Dostoyevski, </span><span class="char-style-override-17">Yeraltından Notlar</span><span class="char-style-override-16"> romanında birey insanın “canlı yaşamının” durumunun “kahramanca söylemlerde anlatılanlardan” çok farklı olduğunu sergilemiştir.</span></p>
				<p class="Normal-Yaz-lar para-style-override-12"><span class="char-style-override-17">Yeraltından Notlar</span><span class="char-style-override-16"> romanının daha ilk satırında, “yeraltı”nda yaşamak zorunda olduğunu söyleyen adam, kendisini şöyle betimler:</span><span class="char-style-override-16">22</span></p>
				<p class="Normal-Yaz-lar"/>
				<p class="Al-nt-lar"><span class="char-style-override-34">“</span><span class="char-style-override-35">Ben hasta bir adamım... Kötü bir adamım. Suratsız bir adamım ben. Galiba karaciğerimden zorum var. Belki yirmi yıldır bu haldeyim. Kırk yaşıma geldim. Kabayım... Aslında ben fena bir adam değilim. Sonra ne fena, ne iyi, ne alçak, ne namuslu, ne kahraman ne de haşerenin biri olabilirim. Hiçbir şey olamadım. Şimdi bir yandan köşemde pinekliyor, bir yandan da acı, faydasız bir teselliyle avunuyorum: Zeki insanlar asla bir baltaya sap olamazmış, olanlar aptallarmış... Zamanımızın bütün aydınlarında olduğu gibi marazi derecede duyguluyum... Ve gene zamanımızın her namuslu adamı gibi korkağım... Okumaktan başka yapacak işim, gidecek yerim yok..</span><span class="char-style-override-34">.”</span></p>
				<p class="Al-nt-lar"><span class="char-style-override-34">“</span><span class="char-style-override-35">Bu sırada beni üzen bir sorun daha var: Ne ben bir kimseye benziyorum ne de herhangi biri bana benziyor</span><span class="char-style-override-34">.”</span></p>
				<p class="Al-nt-lar"><span class="char-style-override-34">“</span><span class="char-style-override-35">İnsanlardan kurtulmayı, ‘sükûnet’e kavuşmayı, yeraltıyla baş başa kalmayı istiyordum. Alışamadığım ‘canlı hayat’ı öyle yadırgamıştım ki soluğum kesilecek gibi oluyordu</span><span class="char-style-override-34">”.</span><span class="char-style-override-34">23</span><span class="char-style-override-34"> “</span><span class="char-style-override-35">Romanda bir kahraman olmalı. Halbuki benimkinde bile bile bir kahramanın tamamıyla tersi hususiyetler toplanmıştır. Hepimiz yaşama alışkanlığını kaybettiğimiz için, her birimiz az çok topalladığımız için yazılarımın gayet tatsız tesir bırakacağına eminim. Yaşamaya karşı duyduğum yadırgama hissi öylesine kuvvetlidir ki bazen gerçek ‘canlı hayat’a karşı adeta tiksinti duyuyoruz. Bize bunun hatırlatılmasından da hiç hoşlanmıyoruz. O hale geldik ki, gerçek ‘canlı hayat’ bize adeta bir iş, bir vazife gibi görünüyor; onu kitaplardan öğrenmeyi tercih ediyoruz.</span></p>
				<p class="Al-nt-lar"><span class="char-style-override-35">Peki ama, bazı bazı o telaşlanmalarımızın, çılgınlıklarımızın sebebi ne, istediğimiz ne?</span><span class="char-style-override-34">”</span><span class="char-style-override-34">24</span></p>
				<p class="Al-nt-lar para-style-override-12"><span class="char-style-override-34">“</span><span class="char-style-override-35">Biz bugün ‘canlı’nın nerede yaşadığı, neden ibaret olduğunu, adını sanını bilmiyoruz... İnsan olmak, yani gerçek kendi vücudumuzun, kanımızın adamı olmak bize güç geliyor. Bundan utanıyor, ayıp sayıyoruz; bilmem ne biçim bir genel adam olabilmeye gayret ediyoruz. Aslında biz ölü doğmuş yaratıklarız.</span><span class="char-style-override-34">”</span><span class="char-style-override-34">25</span></p>
				<p class="Normal-Yaz-lar"/>
				<p class="Normal-Yaz-lar"><span class="char-style-override-17">Tevrat</span><span class="char-style-override-16">’ta oldukça ayrıntılı olarak tanımlanan, varoluşunu ana-rahmine düştüğü andan itibaren sorgulayan, çektiği acıları, tanrı ile olan ilişkilerini tartışan Eyüp’ün birey-insan olarak konumu, Søren Kierkegaard tarafından bir felsefe sistemi oluşturacak boyutlarda tartışılmıştır. Varoluşçu felsefeyi, bir sistem haline getiren düşünür Kierkegaard’a göre “günah”ı bilgisizlik olarak tanımlayan Sokrates, olağanüstü ironisiyle ilk varoluşçudur. Kierkegaard, daha önce öldüğü için Dostoyevski’nin </span><span class="char-style-override-17">Yeraltından Notlar</span><span class="char-style-override-16"> romanını okuyamamıştır ama Kierkegaard’nın yapıtlarını</span><span class="char-style-override-18"> </span><span class="char-style-override-16">Franz Kafka doyasıya okumuştur. Bir anlamda, Kierkegaard’nın düşünceleri Kafka’nın yapıtlarında ete-kemiğe bürünmüşlerdir.</span></p>
				<p class="Normal-Yaz-lar"><span class="char-style-override-16">Kierkegaard, hep söylendiği gibi Hegel’in ussallığına bir tepki olarak çıkmıştır.</span><span class="char-style-override-16">26</span><span class="char-style-override-16"> (Oysa biz, Prusya Devleti’nin bir anlamda resmi filozofu Hegel’i hep bir idealist olarak bellemiştik!...)</span></p>
				<p class="Normal-Yaz-lar"><span class="char-style-override-16">Kierkegaard, Hegel’in sistemi içinde birey-insanın gürültüye gittiğini; birey-insanın sistemler dışında ayrı bir kategori olarak ele alınması gerektiğini savunmuştur. İnsanın bütünün bir bölümü olarak görünmesine karşı çıkmış, insanı tek parça olarak görmenin, onu yoksamak anlamına geleceğini söylemiştir. Kierkegaard, insanın bütünlükte değil ayrılıkta ortaya çıkabileceğini... İnsanın başkalarından ayrı olabildiği ölçüde varolabileceğini; bir insanın varlığının, ancak başka insanlarla, başka şeylerle olan sınırlarını –ayrıcalıklarını– belli ettiği ölçüde belirginleşebileceğini vurgulamıştır.</span><span class="char-style-override-16">27</span></p>
				<p class="Normal-Yaz-lar"><span class="char-style-override-16">Daha somut söylemeye çalışırsak Kierkegaard, nesnel felsefenin karşısına öznel felsefeyi çıkarmış, insanın seçme ve karar verme özgürlüğünü savunmuş; insanın doğuştan mahkûm olduğu </span><span class="char-style-override-17">onurlu yalnızlığın</span><span class="char-style-override-16"> felsefesini yapmaya çalışmıştır.</span></p>
				<p class="Normal-Yaz-lar"><span class="char-style-override-16">Ona –ve giderek günümüz ruhbilimlerinde ağırlık kazanan görüşlere– göre, bilebileceğimiz tek varlık, kendi varlığımızdır. Gene dolaysız bilebileceğimiz tek arı bilgi, öznel bilgidir. Biz ancak kendi kişiliğimiz hakkında öznel bilgileri bilebiliriz. En duru felsefe ve ruhbilimi, insanı bu öznel koşullarında betimlemeye, tanımlamaya, kavramaya, anlamaya çalışan felsefeler ve ruhbilimleridir.</span><span class="char-style-override-16">28</span></p>
				<p class="Normal-Yaz-lar"><span class="char-style-override-16">Kierkegaard, burada gene günümüz ruhbilimlerine biraz daha yakın gelen açılımlarda bulunmuş ve insanın biricik, tek özgün ve oluş halinde olduğunu; kendi öznelliği içinde varolan insanın, öteki insanlarla olan ilişkilerinin sanıldığından çok daha az –ve dahası, çok kötü– olduğunu; özcesi, insanın tek başına, yalnız ve acılar içinde kıvrandığını, ruhsal dünyasının allak bullak durumlarda bulunduğunu yazmıştır.</span><span class="char-style-override-16">29</span></p>
				<p class="Normal-Yaz-lar"><span class="char-style-override-16">Söz konusu bu betimlemeler, Dostoyevski’nin </span><span class="char-style-override-17">Yeraltından Notlar </span><span class="char-style-override-16">başta olmak üzere diğer yapıtlarında, Kafka’nın tüm yazılarında, ekspresyonistlerin resimlerinde, Schönberg’in müziğinde ve özellikle de kendi kendini resimlemelerinde, Sartre’ın özellikle </span><span class="char-style-override-17">Bulantı</span><span class="char-style-override-16">, Camus’nün gene özellikle </span><span class="char-style-override-17">Düşüş</span><span class="char-style-override-16"> romanlarında, Samuel Beckett’in tiyatro ve romanlarında, Bergman’ın filimlerinde, insanın içinde yaşadığı bu </span><span class="char-style-override-17">“ontolojik güvensizlik” </span><span class="char-style-override-16">ortamı, bizlerin (de) anlayabileceği dillerle kerelerce anlatılmış, tanıtılmıştır.</span></p>
				<p class="Normal-Yaz-lar"><span class="char-style-override-16">Kuşkusuz, Sokrates’in söylediği anlamda her insanın kendisini –kıyasıya– tanıması gerekmez. Ancak Sokratik anlamda insanın kendi kendisini “varolmanın sınırında” tanımaya çalışması, insan için yeni bir niteliktir. Özgürleşmenin başlangıcıdır. Bu bağlamda özgürlük, insanın kendi kendisini fark edebilmesi, verilmiş olanları olumsuzlayabilmesiyle başlamaktadır. Ve ancak bu tür bir yaşam içinde, insanda “psyche” oluşabilmektedir. Psyche, ruh (seele) değildir. Ruhun ilerisinde, yeni bir nitel boyuttur. Ancak kendi kendilerini arayanların, kendi kendilerini tanımaya çalışanların oluşturabildikleri yeni bir tinsel/ruhsal organlaşmadır. Homo sapiens’in, ancak belli kültürel ortamlarda kazanabildiği, belki bir anlamda –Homo sapiens sapiens’in ortaya çıktığı– yeni bir –biyolojik, kültürel, yaşantısal– evrim aşaması. Bunun için de her bir şeyden önce insanın, kendi varoluşunu sorgulaması, verilmiş olanları eleştirerek, olumsuzlayarak kendisini fark etmeye çalışması, “Hiç”liği ve özgürlüğü duyumsaması gerekmektedir.</span></p>
				<p class="Normal-Yaz-lar"><span class="char-style-override-16">Bu aşamada, Kierkegaard’ın ötesinde, Husserl, Heidegger, Jasper, Binswanger ve diğerlerinin, felsefe ile ruhbilimlerinin yeni bir nitel boyutta buluşmalarına son derece önemli katkıları olmuştur.</span></p>
				<p class="Normal-Yaz-lar"><span class="char-style-override-16">Edmund Husserl (1859-1938), geliştirdiği fenomenoloji felsefesiyle, özellikle savaş sonrası ruhbilimlerini etkilemiştir. Husserl’in bilgi kuramının özünü, içkin mutlak varlığın (öz varlığın) betimlenmesi içermiştir. Burada insanın günlük hayattan sıyrılıp bilinçli çabayla, indirgeme yoluyla, </span><span class="char-style-override-17">tüm ayrıntıları paranteze alarak</span><span class="char-style-override-16">, kendi öz fenomenolojik mutlak varlığına ulaşılabileceği öngörülmektedir.</span><span class="char-style-override-16">30</span><span class="char-style-override-16"> </span><span class="char-style-override-17">Mutlak</span><span class="char-style-override-16"> </span><span class="char-style-override-17">varlık</span><span class="char-style-override-16">, her insanın kendisinde bulunan en arı, en su katılmamış, yalnız kendisinin bilebileceği benlik alanıdır. Özbenliktir. Mutlak varlık, kendisi için varolan varlıktır ve ancak bilinçli uğraşla ulaşılabilir. Husserl, bilinçli yaşam, mutlak varlık için zaman akışının geçmiş, şimdiki ve gelecek zamandan oluştuğunu; her insan için özgün-orijinal zaman alanını ve gene her insan için özgün somut yaşam alanını tartışmıştır.</span><span class="char-style-override-16">31</span></p>
				<p class="Normal-Yaz-lar"><span class="char-style-override-16">Husserl’in düşünceleri Heidegger’de çok daha somutlaşarak varlıkbilimi (ontoloji) niteliğine ulaşmıştır.</span></p>
				<p class="Normal-Yaz-lar"><span class="char-style-override-16">Martin Heidegger (1889-1976), insanın varoluşunu “Hiç”lik boyutuna değin sorgulayan filozofların önünde gelir. Heidegger’e göre </span><span class="char-style-override-17">varolanı, varolan olarak düşünmek, varlığın kendisi üzerine düşünmektir... Varolma, insanın içinde insan olarak bulunduğu özalanı irdelemek</span><span class="char-style-override-16">32</span><span class="char-style-override-16"> demektir.</span></p>
				<p class="Normal-Yaz-lar"><span class="char-style-override-16">Heidegger’in yazdıklarından anlayabildiklerimi bu bağlam içinde toparlamaya çalışırsak, insanın kendisini tanıması, kendisine dönük, kendisini duyumsadığı özalanını düşünmesiyle olasıdır... Bu da yaşanan yaşam üzerine düşünmek demektir.</span><span class="char-style-override-16">33</span><span class="char-style-override-16"> İnsan, –ancak– kendisi üzerine düşünerek </span><span class="char-style-override-17">şeylerden</span><span class="char-style-override-16"> ayrılır, insan olabilir.</span><span class="char-style-override-16">34</span><span class="char-style-override-16"> Heidegger’in söylemiyle, insan varlığı (dasein), kendisi üzerine düşünerek, kaba varoluştan (seindes), şeyler dünyasından (günlük hayattan) çıkıp, insan (dasein) –kendisi için insan– olabilir.</span><span class="char-style-override-16">35</span><span class="char-style-override-16"> İnsan özü, insanın kendisi üzerine düşünmesiyle oluşur... Kaba varoluş (günlük hayat), insanın insan olması için gerekli maddi önkoşulları içerir. İnsan, –kararlı bir biçimde– isterse bu kaba günlük varoluş aşamasını </span><span class="char-style-override-17">kahramanca bir çabayla aşıp kararlı yaşama</span><span class="char-style-override-16"> geçebilir. Böylece insanın kendisi (selbst) ve </span><span class="char-style-override-17">ben’liği</span><span class="char-style-override-16"> (ich) oluşabilir... Ancak gene vurgulamak gerekebilir, bunların oluşması, insanların günlük hayatlarını sürdürmeleri için hiç de gerekli değildir. Bunun tersini isteyenler için –bir anlamda meraklısına– </span><span class="char-style-override-17">insanın günlük hayattan</span><span class="char-style-override-16"> çıkıp </span><span class="char-style-override-17">kararlı yaşama</span><span class="char-style-override-16"> geçmesi gerekir.</span><span class="char-style-override-16">36</span></p>
				<p class="Normal-Yaz-lar"><span class="char-style-override-16">Günlük hayat, cemaat içinde süren, kuralları önceden belirlenmiş, insanın kendisini geliştirmesi, verili kurallara göre belirlenmiş bir hayat tarzıdır... Bu hayat koşullarında benlik (psyche), hatta kişilik oluşamaz... Bu hayat koşullarında insan kendi benliğinin (psyche) bilincinde ve ayırdında değildir.</span></p>
				<p class="Normal-Yaz-lar"><span class="char-style-override-16">İnsan ancak bu verili normların içinde geçen günlük hayata başkaldırıp, kendi kurallarını kendisinin koyduğu kararlı yaşama geçerse, kendisini algılayıp, benliği oluşmaya başlayabilir... İnsan ancak bu koşullarda diğer insanlarla kendisi arasındaki farklılığı, orijinalliği, özgünlüğü görebilir... Ve de özgürleşebilir.</span></p>
				<p class="Normal-Yaz-lar"><span class="char-style-override-16">Fakat insan, cemaat hayatının veya </span><span class="char-style-override-17">organik hayatı</span><span class="char-style-override-16">’nın ya da </span><span class="char-style-override-17">kamu hayatı</span><span class="char-style-override-16">’nın dışına çıkınca, korku, acı, hüzün kaygı duymaya başlar... Bu koşullarda, “Hiç”lik çok çıplak boyutlarda duyumsanabilir. Öte yandan da insan, “Hiç”i tanımadan kendisi için varlık olamamaktadır. “Hiç”liğin önünde duyumsanan korku, insan ruhunun/</span><span class="char-style-override-17">psyche</span><span class="char-style-override-16">’sinin gelişmesinin en temel itici gücünü oluşturmaktadır. İnsan, burada kendisinin fırlatılıp atılmışlığını, yapayalnızlığını sezinlemekte/duyumsamakta benlik bilinci gelişmekte ama çok da korkmaktadır.</span><span class="char-style-override-16">37</span></p>
				<p class="Normal-Yaz-lar"><span class="char-style-override-16">Heidegger’e göre “Hiç”, varlıkbilimi yönünden varlıktan ve tüm öteki şeylerden önce gelir. Ve Heidegger burada “Hiç”in isim olarak ve büyük harfle yazılmasını önerir.</span></p>
				<p class="Normal-Yaz-lar"><span class="char-style-override-16">İnsanın kendisini tanımaya başlamasıyla (</span><span class="char-style-override-17">Sokrates-Sophokles</span><span class="char-style-override-16">) gelişen bu süreç, kuşkusuz son derece trajik bir olaydır. Ama insan için de yeni bir niteliktir. Bunun “kültürel/organsal” izdüşümü psyche’dir. Buradaki özgün ve özgür yaşam içinde insan “</span><span class="char-style-override-17">kendi ‘Hiç’ini kendi içinde taşır</span><span class="char-style-override-16">”...</span></p>
				<p class="Normal-Yaz-lar"><span class="char-style-override-16">Gene Heidegger’e göre, bu durum büyük kahramanlığı gerektirir. Bu, kahramanlara özgü bir tavırdır.</span></p>
				<p class="Normal-Yaz-lar"><span class="char-style-override-16">Heidegger’in felsefesi post-modern dönem insanının ruhsal dünyasını anlamaya vazgeçilemez katkılarda bulunmuştur. Heidegger’in vurguladığı noktalar –kimilerimizi huzursuz etse bile– gözardı edilerek “çağın ruhu”nu anlamak olanaksızdır.</span></p>
				<p class="Normal-Yaz-lar"><span class="char-style-override-16">Jasper, Karl Theodor (1883-1969), Heidelberg Psikiyatri Kliniği’nde topu topu altı yıl çalışmış ve buradaki birikimlerinden hareketle 1913 tarihinde yazdığı </span><span class="char-style-override-17">Genel Psikopatoloji </span><span class="char-style-override-16">38</span><span class="char-style-override-16"> kitabı, yayımlandığı günden beri ruhbilimlerinin vazgeçilmez temel kitaplarından biri olmuştur. Jasper, bu yapıtında öncelikle psikopatolojiyi dogmatik inançlardan ve varsayımsal karmaşadan kurtarıp, ampirik doğabilimleri anlayışı içinde sistemleştirmeye, ruhsal rahatsızlıkları </span><span class="char-style-override-17">anlatılabilir</span><span class="char-style-override-16"> ve </span><span class="char-style-override-17">anlaşılabilir</span><span class="char-style-override-16"> kılmaya çalışmıştır... Jasper, burada her şeyden önce, </span><span class="char-style-override-17">psikopatolojik düşünmeyi öğrenmenin</span><span class="char-style-override-16"> gereğini vurgulamıştır. Bunun içinde de psikopatolojik bulguları (insanların ruhsal rahatsızlıklarını) anlayabilmek için, doğabilimleri yöntemleriyle fenomenolojik düşünceyi sistemler, örgütler dışında insanı, birey-insan olarak görmek, değerlendirmek yanlısı varoluş felsefeleriyle birlikte öğrenmenin gereğini yazmıştır.</span></p>
				<p class="Normal-Yaz-lar"><span class="char-style-override-16">Jasper, burada son derece önemli ve yazgı belirleyici bir adım atarak, ruhbilimleriyle felsefenin yeniden buluşmasını denemiştir... Psikiyatride insanların hem olanca ayrıntısıyla yaşamsöykülerinin bilinmesinin hem de bu yaşamın “anlaşılmaya” çalışılmasının gereğini vurgulamıştır. Burada “açıklamanın” değil, “anlamaya” çalışmanın gereği söz konusu edilir. Jasper, doğabilimlerinin doğayı açıklayabileceğini, ruhbilimlerinin ise insanların ruhsal rahatsızlıklarını “anlayabilmeye” çalışabileceklerini anımsatmıştır. İnsan varlığının, varoluşunun tek başına mümkün olamayacağını, başka insanlarla iletişim (kominikation) kurarak bunu gerçekleştirebileceğini söylemiştir.</span></p>
				<p class="Normal-Yaz-lar"><span class="char-style-override-16">Jasper, fenomenolojik yöntemlerin özünden kaynaklanan bir tavırla insanların ruhsal sorunları üzerine konuşacak olanların, özellikle de psikiyatrların, tüm peşin hesaplarından –ama özellikle de felsefi, kuramsal (teorik), ahlaksal, somatik-bedensel, psikolojik-entelektüel– önyargılarından kurtulmaları</span><span class="char-style-override-16">39</span><span class="char-style-override-16"> gerektiğini yazar... Psikiyatride tanı koymanın son derece zor olduğunu, buna niyetlenenlerin önünde çok ince örülmüş pek çok tuzağın bulunduğunu, özcesi yanılsama olanaklarının fazla olduğunu hatırlatır.</span><span class="char-style-override-16">40</span><span class="char-style-override-16"> Beynin, ruhsal yaşamı ve kimi ruhsal rahatsızlıkları etkilediğini, ancak bunların nedeni olamayacağını söyler. Burada, Kraepelin’in temsil ettiği “ruh rahatsızlıkları beyin bozuklukları sonucu ortaya çıkar” düşüncesinden ayrı olduğunun altını çizer. Wernicke’yi “beyin dokusunu”, Freud’u “cinsel yaşamı” mutlaklaştırdığı için eleştirir. Binswanger de buna karşın Jasper’i yaşam boyu, cinsel yaşama karşı kör kalmakla suçlar.</span></p>
				<p class="Normal-Yaz-lar"><span class="char-style-override-16">Jasper, ruhsal rahatsızlıklarda nicel-nitel norm sapması ayrımını yapmayı dener. Buna göre: Nevrozlar ve psikotik olmayan depresyonlarda, nicel norm sapmalarıyla, insanın yaşantısı ile davranışları arasındaki ilişki/bağlantı sezinlenebilir, “anlaşılabilir”... Buna karşın psikozlarda görülebileceği gibi, nitel norm sapmalarında, yaşantı/davranış arasındaki ilişki çok kez gösterilemez/anlaşılamaz kalabilir.</span><span class="char-style-override-16">41</span></p>
				<p class="Normal-Yaz-lar"><span class="char-style-override-16">Jasper, ruhbilimleri kapsamı içinde sağlıklı ya da hasta insan ayrımı yapmanın son derece zor olduğunu vurgular ve Nietzche’nin kendine özgü biçimiyle söylediği, “sağlıklı insan yoktur” sözlerini anımsatır...</span></p>
				<p class="Normal-Yaz-lar"><span class="char-style-override-16">Ve sonuçta yaşanan dünyada tek tek her bir insanın kendi varoluş koşullarında yaşadıklarının –ve tepkilerinin– anlayışla karşılanması gerektiği sonucu ortaya çıkar.</span></p>
				<p class="Normal-Yaz-lar"><span class="char-style-override-16">Binswanger Ludwig (1881-1966), üç kuşak ruhbilimci yetiştirmiş, özel aile kliniği kurmuş, görkemli bir ortamda dünyaya gelmiştir. Binswanger, daha öğrencilik yıllarında sınırsız gelişme olanaklarıyla karşılaşmıştır. Örneğin, 1907 yılında, C. C. Jung’la beraber Freud’u ziyaret etmiş, yaşam boyu sürecek dostluk kurmuş; Jasper’i yakından tanımış; Heidegger ile yaşamlarının sonuna değin süren ilişkiler kurmuştur. Dostlukların gelişiminin de gösterebileceği gibi Binswanger, başlangıçta psikanalize eğilim göstermiş; fakat hemen sonra, fenomenolojiye kaymış; 1960 yılında yazdığı </span><span class="char-style-override-17">Melankoli</span><span class="char-style-override-16"> </span><span class="char-style-override-17">ve Mani</span><span class="char-style-override-16"> adlı ünlü çalışmasında, ruhbilimleri için fenomenolojik bir yöntem arayışına girişmiştir.</span><span class="char-style-override-16">42</span><span class="char-style-override-16"> Özellikle bu yapıtında, Heidegger’den çok Husserl’in fenomenolojisinin ve Minkowski’nin melankolik yaşantı, zaman akışı üzerine olan düşüncelerinin etkisi altında kaldığını pek çok kez vurgulamış; burada psikiyatrın doğabilimleri yöntemleriyle tespit edilemeyen “</span><span class="char-style-override-17">saf benlik yaşantılarını</span><span class="char-style-override-16">” birlikte betimlemeye çalışma koşuluyla başka bir insana yardım edebileceğini düşünmüştür. Ayrıca ruhsal rahatsızlık, melankoli ya da diğer psikoz durumlarını, kendi istemi dışında bu dünyaya gelmiş –atılmış– kendisine zorla kabul ettirilmek istenen </span><span class="char-style-override-17">“norm sistemlerine”</span><span class="char-style-override-16"> uymaya zorlanan insanın, kendisine yeni yaşam tarzları arayışı olarak değerlendirilmesi gereğini düşünmüştür.</span><span class="char-style-override-16">43</span><span class="char-style-override-16"> Husserl’in, günlük yaşam içindeki zaman akışını tartışan yaklaşımlarını benimsemiştir.</span></p>
				<p class="Normal-Yaz-lar"><span class="char-style-override-16">Husserl, fenomenolojik indirgemeyle, mutlak varlığın –özbenliğin– anlamlı yönelimlerini (etkinliklerini) saf zaman akışı olarak değerlendirmiştir. Burada, fiziki zaman tanımlamalarından farklı bir zaman algılanışı (daha doğrusu anlayışı) söz konusu olmaktadır...</span></p>
				<p class="Normal-Yaz-lar para-style-override-43"><span class="char-style-override-16">Araştırmacılar çeşitli zaman tanımlamaları yapmaya çalışmışlardır.</span><span class="char-style-override-16">44</span><span class="char-style-override-16"> Örneğin:</span></p>
				<p class="Normal-Yaz-lar para-style-override-44"><span class="char-style-override-16">1.	</span><span class="char-style-override-17">Fiziksel-nesnel zaman</span><span class="char-style-override-16">: Kategoriyal zaman. Doğanın normal ritmine, akışına uygun, ölçü aletleriyle tespit edilebilen nesnel zaman.</span></p>
				<p class="Normal-Yaz-lar para-style-override-44"><span class="char-style-override-16">2.	</span><span class="char-style-override-17">Dünya zamanı</span><span class="char-style-override-16">: İnsanların tanımladıkları takvim zamanı. Dün, bugün, gelecek gibi, genel olarak kabul edilen zaman dilimlemelerini içeren zaman.</span></p>
				<p class="Normal-Yaz-lar para-style-override-44"><span class="char-style-override-16">3.	</span><span class="char-style-override-17">Benlik zamanı</span><span class="char-style-override-16">: Her bireyin kendi özbenliğinin zaman algılayışı.</span></p>
				<p class="Normal-Yaz-lar para-style-override-44"><span class="char-style-override-16">4.	</span><span class="char-style-override-17">Organik zaman</span><span class="char-style-override-16">: Sürdürülen hayatın zamanı. Cemaat toplumları içinde sürdürülen edilgin koşullarda akan zaman. Burada kişi, zamanın nasıl aktığını çok kez fark edememektedir. Bu koşullarda insan zamanı etkileyememektedir. Ayrıca bu konuda insan, kendisini sorgulamaz da. Verili norm sistemlerine, zaman bölümlemelerine göre sürüp giden ömür...</span></p>
				<p class="Normal-Yaz-lar para-style-override-44"><span class="char-style-override-16">5.	</span><span class="char-style-override-17">Yaşantı zamanı</span><span class="char-style-override-16">: Kararlı yaşam içinde, yaratıcı, verimli, üretken insanların kendilerini geliştirdikleri, yetiştirdikleri –etkiledikleri– anlamlı zaman...</span></p>
				<p class="Normal-Yaz-lar"/>
				<p class="Normal-Yaz-lar"><span class="char-style-override-16">İnsanların günlük yaşam temposu içindeki zaman akışını geçmiş, şimdiki ve gelecek zaman, diye değerlendirmeleri gelenekselleşmiştir. Her sağlıklı insan, genel olarak zamanı bu üç boyutta değerlendirir, yorumlar.</span></p>
				<p class="Normal-Yaz-lar"><span class="char-style-override-16">Ancak bu zaman dilimleri/bölümleri normal koşullarda son derece canlı, değişken ve birlik içindedirler... Geçmiş, şimdiki ve gelecek zamanlar, sürekli olarak iç içe anımsanırlar... Bunları birbirlerinden ayıran sınırların farkına varılmaz. Belki de böyle bir sınırlama koymak tümden olanaksızdır. Yapaydır. Düşünürken, konuşurken, yazarken çok kez, şimdiki zamanı, geçmiş ve gelecek zamandan ayırt etmek kolay değildir. Ayrıca anımsanan geçmişle, gerçek yaşanmış geçmiş arasında farklılıklar vardır. Ancak konumuz yönünden en önemlisi, insanın etkinlikte bulunabileceği tek zaman/tek an, şimdiki zamandır. İnsanların ruhsal sağlıkları yönünden şimdiki zamanın akışının niceliği ve niteliği son derece önemlidir. Pek çok beyin dokusu hastalıklarında, kafa travmalarında, zehirlenmelerde, Korsakov Sendromu’nda ya da örneğin Alzheimer hastalığında zaman akışının algılanması, şimdiki zamanın değerlendirilmesi kısmen ya da tümüyle bozulabilir. Bu durum ağır psikozlarda da görülebilir...</span><span class="char-style-override-16">45</span></p>
				<p class="Normal-Yaz-lar"><span class="char-style-override-16">Melankoliklerde içsel, biyolojik-ruhsal vital bir yavaşlamadan söz edilir. Buradaki içsel, </span><span class="char-style-override-17">vital yavaşlama</span><span class="char-style-override-16"> biyoloji-psikoloji arası bir kavramdır.</span></p>
				<p class="Normal-Yaz-lar"><span class="char-style-override-16">Melankolik insan, </span><span class="char-style-override-17">vital yavaşlama</span><span class="char-style-override-16"> içinde, özbenliğindeki saf yaşantı akışının gerçek dünya zamanı karşısında yavaşladığını söyler. Başka türlü bir betimlemeyle, melankolikler vital yavaşlamayla birlikte, zamanın –saf yaşantı akışının– akışkanlığının (da) yavaşladığından yakınırlar. Bu koşullarda saf benliğin, dünyasal-reel zamanın normal akışını sezinlediği, fakat kendi öz zamanının, dış dünyanın bu zaman akışına uymadığı ve bundan büyük acılar ve korkular duyumsadığı gözlenir. Genel kanıya göre melankoliklerde, özbenliğin zamanı ile dış dünyanın zamanı arasındaki bu farklılaşma, kimi zaman durma noktasına gelmekte ve bu koşullar, benliğin geçmişi anımsayışı ve de geleceğe bakışını etkilemektedir. Geçmiş zaman geçmek bilmemekte, şimdiki zamana yapışmaktadır. Melankolik insan, geçmiş zamanın, anıların etkisinden bir türlü kurtulamamaktadır. Melankolik insanın mutlak varlığı hareketsiz, kımıltısız kalabilmekte, duygular, düşünceler duracak düzeye gelmektedir. Benliğin kendisini değiştirme olasılığı ortadan kalkmakta, şimdiki zamanın içerisi boşalmakta, geleceğe yönelik birşey düşünmeyi olanaksız kılmaktadır. Melankolik insan, sürekli olarak “içi boşalmış bir şimdiki zamanı” yaşamaya mahkûm olduğundan yakınmaktadır. Burada, benliğin tümüyle felç olmuş bölümüyle, henüz –hiç olmazsa potansiyel düzeyde– bir şeyler yapabilme olanağı içindeki bölümleri arasında bölünmüşlük ortaya çıkabilmekte; umut/umutsuzluk gibi çelişkili/ambivalent düşünceler artmakta ve giderek hezeyanlar ortaya çıkabilmektedir. Toplumsal olanakların yitirildiğinin, ütopilerin bittiğinin görülmesi/sanılması sonucu, varoluşun yokoluşa dönüşme sürecinin acısı ve korkusu yaşanmaya başlanmaktadır... Yaşam anlamsızlaşmakta, varoluşun anlamı kalmamakta, intihar kaçınılmaz olmaktadır...</span><span class="char-style-override-16">46</span></p>
				<p class="Normal-Yaz-lar"><span class="char-style-override-16">Binswanger –olanca içtenliğiyle– melankolinin verili norm sistemlerine uyamayan insanların seçtikleri bir yaşam tarzı olduğunu söyler. Ve aynı yaşantıları –yaşamöyküsünü– birlikte yaşamadıkları için psikiyatrın, melankolik insanın anlattıklarını anlamasının bile çok kez oldukça zor, hatta olanaksız olduğunu, bunların (belki) ancak betimlenebileceğini sandığını söyler.</span></p>
				<p class="Normal-Yaz-lar"><span class="char-style-override-16">Geçen yüzyıldan beri, nedeni (henüz) bilinemeyen, fakat bedensel (somatik) kökenlerden kaynaklanma olasılığı düşünülen psikozları, </span><span class="char-style-override-17">nedeni bilinmeyen</span><span class="char-style-override-16"> anlamına gelen “endogene” olarak tanımlamak giderek yaygınlaşmıştır. Endogene tanımının belki de en önemli özelliği, nedeni bilinen bir dış etkenin –faktörün– (exogene) etkisinde ortaya çıkmamış olmasıdır. Örneğin endogene psikozlar, çeşitli beyin dokusu hastalıkları, kafa travmaları, alkol, damar sertliği gibi etkenlerle ortaya çıkan ruhsal rahatsızlıklardan, psikozlardan ayrı bir bölümde kümelendirilmiştir.</span></p>
				<p class="Normal-Yaz-lar"><span class="char-style-override-16">Endogene tanımının özünü oluşturan kök sözcük </span><span class="char-style-override-18">endon</span><span class="char-style-override-16">, Grekçe’de </span><span class="char-style-override-17">içerden</span><span class="char-style-override-16"> anlamında kullanılmıştır. Örneğin, Delphi Tapınağı yazıtlarında </span><span class="char-style-override-17">endon</span><span class="char-style-override-16">’a,</span><span class="char-style-override-17"> buradan, bu evden doğanlardan biri</span><span class="char-style-override-16"> anlamında gönderme yapılmıştır.</span><span class="char-style-override-16">47</span></p>
				<p class="Normal-Yaz-lar"><span class="char-style-override-16">Bu son derece gizemli –endon– tanımlaması, bedenin içinden, neresinden olduğu bilinemeyen ama bir –çekirdek– bölgeden kaynaklandığı sanılan psikozlar için kullanılmaya başlanmıştır.</span></p>
				<p class="Normal-Yaz-lar"><span class="char-style-override-17">Endon</span><span class="char-style-override-16">’un, bedenin bu gizemli bölgesinin ilk kalıplanmasının, çalışma şifresinin, gece/gündüz, uyku/uyanıklık, yaz/kış, sıcak/soğuk, güneş/dolunay vb. gibi doğal (Circadiane) ritimlerden kaynaklandığı sanılmaktadır. Eskilerden beri, insan organizmasında, “devri olamayan”, 24 saatlik zaman dilimleri içinde –en üst ve en alt düzeyler arasında– salınım yapmayan bir fonksiyon gözlemek olanaksız gibidir. Bu tür endo-kozmik devinimler ilk yazılı tarihlerden, ilk söylencelerden beri önemsenmiştir. Fakat insanlaşma sürecinden sonra, toplumsal/kültürel –biyografik– yaşamöyküsel ortam, en az biyolojik/kozmolojik etkiler kadar yazgı belirleyici olmaya başlamıştır. Büyük olasılıkla, insanlarda </span><span class="char-style-override-17">endon</span><span class="char-style-override-16">’un yapılanmasını ve çalışmasını, toplumsal-kültürel koşullar, biyolojik-yapısal koşullardan çok daha etkin biçimlerde belirlemektedir.</span><span class="char-style-override-16">48</span></p>
				<p class="Normal-Yaz-lar"><span class="char-style-override-16">Burada, nesnel toplumsal-ekonomik altyapı ile ideolojik üstyapı arasındaki aracı işlevindeki dirimsel önemi içinde, aile, özellikle de anne, insanın kişiliğinin –ve bir anlamda endon’un– biçimlenmesinde son derece önemli rol oynamaktadır. Böyle bir bağlam içinde, süt çocuğunun en erken dönemlerinde ana-memesi ile olan ilişkileri (bile) onun ileride mutlu ya da mutsuz olacağı deneyimini verebilmektedir. Olumsuz bir duyumsama, sevgi objesini, ana-memesini yitirme sonucunda, tahrip edilme fantezilerinin doğurabileceği korku, çocukluk “depresif pozisyonunun”,</span><span class="char-style-override-16">49</span><span class="char-style-override-16"> melankolik kişiliğin ortaya çıkmasına neden olabilmektedir. Ayrıca çocuğun ana ile olan normal simbiyotik ilişkiler döneminin sağlıklı biçimde çözülmeye başladığı ilk 6-12 aylar arasında ana, dış dünya için oryantasyon noktası oluşturmaktadır. Burada, edinilmesi olası, “öfkeli ana” imajı ile çocukta ortaya çıkabilen sevgi-meme sütünü yitirme korkusu, gene tüm kişiliğin oluşumunu olumsuz yönlerde etkilemekte, </span><span class="char-style-override-17">depresif kişiliğin</span><span class="char-style-override-16"> ortaya çıkmasını koşullamaktadır.</span><span class="char-style-override-16">50, 51, 52, 53</span></p>
				<p class="Normal-Yaz-lar"><span class="char-style-override-16">Burada, insanlarda </span><span class="char-style-override-17">“endonun şifresini”</span><span class="char-style-override-16"> kuran kadının/ananın binlerce yıldır, kuşaklar boyu toplumsal ve bireysel şiddetin/terörün her türlüsünün uygulanan kadın olduğunun unutulmaması gerekir.</span></p>
				<p class="Normal-Yaz-lar para-style-override-12"><span class="char-style-override-16">Baudelaire, bu konumdaki kadınların –daha somut, kendi annesinin– çocuklarına karşı olan düşüncelerini </span><span class="char-style-override-17">Hayır Duası </span><span class="char-style-override-16">adlı anıtsal yapıtında (Türkçesi: Erdoğan Alkan) tüm insanların anlayabileceği bir şiirsellik içinde ölümsüzleştirmiştir.</span></p>
				<p class="Normal-Yaz-lar"/>
				<p class="x-talikler-1 para-style-override-45" xml:lang="en-US"><span class="char-style-override-37">Karşı konmaz güçlerin buyruğu üzre, ozan</span></p>
				<p class="x-talikler-1 para-style-override-45" xml:lang="en-US"><span class="char-style-override-37">Geldiğinde bu tatsız, can sıkıcı dünyaya</span></p>
				<p class="x-talikler-1 para-style-override-45" xml:lang="en-US"><span class="char-style-override-37">Yumruğunu dehşetle, lanetle kaldıran</span></p>
				<p class="x-talikler-1 para-style-override-46" xml:lang="en-US"><span class="char-style-override-37">Annesi kafa tutar rahmeti bol tanrıya:</span></p>
				<p class="Normal-Yaz-lar para-style-override-45"/>
				<p class="x-talikler-1 para-style-override-45" xml:lang="en-US"><span class="char-style-override-37">“Nasıl düştü karnıma bu garip varlık benim,</span></p>
				<p class="x-talikler-1 para-style-override-45" xml:lang="en-US"><span class="char-style-override-37">Lanet olsun bir anlık arzu gecelerine!</span></p>
				<p class="x-talikler-1 para-style-override-45" xml:lang="en-US"><span class="char-style-override-37">Nasıl beslerim onu, nasıl emzireceğim?</span></p>
				<p class="x-talikler-1 para-style-override-46" xml:lang="en-US"><span class="char-style-override-37">Engerek doğursaydım bu gudubet yerine!</span></p>
				<p class="Normal-Yaz-lar para-style-override-45"/>
				<p class="x-talikler-1 para-style-override-45" xml:lang="en-US"><span class="char-style-override-37">Madem hazin kocamın çöplüğü olmam için</span></p>
				<p class="x-talikler-1 para-style-override-45" xml:lang="en-US"><span class="char-style-override-37">Onca kadın içinden beni seçmişsin tamam,</span></p>
				<p class="x-talikler-1 para-style-override-45" xml:lang="en-US"><span class="char-style-override-37">Ve mademki cılız, çelimsiz canavarı</span></p>
				<p class="x-talikler-1 para-style-override-46" xml:lang="en-US"><span class="char-style-override-37">Bir aşk mektubu gibi alevlere atamam,</span></p>
				<p class="Normal-Yaz-lar para-style-override-45"/>
				<p class="x-talikler-1 para-style-override-45" xml:lang="en-US"><span class="char-style-override-37">Öyle buracağım ki bu pis, sefil ağacı</span></p>
				<p class="x-talikler-1 para-style-override-45" xml:lang="en-US"><span class="char-style-override-37">Kokmuş tomurcukları asla açılmayacak!</span></p>
				<p class="x-talikler-1 para-style-override-45" xml:lang="en-US"><span class="char-style-override-37">Yanına kalmayacak bana verdiği acı,</span></p>
				<p class="x-talikler-1 para-style-override-47" xml:lang="en-US"><span class="char-style-override-37">Lanetli eserinin üstüne fışkıracak!”</span></p>
				<p class="x-talikler-1" xml:lang="en-US"/>
				<p class="Normal-Yaz-lar"><span class="char-style-override-16">Melankoliyi son yıllarda kapsamlı irdeleyenlerin en başında Hubertus Tellenbach gelir. Tellenbach, klinik gözlemlerinden hareketle </span><span class="char-style-override-17">melankoliye eğilimli</span><span class="char-style-override-16"> diye de tanımlanan kişiliklerin bazı özelliklerini betimlemeye çalışmıştır. Tellenbach’a göre, melankoliye eğilimli kişiliklerin en temel özellikleri şöyle özetlenebilir: Çalışkanlık, temizlik, düzenlilik, diğer insanlarla olan ilişkilerde ürkek bir dikkatlilik, aşırı sorumluluk duygusu, geleneklere bağımlılık, bağnaz olmayan boyutlarda dinlere saygılılık; toplumsal düzenleri beğenmeseler bile, telaşlı bir gayretle bunlara uyma çabası, kadın-erkek aile ilişkilerinde ataerkil ilkelere bağlılık, genel bir özveri çabası... Melankoliye eğilimli kişilerin günlük yaşamlarında, ciddi, güvenilir, çalışkan, vicdanlı, ayrıntıları önemseyen, sorumluluk duygusu yüksek özellikler tespit edilmiştir. Ayrıca bu insanların, çocukluk dönemlerinde de kusursuz ölçülerde temiz oldukları, ev ödevlerini, çalışma dosyalarını çok düzenli tuttukları gözlenmiştir. Kadınlarda, evlerin, bahçelerin son derece temiz ve bakımlı olduğu, ertesi güne hiçbir işin bırakılmadığı, yarıda kalmış işlerin, bu insanlarda uykusuzluklara, sıkıntılara, bunalımlara neden olduğu tespit edilmiştir.</span><span class="char-style-override-16">54, 55</span></p>
				<p class="Normal-Yaz-lar"><span class="char-style-override-16">Melankoliye eğilimli kişiliklerin </span><span class="char-style-override-17">başkaları için</span><span class="char-style-override-16"> </span><span class="char-style-override-17">varolan</span><span class="char-style-override-16"> insanlardan oldukları, karşılık beklemeden yardım ettikleri, başkalarına yardım ederek –kendilerine hep borçlu kalınan, aranan insanlar olmak istedikleri ve ancak bu şekilde davranarak toplumsal varoluşlarını güvenceye almaya çalıştıkları gözlenmiştir. Duyarlı, nazik, kibar, duygusal olduklarını söyleyen bu insanların sıklıkla, “</span><span class="char-style-override-17">Ben bilerek hiç kötülük yapmadım</span><span class="char-style-override-16">”, “</span><span class="char-style-override-17">Benim vicdanım hep temizdir</span><span class="char-style-override-16">” biçimde konuştukları tespit edilmiştir.</span></p>
				<p class="Normal-Yaz-lar"><span class="char-style-override-16">Melankoliye eğilimli kişilerde çok yoğun bir suçluluk duygusu görülmüştür. Tellenbach, bu tür kişiliklerde, adeta </span><span class="char-style-override-17">suçluluk duygusu pıhtılaşmalarına</span><span class="char-style-override-16"> rast geldiklerini vurgulamış; bu insanların sanki suçluluk duygusu altında yaşamak için dünyaya geldiklerini, her bir yeni yaşantının, yeni yeni suçluluk duygularına –ya da eskilerinin daha da yoğunlaşmalarına neden oldukları izlenimi edinilmiştir.</span><span class="char-style-override-16">56</span></p>
				<p class="Normal-Yaz-lar"><span class="char-style-override-16">Tellenbach, melankoliye eğilimli kişiliklerin, “</span><span class="char-style-override-17">benim durumum</span><span class="char-style-override-16">” diye tanımladıkları başlıca iki yaşam tarzının çok kez birlikte görülebildiğini göstermiştir. Tellenbach’a göre bunlar </span><span class="char-style-override-17">inkludenz</span><span class="char-style-override-16"> ve </span><span class="char-style-override-17">remanenz</span><span class="char-style-override-16"> durumlarıdır.</span><span class="char-style-override-16">57</span></p>
				<p class="Normal-Yaz-lar"><span class="char-style-override-17">İnkludenz</span><span class="char-style-override-16">, melankoli eğilimli kişilerde görülen, insanın kendi içine (üzerine) kapanma, kendisini güvencede duyumsayacağını, kendisini saklayacağını sandığı bir mekânı koruma duygusudur... Gerçekten ya da düşsel, bu mekânın korunamaz duruma gelindiği sanısının arttığı durumlarda, melankoli durumu ortaya çıkabilmektedir. Örneğin melankoliye eğilimli kişilerde, en basitinden bir taşınma ya da evin içinde bir tamirat yaptırma durumlarında ortaya çıkması olası “düzensizliklerin” bile bu kişiliklerde gizil melankolik eğilimleri belirgin konuma getirebildiği görülmektedir. Eskilerden beri bilinen “taşınma melankolisi” (ya da depresyonu), melankoliklerde mutlak varlığın –özbenliğin– korunduğu son mekânın da yitirilişi biçiminde yorumlanmakta ve kişilik kendisini ciddi bir güvensizlik ve kriz içinde duyumsamaktadır.</span></p>
				<p class="Normal-Yaz-lar"><span class="char-style-override-17">Remanenz</span><span class="char-style-override-16">’in, melankoliye eğilimli kişilerde gözlenen diğer önemli bir fenomen olduğunu vurgular Tellenbach. Burada, melankoliye eğilimli kişilerin, içlerinde en temel ruhsal ve bedensel hareketlerini bile yavaşlatan bir tür “içsel gücün” (magnetik çekimin) oluştuğundan söz ederler... Kierkegaard, bu durumu, tinsel/ruhsal yaşamın durması olarak tanımlamıştır.</span></p>
				<p class="Normal-Yaz-lar"><span class="char-style-override-16">Melankoliklerin –güçlerinin yetebildiği zamanlarda– sürekli çalışmaları ya da çalışıyor gibi görünmeleri, içlerinde oluşan bu yavaşlatıcı gücü sezinlemeleri ve son güçleriyle –bunu– etkisiz kılmaya gayret etmeye çalışmaları olarak (da) yorumlanmaktadır. Fakat son derece düzenli (imiş gibi) sürdürmeye büyük çaba gösterilen yaşam ya da melankoli öncesi durum –herhangi bir nedenle– belli bir kritik eşiği aşamamakta, melankoliye eğilimli kişilikler, melankoli öncesi durumdan melankoliye girmektedirler.</span></p>
				<p class="Normal-Yaz-lar"><span class="char-style-override-16">Günlük pratik klinik görgülerimden ve okuduklarımdan anlayabildiğimi sandıklarımı toparlamaya çalışırsam, melankoli ile depresyon (endogene) arasında pratik çalışma içinde her zaman ayırdına varılmasa bile önemli bir farklılık söz konusudur. Başka türlü bir söylemle, ortaya çıkan belirtiler ve şikâyetler çok kez birbirlerine benzeseler de melankoli ile depresyonun aynı şeyler olduğunu kolayca söyleyemeyiz.</span></p>
				<p class="Normal-Yaz-lar"><span class="char-style-override-16">Depresyon, genelde günlük klinik belirtilere (bulgulara) dayanan bir tanımlamadır. Depresyonların arka planını oluşturduğu sıklıkla görülen </span><span class="char-style-override-17">hüzün</span><span class="char-style-override-16">, olasılıkla, yitirilen bir yakının, günlük yaşamdaki başarısızlıkların, insanlar arasındaki olumsuz ilişkilerin sonucu olarak ortaya çıkmaktadır.</span><span class="char-style-override-16">58</span></p>
				<p class="Normal-Yaz-lar"><span class="char-style-override-16">Melankoli ise dışa vuran belirtileri nasıl olursa olsun, insanın varoluşunu, diğer insanlarla olan ilişkilerini irdeleyen </span><span class="char-style-override-17">antropojik</span><span class="char-style-override-16"> bir yaklaşımdır.</span><span class="char-style-override-16">59, 60</span><span class="char-style-override-16"> Melankoli, dünyaya gelmesine, “fırlatılıp atılmışlığına” bir türlü bir anlam veremeyen, dünya ve diğer insanlar ile ilişkilerini sürekli sorgulayan ve bütün bunlardan acı çeken, korkan, varoluş konumundan sürekli güvensizlik duyan, bir türlü kendisi olamadığını duyumsayan ve düşünen insanın durumudur. İnsanın, dünyada varoluşunun özel bir durumu, özgün bir psişik yaşantıdır.</span><span class="char-style-override-16">61</span></p>
				<p class="Normal-Yaz-lar"><span class="char-style-override-17">Endogene</span><span class="char-style-override-16"> tanımı ruhbilimlerine neredeyse melankoli üzerinden girmiştir denebilir. Melankolik kişiliklerin “endon”larında diğer insanlara göre başka bir şeyler olmakta ama ne olduğu ve endonun nerede bulunduğu bugüne değin bilinememektedir. Tellenbach’ın, özdeyiş niteliğindeki tanımlamasını anımsarsak: </span><span class="char-style-override-17">Endon’un niteliği, nesneden aşkındır ve bu nedenle de beden-ötesidir; özneden aşkındır ve bu sebeple de fizyoloji-ötesidir...</span><span class="char-style-override-16">62</span><span class="char-style-override-16"> Endon, doğa ile insanın (Innigkeit) (Hölderlin/</span><span class="char-style-override-17">Hyperion</span><span class="char-style-override-16">),</span><span class="char-style-override-16">63</span><span class="char-style-override-16"> ruhla bedenin ayrışmadığı ve hiçbir sözcüğün ve düşüncenin erişmediği (Christa Wolf/</span><span class="char-style-override-17">Kassandra</span><span class="char-style-override-16">)</span><span class="char-style-override-16">64</span><span class="char-style-override-16"> bir gizemli bölge, açıklanamayan </span><span class="char-style-override-17">regio obscura</span><span class="char-style-override-16">65</span><span class="char-style-override-16"> konumunu korumaktadır.</span></p>
				<p class="Normal-Yaz-lar"><span class="char-style-override-16">Beyinde, merkezi sinir sistemindeki sinaptik aralıklar arasında iletişimi sağlayan –doğa ile insanı, ruhla bedeni– birleştirip-ayıran, nöro-biyokimyasal bir sıvı... Antikçağların humoral patolojisinden sinir sistemi fizyolojisine ve oradan da moleküler biyolojiye uzanan yeni bir </span><span class="char-style-override-17">majik karışım</span><span class="char-style-override-16"> (mikstura magica)’dır belki.</span></p>
				<p class="Normal-Yaz-lar"><span class="char-style-override-16">Toplumsal, kültürel, yaşamöyküsel kökenli moleküler biyolojik düzeyde bir devinim/yapılanma... Belki kara-safra yerine </span><span class="char-style-override-17">serotonin</span><span class="char-style-override-16">/</span><span class="char-style-override-17">noradrenalin</span><span class="char-style-override-16"> yönelimli yorumlar dönemi... Karaboynuz otu tedavilerinden serotonin antagonistlerine geçilen bir yeni çağ... Özcesi, Homeros’un söylediklerinden 2800 yıl sonra bile duygulanan, düşünen insan, yaşamdan insanlar arası ilişkilerden kuşkulanmakta, korkmakta, öfkelenmekte ve bunların sonucu içinde birşeylerin değiştiğini, başkalarından başka olduğunu sezinlemekte ama kendisinde neler olup bittiğinin ayırdına –bugün bile– varamamaktadır.</span></p>
			</div>
		</div>
	</body>
</html>