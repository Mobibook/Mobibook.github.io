<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-25.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-25.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="KB" id="toc_marker-5-1" xml:lang="tr-TR">5.1.</p>
				<p class="Normal-Yaz-lar para-style-override-24"><span class="char-style-override-15">M</span><span class="char-style-override-16">elankoliden depresyona geçiş sürecinin yadsınması olanaksız, anımsanmaya değer, öğretici bir tarihi vardır.</span></p>
				<p class="Normal-Yaz-lar"><span class="char-style-override-16">Doğabilimlerinin ussal anlayışı –kendi mantığına uygun haklı nedenlerden dolayı– melankolinin gizemli, felsefi, romantik, şiirsel tanımlamalarıyla bağdaşamamış; benzer ruhsal durumları, günlük yaşam ritmine uygun, daha </span><span class="char-style-override-17">anlaşılır</span><span class="char-style-override-16"> ve </span><span class="char-style-override-17">anlatılabilir </span><span class="char-style-override-16">bir adlandırma gereksinimini ortaya koymuştur. Bu bağlam içinde, depresyon tanımı –melankoli kapsamında olmadığı görülse de– uzun tartışmalar sonucu genel bir kabul görmüştür.</span></p>
				<p class="Normal-Yaz-lar"><span class="char-style-override-16">Günlük pragmatik akla uygun görünse de melankoliden depresyona geçiş </span><span class="char-style-override-17">“ruh öldü, yaşasın vücut!”</span><span class="char-style-override-16"> mantığına uygun, son derece sancılı ve kaba anlayışları da beraberinde getirmiştir.</span></p>
				<p class="Normal-Yaz-lar"><span class="char-style-override-16">Anımsatmaya çalıştığımız gibi, melankoli üzerine olan düşüncelerin gelişimi kesintisiz bir bütünlük oluşturmamış, önerilen savlar, etkinliğini uzun ya da kısa süreler devam ettirebilen düşünce parçaları (fragmanlar) halinde sürmüştür.</span></p>
				<p class="Normal-Yaz-lar"><span class="char-style-override-16">Aydınlanma Çağı ile başlayan olağanüstü gelişmeler, insanların kendi ruhsal sorunlarına bakışlarını da tümüyle değiştirmiş. İnsan beyninden bağımsız bir “ruh” anlayışı yadsınmış. Bunun yerine, merkezi sinir sisteminin işlevi sonucu ortaya çıkan –ussal– (rasyonel) </span><span class="char-style-override-17">“anlaşılabilir ve anlatılabilir”</span><span class="char-style-override-16"> yeni bir ruh anlayışı getirilmeye çalışılmıştır.</span><span class="char-style-override-16">1</span></p>
				<p class="Normal-Yaz-lar"><span class="char-style-override-16">Bu gelişmelere koşut olarak ruhsal rahatsızlıkları ve hastalıkları (da) bu yeni anlayış içinde yeniden yorumlama denemelerine girişilmiştir. Bu bağlam içinde, Aydınlanma Çağı sonrası ruhbilimleri, genellikle melankolinin gizemli tarihinden ve tanımlamalarından kurtulup, bu tür ruhsal durumlara ussal açıklamalar olanağı veren çabalar içinde sürmüştür.</span></p>
				<p class="Normal-Yaz-lar"><span class="char-style-override-16">Aydınlanma Çağının, Fransız Devriminin, doğa ve toplumbilimlerine getirdiği yenilikleri ruhbilimlerine taşımaya çalışan hekimlerin başında öncelikle Philippe Pine</span><span class="char-style-override-18">l</span><span class="char-style-override-16"> (1745-1826) gelir. Bu kuşaklar, ortaçağdan modernizme, dinbilimden modern tıbba geçilen köprüleri oluşturmuşlardır. Örneğin Pinel, ilk kez dinbilim (teoloji) okumuş, sonra tıp eğitimi yapmıştır. Pinel, büyük bir tıp devrimcisi ve hümanist olarak, hekimliği yeniden “Hippokrat geleneğine” göre yapılandırmaya çalışmış. İnsanları önyargısız, ampirik gözlemle anlamaya çalışmanın, onların kendilerini mutlu duyumsamaları için gerekli olan koşulların, klinik ve toplumsal yaşamda sağlanması gerektiğini savunmuştur.</span><span class="char-style-override-16">2</span></p>
				<p class="Normal-Yaz-lar"><span class="char-style-override-16">Pinel, bir J. J. Rousseau hayranı olarak, Fransa’da eğitim ve tıp reformları için son derece angaje çalışmış, “delilerin özgürlüklerine” kavuşmaları için Napolyon’a danışmanlık etmiştir. Pinel, kliniklerde </span><span class="char-style-override-17">“delileri zincirlerinden kurtarma”</span><span class="char-style-override-16"> hareketini başlatmış. İlk kez 1793 yılında, kırk “delinin” zincirlerini kendi elleriyle çözmüş. İnsanlar hiç olmazsa bu bağlamda, “zincirlerinden kurtulmaya” başlamışlardır.</span></p>
				<p class="Normal-Yaz-lar"><span class="char-style-override-16">Pinel, Rousseau’nun “doğa durumu” anlayışının etkisi altında, insan-doğa ilişkilerine yeni bir mantıkla yaklaşmış, devrimin, doğa-insan bütünleşmesini yeniden sağlamasını ve yeni bir toplumsal ahlak ve insan kimliği anlayışının gelişmesi gereğini düşünmüştür.</span></p>
				<p class="Normal-Yaz-lar"><span class="char-style-override-16">Pinel, ruh hastalıklarını “yabancılaşma rahatsızlıkları” olarak tanımlamış. 1801 yılında </span><span class="char-style-override-17">Tinsel Yabancılaşma Üzerine Tıbbi-Felsefi Araştırmalar </span><span class="char-style-override-16">kitabını yayımlamış. Toplumlara yabancılaşıp ruh rahatsızlığı geçiren insanların, doğadan kopmadan, tarım alanlarında çalışarak, kendi kendilerinin geçimlerini üretebileceklerini, kendi aralarında –benimsenebilir– yeni norm sistemleri ve insanlar arası ilişkiler oluşturabileceklerini savunmuştur.</span></p>
				<p class="Normal-Yaz-lar"><span class="char-style-override-16">Pinel, melankoli ve mani türü ruh rahatsızlıklarını, birbirlerine dönüşebilen “yabancılaşma”, “çılgınlık” durumları olarak değerlendirmiş. Ruh rahatsızlıklarını ve hastalıklarını oluşturucu nedenler arasında kalıtıma öncelik vermesine karşın, yanlış eğitimin önemini vurgulamış. Ayrıca düzensiz yaşamın, korkunun, öfkenin, tutukluluk, göç vb. gibi etkenlerin insanların ruhsal yapılarını tahrip ettiğini sergilemiştir.</span><span class="char-style-override-16">3</span></p>
				<p class="Normal-Yaz-lar"><span class="char-style-override-16">Esquirol, Jena-Etine-Dominique (1772-1860), Pinel’den sonra, modern psikiyatrinin kurucusu olarak tarihe geçmiştir. Esquirol da Pinel gibi, önce dinbilimleri sonra tıp okumuş. Ancak Pinel’in iç-hastalıkları uzmanı olmasına karşın, Esquirol, meslekten psikiyatri eğitimi yapmıştır. Esquirol, herşeyden önce devrim sonrası Fransız psikiyatri okulunu kurmuş, psikiyatri kliniklerindeki reformları, Pinel’in düşüncelerini uygulamayı sürdürmüştür. Esquirol, bir yandan ruh hastalıklarının nedenlerini –Aydınlanma Çağının, modernizmin mantığına uygun olarak– beyin dokusu bozuklukları olarak görürken, öte yandan da bunların toplumsal değişimler sonucu ortaya çıkan altüst oluşlardan, yabancılaşmalardan (aliénation), bireysel yalıtlanmalardan ortaya çıkabileceklerini söylemiştir.</span><span class="char-style-override-16">4</span></p>
				<p class="Normal-Yaz-lar"><span class="char-style-override-16">Esquirol, melankoliyi beyin dokusu bozukluğuna bağlı “devri çılgınlık” (folie circulaire) olarak tanımlamıştır.</span></p>
				<p class="Normal-Yaz-lar"><span class="char-style-override-16">Fransız Aydınlanma Okulu’ndan gelen diğer araştırmacı, J. P. Falret</span><span class="char-style-override-18"> </span><span class="char-style-override-16">de (1764-1870), 1851 yılında yazdığı yapıtında, Kapadokyalı Areatus’tan beri süzülüp gelen görüşlerin ışığında, melankolik-manik ruhsal duruma gene “devri çılgınlık” (delilik) tanısı konulmasını önermiştir.</span></p>
				<p class="Normal-Yaz-lar"><span class="char-style-override-16">Özellikle Fransız ruh bilimcilerinin kullandıkları “devri çılgınlık” tanımlamasının kökeninin çok eskilere değin uzandığı bilinir. Yaz-kış, gece-gündüz, uyku-uyanıklık, Ay’ın devinimleri, menstrusyon kanamaları vb. gibi olayların “devri” özellikleri hep ilgiyle izlenmiştir. Ayrıca bazı mevsimlerde ya da dolunay durumlarında ortaya çıkan ruhsal değişimler “Lunatismus” hep söylenegelmiştir. Antikçağlardan beri insanların “duygulanım” (affektion) durumlarında da devri değişimler gözlenmiştir. Ruhsal duygulanım durumlarının bu tür olası değişimlerinin psikoz boyutlarına gelişleri, kozmik güçlerin insanların içsel yapılarını etkileyip “endo-kozmik psikozları” koşulladığı varsayılmıştır.</span></p>
				<p class="Normal-Yaz-lar"><span class="char-style-override-16">Devri ruhsal rahatsızlıklar ya da psikozlar, Aydınlanma Çağında da sinir sisteminin duyarlılığının devri olarak artışı ya da azalışı biçimindeki söylentilerle sürmüş. </span><span class="char-style-override-17">Devri melankoli</span><span class="char-style-override-16"> (ya da “devri çılgınlık”) tanımı güncelleşmiş. Pinel ve Esquirol, bu geleneği, modern psikiyatri anlayışı içinde yeniden belirlemeye çalışmışlardır.</span></p>
				<p class="Normal-Yaz-lar"><span class="char-style-override-16">18. yüzyılda beyin dokusu ve fizyolojisi üzerine araştırmalar çok artmış. Albrecht von Hallers (1708-1777) sinir sistemine uyarılar yapmaya başlamış. Öğrencileri Cullen (1710-1790) ve J. Brown, nöro-patoloji ve psiko-fizyoloji çalışmalarını geliştirmişlerdir. Bu arada Cullen’den yazgı belirleyici bir öneri gelmiştir. Cullen, ruhsal rahatsızlık gösterenlerde beyin-sinir dokusunun uyarılabilme gücünün azaldığı ya da bozulduğunu düşünmüş... Bu savdan kalkarak, beynin çalışmasında ve ruhsal rahatsızlıkların ortaya çıkmasında nöro-patolojik bir model öngörmüştür. Cullen, sinir sisteminin görece yavaş tepkiler gösterdiği durumlarda ruhsal yapının, hüzünlü, korkulu, çökkün, yorgun, özcesi melankolik görünümlerde olduğunu, buna karşın, sinir sisteminin daha canlı tepkiler verebilecek konumda olduğu zamanlarda, öfkeli, coşkulu, kızgın bir ruhsal yapının gözlendiğini savunmuştur.</span></p>
				<p class="Normal-Yaz-lar"><span class="char-style-override-16">Cullen, bulgularından hareketle, merkezi sinir sisteminde damarların normal gerginlik –tonus– durumunu yitirip, gevşek –“atonik”– konumlara gelinmesi sonucu, beyin dokusu kanlanmasının azalabileceği depresyon durumlarından söz etmiştir. Depresyon, burada beyin kan dolanımındaki azalmayı anlatan fizyolojik bir durum olarak düşünülmüş. Ancak </span><span class="char-style-override-17">depresyon</span><span class="char-style-override-16"> </span><span class="char-style-override-17">durumlarında</span><span class="char-style-override-16"> bedensel ve ruhsal canlılık –vitalite– azalmalarının görülebildiği savunulmuştur. Cullen’in önerisi genel bir kabul görmüş. Önceleri melankoli tanısıyla birlikte kullanılmış. Fakat anlatımı ve anlaşılması kolay olduğu için, giderek melankoli karşılığı olarak da kullanılmaya başlanmıştır.</span><span class="char-style-override-16">5</span></p>
				<p class="Normal-Yaz-lar"><span class="char-style-override-16">Melankoli karşılığı önerilen devri çılgınlık, kronik keyifsizlik (dsythymie) gibi tanımlamalar uzun süreler denenmiş. Bu konudaki tartışmaların günümüze değin sürmesine karşılık </span><span class="char-style-override-17">depresyon</span><span class="char-style-override-16"> tanımı genel bir kabul görmüştür.</span></p>
				<p class="Normal-Yaz-lar"><span class="char-style-override-16">İzleyen yıllarda, beyin anatomisi ve fizyolojisi araştırmalarındaki gelişmelere koşut olarak, melankolinin nedenleri ve tanımlaması üzerine çeşitli varsayımlar yapılmaya başlanmıştır.</span></p>
				<p class="Normal-Yaz-lar"><span class="char-style-override-16">Kahlbaum, Karl-Ludwig (1828-1899), ruhbilimleri için en önemli sorunun yöntem seçimi olduğunu savunmuş. Kendisine özgü, total-komple psikoz (vesaniae) ile parsiyel psikoz (vecordiae) ayırımını getirmiş. Sonra bu iki psikoz durumunu da </span><span class="char-style-override-17">“nedeni bilinmeyen”</span><span class="char-style-override-16"> (idiopathische) psikozlar paydası altında toplamış... Bu tür psikozlara ilk önce anatomik-fizyolojik bir neden düşünülmüş. Sonra bunları nedeni bilinmeyen devri psikozlar (cyklothymie) başlığı altında tartışmış. Melankoliyi de nedeni bilinmeyen devri psikozlar içinde değerlendirmiştir.</span><span class="char-style-override-16">6</span></p>
				<p class="Normal-Yaz-lar"><span class="char-style-override-16">Kraft-Ebing</span><span class="char-style-override-18">,</span><span class="char-style-override-16"> 1874 tarihinde yazdığı melankoli monografisinde, melankolik ruhsal durumu, beynin kansız kalması sonucu ortaya çıkan bir tür beyin kansızlığı (anemisi) olarak düşünmüş. Ayrıca melankoliklerde sıklıkla görülen ve özellikle de göğüs bölgesinde yoğunlaşan ağrıları da duyu sinirlerinin aşırı duyarlılığı ile açıklamaya çalışmıştır. Melankolik sanrıları ve hezeyanları beynin bazı bölgelerinin gereğinden fazla kanlanması sonucu olabileceğini öngörmüştür. İzlenme hezeyanlarına, insanların kendi çılgınlıklarının farkına varmalarının neden olduğu varsayılmıştır.</span><span class="char-style-override-16">7</span></p>
				<p class="Normal-Yaz-lar"><span class="char-style-override-16">Geçen yüzyılın ruhbilimsel tartışmalarını çok yönlü etkilemede sözü geçenlerden biri de hiç kuşkusuz Viyanalı Theodor Meynert (1833-1892) olmuştur. Çağın en önde gelen nöro-anatom ve nöro-fizyologlarından biri olan</span><span class="char-style-override-18"> </span><span class="char-style-override-16">Meynert, ruh hastalıklarının özellikle ön-beyin bölgelerinin işlevsel-yapısal bozukluklar sonucu ortaya çıktıklarını düşünmüş. Ayrıca beyin kabuğu ile orta beyin bölgeleri arasındaki uyumsuz çalışmaların ruhsal rahatsızlıklara neden olabileceğini varsaymıştır. Meynert, beyin kabuğunun genel uyarım eşiğindeki değişimin melankolinin ve maninin oluşmasına neden olabileceğini söylemiştir...</span><span class="char-style-override-16">8</span></p>
				<p class="Normal-Yaz-lar"><span class="char-style-override-16">Beynin kan dolaşımının fazlalığının mutluluk, coşku gibi duyguları ortaya çıkarabildiğini, bunun tersine kan dolaşımının azalması durumunda, hüzün ve korkunun görülebileceğini düşünmüş. Bu devri ruhsal değişim durumlarına </span><span class="char-style-override-17">değişken keyifsizlik</span><span class="char-style-override-16"> anlamına gelen “zyklothymien” adının verilmesini öngörmüştür. Zyklothymien, Grekçe, uzunca süren keyifsizlik anlamına gelen </span><span class="char-style-override-17">dysthymie</span><span class="char-style-override-16"> sözcüğünden kaynaklanmış. Hippokrat, bunu gene aynı anlamda kullanmış. Geçen yüzyılda, Carl Friedrich Flemming (1779-1880), melankoli karşığı kronik keyifsizlik anlamına “dysthymie” kavramını önermiş. Ancak beklenen ilgiyi görmemiştir.</span></p>
				<p class="Normal-Yaz-lar"><span class="char-style-override-16">Meynert’in bilim dünyasına yaptığı diğer bir önemli katkı, Freud’u yanında yetiştirip, sonra da onun Paris’e gitmesini teşvik etmesidir. Meynert, ayrıca Freud’u Paris dönüşü kaldığı sıkışık durumlarda, histerik hastaları tedavi etmeye, bulgularını açıkça söylemeye kışkırtmış ve salt ruhbilimlerinde değil tüm düşünce dünyasında bilinen devrimsel nitelikli gelişmelerin dolaylı hazırlayıcılarından biri olmuştur.</span></p>
				<p class="Normal-Yaz-lar"><span class="char-style-override-16">Geçen yüzyılın ortalarında, romantiklerle nöro-anatomi ve nöro-fizyoloji yanlılarının gittikçe kızışan ruhbilimsel tartışmaları arasından sıyrılıp, kendisine önemli bir yer ve haklı bir ün yapan bilgelerden biri de Wilhelm Griesinger’dir.</span></p>
				<p class="Normal-Yaz-lar"><span class="char-style-override-16">Griesinger (1817-1868), Stuttgart’ta doğmuş, Tübingen’de eğitim görmüş... İlk önce içhastalıkları uzmanı, sonra da psikiyatr olmuştur... Griesinger, 1850-1852 yılları arasında, zamanın Mısır hıdivinin özel doktoru olarak Kahire’ye gitmiş; orada kaldığı iki yıl gibi kısa zaman dilimi içinde, modern tıp kurumlarının örgütlenmesini yönetmiştir... Griesinger, daha 28 yaşında yazdığı </span><span class="char-style-override-17">Ruh Hastalıklarının Nedenleri ve Tedavileri </span><span class="char-style-override-16">(1845) yapıtı ile modern nöro-psikiyatrinin kurucularından biri olduğunu kanıtlamıştır. Griesinger’in aforizma niteliğinde söylediği, “</span><span class="char-style-override-17">ruh hastalıkları, beyin hastalıklarıdır</span><span class="char-style-override-16">” tanımı, insan ruhunun “büyülerden arınmasına”, ruhbilimlerinin dinlerin, cinlerin, perilerin ve de tanrıların etkilerinden kurtulmasına büyük katkısı olmuş. Ancak bu kez de insanların tüm ruhsal dünyalarının giderek ussallaştırılmasının ve </span><span class="char-style-override-17">“şeyleştirilmesinin”</span><span class="char-style-override-16"> başlangıcı ilan edilmiştir.</span><span class="char-style-override-16">9, 10, 11</span></p>
				<p class="Normal-Yaz-lar"><span class="char-style-override-16">Griesinger, Aydınlanma Çağının mantığını hümanist gelenekle bütünleştirmeyi düşlemiş... Melankolinin, duygulanım (affektion) bozuklukları sonucu ortaya çıkan bir beyin rahatsızlığı olabileceğini düşünmüş. Melankoliklerin anlattıkları ruhsal acıların, sinir köklerine yapılan uyarımlarla ortaya çıkan acılara benzediğini ve bunun ortaya çıkış yerinin de beyin dokusu olduğunu söylemiştir... Griesinger, tüm tinsel/ruhsal yapıyı, beyin anatomisi ve fizyolojisiyle belirlemeye; duyuların, duygulanımların, algıların ve motor etkinliklerin karmaşık refleksler ile ortaya çıktığını anlatmaya çalışmıştır.</span></p>
				<p class="Normal-Yaz-lar"><span class="char-style-override-16">Griesinger, psikiyatriyi dinin, felsefenin, güzel sanatların ve –özellikle de ünlü Alman romantizminin– etkisinden kurtarıp özgün, bağımsız bir öğreti yapmaya özen göstermiştir. Bunun için de ısrarla, tüm ruhsal rahatsızlıkları, beynin yapısal ve işlevsel bozukluklarıyla açıklamaya çalışmış; çeşitli çılgınlık (delilik) görünümlerinin, beyin dokularının norm-dışı çalışması sonucu ortaya çıktıklarını düşünmüştür.</span></p>
				<p class="Normal-Yaz-lar"><span class="char-style-override-16">Ancak Griesinger, salt katı bir nöro-psikiyatr olarak değil, aynı zamanda </span><span class="char-style-override-17">“benlik psikolojisi”</span><span class="char-style-override-16"> üzerine, sonraki yıllarda ortaya çıkacak analitik okulları kuracak olanları öncülleyen kimi önemli varsayımlarda bulunmuş. Benlik psikolojisinin anatomik, fizyolojik ve toplumsal kaynaklı “ruhsal tonus” (ruhsal gerginlik) durumundan söz etmiş... Benlik düşüncesinin güçlü olmasında, ruhsal tonusun gerginliğinin önemini vurgulamıştır. Griesinger, ruhsal tonusun hızlı ya da yavaş tepkide bulunabileceğini; uyarımlara yavaş tepkide bulunabilen sinir sistemlerinin melankoliye hızlı yanıt verebilenlerinin maniye eğilimli olduklarını varsaymıştır. Griesinger, ruhsal rahatsızlıkların çok kereler korku ve dehşet yaşantısıyla başladığını, modern toplumlarda yaşayan insanların bu durumlarla sıklıkla karşılaştıklarını, insanlar ile toplumlar arasındaki sürtüşmelerin ruh hastalıklarının ortaya çıkmasında önemli nedenler oluşturduğunu savunmuş... Güçlü kişilikler yetiştirecek eğitimlerin, kalıtımdan çok daha önemli olabileceğini söylemiştir.</span></p>
				<p class="Normal-Yaz-lar"><span class="char-style-override-16">Griesinger, modern psikiyatrinin kuruluşunun dönüm noktalarından birini oluşturmuştur. Ancak modern psikiyatriyi doğa-bilimleri ailesi içinde özgün, bağımsız, doğa-bilimsel kökenli sistematik bir öğreti konumuna getiren psikiyatr, Emil Kraepelin’dir.</span></p>
				<p class="Normal-Yaz-lar"><span class="char-style-override-16">Emil Kraepelin (1856-1926), 19. ve 20. yüzyılların antikçağdan beri bu konuda yoğunlaşan bilgi birikimlerini sistematik içinde toplamış. Psikiyatri nomeklaturasını yazmıştır. Kraepelin, şaşırtıcı ölçüde verimli çalışmalarıyla psikiyatriye bilimsel bir disiplin niteliği kazandırmıştır. Hippokrat benzeri tutkulu bir ampirik klinik gözlemci olarak çalışmış; psikiyatri üzerine büyük bir ansiklopedik bilgi toplamıştır. Ruh hastalıklarını anatomik-fizyolojik nedenlerle açıklama eğilimi, anlaşılır nedenlerle Kraepelin’de de ağırlık kazanmış. Ancak Kraepelin, her ruhsal rahatsızlığın beyin dokusu kökenli olduğunu söylemekten ısrarla kaçınmıştır.</span><span class="char-style-override-16">12</span><span class="char-style-override-16"> Başlıca ruh hastalıklarının, dış etkiler ve (nedeni henüz bilinmeyen) iç etkilerle ortaya çıktıklarını düşünmüş. Şizofreni, mani ve depresyonu endogene –nedeni henüz bilinmeyen– iç-etkiler sonucu ortaya çıkan ruh hastalıkları kapsamında değerlendirmiştir. Kraepelin, depresyon tanımının modern insanların sorunlarını anlatmak için melankoliden çok daha uygun, teknik kolaylıklar getiren bir tanımlama olduğunu düşünmüştür.</span></p>
				<p class="Normal-Yaz-lar"><span class="char-style-override-16">Kraepelin’den sonra da psikiyatrların büyük bir çoğunluğu, melankolinin tarihine, sanatsal, yazınsal yanlarına bulaşmadan, günlük yaşamda daha kolay bir söyleyişe olanak tanıdığı için –durumu biraz yalınlaştırmak pahasına da olsa– melankoli yerine </span><span class="char-style-override-17">“endogene depresyon”</span><span class="char-style-override-16"> demeyi yeğlemişlerdir...</span><span class="char-style-override-16">13</span></p>
			</div>
		</div>
	</body>
</html>