<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-30.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-30.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="KB" id="toc_marker-6-2" xml:lang="tr-TR">6.2.</p>
				<p class="Normal-Yaz-lar para-style-override-24"><span class="char-style-override-15">H</span><span class="char-style-override-16">ölderlin, kökeni 1500 yıllarına değin hem kilise hem de devlet arşivlerinden izlenebilen çok yönlü, soylu bir Protestan aileden dünyaya gelmiştir. Aile üyelerinin çoğunluğunu büyük toprak sahipleri, yüksek düzey devlet bürokratları ve gene yüksek düzey kilise yöneticileri oluşturmuştur. Hölderlin’in ana ve babası da ekonomik-toplumsal konumlarıyla bu din-dünya, kilise-devlet birliğini simgelemişlerdir.</span></p>
				<p class="Normal-Yaz-lar"><span class="char-style-override-16">Hölderlin’in annesi Johanna Christina, kilise soyluluğundan gelen iyi bir eğitim görmüş, güzel sanatlardan anlayan, güzel, son derece disiplinli, otoriter bir kadındır. Baba Heinrich Friedrich Hölderlin, din ve devlet güçlerini elinde tutan, hukukçu, eyalet düzeyinde yüksek devlet memuru, büyük bürokrat ve aynı zamanda, Nektar yöresi kilise yöneticisidir. Bilgili, sevimli, yeniliklere açık, dost canlısı, 36 yaşındaki baba Hölderlin, küçük oğlu Hölderlin iki buçuk yaşındayken, beyin kanaması sonucu birden ölmüştür. Hölderlin, babasının ölümünü, bir tür çocuk unutkanlığı içinde, hiçbir zaman anımsayamamıştır.</span></p>
				<p class="Normal-Yaz-lar"><span class="char-style-override-16">Hölderlin’in annesi, Johanna Christina, 24 yaşında, 7 aylık gebeyken dul kalmış, kocasının ölümünden 6 hafta sonra, 16 Ağustos 1772 tarihinde, kızı Rike’yi doğurmuştur.</span></p>
				<p class="Normal-Yaz-lar"><span class="char-style-override-16">Johanna Christina, ilk kocasının ölümünden iki yıl kadar sonra, 10 Ekim 1774 tarihinde, kocasının arkadaşlarından, Johann Cristoph Gok ile ikinci kez, bir tür “mantık evliliği” yapmıştır. Hölderlin’in üvey babası Gok da yüksek devlet memurudur. Ayrıca Johanna Christina’nın parasal yardımıyla da 1776’da Nürtingen’de belediye başkanlığına seçilmiştir. Ancak Johann Gok da bölgedeki su taşmalarını önleme çalışmaları sırasında üşütmüş ve kısa zaman içinde yakalandığı akciğer hastalığından kurtulamayarak, 1779 yılında genç yaşında ölmüştür. Hölderlin’in annesi, 31 yaşında ikinci kez dul kalmış ve yaşam boyu bir daha evlenmemiştir.</span></p>
				<p class="Normal-Yaz-lar"><span class="char-style-override-16">Hölderlin, öz babasının ölümünü yeterince anımsayamamasına karşın, üvey babası Gok’un ölümünü hiç unutmamıştır. Gok’un ölümünden 20 yıl kadar sonra Hölderlin, annesine gönderdiği 16 Temmuz 1799 tarihli mektubunda, “</span><span class="char-style-override-17">Bana inanmayacaksanız ama şimdi yaşamımın çocukluk günlerini daha iyi görebiliyorum. İkinci babamın ölümü benim için unutulmaz oldu. Yetim kalmanın hüznünü, gözyaşlarını yaşadım. Bu acı benden hiç kaybolmadı. Yıllar içinde büyüdü</span><span class="char-style-override-16">” diye yazmıştır.</span></p>
				<p class="Normal-Yaz-lar"><span class="char-style-override-16">Hölderlin’in annesi Johanna Christina’nın, ilk kocasından altı, ikinci kocasından dört çocuğu olmuş; on çocuğundan yedisi doğum sürecinde ya da izleyen kısa zaman dilimleri içinde ölmüşlerdir. Bu otoriter kadın, kız çocuğu Rike’yi oldukça yaşlı bir adamla evlendirmiş; ancak Rike’nin kocası da kısa zamanda ölmüş, Rike de evine geri dönmüş, annesiyle birlikte yaşamıştır. Anneanne, kız ve torun, üç dullar kuşağı aynı evde yaşamları boyunca birlikte oturmuşlardır.</span></p>
				<p class="Normal-Yaz-lar"><span class="char-style-override-16">Hölderlin bu evde büyümüş. Öz ve üvey babalarının erken yaşlarda ölümleri, yeri doldurulmaz boşluk oluşturmuş. Bu boşluk, Hölderlin’in yaşamında son derece önemli, hatta yazgı belirleyici bir rol oynayan, annesiyle olan “zorunlu-simbiyotik” ilişkilerinin artmasına, karmaşık ve patolojik boyutlara uzanmasına neden olmuştur.</span></p>
				<p class="Normal-Yaz-lar"><span class="char-style-override-16">Hölderlin’in annesi ödün vermez, tartışılmaz tavrıyla oğlunun da aile mesleği din adamlığı yolunda gitmesini ve papaz olmasını istemiş. Hölderlin, çaresizlik içinde, annesinin istemine sadık kalacağına söz vermiş. Ancak papazlık okullarını ve papaz mesleğini hiçbir zaman sevememiş... Annesi olanca inceliği ve zekâsıyla, daha ilk şiirlerinden itibaren Hölderlin’deki yeteneği hemen görmüş; belki de bu nedenle doğru dürüst bir mesleği olması için Hölderlin’in papaz olmasında daha da fazla ısrarlı davranmış. Hölderlin’e sıklıkla, “</span><span class="char-style-override-17">İnsanın papaz olunca da mutlu olabileceğini</span><span class="char-style-override-16">” söylemiş... Hölderlin ise annesini, “</span><span class="char-style-override-17">ozan olmanın ne demek olduğunu bilmeme koşuluyla</span><span class="char-style-override-16">” diye yanıtlamıştır. Hölderlin ile annesi arasında yaşam boyu süren tartışma başlamış. Bu ana-oğul sürtüşmesi, Hölderlin’in ruhsal yaşamını olumsuz yönde </span><span class="char-style-override-17">etkileyen</span><span class="char-style-override-16"> ve belki de </span><span class="char-style-override-17">belirleyen</span><span class="char-style-override-16"> önemli nedenlerden birini oluşturmuştur.</span></p>
				<p class="Normal-Yaz-lar"><span class="char-style-override-16">Hölderlin, bu gergin aile ortamında, katı disiplinli kilise okullarında eğitime başlamış; Nürtingen’de manastır okulunda, Latince ve Grekçenin yanında, köklü bir müzik eğitimi görmüş; piyano, keman ve flüt çalmasını öğrenmiştir. Müzik, Hölderlin’in yaşamının sonuna değin, duygularını dışa yansıtabildiği en önemli yollardan biri olmuştur.</span></p>
				<p class="Normal-Yaz-lar"><span class="char-style-override-16">Hölderlin, bu ara ilk şiirlerini yazmaya başlamış. On altı yaşında, 18 Ekim 1786 tarihinde, Maulbronn manastır okuluna geçmiş; burada artık sürekli şiir yazmaya başlamış. Ve gene bu süre içinde, manastır yöneticisinin on sekiz yaşındaki kızı, Louise Nast ile ilk gençlik aşkını yaşamıştır.</span></p>
				<p class="Normal-Yaz-lar"><span class="char-style-override-16">Hölderlin’in annesiyle olan tartışmaları bu dönemlerde de artarak sürmüş. Annesi, oğlunun papaz olmasında ısrar etmiş. Hölderlin, biraz olsun dünya işleriyle de ilgilenebilmek için hiç olmazsa hukuk okumak istemiş.</span></p>
				<p class="Normal-Yaz-lar"><span class="char-style-override-16">Tartışmalar kimi zaman, her iki tarafın ciddi öfke krizlerine tutulmalarına değin büyümüş. Ana-oğul arasında ilk önemli kopukluklar başlamıştır.</span></p>
				<p class="Normal-Yaz-lar"><span class="char-style-override-16">Hölderlin, 1788 yılında Tübingen’e gitmiş. 1788-1793 yılları arasında Tübingen’de geçirdiği süre, yaşamını çok değişik yönlerden etkilemiştir. Hölderlin, burada salt Fransız Devrimi’ni çok daha yakından öğrenmekle kalmamış, bunun ötesinde, ilerideki yaşamını, düşüncelerini, felsefesini etkileyecek Hegel, Schiller, Schelling gibi pek çok filozof, ozan, yazar ile arkadaşlıklar kurma olanağına kavuşmuştur. Tübingen yıllarında, “Tübingen Okulu” da denen arkadaş grubu içinde Alman idealist felsefesiyle tanışmış. Burada, idealist/romantik filozoflar, sanatkârlar, ozanlar, Fransız Devrimi’nin etkisiyle, doğa ve tanrısal sonsuz ile sonlu birey-insan arasındaki temel ilişkiyi yeniden tartışmışlar. Sonlu birey-insana, sonsuz doğa-tanrı katında daha anlaşılabilir, onurlu –makul– yeni bir yer/konum bulmaya çalışmışlar.</span><span class="char-style-override-16">11</span></p>
				<p class="Normal-Yaz-lar"><span class="char-style-override-16">Doğa ile insanın yeniden birleşme/bütünleşme felsefesi Hölderlin’e çok heyecan vermiş. Antik Grek kültürünü yakından izlemeye, ütopinin, özgürlüğün, doğa ile insanın yeniden birleşmesinin ne demek olabileceğini, bunun için (de) sevginin nasıl bir işlev görebileceğini düşünmeye başlamıştır.</span><span class="char-style-override-16">12</span></p>
				<p class="Normal-Yaz-lar"><span class="char-style-override-16">Hölderlin, İyonya Doğa Filozofları’nın dünyanın oluşumunda öngördükleri hava, su, ateş, toprak gibi asıl elementlere uygun/benzer bir yapılanmayı, insanın mutluluğu için düşünmüş, bunun temel ögeleri olarak, gökyüzünü, yeryüzünü, insanları ve tanrıları öngörmüştür. Hölderlin’in ozansal ütopisine göre, insanların mutluluğu, ancak gökyüzü, yeryüzü, insanların ve tanrıların, güzelliğin/sanatın çevresinde yeniden birbirleriyle barışmaları/bütünleşmeleriyle olasıdır. Bu bütünleşmenin yeri doğadır. Doğa, çiçekleri, kokuları, bitkileriyle çoktan bu bütünleşmenin hazırlıklarını yapmıştır. Sorun, doğanın içinde ve mutlak güzelliklerin çevresinde, gökyüzünün, yeryüzünün, insanların ve tanrıların birbirleriyle bütünleşmeleri, birbirlerinin içinde erimeleridir.</span></p>
				<p class="Normal-Yaz-lar"><span class="char-style-override-16">Hölderlin, bu tür bir bütünleşmenin gerçekleşebileceği coğrafi yeryüzü bölgesi olarak, güzelliğin ve bilgeliğin, bir anlamda ilk güzel ve bilge insanların ortaya çıktığı antikçağ Ege Adaları’nı düşünmüştür. Hölderlin için gerçekten yaşanabilecek zaman da ancak bu bütünleşme anından sonra başlayacaktır.</span><span class="char-style-override-16">13</span></p>
				<p class="Normal-Yaz-lar"><span class="char-style-override-16">Hölderlin, Pietizm’in 18. yüzyılda, devlet, kilise, pazar, liberalizm ilişkileri arasında sıkışan, acı çeken ozan-insan örneği olmuştur</span><span class="char-style-override-16">14</span><span class="char-style-override-16"> Duyarlı ozan, yoğun bir dinsel inançla, yeni toplumsal düzenlemelerle karşı karşıya kalmış. Modern burjuva toplumunun yeni seçkinleri arasında şaşırmış... Son kerte karmaşıklaşan yaşam serüveni içinde yavaş yavaş artık bu dünyada yerinin olmadığını düşünmeye başlamıştır.</span></p>
				<p class="Normal-Yaz-lar"><span class="char-style-override-16">Tübingen’de tartıştığı “bütünleşme felsefesi” uzantısında bir yandan Antik Grek toplumlarının sevecen çok tanrılı dinlerini, bir yandan Hıristiyanlığın katı tek tanrısı ve annesinin kendisini bağışlamaz tavrı içinde sıkışmış. Hıristiyan dininden ve annesinden kopmadan, Perikles dönemi Atina’sında yoğun bir aşkla, doğa ve insanı yeniden bütünleştirme özlemi, Hölderlin’de hem yaşama sevincine ve hem de ölüm istemine dönüşmeye başlamıştır. Hölderlin, bu aralar hem doyasıya sevmek hem de bu dünyadan bir an önce ayrılmak özlemi çekmiş, mektuplarında “</span><span class="char-style-override-17">korkularının, hüzünlenmesinin ve bunlara bağlı olarak çeşitli psiko-somatik şikâyetlerinin arttığını</span><span class="char-style-override-16">” yazmıştır.</span><span class="char-style-override-16">15</span></p>
				<p class="Normal-Yaz-lar"><span class="char-style-override-16">Bu bağlamda, birleşme/bütünleşme düşüncesi içinde, Hölderlin, sistematik bir felsefe oluşturmaktan öte, birey-insanın yaşama ve evrene karşı ilişkilerini yeniden araştırmayı denemiştir. Hölderlin, başyapıtı sayılan Hyperion romanında, bu yeni insan-doğa-tanrı ilişkisi özlemini dile getirmiştir. Hölderlin bu roman üzerinde uzun süre çalışmıştır. </span><span class="char-style-override-17">Hyperion</span><span class="char-style-override-16">’un ilk taslakları 1792/93 yıllarında yazılmaya başlanmış. Ancak sonraki dönemlerde Hölderlin, her tartışmadan sonra romanını yeniden yazarcasına değiştirmiştir. Hyperion’un ilk bölümü 1797 tarihinde basılmış. İkinci bölümün yazımı ve basımı 1799 yılına değin sürmüştür.</span></p>
				<p class="Normal-Yaz-lar"><span class="char-style-override-16">Hölderlin, Alman İdealizmi’nin romanı da denen </span><span class="char-style-override-17">Hyperion</span><span class="char-style-override-16"> üzerine yaptığı ön çalışmalar esnasında, umutsuzca da olsa bir yandan doğa-insan bütünleşmesinde sevginin olası bir ütopya üretecek durumda olup olmadığını düşünürken, öte yandan da bunun olanaksızlığını giderek daha çok sezinlemeye başlamıştır.</span></p>
				<p class="Normal-Yaz-lar"><span class="char-style-override-16">Hölderlin 1793 yılında, korkulu bir huzursuzluk içinde kilise eğitiminden kaçabilmek için özel öğretmenlik yapmayı denemiş. O sıralar en yakın arkadaşı durumundaki Schiller, Charlotte von Klab ailesinin Walterhausen’da yazarların, sanatkârların toplandığı bir tür ‘aydınlar kulübü’ niteliğindeki evlerinde Hölderlin için geçici bir iş bulmuş. Hölderlin, burada oldukça üretken bir dönem geçirmiş. Pek çok çalışmasının en azından ön hazırlıklarını burada yapmış. Kendi özgün yazın biçemini, felsefe görüşünü belirlemeye çalışmış. Gene bu dönemde Hölderlin’i yetenek olarak görenlerin sayısı artmış. Hölderlin, romanı </span><span class="char-style-override-17">Hyperion</span><span class="char-style-override-16">’un ilk notlarını bu evde yazmaya başlamıştır. Walterhausen’da kaldığı süre içinde, Wilhelmine Marianne Krims adlı bir kadınla ilişki kurmuş ondan Temmuz 1795 tarihinde Louise Agnes adlı bir kız çocuğu olmuştur. Ancak Louise 20 Eylül 1796’da ölmüştür... Hölderlin, Charlotte von Klab ve çocuklarıyla yeteri boyutlarda anlaşamamış. Evden ayrılmak zorunda kalmış. Charlotte von Klab, Schiller’e yazdığı mektupta, “</span><span class="char-style-override-17">Hölderlin’in kafasının oldukça karışık, zihninin bulanık olduğunu</span><span class="char-style-override-16">” anlatmıştır...</span><span class="char-style-override-16">16</span></p>
				<p class="Normal-Yaz-lar"><span class="char-style-override-16">Hölderlin, 1794 yılının Ekim/Kasım ayları arasında Jena’ya gitmiş. Burada yeniden pek çok Alman aydınıyla tanışmış. Johann Gottfried Herder ile Wilhelm Humbolt ile karşılaşmış. Goethe’yi görmüş. Ancak en önemlisi, Fichte’nin (1762-1814) felsefe derslerini ve seminerlerini izlemiş. Jakoben kulüplerine gitmiş. Fransız Devrimi üzerine yapılan konuşmaları dinlemiş. Kendi savlarını anlatmış. Kafası biraz aydınlanmış. Çokça karışmış... 1795 yılının Mayıs/Haziran ayında, olası yeni ve oldukça ağır bir ruhsal bunalım içinde Jena’dan, nedeni bugün bile yeterince bilinmeyen nedenlerle kaçarcasına ayrılmış... Schiller’e “</span><span class="char-style-override-17">çok kötü durumda olduğunu, içinin titrediğini, kafasının durduğunu, taşlaştığını</span><span class="char-style-override-16">” yazmıştır.</span><span class="char-style-override-16">17, 18, 19</span></p>
				<p class="Normal-Yaz-lar"><span class="char-style-override-16">Hölderlin, 1796 ile 1798 yılları arasında Frankfurt’ta, eşraftan yeni zengin banker Jakop Gontrad’ların (1765-1843) evinde, çocuklarının özel öğretmeni olarak çalışmaya başlamıştır. Bu dönem Hölderlin’in yaşamının en önemli bölümlerinden biri olmuştur. Alman idealistlerinin/romantiklerinin toplandığı Tübingen’den ve kültür kenti Jena’dan sonra Frankfurt, Hölderlin için yeni bir okul niteliğinde görülmüştür. 18. yüzyılın sonu, 19. yüzyılın başlarında Frankfurt, modern ticaretin ve bankacılığın merkezi olmaya başlamış. Fransız Devrimi’nin idealleri, Frankfurt kentine moral-estetik boyutlardan çok öte, çıkarcı, vahşi liberal ekonominin koşulladığı günlük yaşamın sömürü terörü içinde yansımış. Kültür sığlaşmış, insanlar arası ilişkiler sahte, ikiyüzlü ve karikatür niteliklere dönüşmüş...</span></p>
				<p class="Normal-Yaz-lar"><span class="char-style-override-16">Hölderlin, Frankfurt’ta Fransız Devrimi’nin ideallerinin günlük pratik yaşama yansıyan –çirkin– yüzünü biraz daha yakından görür gibi olmuş. Bir kez daha büyük düş kırıklığına uğramış. Burada ayrıca Hegel, Goethe, Schelling gibi pek çok filozof, ozan ve düşünürle yeniden karşılaşmak ve tartışmak olanağı bulmuş. Hölderlin burada dünyanın yeni bir mitolojiye gereksinimi olduğunu; şiirin insanların yeni yol göstericisi olabileceğini; şiirin ve sevginin yol göstericiliğinde yeni ütopilerin oluşturulabileceğini düşünmüştür. Ancak tüm bu konuşmalarında bile her an biraz daha fazla ve açık olarak, bu dünyada duyarlı bir insana ve özellikle de bir ozana yer kalmadığını sezinlemiş. Bir ozan için yaşanılacak/sığınılacak tek yerin, insanın kendi tini/ruhu/bilinci olduğunu, güzelliğin, harmoninin günlük pratik yaşamda değil, ancak ozanın kendi özbilincinde, benliğinde gerçekleşebileceğini duyumsamıştır.</span></p>
				<p class="Normal-Yaz-lar"><span class="char-style-override-16">Hölderlin, bu coşkulu ve bunalımlı günlerinde, hem kendisi ve hem de romantik yazın-düşünce dünyası için son derece önemli bir rastlantıyla, evinde çalıştığı Jakop Gontrad’ın karısı Susette Gontrad ile karşılaşmış. Susette ile aralarında başlayan olağanüstü aşk, Hölderlin’e idealizmin/romantizmin ütopisinin hiç olmazsa bir bölümünün bu dünyada (da) gerçekten de yaşanabileceği umudunu vermiştir.</span></p>
				<p class="Normal-Yaz-lar"><span class="char-style-override-16">Hölderlin, o zamanlar düşlediği antikçağ aşk tanrıçasını gerçek dünyada bulmuş. Susette Gontrad’ın kişiliğinde, güzelliği, harmoniyi, bilgeliği gerçek dünyada yaşamaya başlamıştır.</span></p>
				<p class="Normal-Yaz-lar"><span class="char-style-override-16">Susette, Hölderlin’in </span><span class="char-style-override-17">Hyperion</span><span class="char-style-override-16"> romanına ve daha pek çok şiirine olağanüstü bir yaratıyla, </span><span class="char-style-override-17">Diotima</span><span class="char-style-override-16"> olarak yansımıştır. </span><span class="char-style-override-17">Diotima</span><span class="char-style-override-16">, Platon’un </span><span class="char-style-override-17">Symposion</span><span class="char-style-override-16"> yapıtında anlattığı gibi Sokrates’e, özellikle sevgi ve aşk üzerine unutulmaz açıklamalar getirmiştir. Sokrates, </span><span class="char-style-override-17">Symposion</span><span class="char-style-override-16">’da tüm içtenliğiyle, sevgi üzerine bildiklerini bu bilge kadından öğrendiğini söyler. </span><span class="char-style-override-17">Diotima</span><span class="char-style-override-16">’ya göre sevgi, ne ölümlüdür ne ölümsüz, ne bilgeliktir ne bilgisizlik; sevgi ne yokluk içindir ne de varlık... Eros bir tanrı bile değildir, ölümlüyle ölümsüz arası bir varlıktır... Diotima, “</span><span class="char-style-override-17">sevginin yaratmak, doğurmak, salt güzelliğe, ölümsüzlüğe ulaşmak olduğunu... insan yaşamının sadece bu salt güzellik içinde yaşanmaya değer olabileceğini...</span><span class="char-style-override-16">” söyler.</span><span class="char-style-override-16">20</span></p>
				<p class="Normal-Yaz-lar"><span class="char-style-override-16">Hölderlin, romanı dışında</span><span class="char-style-override-17"> Diotima</span><span class="char-style-override-16"> üzerine ayrıca pek çok şiir yazmıştır.</span><span class="char-style-override-16">21</span><span class="char-style-override-16"> Frankfurt döneminde en mutlu günlerini yaşamış; ruhundaki kasılıp-gevşemeler, “sistol-diastol” durumları, en olumlu boyutuna uzanmış. Jena’da yaşanan bunalım, Frankfurt’ta coşkuya dönüşmüştür.</span><span class="char-style-override-16">22</span></p>
				<p class="Normal-Yaz-lar"><span class="char-style-override-16">Yukarda betimlenen koşullarda, </span><span class="char-style-override-17">Hyperion</span><span class="char-style-override-16"> romanının ilk bölümüne son biçimini vermiş; roman, çağın modasına göre Goethe’nin 1774 yılında yayımlandığı </span><span class="char-style-override-17">Genç Werther’in Istırapları</span><span class="char-style-override-16"> benzeri, mektup tarzında yazılmıştır. Romanda kullanılan isimlerin, tanımlamaların hemen hemen tümü antikçağ kültüründen, mitolojisinden alınmıştır. Diotima’nın dışında, Hölderlin’i anımsatan Hyperion da mitolojiden alınma ve mitolojideki Uranus ile Gaia’nın oğludur. Grekçe ve Roma Latince’sinde güneş tanrısı, yukarıdan giden, dünyanın üstünde dolaşan, yersiz-yurtsuz-köksüz-zamansız tanrı/insan anlamında kullanılmıştır.</span></p>
				<p class="Normal-Yaz-lar"><span class="char-style-override-16">Hölderlin, olası yeni düş dünyasının da antik kültürlerin ortaya çıktığı Ege Denizi adalarında gerçekleşebileceğini varsaymış. Bu nedenle de romanında Hyperion ile Diotima da Ege Denizi’nde bir adada yaşamışlardır. Hölderlin’in düşüncesine göre geçmişin mükemmel insanlarının, felsefenin, sanatın, harmoninin, güzelliğin ortaya çıktığı bu bölgelerde, duygu/bilinç, tin/doğa, düş/gerçek, ütopik geçmiş/gerçek gelecek, ideal varoluş/günlük yaşam iç içe geçmiş, sürekli olarak birinden diğerine gidip gelmeler içinde sürmüştür... Diotima, burada ideal güzelliğin, mükemmelin, en gelişmiş varoluşun aurasını yayar. Olağanüstü niteliklerde sevinç, heyecan, harmoni saçan... Tanrısal, göksel bir </span><span class="char-style-override-17">aura</span><span class="char-style-override-16">dır bu. Ancak Diotima, salt sevinç değil, göksel bir hüzün de yayar. Şarkılar ve melodilerle anlatılabilir bir durumdur bu. </span><span class="char-style-override-17">Hyperion</span><span class="char-style-override-16"> romanındaki sözcüklerin akışı da zaten günlük konuşmadan çok, müziğe daha yakındırlar.</span><span class="char-style-override-16">23</span></p>
				<p class="Normal-Yaz-lar"><span class="char-style-override-16">Hölderlin’in zamansal/mekânsal boyutları, ben/sen, tek/bütün, sevgi/ölüm, yalnızlık/bütünlük gibi iç içe gidip gelmeler, kasılmalar/gevşemeler şeklinde alışılmışın ötesinde ve başka bir “</span><span class="char-style-override-17">ayrıksı yörünge</span><span class="char-style-override-16">” üzerinde devinmişlerdir.</span></p>
				<p class="Normal-Yaz-lar"><span class="char-style-override-16">Hölderlin, bu romanında idealizm/romantizm, insan/doğa/tanrı bütünleşme düşüncesini olağanüstü bir şiirsellik ve müziksel ritim içinde anlatmıştır:</span></p>
				<p class="Normal-Yaz-lar"><span class="char-style-override-16">“</span><span class="char-style-override-17">Her şeyle bir olabilmek, budur tanrıların yaşamı ve insanların mutluluğu, canlı olan her şeyle bir olabilmek, haz içinde kendini unutarak doğa dünyasında yeniden doğmak</span><span class="char-style-override-16">”...</span><span class="char-style-override-16">24</span><span class="char-style-override-16"> “</span><span class="char-style-override-17">Başlangıçta insan ve tanrılar tek varlıktılar, kendi kendini bilmeyen sonsuz bir güzellik zamanıydı”... “İnsan güzelliğinin, tanrısal güzelliğin ilk çocuğu sanattır. Tanrısal insan sanatta gençliğini, kendisini yeniden yaşar.</span><span class="char-style-override-16">”</span></p>
				<p class="Normal-Yaz-lar"><span class="char-style-override-16">“</span><span class="char-style-override-17">Korkma sakın! Doğada her şey bir arınmaya bağlıdır ve yaşamın çiçeği nerede olursa olsun, kendini kaba maddeden kurtarır ve açar</span><span class="char-style-override-16">”...</span><span class="char-style-override-16">25</span></p>
				<p class="Normal-Yaz-lar"><span class="char-style-override-16">Ölüm, Diotima’nın ağzından şöyle anlatılır:</span></p>
				<p class="Normal-Yaz-lar para-style-override-12"><span class="char-style-override-16">“</span><span class="char-style-override-17">Tut ki bir bitkiyim! Bundan ne zarar? Yine olacağım ya! İçinde herkesi ve her şeyi aynı ölümsüz sevgiyle birbirlerine bağlı tutan canlılar ülkesinde yok olmam düşünülebilinir mi? Bütün varlıkları birbirlerine bağlayan o birlikten ben nasıl ayrılabilirim ki?</span><span class="char-style-override-16">” “</span><span class="char-style-override-17">Yaratıklar sevgililer gibi yan yana yaşıyorlar.</span><span class="char-style-override-16">” “</span><span class="char-style-override-17">Biz ancak daha tanrısal bir sükûn içinde bir olmak için ölüyoruz. Biz yaşamak için ölüyoruz.</span><span class="char-style-override-16">”</span><span class="char-style-override-16">26</span></p>
				<p class="Normal-Yaz-lar"/>
				<p class="Normal-Yaz-lar"><span class="char-style-override-16">Hölderlin ile Susette Gontrad arasındaki bu büyük aşk uzun sürmemiş. Dört çocuk annesi Susette, evinden tümüyle ayrılamamış, Hölderlin’in ise tam bir tükenmişlik içinde kendi kendisine bile bakacak gücü kalmamıştır. Eylül 1798 tarihinde, Hölderlin, Jacop Gontrad ailesinin yanından ayrılmak zorunda kalmış. Fakat 4 Ekim 1798 tarihinde Susette Gontrad ile tiyatroda karşılaşmışlar. Sonra, aynı yılın kasım-aralık ayları boyunca, gizlice ve sıkça buluşmuşlar. 1799 yılı boyunca Susette ile mektuplaşmaları sürmüştür.</span></p>
				<p class="Normal-Yaz-lar"><span class="char-style-override-16">Hölderlin’in Susette’e yazdığı mektuplar –birkaç taslak dışındakiler– yazık ki bugüne değin bulunamamıştır. Ancak Susette’in yazdığı 17 mektup korunmuştur. Araştırmacıların kanısına göre de bu mektuplar, Alman romantizminin en güzel aşk mektubu örnekleri değilse bile –hiç kuşkusuz– en güzellerinden biridir. Salt bu mektuplardan bile Hölderlin’in, Susette Gontrad’ın olağanüstü özellikleri üzerine düşündüklerinin ve yazdıklarının hiç de abartma olmadığını kestirebiliriz. Bu gerçekten de olağanüstü güzel mektuplar, tam da Antik Grek kültürünün sevgi tanrıçası “göksel sevginin” simgesi Diotima’ya yakışır niteliktedirler.</span><span class="char-style-override-16">27</span></p>
				<p class="Normal-Yaz-lar"><span class="char-style-override-16">Susette, Hölderlin’e salt olağanüstü bir sevginin ne demek olabileceğini göstermekle kalmamış, bunun ötesinde onun, özellikle annesine karşın kişiliğinin gelişmesini, özgürleşmesini, ozan yanının, yeteneğinin güçlenmesini de desteklemiştir.</span></p>
				<p class="Normal-Yaz-lar"><span class="char-style-override-16">Hölderlin, 1798-1800 yılları arasında büyük acılar içinde, Antik Grek kültürünü daha yakından öğrenmeye ve özellikle Diogenes Laertius’un yapıtlarını okumaya başlamış. Ve gene bu dönemde </span><span class="char-style-override-17">Empedokles’in Ölümü</span><span class="char-style-override-16"> adlı trajedisi üzerine ilk notları yazmıştır.</span><span class="char-style-override-16">28</span></p>
				<p class="Normal-Yaz-lar"><span class="char-style-override-16">Hölderlin’in başyapıtı sayılabilen </span><span class="char-style-override-17">Hyperion</span><span class="char-style-override-16">’un ikinci cildi 1799 yılında yayımlanmış. Hölderlin, olasılıkla, 8 Mayıs 1800 tarihinde Susette ile son bir kez görüşebilmiş. 10 Haziran’da, yeniden annesinin yanına dönmüş; daha doğrusu sığınmıştır.</span></p>
				<p class="Normal-Yaz-lar"><span class="char-style-override-16">Hölderlin’in 1800 yılında Stuttgard’da geçirdiği günlerin çok sıkıntılı geçtiği sanılmaktadır. Bilinebildiği kadarıyla, Hölderlin burada özellikle </span><span class="char-style-override-17">Empodokles’in Ölümü</span><span class="char-style-override-16"> üzerine çalışmıştır. 1800-1801 yılı içinde kaçarcasına oradan oraya pek çok yer değiştirmiş. 1801 yılında bir ara, yürüyerek Fransa’ya geçmiş. 1802 yılı Ocak ayında Bordeaux’a gitmiş. Oradan Paris’e geçmiş. Paris’ten gene annesinin yanına Nürtingen’e dönmüş...</span></p>
				<p class="Normal-Yaz-lar"><span class="char-style-override-16">Hölderlin, tam da bu denli önemli ruhsal huzursuzluklar içindeyken, dünyada varlığının nedeni gördüğü tek insanın, Susette Gontrad’ın ağır hasta olduğu –ya da olasılıkla öldüğü– haberini almıştır.</span></p>
				<p class="Normal-Yaz-lar"><span class="char-style-override-16">Susette Gontrad, geçirmekte olduğu akciğer tüberkülozu sonucu, 22 Haziran 1802 tarihinde Frankfurt’ta ölmüştür. Susette Gontrad’ın ölümü Hölderlin’i olağanüstü boyutlarda etkilemiş; bir anlamda yaşamının dönüm noktasını oluşturmuştur.</span></p>
				<p class="Normal-Yaz-lar"><span class="char-style-override-16">Pierre Bertaux’un kanısına göre Hölderlin, Susette Gontrad’ın sağlık durumunun bozulduğunu duymuş, bavulunu annesinin evine gönderip kendisi Frankfurt’a gitmiş; son anlarında sevgilisinin yanında bulunmuştur.</span><span class="char-style-override-16">29</span><span class="char-style-override-16"> Ancak bu savı destekleyen hemen hemen hiçbir somut kanıt yoktur. Ayrıca Alman araştırmacıları bu sava karşı çıkmışlardır.</span><span class="char-style-override-16">30</span><span class="char-style-override-16"> Genel kanıya göre Hölderlin, Susette Gontrad’ın öldüğünü yolda öğrenmiş, olasılıkla bavulunu eve göndermiş, kendisi de sonradan annesinin yanına gelmiş. Gene olasılıkla bu ara annesi, gizlice bavulunu açmış, içindeki mektuplardan Hölderlin ile Susette arasındaki ilişkiden, “yasak aşktan” ilk kez haberdar olmuş. Ve Hölderlin ile aralarında bir daha düzelmeyen bir kopukluk oluşmuştur. Hölderlin, bir yandan Susette Gontrad’ı yitirmenin getirdiği büyük boşluk, öte yandan annesiyle olan ilişkilerinin tümüyle kopmasının getirdiği yıkım sonucu geri dönüşsüz bir çökkünlük içine girmiş. Hölderlin, Susette’in ölümüyle gerçek dünyada ilişki kurabildiği tek insanı da yitirmiştir. Ağır bir hüzün/çökkünlük dönemi başlamış. Tüm toplumsal ilişkilerini kesmiş. İnsanlardan kopmuş. Geri çekilmiş. Büyük düş kırıklıkları içinde tek başına yaşamaya başlamış... Hölderlin’in yaşamının sürekliliğinde kopma olmuş... Olasılıkla ciddi bir kişilik değişikliği ortaya çıkmıştır.</span></p>
				<p class="Normal-Yaz-lar"><span class="char-style-override-16">Yaşadığı ağır çökkünlüğe ve psikosomatik acılara karşın Hölderlin, gene aynı yıllarda oldukça üretken bir çalışma dönemine girmiş. Özellikle Antik Grek klasiklerini okumaya ve Sophokles’in yapıtlarını Almanca’ya çevirmeye başlamış. Hölderlin, 1804 yılında, Sophokles’in </span><span class="char-style-override-17">Kral Oidipus</span><span class="char-style-override-16"> ile </span><span class="char-style-override-17">Antigone</span><span class="char-style-override-16"> trajedilerini Almanca’ya çevirmiş. Bu çeviriler hemen yayımlanmış. Ve hemen klasikleşmiştir.</span><span class="char-style-override-16">31</span><span class="char-style-override-16"> Bugün bile, orijinallerinin yanı sıra Hölderlin’in, Sophokles’in yapıtlarına getirdiği yeni yorumlar çok benimsenmiştir. Sophokles’in orijinaline sadık Almanca’ya pek çok çevirisinin yapılmış olmasına karşın, örneğin Brecht kendisinin yazdığı </span><span class="char-style-override-17">Antigone</span><span class="char-style-override-16">’ye, Hölderlin çevirisini esas almış, Carl Orff, </span><span class="char-style-override-17">Antigone</span><span class="char-style-override-16"> operası için Hölderlin’in çevirisini temel yapıt olarak benimsemiştir. Bugün Almanya’da sahnelenen Sophokles trajedilerinin hemen tümünde Hölderlin çevirileri kullanılmaktadır.</span></p>
				<p class="Normal-Yaz-lar"><span class="char-style-override-16">Hölderlin bu ara pek çok kez tedavi gereksinimi görmüş. Şikâyetleri genellikle melankoli, hipokondri/psikosomatik belirtiler olarak tanımlanmış. Homburg’da gittiği Dr. Müller, yazdığı bir raporda Hölderlin’i “çılgın”, “deli” olarak tanımlamıştır. Böylece, Hölderlin’in psikiyatri ile biraz daha yakın sıcak ilişki dönemi başlamıştır.</span></p>
				<p class="Normal-Yaz-lar"><span class="char-style-override-16">Hölderlin, 1802-1806 yılları arasında, Nürtingen ile Hamburg arasında gide-gele yaşamış. Politikacı, filozof, yazar arkadaşı Isaac von Sinclair (1775-1815), bu süre içinde Hölderlin’e sahip çıkmış. Sinclair’in belirttiklerine göre Hölderlin, bu dönemde çok verimli çalışmalar yapmış. Sinclair, Hölderlin’in annesine gönderdiği bir mektupta, “</span><span class="char-style-override-17">Bu denli büyük tinsel, ruhsal yaratı kapasitesi görmediğini</span><span class="char-style-override-16">” yazmıştır. Ancak yaşanan üretken ve coşku dolu zamanlar, sıklıkla öfkeli, hüzünlü, korkulu ve psikosomatik/hipokondrik yakınlamalarla dolu bunalımlı dönemlere dönüşmüş. Hölderlin, insanlarla ilişki kurmakta sürekli zorluk çekmiş. Şiirlerinde, “</span><span class="char-style-override-17">Dingin esiri –doğayı gökyüzünü– anladığını; fakat insanların konuşmalarını anlayamadığını</span><span class="char-style-override-16">” yazmıştır.</span></p>
				<p class="Normal-Yaz-lar"><span class="char-style-override-16">1805 yılında, Almanya’da politik ortam gerginleşmiş. Fransız Devrimi yanlıları, cumhuriyetçiler kovuşturulmaya başlanmış. Bu arada, Hölderlin’in birlikte kaldığı arkadaşı, Isaac Sinclair, “vatana ihanet” suçundan altı ay kadar tutuklanmış; sorgulanmış. Hölderlin, son derece sıkıntılı geçen bu günlerde her an kendisinin de tutuklanma olasılığını beklemiş. Bu gergin bekleyiş günleri ruhsal dengesini daha da bozmuş. Öfke, huzursuzluk, korku krizleri artmış.</span></p>
				<p class="Normal-Yaz-lar"><span class="char-style-override-16">Hölderlin’in ruhsal bunalımlarını artıran nedenler arasında 1800 yıllarında Almanya’da yaşanan politik huzursuzluklardan sıkça söz edilmiştir. Gerçekten de bu yıllarda, özellikle Güney Almanya’da, Fransız Devrimi sempatizanlarına karşı sert tavırlar alınmıştır.</span></p>
				<p class="Normal-Yaz-lar"><span class="char-style-override-16">Hölderlin de hiç kuşkusuz diğer Alman aydınları gibi Fransız Devrimi’ni coşkuyla karşılamış. Gerek Tübingen ve gerekse de Jena dönemlerinde Jakoben kulüplerine gitmiş, politik tartışmalara katılmıştır. Fakat tüm bunlara karşın, onun ne denli tutkulu bir Jakoben olduğu bilinmemektedir. Ayrıca Hölderlin’in Jakobenlerin devlet ideallerine ve uyguladıkları “erdemin terörüne” kesinlikle karşı olduğu bilinmektedir. Hölderlin, Jakobenlerin “terörsüz erdemin güçsüz kalacağı” savlarını hiçbir zaman benimsememiş; “erdemin terörünün” Marat’yı ve Robespierre’i nasıl öldürdüğünü acıyla izlemiştir.</span><span class="char-style-override-16">32, 33</span></p>
				<p class="Normal-Yaz-lar"><span class="char-style-override-16">Hölderlin, </span><span class="char-style-override-17">Hyperion</span><span class="char-style-override-16"> romanında da konuyu dolaylı olarak tartışmış, devrimci “Nemesis Topluluğu”ndan ayrıldığını, Diotima’nın sonsuz sevgisini seçtiğini yazmıştır. Hölderlin,özellikle Marat ve Robespierre’in öldürülmelerinden sonra Perikles Dönemi Ege Adaları’nı ozanların ideal ülkesi olarak düşlemiştir.</span><span class="char-style-override-16">34</span></p>
				<p class="Normal-Yaz-lar"><span class="char-style-override-16">Araştırmacıların kanısına göre Hölderlin, en geç 1805’te tinsel devrim düşüncesine gelmiş. Devrimin ancak insanın kendi kafasında olabileceğini düşünmüş. Başkalarını “kurban etmekten” çok “kendisini kurban verebileceği” bir yaşam tarzı düşlemiş. Bunu bir kez daha kanıtlamak için </span><span class="char-style-override-17">Empedokles’in Ölümü</span><span class="char-style-override-16"> trajedisini yazmıştır.</span></p>
				<p class="Normal-Yaz-lar"><span class="char-style-override-16">Birlikte kaldıkları, arkadaşı Isaac Sinclair’in tutuklanması sırasında, bir olasılık “</span><span class="char-style-override-17">Jakoben olmak istemiyorum</span><span class="char-style-override-16">” ya da “</span><span class="char-style-override-17">Artık Jakoben değilim</span><span class="char-style-override-16">,” dediği söylenir. Ancak tüm bunların Hölderlin’in temel sorunu olmadığı, belki içinde bulunduğu sıkıntıları artırıcı bir etken olduğu düşünülebilir.</span><span class="char-style-override-16">35</span></p>
				<p class="Normal-Yaz-lar"><span class="char-style-override-16">Hölderlin, giderek arkadaşı Sinclair’in yanında –bile– barınamaz duruma gelmiş. Sinclair, bir süre annesinin yanına gitmesini önermiş. Ancak annesi, Hölderlin’i bir daha ne görmek, ne de evine almak istemiştir. Annesinin bu katı tutumu Hölderlin’in ruhsal durumunu daha beter kılmış, içinden çıkılmaz konuma sokmuştur.</span></p>
				<p class="Normal-Yaz-lar"><span class="char-style-override-16">Hölderlin’in evine dönmek istemesine annesinin ve kardeşlerinin neden bu denli kesin tavırla karşı durdukları yeterince bilinmiyor. Bir olasılık, Hölderlin’in üvey kardeşi Karl Gok’un karısı, 24 yaşındaki Eberhardin Maria Brust’un, Hölderlin’e karşı gösterdiği sıcak ilgi aileyi rahatsız etmiş ve bu nedenle de Hölderlin’in eve dönmesini istememiş olabilirler...</span><span class="char-style-override-16">36</span><span class="char-style-override-16"> Diğer bir olasılık, Hölderlin’in öz babasından kalan mirası annesi ve üvey kardeşi Karl Gok hiçbir zaman Hölderlin’e vermeye yanaşmamışlar. Hölderlin’in büyük para sıkıntısı içinde yaşadığı dönemlerde bile, hakkı olan parayı ona vermemişlerdir. Hölderlin, psikiyatri kliniğine yatırıldıktan ve vesayet altına alındıktan sonra, paranın kullanımı çok daha kolay olmuştur.</span><span class="char-style-override-16">37</span><span class="char-style-override-16"> Ayrıca Hölderlin’in kitaplarının yeni baskılarından gelen parayı da hep Karl Gok almıştır. Hölderlin’in annesi, 1828 yılında öldükten sonra, Hölderlin’in payına düşen 9186 Filorin’i, önce Karl Gok üstüne almak istemiş; fakat mahkeme buna karşı çıkmıştır. Hölderlin, 1843 yılında öldüğü zaman bu kalıt para faizleriyle birlikte 13 bin Filorin’i bulmuştur. Bugünün parasıyla yarım milyon mark eder ki ciddi bir birikim sayılabilir. Hölderlin, yaşamı boyu hep para sıkıntısı çekmiş, çok kez yoksulluk düzeylerinde yaşamış. Salt bu nedenle ruhsal bunalımlara düştüğü olmuş. Psikiyatri kliniğine yatırıldıktan sonra bir daha para ile ilgili bir şey konuştuğunu duyan olmamıştır. Hölderlin öldükten sonra bile kalan parasının bölüşümü, üvey kardeşi Karl Gok ile kız kardeşinin oğlu Fritz Breunlin arasında sert tartışmalara neden olmuştur.</span><span class="char-style-override-16">38</span></p>
				<p class="Normal-Yaz-lar"><span class="char-style-override-16">Sonuçta, ayrıntıları bugün bile yeterince bilinmeyen aile-içi hazırlıktan sonra, annesinin onayı ve olasılıkla Karl Gok’un aile adına katılmasıyla, 11 Eylül 1806 tarihinde Hölderlin, zorla –olasılıkla bağlanarak ve arabadan inmek istediğinde yüzü gözü kanatılma derecesinde zararsız konuma getirilerek– Tübingen Üniversitesi’ne bağlı Autenriethsche Kliniği psikiyatri bölümüne yatırılmış. Klinikte tek kişilik bir hücreye kapatılmış; burada zaman zaman ya da sürekli olarak bağlanmış; olasılıkla “deli gömleği” giydirilmiş ve yüzüne, kliniğin buluşu olan ham deriden yapılmış bir “deli maskesi” takılmıştır.</span></p>
				<p class="Normal-Yaz-lar"><span class="char-style-override-16">Hölderlin’e klinikte yattığı süre içinde belladona, digitalin gibi ilaçlar verildiği, bugün elimizde bulunan reçete defterlerinden tüm ayrıntılarıyla izlenebilmektedir. Hölderlin, kliniğe yatırıldığı günden beş hafta kadar sonra, 21 Ekim 1806 tarihinde, “bahçede gezintiye” çıkabilmiş. Daha sonraki günlerde de hiçbir öfke krizi görülmemiştir...</span><span class="char-style-override-16">39</span></p>
				<p class="Normal-Yaz-lar"><span class="char-style-override-16">Hölderlin, yatırılışından altı ay kadar sonra, 3 Mayıs 1807 tarihinde tedavisi olanaksız, zararsız, bakıma muhtaç, en çok 2-3 yıl yaşar... tanısıyla klinikten çıkarılmış. Bir ara tümüyle ortada kalan bu büyük ozana, yaşamında az rast geldiği mutlu anlardan biri denk düşmüş. Yazılarını, şiirlerini okumuş, </span><span class="char-style-override-17">Hyperion</span><span class="char-style-override-16">’a hayran kalmış Ernst Friedrich Zimmer adlı bir marangoz ustası, Hölderlin’in bakımını üstlenebileceğini söylemiş.</span></p>
				<p class="Normal-Yaz-lar"><span class="char-style-override-16">Hölderlin, klinikten ayrıldığı 3 Mayıs 1807 tarihinden, öldüğü 7 Haziran 1843 gününe değin tam 36 yıl, Tübingen’de bu marangoz ustasının odasında yaşamıştır. Hölderlin’e sahip çıkıp bakımını üstlenenler hiç de yüksek eğitim görmüş insanlar olmamalarına karşın, bu büyük ozana hep saygılı bir hayranlık duymuşlar; Hölderlin de yaşamında hiç kimselere güvenmediği ölçüde onlara güvenmiş, inanmış; onların yanında </span><span class="char-style-override-17">ruhsal dinginliğine</span><span class="char-style-override-16"> kavuşmuştur.</span></p>
				<p class="Normal-Yaz-lar"><span class="char-style-override-16">Zimmer ailesi üyeleri dışında, kendisini ziyarete gelenlerin hemen hemen hiçbiriyle konuşmamış... Anlatılanlara göre, Hölderlin hüzünlü ve hafifçe gülümseyen bir yüz ifadesiyle, “</span><span class="char-style-override-17">Aias gülüşü/ironisiyle</span><span class="char-style-override-16">” tam 36 yıl susmuştur...</span></p>
				<p class="Normal-Yaz-lar"><span class="char-style-override-16">Hölderlin, psikiyatri kliniğine yatırıldıktan ve Zimmer ailesinin yanında yaşamaya başladıktan sonra, aralarında 30 kilometre kadar bir uzaklık bulunmasına karşın, annesi 20 yıl boyunca oğlunu bir kez olsun ziyaret etmemiştir.</span></p>
				<p class="Normal-Yaz-lar"><span class="char-style-override-16">Tüm bunlara karşın, gene bu süreç içinde Hölderlin, annesine, sürekli olarak bağışlanmasını dileyen pek çok mektup yazmıştır. Bunlardan sadece 60 tanesi bulunabilmiştir. Diğer mektupların annesi tarafından yok edildiği sanılmaktadır.</span><span class="char-style-override-16">40</span></p>
				<p class="Normal-Yaz-lar"><span class="char-style-override-16">Ayrıca yaşamının ikinci yarısında, bugüne değin elimize ulaşan 50 kadar şiir yazmıştır. Bu şiirler üzerine de pek çok yorum/araştırma yapılmıştır.</span></p>
				<p class="Normal-Yaz-lar para-style-override-12"><span class="char-style-override-16">Gramatik olarak kusursuz olmalarına karşın, hiç kuşkusuz bu dönemin şiir ve mektuplarında eskinin coşku ve heyecanı görülmez. Duygular artık kalın buzlu bir camın arkasından süzülüp gelen alacakaranlık ışığın hüznünü/donukluğunu yansıtırlar. Arada bir, yaşanan trajediyi daha bir somutlaştıran dizeler görülür:</span></p>
				<p class="Normal-Yaz-lar"/>
				<p class="Normal-Yaz-lar"><span class="char-style-override-16">“</span><span class="char-style-override-17">Nisan, mayıs, haziran kaldı gerilerde,</span></p>
				<p class="Normal-Yaz-lar para-style-override-12"><span class="char-style-override-17">Artık bittim, yaşamak istemiyorum ben de.</span><span class="char-style-override-16">”</span></p>
				<p class="Normal-Yaz-lar"/>
				<p class="Normal-Yaz-lar"><span class="char-style-override-16">Adorno, Hölderlin’in son dönem şiirlerini, “</span><span class="char-style-override-17">canlılığın belirtisi, zarif, dingin yan-şiirler</span><span class="char-style-override-16">” olarak tanımlamıştır.</span><span class="char-style-override-16">41</span></p>
			</div>
		</div>
	</body>
</html>