<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-3.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-3.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="KB" id="toc_marker-1-1" xml:lang="tr-TR">1.1. MELENCOLIA I</p>
				<p class="Normal-Yaz-lar para-style-override-24"><span class="char-style-override-15">İ</span><span class="char-style-override-16">nsanların kişiliklerini, mizaçlarını anlatmaya yönelik çalışmalar ortaçağ sanatının en temel konularından birini oluşturmuş, bu alanda pek çok yapıt ortaya konmuştur. Melankolik kişilik ve melankolik yaşam tarzı tüm ortaçağ boyunca olumsuz karşılanmış; hatta ölümcül bir günah –“acedia”– olarak tanımlanmıştır.</span></p>
				<p class="Normal-Yaz-lar"><span class="char-style-override-16">Melankolik insanların doğaüstü gizil güçler, cinler, şeytanlarla ilişkili oldukları düşünülmüş; bu insanlar tutuklanmış, işkence görmüş, yakılmış, öldürülmüştür.</span></p>
				<p class="Normal-Yaz-lar"><span class="char-style-override-16">Rönesans döneminde başlayan hümanist akımların etkisiyle melankolik insan mizacına yeni bir anlayışla bakılmaya başlanmıştır.</span></p>
				<p class="Normal-Yaz-lar"><span class="char-style-override-16">Bu yeni hümanist akımlar özellikle Floransalı filozoflar, tanrıbilimciler, düşünürler, sanatkârlar aracılığıyla geliştirilmiş ve dünyaya yayılmıştır. Melankolik insanın mizacı ve yaşam tarzı, ancak Rönesans hümanizmi içinde kendine bir yaşam alanı bulmaya başlamıştır.</span></p>
				<p class="Normal-Yaz-lar"><span class="char-style-override-16">Bu arada Nürnbergli bir Alman sanatkâr, Albrecht Dürer (1471-1528), bu hümanist gelişmelerin uzantısında yepyeni bir anlayışla, </span><span class="char-style-override-17">Melencolia I </span><span class="char-style-override-16">adlı ünlü gravürü yapmıştır.</span></p>
				<p class="GMO para-style-override-21" xml:lang="tr-TR"><img alt="2.png" class="image" height="527" src="images/2_fmt.jpeg" width="358"/></p>
				<p class="Resim-Yaz-lar--Ortal- para-style-override-27"><span class="char-style-override-23">Albrecht Dürer,</span><span class="char-style-override-24"> Melencolia I, </span><span class="char-style-override-23">ayrıntı.</span></p>
				<p class="Normal-Yaz-lar"><span class="char-style-override-16">Albrecht Dürer’in bir melankoli monografisi kapsamındaki bu başyapıtı 1500 yıllarında dinbilimleri, felsefe, sanat, geometri-matematik, tanrı-erdem-günah vb. gibi konularda yapılan hesaplaşmaların tümünü kapsar niteliktedir.</span></p>
				<p class="Normal-Yaz-lar"><span class="char-style-override-16">Dürer’in, bir geometri teoremi, bir matematik denklemi gibi kurduğu bu gizemli evren, yapıldığı günden beri –beş yüz yıla yakın bir zamandır– kendisine bakan tüm yorumculara da yeni teoremler ve denklemler kurma olanağı sunmuştur. Başka bir deyişle, Dürer’in bu yapıtı sanat tarihinin bir </span><span class="char-style-override-17">sorunu</span><span class="char-style-override-16"> olmuştur...</span></p>
				<p class="Normal-Yaz-lar"><span class="char-style-override-16">Yapıtın bir teorem, bir denklem kadar tamamlanmış gibi görünmesine karşın, yeni etkin eleştiriler ile sürekli olarak yeniden ve yeniden yorumlanabilecek kadar </span><span class="char-style-override-17">açık</span><span class="char-style-override-16"> olduğu (da) görülür.</span></p>
				<p class="Normal-Yaz-lar"><span class="char-style-override-16">Daha somut: Bu gravür, 1514 yılından beri yapılan tüm yorumlama çabalarına karşın bir türlü </span><span class="char-style-override-17">tüketilememektedir</span><span class="char-style-override-16">... Her yorumcu kendi </span><span class="char-style-override-17">açılımını</span><span class="char-style-override-16"> yapmakta, yorumlamakta son sözü söylediğini, son noktayı koyduğunu sanmakta... Ancak bu düşünce, yeni bir yorumcu ortaya çıkana değin sürmekte; o zaman yapıt üzerine o güne değin pek bir şey söylenmemiş olduğu, gravürün ilk günkü gizemini korumakta olduğu anlaşılmaktadır. Umberto Eco’nun söylemini yinelersek, bu son kerte </span><span class="char-style-override-17">açık yapıt, sonluluk içinde sonsuzluk, tamamlanmışlık içinde bir tamamlanmamışlık</span><span class="char-style-override-16"> içermektedir. Bu yapıt Dürer’in, </span><span class="char-style-override-17">yorumculara emanet ettiği, tamamlanmış gibi görünen tam bir açık yapıt </span><span class="char-style-override-16">örneği sergilemektedir.</span><span class="char-style-override-16">1</span></p>
				<p class="Normal-Yaz-lar"><span class="char-style-override-16">Ben sanat tarihçisi değilim; bir Dürer araştırmacısı ya da uzmanı da değilim. Burada sadece, melankoli olgusunu anlamamızda vazgeçilmez niteliğini bugün de sürdüren bu görkemli </span><span class="char-style-override-17">melankoli bilmecesini </span><span class="char-style-override-16">beş yüz yıldır çözümlemeye çalışanların yazdıklarından, okuyabildiklerim içinden, ruhbilimsel açılımlara olanak verebilenlerden anlayabildiklerimi anlatmaya çalışmak istiyorum.</span><span class="char-style-override-16">2</span></p>
			</div>
		</div>
	</body>
</html>