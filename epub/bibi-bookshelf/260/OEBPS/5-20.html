<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-20.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-20.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="KB" id="toc_marker-3-5" xml:lang="tr-TR">3.5. MELANKOLİ-KARASEVDA İLİŞKİSİ</p>
				<p class="Normal-Yaz-lar para-style-override-24"><span class="char-style-override-36">R</span><span class="char-style-override-16">uhbilimleri tarihinde, sevgi-aşk-karasevda gibi konulara genellikle hep kuşkuyla bakılmış, bu tür duygular çok kez “</span><span class="char-style-override-17">nasıl bir sevgi?</span><span class="char-style-override-16">” sorusuyla birlikte tartışılmıştır.</span></p>
				<p class="Normal-Yaz-lar"><span class="char-style-override-16">Ortaçağ süresince, Grekçe “eros”, Latince “amor” çok kez özünden saptırılıp çeşitli anlamlarda kullanılmıştır. Sevgi –aşk– bedensel hazdan yalıtılıp tanrıya karşı duyulan tutkuya –bir tür tapınmaya– yüceltilmiş ya da indirgenmiştir. Ortaçağda günlük yaşam içinde sevgi, bedensel ilişkiden çok insanların birbirlerine karşı duymaları gereken “şefkat”e dönüştürülmüştür. “Amor”u, şefkat yerine “yasak aşk,” “şehvet” anlama yanılgısına düşenler, ağır bir günahkârlıkla suçlanmışlardır.</span></p>
				<p class="Normal-Yaz-lar"><span class="char-style-override-16">Bunun dışında sıradan, çalışan insanların çoğalmaya, üremeye yönelik, ölçülü ve normal sınırlar içinde kalan bedensel cinsel birleşmeleri, ailenin bir tür ev ödevi olarak –ama gene de sabırlı bir anlayışla– görmezlikten gelinmiş, günah dışı tutulmuştur. Tinsel/ruhsal/bedensel bütünleşmeleri kapsadığı varsayılan “eros”un, Latince karşılığı olan amor, ortaçağ boyunca, tanrıya yönelik bir aşk (Caritas), tanrı uğruna kendini hiçleştirme ya da dostluk, arkadaşlık (amicita, passio) olarak kullanılmıştır.</span></p>
				<p class="Normal-Yaz-lar"><span class="char-style-override-16">Ancak sıradışı yaşam koşullarında, bazı insanlarda, kimi zaman ölümcül sonlanabilen olağanüstü tutkular, karasevdalar gözlenmiştir.</span></p>
				<p class="Normal-Yaz-lar"><span class="char-style-override-16">Antikçağ tıp yazınında ilk kez Areteaus, melankoli kapsamına giren bu tür karasevdalardan söz etmiş, sonra, hemen hemen her ünlü hekim bu konuda ayrıntılı örneklemeler sergilemiştir. Efesli Rufus sevda-melankoli ilişkisini önemle vurgulamış, Bergamalı Galenus, Roma’nın sanat ve soylu çevrelerinde rastladığı karasevdalı insanları ayrıntılarıyla anlatmıştır.</span></p>
				<p class="Normal-Yaz-lar"><span class="char-style-override-16">Özellikle Galenus’un vurgulamalarında karasevda, ağır bir hüzün, ruhsal acı, ruhsal/bedensel tükenme durumuyla sürmekte ve kimi kez ölümle sonlanmaktadır. Antik Roma yazınında bu tür sevdaların kahramanlara özgü bir kişiliği ve tutkuyu gerektirdiği düşünülmüş ve bu nedenle de kahramanlara özgü sevda anlamına gelen “amor hereos” olarak tanımlanmıştır.</span><span class="char-style-override-16">1</span></p>
				<p class="Normal-Yaz-lar"><span class="char-style-override-16">Kahramanlara özgü karasevda (amor hereos), hem Latin hem Roma hem de Arap yazınında –tıp ve tıp dışı alanlarda– çok işlenmiştir. Hemen her Arap hekiminin kitabında, çok kez Antik Grek hekimlerinin ve özellikle de Galenus’un vakalarını anımsatan pek çok örneklemeye rastlanmıştır.</span></p>
				<p class="Normal-Yaz-lar"><span class="char-style-override-16">Antik Grek hekimleri, karasevdayı melankolinin neresine koyacaklarını pek de bilemeden, gördüklerini anlatmışlardır. Galenus (130-200) ise karasevdayı daha çok, sonradan ortaya çıkan (arızi) bir illet olarak tanımlamıştır. Galenus, karasevdayı melankoli gibi yapısal bir rahatsızlık olarak görmemiş, bazı insanlarda biraz da rastlantı sonucu sonradan ortaya çıkabilen bir tür ruhsal durum olarak değerlendirmiştir. Galenus, bu hüzünlü ruhsal durumun, melankolinin aynısı değil, benzeri olduğunu vurgulamıştır.</span></p>
				<p class="Normal-Yaz-lar"><span class="char-style-override-16">Galenus’un tespitlerine göre, karasevdalı insanlarda canlılığın (vitalite) azalması, yorgunluk, iştahsızlık, zayıflama, deri renginin solması, gözlerin çukurlarına kaçması, kan basıncının azalması, nabız atışlarının zayıflaması gibi bedensel belirtilerle birlikte, uykusuzluk, hüzün, inleme-sızlanma, düşüncenin sevilen kişi üzerine yoğunlaşması, patolojik bir suçluluk duygusu, düşüncelerin giderek hezeyan niteliğine dönüşmesi ile ruhsal durum psikotik niteliklere dönüşebilmekte... ve bazı durumlarda ölüm kaçınılmaz olmaktadır...</span></p>
				<p class="Normal-Yaz-lar"><span class="char-style-override-16">Galenus, karasevdalı insanlara, banyolar, hafif şarap, müzik, düşünceyi başka yönlere kaydıracak arkadaş toplantıları, spor, bedensel çalışmalar, geziler önermiştir.</span></p>
				<p class="Normal-Yaz-lar"><span class="char-style-override-16">Bergama kökenli, Bizanslı Oreibaios (325-405), Egeli Paulos (625-690), karasevdalı insanların kafalarının içinin hüzün, ruhsal huzursuzluk, uykusuzluk, iştahsızlıkla dolu olduğunu, duygu ve düşüncelerinin sevilen kişi üzerine takıldığını yazmışlardır...</span><span class="char-style-override-16">2</span></p>
				<p class="Normal-Yaz-lar"><span class="char-style-override-16">Antik ve ortaçağ boyunca karasevda genellikle melankolinin bir türü, alt grubu ya da benzeri bir rahatsızlık/hastalık olarak düşünülmüş. Karasevdalı insanlarda –çoğunluğunun erkek olmaları göz önüne alınarak– cinsel-tohum hücrelerinin aşırı ısınmasından söz edilmiş ve bu denli ısınan hücrelerin düşünceyi, karar verme yeteneklerini bozduğu, sonuçta insanların hezeyanlı, sanrılı çılgın-ruhsal durumlara girdikleri düşünülmüştür. İtalya’da Fonamiralı Johannes (1329-1396), karasevdadan ölen insanların otopsilerini yapmış, bunların beyinlerinde 3. karıncığın kuruduğunu tespit etmiştir. Johannes, bu otopsi bulgularından hareketle düşünme, imgelem bozukluklarının, hezeyanların ve sanrıların beynin bu bölgesinin kurumasından kaynaklandığını düşünmüştür.</span></p>
				<p class="Normal-Yaz-lar"><span class="char-style-override-16">Karasevda, 14. yüzyıldan sonra, melankolinin içine (integre) dahil edilmeye başlanmış. Melankoli paydası altında toplanan ruhsal rahatsızlıklar/hastalıklar içinde/arasında değerlendirilmiştir.</span></p>
				<p class="Normal-Yaz-lar"><span class="char-style-override-16">Floransalı ünlü Dominikar dinbilimci, Girolama Savonarola’nın büyük babası, Giovanni Micaele Savonarola (1384?), Antik ve ortaçağ Latin ve İslam düşüncelerini toparlamaya çalışarak, melankolinin ve karasevdanın aynı hastalığın çeşitli görünümleri olduğunu düşünmüş. Melankolinin bedensel kurumaya (dyskrase) bağlı olmasına karşın, karasevdanın sonradan rastlantısal bir nedenle ortaya çıktığını öngörmüştür.</span><span class="char-style-override-16">3</span></p>
				<p class="Normal-Yaz-lar"><span class="char-style-override-16">Karasevda konusu, kadın-erkek ilişkilerinin son derece sınırlı olduğu Arap toplumlarında özellikle büyük ilgi görmüştür. Arap kökenli yazında, karasevdalı âşık (çılgın/bilge) tiplerinin, olağanüstü serüvenli yaşam tarzları, sonları çok kez ölümle de bitse, genelde hep toplumsal bir hoşgörüyle olumlanarak, özlemle anlatılmıştır.</span><span class="char-style-override-16">4</span></p>
				<p class="Normal-Yaz-lar"><span class="char-style-override-16">Karasevdalılardaki somut sevginin kimi zaman giderek soyut bir tutkuya ve sonra da mistik fantezilere dönüştüğü izlenmiştir.</span></p>
				<p class="Normal-Yaz-lar"><span class="char-style-override-16">Türkiye kültürüne, melankoli üzerine bilgiler daha çok Arap kültürü üzerinden yansımış. Bu nedenle de karasevda (ve mâlîhulyâ) tanımı melankoliden daha çok benimsenmiştir.</span></p>
				<p class="Normal-Yaz-lar"><span class="char-style-override-16">Burada karasevdalı kişi, kendi yaşamöyküsünü tümüyle sevdiği insan üzerine kaydırmakta, düşsel düzeyde de olsa, kendi varlığını sevdiği insana bağlamakta, bunun dışındaki bir yaşamı, varoluşu, saçma ve anlamsız bulmaktadır. Bu konumda, benliğin canlılığı, yaşama sevinci azalmakta, ruhsal donuklaşma ortaya çıkmakta, ruhsal bedensel enerji –vitalite– azalmasıyla birlikte sıklıkla psiko-somatik şikâyetler görülmektedir. Sonuçta, pasif, öfkeli, kuşkulu, çökkün, zaman zaman saldırgan bir kişilik değişikliği izlenebilmektedir. Karasevdalılarda gözlenen, dış dünyaya ilgisizlik, insanlardan kaçma, kendi iç dünyalarına göç, güçsüzlük, acılı ruhsal huzursuzluk, mutsuzluk, kendini suçlama, hatta hezeyan ve sanrılar gibi bulgular, melankolide gözlenenlere benzerlik gösterir. Ancak gene de karasevdalı insanlar, içinde bulundukları çaresizliğe bir neden gösterebilirler. Sevdalandıkları insana kavuşmaları durumunda tüm sorunlarının çözüleceği sanısını taşırlar. Böyle bir durum, melankolide söz konusu olmaz.</span></p>
				<p class="Normal-Yaz-lar"><span class="char-style-override-16">Eskiden melankolinin (endogene depresyon) kapsamı içinde görülen karasevdalı ruhsal durumlar, günümüz ruhbilimi anlayışında “reaktif depresyon” paydası altında değerlendirilir. Buna göre karasevda yapısal değil, olağanüstü bir yaşantı sonucu –reaktif– (arızi) ortaya çıkan ruhsal çökkünlük –depresyon– durumlarıdır. Kuşkusuz, burada yaşantı –âşık olma– ile tepki –hüzünlü ruhsal durum– arasında bir oransızlık vardır. Ancak bu durum çeşitli olasılıklara açıktır: Büyük bir olasılıkla zaman içinde normalleşebilir... Bazı kereler hezeyanlar, sanrılar ile birlikte psikotik bir duruma dönüşebilir... Süreklilik kazanabilir. Kişilik değişikliği ortaya çıkabilir, yeni bir yaşam tarzı olarak sürebilir.</span></p>
			</div>
		</div>
	</body>
</html>