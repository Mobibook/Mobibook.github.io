<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-14.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-14.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="KB" id="toc_marker-2-6" xml:lang="tr-TR">2.6. ANTİKÇAĞDA MODERN MELANKOLİ ANLAYIŞLARI</p>
				<p class="Normal-Yaz-lar para-style-override-37"><span class="char-style-override-1">	Kapadokyalı Aretaus</span></p>
				<p class="Normal-Yaz-lar para-style-override-37"><span class="char-style-override-1">	Efesli Soranus</span></p>
				<p class="Normal-Yaz-lar para-style-override-37"><span class="char-style-override-1">	Efesli Rufus</span></p>
				<p class="Normal-Yaz-lar para-style-override-38"><span class="char-style-override-1">	Bergamalı Galenus</span></p>
				<p class="Normal-Yaz-lar"/>
				<p class="Normal-Yaz-lar"/>
				<p class="Normal-Yaz-lar para-style-override-24"><span class="char-style-override-15">A</span><span class="char-style-override-16">ntikçağda modern ruhbilim/psikiyatri anlayışına uygun yapıtlar verenlerin başında Kapadokyalı Aretaus gelir. Kapadokyalı Aretaus’un yaşamöyküsü üzerine –yazık ki– pek fazla bir şey bilinmiyor. Aretaus, olasılıkla ikinci yüzyılın ilk yarısında yaşamış; yapıtları daha çok Cornelius Celsus ve Galenus üzerinden Latince’ye çevrilmiş, yaygınlaştırılmış ve ünlenmiştir.</span><span class="char-style-override-16">1, 2</span></p>
				<p class="Normal-Yaz-lar"><span class="char-style-override-16">Aretaus, felsefe ve tıp yazınında ilk kez melankoli ve maninin kapsamlı bir tanımını yapmış ve bu iki ruhsal rahatsızlık durumunun, aynı hastalığın farklı görünümleri olduklarını söylemiştir. Aretaus’un bu tespiti, iki bin yıl sonra günümüzün modern psikiyatrisinin kurucularının ve özellikle de Emil Kraepelin’in (1856-1926) çalışmalarının öncülü olmuştur. Bu bağlamda Aretaus, antikçağ ile modern psikiyatri arasındaki köprünün temelini atan başlıca filozof-hekimlerden biri olarak tanımlanmıştır. Tıpkı, Demokritos’un atom kuramının, modern fiziğin öncülü olduğu gibi.</span><span class="char-style-override-16">3</span></p>
				<p class="Normal-Yaz-lar"><span class="char-style-override-16">Aretaus, “</span><span class="char-style-override-17">İnsanda öfke, hüzün, çökkünlük görüldüğü zaman, onun bu durumuna melankoli tanısı konur... Melankoli, çok kez kısa süreli bir mani kriziyle başlar ve sonra gene kısa bir mani kriziyle sonlanır...</span><span class="char-style-override-16">” diye yazmış. Melankoliklerde görülen öfkenin çok kez ağır bir hüzün ve umutsuzlukla birlikte ortaya çıkmasına karşın, manilerdeki öfkenin hastaları keyiflendirdiğini tespit etmiştir. Aretaus, ayrıca melankolinin, umutsuzluk ve hezeyanlarla başladığını, maninin de benzer belirtilerle ortaya çıkabileceğini... melankolinin ileri bir aşamada maniye dönüşebileceğini... manide de bir süre sonra melankolinin ortaya çıkabileceğini öngörmüştür.</span></p>
				<p class="Normal-Yaz-lar"><span class="char-style-override-16">Aretaus’a göre, benzer nedenlerle ortaya çıkan çılgınlık, melankolide sakin, çökkün görünümlerle; manide ise coşkulu, heyecanlı hareketlerle görülür.</span></p>
				<p class="Normal-Yaz-lar"><span class="char-style-override-16">Aretaus, melankolinin ve maninin ortaya çıkış nedenini, antikçağ geleneğine uygun olarak, bedenin ve safranın kurumasına bağlamıştır. Aretaus’a göre, melankolide ateş görülmez; ancak uykusuzluk, korku, boşluk duygusu yanında, duygulanım (affekt) bozuklukları bulunur. (Tallenbach)... Kuruyan safra, bedenin orta bölgelerinde toplanır... Mani krizlerinde ise kara safra kana karışır; kanlı-kara-safra karışımı özsular beyni etkiler. Melankoliklerde, çökkünlüğün ve unutkanlığın arttığı dönemlerde intiharlar görülür... Genç erkeklerde intihar olaylarının kadınlara oranla daha fazla olduğu tespit edilir...</span><span class="char-style-override-16">4</span></p>
				<p class="Normal-Yaz-lar"><span class="char-style-override-16">Kapadokyalı Aretaus, melankoli-mani hastalığının gelişmesinde başlıca üç aşama tespit etmiştir... Hastalık, genellikle uykusuzluk, baş ağrısı, kulak çınlaması, mide-bağırsak şikâyetleri, gözlerin önünde renkli şekillerin uçuşması, hüzün, korku ya da aşırı heyecan vb. gibi bedensel, ruhsal belirtilerle başlamakta, bu sırada hastaların, nedeni açıklanamayan bir çökkünlük, öfke, umutsuzluk içinde oldukları görülmektedir... İkinci aşamada, hastaların yoğun bir korku ya da abartmalı bir canlılık, heyecan artması, hareketlilik, aşırı cinsel istek, anlamsız cimrilikler veya aşırı-savurgan davranışlar gösterdikleri tespit edilir... Üçüncü aşamada, hastalarda korku, insanlardan ve aydınlıktan kaçma eğilimi, içeriği ve nedeni anlaşılmayan yakınmalar, yeme içme bozuklukları, yaşamlarını hiçe sayan davranışlar, gözlerin kızarması, derinin kara-sarı renk alması görülür. Bu belirtilerin uzun sürmesi durumunda, intiharlar ya da kendiliğinden ölümler ortaya çıkabilir.</span><span class="char-style-override-16">5</span></p>
				<p class="Normal-Yaz-lar"><span class="char-style-override-16">Aretaus, melankoliklerde ve manilerde, hezeyanların sanrıların ortaya çıkabileceğini... melankoliklerin kara, manilerin kırmızı renkli resimler-şekiller gördüklerini... manilerin ayrıca borazan seslerine benzer sesler duyduklarını... melankoliklerin, boşluk duygusundan yakınmalarına karşın, manilerin şiddetten şikâyet ettiklerini... bu her iki tip ruhsal rahatsızlık için de yaşamın bir anlam ifade etmediğini, ancak manilerin salt kendilerinin değil, başkalarının yaşamlarına da saygılı davranmadıklarını vurgulamıştır...</span></p>
				<p class="Normal-Yaz-lar"><span class="char-style-override-16">Aretaus, “maniakoli” adını verdiği, batıl inançlı hezeyanların görüldüğü bir mani-melankoli tipi tanımlamıştır. Bu psikoz batıl inançların, kökten dindarların egemen olduğu bölgelerdeki günümüz ruhbilim pratiğinde de sıklıkla görülmektedir.</span></p>
				<p class="Normal-Yaz-lar"><span class="char-style-override-16">Aretaus, sevgi-aşk nedeniyle ortaya çıkan melankolik durumları anlatan ilk hekim olmuştur. Kapadokyalı, muayene ettiği bir genç adamın, sevgilisine ulaşamadığı için melankoli krizi içine girdiğini, yapılan tüm tedavilerin başarısız kaldığını, gencin, ancak sevdiğine kavuşmasından sonra melankolik belirtilerin geçtiğini söylemiştir. Bu anlatılanların gerçek bir melankolik durumu yansıtıp yansıtmadığını yeterince bilemiyoruz, ancak konuyu bu boyutlarıyla da gündeme getiren ilk hekimin Aretaus olduğunu görüyoruz.</span></p>
				<p class="Normal-Yaz-lar"><span class="char-style-override-16">Kapadokyalı Aretaus’un, melankoli tedavisine getirdiği en önemli boyut, hekimin hastaya yaklaşımındaki temel yöntemsel yenilik olmuştur. Aretaus’a göre, melankolik insana hiçbir şeyi zorla yaptırmaya çalışmamak gerekir. Kuşkusuz, hafif yemekler yemesi, şarap içmemesi, bağırsaklarını boşaltması gibi önlemler salık verilebilir. Ama hekim, bunları zorla yaptırmaya kalkışmamalıdır. Ayrıca hastalar, kendilerini yalnız ve terk edilmiş gibi duyumsayacakları, duvarları çıplak, büyük odalarda yatırılıp tedavi edilmemelidir. Hastaların yattığı odalar, ne çok büyük ne de küçük olmalıdır. Bu alanda en uygun ölçü, insanın kendisini rahat duyumsayacağı büyüklükte ve düzenlemedeki mekânlar olmalıdır... Hastaların cinsel ilişki kurmalarına olanak tanınmalıdır. Aretaus’a göre, sevgi ve cinsel ilişki tedavide unutulmaması gereken önemli noktadır. Kapadokyalı Aretaus, ayrıca, melankolik hastalarla konuşup, onların sorunlarını anlamaya çalışmanın tedavinin en önemli yanını oluşturduğunu söylemiş, psikoterapinin önemini vurgulamıştır... Cornelius Celsus, Kapadokyalı Aretaus’u antikçağın en hümanist hekimi olarak tanımlamıştır.</span><span class="char-style-override-16">6, 7 8, 9</span></p>
				<p class="Normal-Yaz-lar"><span class="char-style-override-16">Efesli Soranus, “akut ve kronik hastalıklar” üzerine yazdığı kitaplarıyla ünlenmiştir. Birinci yüzyılda yaşadığı sanılan Soranus’un yapıtlarını, Coelius Aurelianus, 5. yüzyılda Latince’ye çevirmiş, yaygınlaşmasını sağlamıştır.</span></p>
				<p class="Normal-Yaz-lar"><span class="char-style-override-16">Antikçağın ilk dönemlerinde etkili olan –bedensel özsulara dayalı– humoral patoloji, yerini doku-organ bozukluklarına dayalı solider patolojiye bırakmaya başlamıştır. Soranus, bu akımın savunucularından olmuştur. Soranus’a göre melankoli, karın ve diafragma bölgesinin yapı/yaradılış gereği bozukluğuna bağlı bir hastalığı –phrenitis–dır. Soranus, ayrıca phrenitislerin salt göğüs bölgesinde değil, beyin, kalp ve yaygın olarak diğer organlarda da görülebileceğini düşünmüştür.</span><span class="char-style-override-16">10</span></p>
				<p class="Normal-Yaz-lar"><span class="char-style-override-16">Hastalık, birden –akut– olarak başlarsa, çok kez ateş ve bilinç bulanıklığı ile birlikte ortaya çıkabilir. Bu tür görünümlerin gidişatı –prognozu– kötü olabilir. Çok kez hastalar yitirilir.</span></p>
				<p class="Normal-Yaz-lar"><span class="char-style-override-16">Efesli Soranus, Kapadokyalı Aretaus’tan farklı düşünmüş ve melankolinin göğüs yöresi, maninin ise beyin bölgesi hastalıkları olduklarını savunmuştur. Soranus da çağın geleneğine uygun olarak, melankolide kara safranın kuruduğunu, koyulaştığını düşünmüş. Ancak, Soranus, melankolide gerçek hastalık nedeninin kara safradan çok, göğüs-karın bölgelerindeki organlardaki –kimi– dokusal/yapısal bozukluklar olduğunu söylemiştir.</span><span class="char-style-override-16">11</span></p>
				<p class="Normal-Yaz-lar"><span class="char-style-override-16">Efesli Soranus, melankolik hastaların tedavisine önemli öneriler/katkılar getirmiştir. Örneğin, bu hastalarda görülen uykusuzluğa karşı ilaç verilmesi yerine, hastaların tiyatroya, konserlere, söyleşilere götürülmesini salık vermiştir. Soranus ayrıca hekimlerin, hastalarının yaşam tarzlarına, mesleklerine uygun olarak konuşmalarının önemini vurgulamış; örneğin köylülerle tarlalar, hayvanlar; gemicilerle gemiler, geziler, serüvenler üzerine konuşmanın gereğini anımsatmıştır. Bu bağlamda, Efesli Soranus, modern psikoterapinin önkoşullarını hazırlamıştır.</span><span class="char-style-override-16">12</span></p>
				<p class="Normal-Yaz-lar"><span class="char-style-override-16">Çağın diğer ünlü bir filozof-hekimi Efesli Rufus’tur. Rufus, olasılıkla 2. yüzyılın ilk yarısında yaşamış ve melankoli üzerine ünlü bir kitap yazmıştır. Antikçağ ve ortaçağ tıbbı, Rufus’un yapıtlarına çok sahip çıkmışlar. Özellikle Arap hekimler –çoğu kez onun adını anmaya bile gerek duymadan– Rufus’un yapıtlarını kendi ders kitapları olarak okutmuşlardır. Rufus, ayrıca keskin bir klinik gözlemci olarak da ünlenmiş; melankolik belirtilerin başlamasını ve gelişmesini ayrıntılarıyla anlatmış; şaşırtıcı klinik tespitlerde bulunmuştur. Örneğin Rufus, melankolik hastalarda, göğüs bölgesinin şişkin görünümüne karşın, alt karın bölgesinin inceldiğini, derinin koyu renk aldığını, bedendeki kılların seyrelip döküldüğünü, sesin inceldiğini, melankoliklerin konuşurlarken dillerinin hızlı titreşimler yaptığını ve bu nedenle de bunların bazı sözlerinin anlaşılmasında zorluk çekildiğini yazmıştır... Ayrıca hastalarda ruhsal olarak, kararsızlık, nedensizmiş gibi görünen endişe, korku, kaygı, yemeklerden ve insanlardan tiksinme, yanlız kalma ve ölüm üzerine konuşma isteği bulunduğunu, –daha somut olarak– bu tür insanların “</span><span class="char-style-override-17">toprağa doğru baktıklarını</span><span class="char-style-override-16">” söylemiştir... Bunlarda, herhangi bir şeye karşı aşırı düşkünlük, öfke, hüzün, sabırsızlık, huzursuzluk, korkulu düşler ortaya çıkabileceğini tespit etmiştir...</span><span class="char-style-override-16">13</span></p>
				<p class="Normal-Yaz-lar"><span class="char-style-override-16">Rufus, melankolik insanların tüm bu ruhsal, bedensel rahatsızlıklarına karşın, gerçek bir tehlike karşısında, en doğru yöntemi bulmada ve uygulamada olağanüstü beceriler gösterdiklerini gözlemiştir. Rufus’un, bu bağlamda Aristoteles’in söylemine yaklaştığı ve melankoli ile olağanüstü kişilikler ve davranışlar arasında kimi ilişkileri kurmaya çalıştığı düşünülmüştür.</span><span class="char-style-override-16">14</span></p>
				<p class="Normal-Yaz-lar"><span class="char-style-override-16">Rufus, ayrıca kavrama yeteneği güçlü ve duygulu insanların, imgelemlerinin de güçlü olduğunu ve bunların kolayca heyecanlanabildikleri için de gene kolayca melankolik ruh haline girebildiklerini söylemiştir.</span><span class="char-style-override-16">15</span></p>
				<p class="Normal-Yaz-lar"><span class="char-style-override-16">Efesli Rufus da kara safranın insanın tüm bedenini ve düşüncelerini kararttığını, sarı safranın ise insanlarda, vahşi hayvanlara benzer aşırı hareketlere neden olduğunu yazmıştır.</span></p>
				<p class="Normal-Yaz-lar"><span class="char-style-override-16">Rufus, melankolinin tedavisinde, diğer klasik önlemlere ek olarak, sürekli cinsel ilişkiyi önermiştir. Efesli Rufus’un savına göre, cinsel ilişki (coitus) vahşi hayvanlarda bile, belli bir süre de olsa görece bir sakinleşmeye neden olmaktadır... Bu nedenle ruhsal huzursuzluğu artmış –agitata– melankoliklere önerilmesi uygundur... Efesli Rufus’un melankoli tedavisine getirdiği bu yeni boyut, kendisine günümüze değin süregelen artı bir ün sağlamıştır...</span><span class="char-style-override-16">16, 17, 18</span></p>
				<p class="Normal-Yaz-lar"><span class="char-style-override-16">Antikçağ düşününde, melankolinin hekimsel bir gözle son önemli değerlendirmesini yapan kişi Bergamalı Galenus (129-200) olmuştur. Galenus, öncelikle tıp ve felsefe eğitimi görmüş, sonra İzmir, Korent ve İskenderun’a gitmiştir.</span><span class="char-style-override-16">19</span><span class="char-style-override-16"> 28 yaşında Bergama’ya geri dönmüş, gladyatörlerin hekimi olarak çalışmaya başlamıştır.</span><span class="char-style-override-16">20</span></p>
				<p class="Normal-Yaz-lar"><span class="char-style-override-16">Ancak bu dönemlerde, artık dünya kültürünün yoğunlaşma yerleri Ege Denizi kıyılarından İtalya yarımadasına doğru kaymış.</span></p>
				<p class="Normal-Yaz-lar"><span class="char-style-override-16">Galenus da 162 yılı sonbaharında Roma’ya gitmiş; yaşam boyu Roma’da çalışmıştır. Galenus’un asıl parlak dönemi Roma’da geçmiştir. Antik Grek tıp literatürünün Latince’ye kazandırılmasında Galenus çok önemli çabalar göstermiştir. Pek çok önemli kaynak, onun çabaları sonucu Latince’ye çevrilmiş, yitip gitmekten kurtulmuştur.</span></p>
				<p class="Normal-Yaz-lar"><span class="char-style-override-16">Galenus, Roma’ya yerleştikten sonra da uzun süreler gladyatörlerin hekimi olarak çalışmış. Melankoli konusuna dolaylı yollardan değinmiş; daha çok Antik Grek bilgilerini değerlendirmiş; yeniden sistematize etmeye çalışmıştır.</span></p>
				<p class="Normal-Yaz-lar"><span class="char-style-override-16">Galenus, beslenmeyle çok ilgilenmiş. Beslenmenin insanların bedensel ve ruhsal sağlığı üzerine olan etkilerini araştırmış. Bu arada melankoli ile beslenmenin ilişkisi üzerinde durmuştur.</span></p>
				<p class="Normal-Yaz-lar"><span class="char-style-override-16">Galenus’un mide-bağırsak şikâyetleri ile melankoli arasındaki ilişkilere ağırlık veren görüşü temelde, Diokles’ten kaynaklanmıştır. Mide bölgesinde şişkinlik, gaz birikimi, sancı gibi rahatsızlıklarla melankoli arasındaki bağlantıyı en ayrıntılı tartışan antikçağ hekimi Diokles olmuştur. Kuşkusuz Hippokrat, </span><span class="char-style-override-17">Hastalıklar Üzerine</span><span class="char-style-override-16"> yapıtında (VII 108 kap 72), kederli düşünceler içindeki insanlarda mide ve bağırsak şişkinlikleri olduğunu ve bunlarda mide–bağırsak bölgelerinde ağrıların ortaya çıktığını yazmıştır.</span><span class="char-style-override-16">21</span><span class="char-style-override-16"> Ancak Diokles bu konuyu Hippokrat’tan daha ayrıntılı biçimlerde irdelemiştir.</span></p>
				<p class="Normal-Yaz-lar"><span class="char-style-override-16">Diokles, olasılıkla, MÖ 4. yüzyılın ortalarında yaşamış. Platon Akademisi’ne gitmiş; gene bir olasılık, Aristoteles’le tanışmıştır. Diokles, yaşadığı dönemlerde “genç Hippokrat” olarak da ünlenmiştir.</span><span class="char-style-override-16">22</span></p>
				<p class="Normal-Yaz-lar"><span class="char-style-override-16">Diokles, besin maddeleriyle ruh sağlığı arasındaki ilişkileri araştırmış... Soğuk yenen besin maddelerinin midenin içindeki sıcaklığı aldığını, karın bölgesini soğuttuğunu, zor hazmedilir besin maddelerinin mide-karın bölgelerinde şişkinliklere ve ağrılara neden olduğunu yazmıştır. Diokles, ayrıca, mide-karın bölgesi ile melankoli arasındaki ilişkiyi tartışmış. Bir olasılık, </span><span class="char-style-override-17">hypochondre</span><span class="char-style-override-16"> tanımını tıp yazınına ilk kez Diokles kazandırmıştır</span><span class="char-style-override-16">23, 24</span></p>
				<p class="Normal-Yaz-lar"><span class="char-style-override-16">Galenus, Diokles’in etkisi altında, mide-karın bölgesine lokalize olan melankoliler, hypochondriler üzerinde ısrarla durmuştur...</span></p>
				<p class="Normal-Yaz-lar"><span class="char-style-override-16">Galenus, melankolinin alınan besin maddeleriyle kanda, kara safra oranının artmasıyla ortaya çıkacağını düşünmüş ve bu savdan hareketle, üç temel melankoli türü tanımlamıştır. Bunlar genel çizgileriyle şöyle özetlenebilir:</span></p>
				<p class="Normal-Yaz-lar"><span class="char-style-override-16">• Kara safralı kanın bedende toplandığı melankolik rahatsızlık durumları,</span></p>
				<p class="Normal-Yaz-lar"><span class="char-style-override-16">• Kara safralı kanın beyin bölgesinde toplandığı melankolik rahatsızlar,</span></p>
				<p class="Normal-Yaz-lar"><span class="char-style-override-16">• Mide bölgesinden, sindirim organlarından başlayan ve beyne yayılma olasılığı gösteren melankolik hypochondrik rahatsızlıklar. Hipokondirik melankoli...</span><span class="char-style-override-16">25, 26</span></p>
				<p class="Normal-Yaz-lar"><span class="char-style-override-16">Galenus’a göre, hazımsızlık ve mide şişkinliği, genellikle melankolinin başlangıç şikâyetlerini oluşturmaktadır. Bu bölgelerde ortaya çıkan kara safranın beyin bölgelerinde toplanması durumunda hezeyanlar ortaya çıkmaktadır. Galenus, Hippokrat’ın da vurguladığı gibi, melankolik hastalardaki kaygı ve bezginlik duygularının artışını ayrıca önemsemiştir. İnsanlarda kaygı ve bezginliğin artması durumunda, kara safranın beyin bölgesinde toplandığını, bunun sonucu olarak hezeyanların ve intihar düşüncesinin ortaya çıkmasına neden olduğunu söylemiştir.</span></p>
				<p class="Normal-Yaz-lar"><span class="char-style-override-16">Galenus, melankoli tedavisi için, tüm antikçağ geleneğini de kapsayan uzun ve ayrıntılı bir liste yazmıştır. Bunlar arasında, kusturucu ilaçların verilmesi, bağırsakların boşaltılması, kolların üst tarafına, başın alın bölgesine hacamat yapılması, sülük yapıştırılması gibi önlemler vardır. Ayrıca hastalara soğuk duşlar, yağ banyoları, tüm bedeni kapsayan masajlar yapılması önerilmiştir.</span></p>
				<p class="Normal-Yaz-lar"><span class="char-style-override-16">Melankolinin genellikle gereğinden çok ve uygunsuz yemek içmekten ve az hareket etmekten kaynaklandığı yolundaki –klasik– görüş, Galenus’ta da ağır basmıştır. Bunun için de melankoli eğilimi taşıyanlara uzun bir diyet listesi sunulmuş. Bunların başında, mide-bağırsak bölgesinde şişkinlik, kaynama yapması olası besi maddelerinin kısıtlanması ya da büsbütün yenmemesi önerilmiştir. Bu nedenle de özellikle kara safranın ve diğer kara beden özsularının yapımını artırması olası, koyu-kara renkli ve ekşi besi maddelerinin yenmesi ve içilmesi tavsiye edilmemiştir. Örneğin melankoliklere keçi, sığır, eşek, deve, tavşan, yabandomuzu, tilki, köpek etleri, kara ekmek, yeşil mercimek, kaşar, koyu kırmızı şarap vb. gibi besi maddelerinin yenmesi ve içilmesi salık verilmez. Bu tür kara renkli besi maddelerinin insanlara hüzün ve korku verdiği –ruhlarını kararttığı– düşünülmüş... Buna karşın taze, açık renkli, hafif yiyeceklerin yenmesi –zorunlu kalındığı durumlarda çok su katılmış şarabın içilmesi– önerilmiştir.</span><span class="char-style-override-16">27</span></p>
				<p class="Normal-Yaz-lar"><span class="char-style-override-16">Melankolik insanlara ve hastalara müzik dinletilmesi eski bir gelenektir. Galenus da bunu çok önemsemiş, bu tür sorunları olanlara ısrarla müzik dinlemelerini salık vermiştir.</span></p>
				<p class="Normal-Yaz-lar"><span class="char-style-override-16">Antikçağ kültüründe müzik eğitiminin çok özel bir yeri olmuş; müzik, dünyayı ve insanı karmaşadan ve kaostan kurtarıp, evrensel harmoniyi kurabilecek bir (ya da tek) sanat olarak tanımlanmıştır. Pythagoras, müziğin, astronomi, geometri, matematik, insan ruhu ve evren arasındaki harmoniyi kurabileceğini savunmuştur. Platon, dünya ruhunun evrensel harmoniyi içerdiğini, müziğin, makrokozmos ile mikrokozmosu en güzel ve en erdemli biçimde birleştirip, insanın hakikati anlamasına yardım edebileceğini düşünmüştür.</span><span class="char-style-override-16">28</span></p>
				<p class="Normal-Yaz-lar"><span class="char-style-override-16">Sanatlar içinde sadece müziğin insan ruhunun en derin noktalarına kadar ulaşıp, en yoğun duyguları bile evrensel harmoniyle bütünleştirebileceği öngörülmüştür.</span></p>
				<p class="Normal-Yaz-lar"><span class="char-style-override-16">Antikçağda sağlık, erdem, dostluk, sanat, felsefe gibi, bilge insanlara özgü niteliklerin hep bu bireysel-evrensel harmoninin değişik görünümleri olarak ortaya çıktığına inanılmış ve düzenli müzik dinlenilmesi, en eski ruh eğitim yöntemlerinden biri olarak kullanılmıştır.</span><span class="char-style-override-16">29</span></p>
				<p class="Normal-Yaz-lar"><span class="char-style-override-16">Melankolik insanlara düzenli müzik tedavisi en azından Theophrast/Aristoteles döneminden beri ısrarla öngörülmüştür. Bu tedavi uygulanması ayrı ton/art düzenlemelerini de kapsamıştır. Örneğin, Caelius Aurelius’un belirttiğine göre, hüzünlü insanlara Frigya melodileri, düzene pek uymayan safça insanlara Dor müziği dinletilmesi öngörülmüştür. Ruhsal huzursuzluk içinde olanlara İyonya tipi (fis-Moll), gene aşırı duyarlı çocukların eğitimleri için de Likya tipi (Es Moll) müzik dinletilmesi salık verilmiştir...</span><span class="char-style-override-16">30</span></p>
			</div>
		</div>
	</body>
</html>