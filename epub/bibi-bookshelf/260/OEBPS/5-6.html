<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-6.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-6.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="KB" id="toc_marker-1-4" xml:lang="tr-TR">1.4. “BEN, NÜRNBERGLİ ALBRECHT DÜRER, 28 YAŞINDA KENDİ KENDİMİ YARATTIM.”</p>
				<p class="Normal-Yaz-lar para-style-override-24"><span class="char-style-override-15">A</span><span class="char-style-override-27">l</span><span class="char-style-override-16">brecht Dürer, 21 Mayıs 1471 tarihinde, aynı adı taşıyan baba Dürer ile anne Barbara Holper’in üçüncü çocukları olarak, Nürnberg’de dünyaya gelmiştir.</span></p>
				<p class="Normal-Yaz-lar"><span class="char-style-override-16">Baba Dürer, ömrü boyu çok çalışan, ancak bu çalışmasının sonucunu alamayan, az kazanan usta bir kuyumcudur. Dürer ailesi 1455 yılında Macaristan’ın “Ajtas” yöresinden Almanya’ya, Nürnberg’e göç etmişlerdir. Ajtas, Macarca Ajto, Almancada “Tür” ya da “Dür” olarak söylenegelmiştir. Ailenin soyadının olasılıkla bu “Dür”den kaynaklandığı sanılmaktadır.</span></p>
				<p class="Normal-Yaz-lar"><span class="char-style-override-16">Dürer’in dedesi de kuyumculuk öğrenmiş, bu meslek bir anlamda dededen babaya ve sonra da toruna geçmiştir.</span></p>
				<p class="Normal-Yaz-lar"><span class="char-style-override-16">Albrecht Dürer, çok kısa süren bir temel okul eğitiminden sonra, babasının yanında kuyumculuk öğrenmeye başlamış, Dürer’in olağanüstü yanı hemen görülmüştür.</span></p>
				<p class="Normal-Yaz-lar"><span class="char-style-override-16">Dürer’in, (1484) yılında 13 yaşındayken, aynaya bakarak yaptığı kendi resmi bunun en somut kanıtı olarak değerlendirilmiştir. Dürer, burada Macar soyundan gelmenin kalıtı olarak değerlendirilen elmacık kemiklerindeki hafif çıkıntıları vurgulamayı bile görmezlikten gelmemiştir. Viyana Müzesi’nde bulunan bu resim, salt 13 yaşında bir çocuğun yaptığı bir çalışma olarak sanat tarihinin değil, bir insanın kendisini bu denli içtenlikle ve ayrıntılarıyla dışa vurmaya çalışmasının bir örneği olarak ruhbilim tarihinin de önemli yapıtlarından biri sayılır. Dürer, yaşamının sonraki yıllarında da ruhsal bunalıma düştüğü zamanlar sıklıkla kendi kendisinin resmini yapmış; bu bunalımlı an’larını olanca ayrıntılarıyla tespit etmeye çalışmıştır. Ruhbilimleri Dürer’in bu yapıtlarından çok şeyler öğrenmiştir. Alman resminin öncülü sayılan Dürer’in bu yalansız-içtenlikli tavrı sonraki yüzyıllarda da pek çok sanatkârı etkilemiştir. Örneğin, Beckmann, Otto Dix, Ernst Ludwig Kirchner, Oskar Kokoschka, Arnold Schönberg vb. gibi sanatkârlar ruhsal bunalımlara düştükleri zamanlar sıklıkla o anlardaki özbenliklerinin resmini yapma geleneğini sürdürmüşlerdir.</span></p>
				<p class="Normal-Yaz-lar"><span class="char-style-override-16">Dürer, 30 Kasım 1486 tarihinde, Nürnberg’in en önde gelen ressamı Michael Wolgemut’un yanında çalışmaya başlamış. Bu eğitimi 1489 yılına değin sürmüştür.</span></p>
				<p class="Normal-Yaz-lar"><span class="char-style-override-16">1490 yılında Avrupa’nın çeşitli kentlerini kapsayan eğitim gezisine çıkmış. 1491-92 yılları arasında çağının en önde gelen kültür merkezlerinden biri olan Basel’de tahta baskılar üzerinde çalışmış. Sonra Strasburg’a geçmiş. 1494’te Nürnberg’e geri dönmüş. 18 Mayıs ya da 7 Temmuz 1494 tarihinde, ailesinin de isteği üzerine Agnes Frey ile evlenmiştir.</span></p>
				<p class="Normal-Yaz-lar"><span class="char-style-override-16">Bu evlilikte her iki taraf da aradıklarını bulamamışlar. Agnes Frey, usta bir sanatkâr kuyumcuyla evlendiğini sanmış, ancak kocası dâhi bir ressam çıkmış. Dürer de kültür düzeyi oldukça mütevazi olan Agnes Frey’de düşlediği kadını bulamamanın bunalımını yaşamıştır. Dürer’in yaşamöyküsünü yazanlardan, Agnes Frey’i, Sokrates’in karısı Xanthippe’ye benzetenler olmuştur. Dürer-Agnes Frey evliliği çocuksuz sürmüş; bu durum olasılıkla birlikteliğin sıkıntılarını daha da artırmıştır. 1528 yılında, Dürer’in biraz erken ve beklenmedik ölümüne karısı Agnes Frey pek de üzülmemiş; hatta Dürer’in kimi arkadaşlarının kanısına göre, “Dürer’in bu ani ortadan kalkışını” biraz da sevinerek karşılamıştır.</span><span class="char-style-override-16">44, 45</span></p>
				<p class="GMO para-style-override-21" xml:lang="tr-TR"><span><img alt="7.png" class="image" height="564" src="images/7_fmt.jpeg" width="393"/></span></p>
				<p class="Resim-Yaz-lar--Ortal-"><span class="char-style-override-23">Albrecht Dürer’in kendi resmi 1484, (27,5 x 19,6 cm.),</span></p>
				<p class="Resim-Yaz-lar--Ortal- para-style-override-27"><span class="char-style-override-23">Viyana Sanat Müzesi.</span></p>
				<p class="GMO para-style-override-21" xml:lang="tr-TR"><img alt="9.png" class="image" height="564" src="images/9_fmt.jpeg" width="459"/></p>
				<p class="Resim-Yaz-lar--Ortal-"><span class="char-style-override-13">Albrecht Dürer’in kendi resmi 1493,</span></p>
				<p class="Resim-Yaz-lar--Ortal- para-style-override-27"><span class="char-style-override-13">Erlangen Üniversite Kitaplığı.</span></p>
				<p class="Normal-Yaz-lar"><span class="char-style-override-16">1494 yılında, Nürnberg’de büyük bir veba salgını çıkmış. Dürer, bu durumu da fırsat bilerek, yaşamına çok önemli değişiklikler getiren ilk İtalya gezisine çıkmış. Venedik’e gitmiş. Rönesans’ın büyük ustalarının resimlerini görmüş. Antikçağ sanatını biraz daha yakından izleme olanağını bulmuştur.</span></p>
				<p class="Normal-Yaz-lar"><span class="char-style-override-16">Dürer, daha ilk İtalya gezisinde, kendisi gibi bir kuzeylinin İtalya Rönesans sanatı düzeyinde resim yapacak birikime sahip olmadığını, kendi “kültür” dağarcığının bu konuda oldukça mütevazi olduğunu anlamış.</span><span class="char-style-override-16">46</span><span class="char-style-override-16"> Kusursuz güzelliğe ulaşmak için başka bir yöntem araştırma gerektiğini düşünmüş. Bunun için de insan vücudunun perspektif ve anatomi çalışmalarına önem vermesi gerektiğine karar vermiştir.</span></p>
				<p class="Normal-Yaz-lar"><span class="char-style-override-16">Alman kültürü, ne İtalya ne Fransa ne İngiltere ve hatta ne de Hollanda kültürü gibi evrensel stiller oluşturamamış. Buna karşın, birey-insanın ruhsal irdelenmesinde önemli gelişmeler yapmıştır.</span><span class="char-style-override-16">47</span><span class="char-style-override-16"> Alman kültürünün bu özel durumu üzerine pek çok varsayımda bulunulmuştur. Belki de Alman Ulusal Birliği’nin, Alman Devleti’nin geç kurulması, bireyin kendisini sürekli kriz halinde ve boşlukta duyumsayıp daha çok kendi bireysel trajedisiyle ilgilenmesine neden olmuştur. Bu konuda başvurulabilecek en temel yapıt hiç kuşkusuz, Walter Benjamin’in </span><span class="char-style-override-17">Alman Yas Oyununun Kökeni</span><span class="char-style-override-16"> adlı klasik çalışmasıdır. Bu bağlamda Alman resim sanatı modern ruhbilimlerinin ortaya çıkmasında büyük katkılarda bulunmuş. Bu gelişmeler psikanalizin ortaya çıkmasında daha da somutlanmıştır.</span></p>
				<p class="Normal-Yaz-lar"><span class="char-style-override-16">Dürer, 1505-1507 yılları arasında, 18 ay kadar ikinci kez İtalya’ya gitmiş. Venedik, Roma, Floransa kentlerinde kalmış. Oldukça kapsamlı bir eğitim olanağı bulmuş. Özellikle, Leonardo, Michelangelo, Reffael gibi büyük ustaların yapıtlarından çok etkilenmiş. Yaşamının sonraki bölümlerinde sürekli olarak proporsiyon üzerine çalışmış. Dürer’in yaşamı sonraki yıllarda oldukça yalın ve sakin geçmiş. Bu ara bir iki kısa gezi dışında, 1520-21 arasında gene görece kısa süren bir Hollanda gezisi olmuş. Buna karşın, sıklıkla ruhsal bunalımlar geçirmiştir. Dürer, bu tür bunalımlı dönemlerinde kendisinin son derece gerçekçi resimlerini yapmıştır. Örneğin, 1522 yılında yaptığı kendi resminde içinde bulunduğu ruhsal durumu tüm içtenliğiyle sergilemiştir.</span></p>
				<p class="Normal-Yaz-lar"><span class="char-style-override-16">Dürer’in hümanist kişiliğinin oluşmasında yakın arkadaşlarının büyük etkisi olmuştur. Dürer’i etkileyen Nürnberg hümanistleri arasında, Willibald Pickheimer, Sebastian Brant, Konrad Celtis, Dr. Hartman Schedel, Yargıç Peter Danhauser öncelikle anımsanan isimlerdir.</span></p>
				<p class="Normal-Yaz-lar"><span class="char-style-override-16">Bunlar Dürer’e, mitolojiyi, antikçağ felsefesini ve sanatını, özellikle Yeniplatonculuğu tanıtmışlardır. 1490 yıllarında Nürnberg kent kitaplığında, çoğunu antikçağ klasiklerinin, Platon’un, Cicero’nun, Diogenes Laertios gibi yazarların oluşturduğu 371 cilt kitabın bulunduğu söylenir. Bu birikimin oldukça mütevazi görünmesine karşın, kitaplığın 1500 yıllarında Nürnbergli hümanistlerin gelişmesine katkısı büyük olmuştur.</span></p>
				<p class="Normal-Yaz-lar"><span class="char-style-override-16">Latince sanat anlamına gelen </span><span class="char-style-override-17">ars</span><span class="char-style-override-16"> sözcüğü, İngilizce ve Fransızcaya </span><span class="char-style-override-17">art</span><span class="char-style-override-16"> olarak geçmiştir. Dürer’in anadili Almancada </span><span class="char-style-override-17">ars</span><span class="char-style-override-16">’ın karşılığı “</span><span class="char-style-override-17">kunst</span><span class="char-style-override-16">”dur. </span><span class="char-style-override-17">Kunst</span><span class="char-style-override-16"> sözcüğü, “</span><span class="char-style-override-17">kennen</span><span class="char-style-override-16">” (bilmek) ve “</span><span class="char-style-override-17">können</span><span class="char-style-override-16">” (yapmak) köklerinden gelir. Alman kültürünün gizini de içinde taşıyan bu son derece önemli tanımlama, sanatın ancak </span><span class="char-style-override-17">bilmek </span><span class="char-style-override-16">ve</span><span class="char-style-override-17"> yapabilmek</span><span class="char-style-override-16"> birlikteliği içinde söz konusu olabileceğini vurgular. Bu anlayışa göre iyi bir sanatkâr olmak için salt </span><span class="char-style-override-17">bilgi</span><span class="char-style-override-16"> ya da salt </span><span class="char-style-override-17">yetenek</span><span class="char-style-override-16"> yetmez.</span><span class="char-style-override-16">48</span></p>
				<p class="Normal-Yaz-lar"><span class="char-style-override-16">Dürer’in gelişmesinde büyük katkısı olmuş ozanlardan, ünlü </span><span class="char-style-override-17">Deliler Gemisi</span><span class="char-style-override-16"> yapıtının yazarı Sebastian Brant, matematik bilmeden güzel resim yapılamayacağını savunmuş; Dürer de “</span><span class="char-style-override-17">Yetenekli, ama bilgisiz bir ressamın, sırlanmamış-parlatılmamış bir aynaya benzetilebileceğini</span><span class="char-style-override-16">” söylemiştir.</span></p>
				<p class="Normal-Yaz-lar"><span class="char-style-override-16">Ortaçağ bağnazlığından çıkış yolları arayan Dürer’e göre, tanrıyı en iyi görebilen ve anlayabilenler sanatkârlardır. Gerçek sanatkârlar, tanrının yaratıcı gücüne benzer bir yetenekle güzel yapıtlar verebilirler. Bu tür sanatkârlar, tanrıya en yakın insan-tanrılardır. Tanrısal yaratı ile sanatsal harmoni, simetri, geometri, matematik, astronomi arasında büyük yakınlıklar vardır. Güzel sanat yapıtları, tanrısal yaratıdan sonra hemen onu izleyen yaratılardır.</span></p>
				<p class="Normal-Yaz-lar"><span class="char-style-override-16">Yaratıcı insanın yeteneklerinin tanrısal olduğu görüşü hem Hıristiyan dinbilimlerini ve hem de Rönesans hümanistlerini etkilemiştir. Plotinus, bu iki eğilimi ortak bir payda altında toplamaya çalışmış ve tanrısal başarıyı </span><span class="char-style-override-17">“taklit ederek”</span><span class="char-style-override-16">, güzellikler yaratarak tanrısallaşmak önerisini getirmiştir. Bu tür bir bağlam içinde, özellikle resim-heykel sanatları insanı tanrısallaşmaya götüren en somut ve soylu yol olmuştur. Burada sorun hiç kuşkusuz dış görünümle birlikte ruhsal durumun canlandırılmasında düğümlenmiştir.</span></p>
				<p class="Normal-Yaz-lar"><span class="char-style-override-16">Hümanistler, saldırgan norm sistemlerinin egemen olduğu bir dünyada, barışçıl, sevecen, mutlu bir dünya/ütopya düşleyen insanın ruhsal özelliklerini yansıtmaya ayrıca özen göstermişlerdir. Rönesans hümanistleri, doğabilimlerini, geometriyi, matematiği çağlarının en devrimci silahları olarak kullanmışlardır.</span></p>
				<p class="Normal-Yaz-lar"><span class="char-style-override-16">Dürer de bir insanın kişiliğini yansıtmada teolojinin tutsağı olmaktan kurtulup, geometrinin, matematiğin, doğabilimlerinin bilinmesinin gerektiğine içten inanmış; bunu sanatının önkoşulu saymıştır. Dürer’e göre, hümanizmin temelinde sevgi vardır. Sevgi güzelliktir. Ve böyle bir sevgi-güzellik ancak geometri, matematik, simetri ve harmoniyle anlatılabilir. Dürer, ancak bu yoldan altınçağın arı güzelliğinin kavranabileceğini düşünmüştür.</span></p>
				<p class="Normal-Yaz-lar"><span class="char-style-override-16">Dürer’in hümanist anlayışına göre, hakikate ulaşmak sanat aracılığıyla olabilir. Sanat, hakikate ulaşmanın en somut yollarından biridir. Sanatkâr, hakikate en yakın insandır. Hakikate ulaşmanın araçları, geometri, matematik, simetri, proporsiyondur.</span></p>
				<p class="Normal-Yaz-lar"><span class="char-style-override-16">Dürer, Rönesans İtalyasının büyük ustalarının etkisiyle, tanrısal yaratıyla geometri, insan bedeninin simetrisi, proporsiyon arasındaki ilişkileri araştıran dört cilt kitap yazmış. Bu kitapların son düzeltmeleri üzerinde çalışırken, 1528 yılında, 57 yaşındayken ölmüştür. Bu dört ciltlik proporsiyon araştırmaları Dürer’in ölümünden kısa bir süre sonra basılabilmiştir.</span></p>
				<p class="Normal-Yaz-lar"><span class="char-style-override-16">1500 yılı, Avrupa düşün tarihinde bir dönüm noktası olmuştur. Bu tarihten sonra ortaçağ, hiç olmazsa düşünce düzeyinde iyiden iyiye gerilerde kalmış, dünyada yeni bir tarihsel çağ başlamıştır.</span></p>
				<p class="Normal-Yaz-lar"><span class="char-style-override-16">1500 yılı, Dürer için de son derece önemli olmuştur. Bu tarih öncelikle Dürer’in yaşamının hümanist sanatsal evriminin olgunlaşma noktasını belirlemiştir.</span></p>
				<p class="Normal-Yaz-lar"><span class="char-style-override-16">Mutlakiyetçi dünya görüşlerine karşı liberal burjuva devrimlerinin, reformasyonların başladığı bir dönemde Dürer, tüm bu gelişmeleri, yaptığı kendi resminde somutlaştırmıştır. Bu yapıt insanın özgürleşme süreci tarihinde önemli bir sıçrama taşı olmuştur denebilir.</span></p>
				<p class="Normal-Yaz-lar"><span class="char-style-override-16">Dürer’in, 1500 yılında yaptığı kendi resmi, hem kendi yaşamında hem de sanat ve ruhbilim tarihinde son derece yazgı belirleyici nitelikte olmuştur.</span></p>
				<p class="Normal-Yaz-lar"><span class="char-style-override-16">Burada Dürer, kendisini İsa gibi resimlemiştir. Hıristiyan dinbilim öğretisinde, öteden beri İsa benzeri bir yaşam, İsa’ya öykünme, “İsalaşma”, insanın İsa denli özgürleşmesi... yaradılışın en yüce aşaması, insanın olağanüstü özgürleşmesi olarak tanımlanmıştır. Bu öğretiden, İsa’ya benzeme “imitatio Christi” ya da “Christomorpho Gestaltung”, “Christustypus” düşünceleri, inançları oluşmuştur.</span><span class="char-style-override-16">49</span></p>
				<p class="Normal-Yaz-lar"><span class="char-style-override-16">Ancak ortaçağın koyu dönemlerinde, İsa’ya öykünmeler –Conformitas– bir tür günah sayılmış.</span></p>
				<p class="Normal-Yaz-lar"><span class="char-style-override-16">Fakat Rönesans’ın başlaması, İtalyan hümanisti Ficino’nun makrokozmos-mikrokozmos ilişkisini yeniden yorumlamasıyla yaşam yeni boyutlar kazanmıştır.</span></p>
				<p class="Normal-Yaz-lar"><span class="char-style-override-16">Ficino, Platon’un iki bin yıl önce </span><span class="char-style-override-17">“mutlak güzele mantıksal matematikle ulaşılabilir”</span><span class="char-style-override-16"> öngörüsünü geliştirmiş ve İncil’deki “Liber Sapientia” ilkesinde “</span><span class="char-style-override-17">Sen her bir şeyi ölçü, sayı, ağırlık ile düzenledin,</span><span class="char-style-override-16">” şeklindeki tespitten hareketle, idea, tin, tanrı gibi bilinemezlerin sayılar ve çizgilerle gösterilebileceğini yazmıştır.</span><span class="char-style-override-16">50</span></p>
				<p class="Normal-Yaz-lar"><span class="char-style-override-16">Ficino’nun savlarının kökenleri eskilere uzanır. Hıristiyan dini yazmalarında İsa için, </span><span class="char-style-override-17">“sen insanların en güzelisin,”</span><span class="char-style-override-16"> diye yazılmıştır (45. Psalm). Hıristiyan dinbilimleri İsa’da bulunduğunu öngördükleri kusursuz tinsel/ruhsal-bedensel güzelliği tanımlamaya çalışmış. Bunu sanatkârlardan istemişlerdir. Ancak İsa’daki bu güzelliğin yansıtılabilmesi için bazı önemli ilkeler öne sürülmüştür. Bunlar üç kümede toparlanabilir.</span><span class="char-style-override-16">51</span></p>
				<p class="Normal-Yaz-lar"><span class="char-style-override-16">a) </span><span class="char-style-override-17">Bütünlük, dürüstlük:</span><span class="char-style-override-16"> Konunun bütünü İsa’nın dürüstlüğüne uygun, eksiksiz ve kusursuz –mükemmel– biçimde tamamlanmış olmalıdır. Onun doğasında bulunan hiçbir şey eksik olmamalıdır. Ayrıca onun bu nitelikleri daha da geliştirilerek sergilenmelidir.</span></p>
				<p class="Normal-Yaz-lar"><span class="char-style-override-16">b) </span><span class="char-style-override-17">Proporsiyon, oran, simetri</span><span class="char-style-override-16">: Kusursuzun tasviri, çeşitlilik ve ayrıntılar içinde bütünlüğü verebilen tam bir harmoni ile gösterilmelidir...</span></p>
				<p class="Normal-Yaz-lar"><span class="char-style-override-16">c) </span><span class="char-style-override-17">Arılık, açıklık</span><span class="char-style-override-16">: Onun içsel, tinsel doğası, en uygun, en güzel şekiller, desenler, renklerle yansıtılmalıdır. Bu ilkelere uygun olarak İsa’nın resminin yapılabilmesi Augustinus’a göre “şiirsel ihtişam düzeni” (Splendor Ordinis), Plotinus’e göre “eidos” “tanrısal ideayı” resimlemek demektir.</span><span class="char-style-override-16">52</span></p>
				<p class="Normal-Yaz-lar"><span class="char-style-override-16">Bu “kusursuz güzelliğin” nasıl bir yöntemle, teknikle yapıta aktarılacağı sorusu; sayıların, şekillerin, majik gizemli gücüyle... diye yanıtlanmıştır hep.</span></p>
				<p class="Normal-Yaz-lar"><span class="char-style-override-16">Ortaçağ sanatında “yaratının düzenine” matematik ve geometri ile ulaşılabileceği varsayılmış. Tanrının gizeminin, sayıların ve şekillerin gizemiyle yansıtılabileceği düşünülmüştür.</span></p>
				<p class="Normal-Yaz-lar"><span class="char-style-override-16">Konu şöyle toparlanabilir belki: Hıristiyan dinbilimsel merkezli düşünceye göre tanrı, kusursuzu, arılığı, açıklığı, aydınlığı, şeffaflığı simgeler. Tanrı, her zaman evrensel harmoninin kaynağıdır. İsa, bu tanrısal güzelliğin, evrensel harmoninin insan biçimindeki görünümüdür. İsa’nın resimlerinde tüm bu nitelikleri, insansal organlarda, ellerde, yüzde, gözlerde göstermek gerekir... İsa, tanrı ile insan arasındaki bağlantıyı, köprüyü oluşturur... Sanatkâr, İsa aracılığıyla tanrıya ulaşabilir...</span><span class="char-style-override-16">53</span></p>
				<p class="Normal-Yaz-lar"><span class="char-style-override-16">Paulus, Korintlilere yazdığı ikinci mektupta, “</span><span class="char-style-override-17">Aynaya bakan insan, tanrının peçesiz yüzünü görür...</span><span class="char-style-override-16">” (3/18) demiştir. Paulus’un bu tespiti, Rönesans sanatkârlarının temel ilkelerinden biri olmuştur...</span><span class="char-style-override-16">54</span></p>
				<p class="Normal-Yaz-lar"><span class="char-style-override-16">Dürer, bu hümanist birikimden hareketle insanın kendi içinde saklı bulunan tini/ideayı/tanrıyı, kendi yüzünde yansıtarak özgürleşebileceğini düşünmüş... Bu mertebeye erişmek, özgürleşmek için de, insanın kendisini geometri, simetri, harmoni kuralları içinde –ve kadın-erkek ölçülerini birbirleri içinde kaynaştırıp– resmedebileceğini öngörmüştür.</span></p>
				<p class="Normal-Yaz-lar"><span class="char-style-override-16">Dürer, bu savdan hareketle, 1500 yılında yaptığı kendi resminde, tanrı ile yaratıcı insan arasındaki ilişkiyi ve benzerliği (hatta özdeşliği) kendisinde somutlaştırmıştır. Antikçağ felsefesi ile Hıristiyan dinbilimini birleştirme denemesine giren Dürer, bu resminin üzerine, “</span><span class="char-style-override-17">Ben, Nürnbergli Albrecht Dürer, 28 yaşında, kendi kendimi yarattım</span><span class="char-style-override-16">” diye bir not düşmüştür.</span><span class="char-style-override-16">55</span></p>
				<p class="Normal-Yaz-lar"><span class="char-style-override-16">Dürer’in bu tür bir yöntemle, kendi-özbenliğini resimlemesi, dünyanın dönüm noktalarından olan 1500 yılına, –insanın özgürleşmesi yoluna– yeni bir boyut daha eklemiştir. Dürer’in bu yapıtında, özellikle Kuzey Avrupa ve Alman kültürünün yeni bir </span><span class="char-style-override-17">hümanist</span><span class="char-style-override-16"> </span><span class="char-style-override-17">erdem</span><span class="char-style-override-16"> anlayışına ulaştığı kabul edilmiştir.</span></p>
				<p class="Normal-Yaz-lar"><span class="char-style-override-16">Dürer uzmanlarından Winzinger, Dürer’in uyguladığı yöntemi ortaçağda bilinen geometrik çember-üçgen-dörtgen şemalarıyla gerçekleştiğini nefis bir araştırmayla bizlere göstermiştir. Winzinger’e göre, İsa üzerinden tanrıyı belirlemek için, geometrik şekiller, kutsal üçgen ve dörtgenler kullanmak geleneği Bizans ikonagrafi ustalarından İtalya’ya geçmiştir. Floransalı Giotta (1266-1337), Padua’da, Arena Kapellası tavanına 1306 yılında yaptığı İsa’yı bu tür geometrik çember-üçgen-dörtgen teknikleri kullanarak resimlemiştir... Ancak, bu tekniği geliştiren, Jan van Eyck (1390-1441) olmuştur. Eyck’in 1438 yılında yaptığı İsa resmi, bunun somut örneğidir. Dürer’in Eyck’in tekniğini geliştirerek kullanmış olabileceği düşünülmektedir...</span><span class="char-style-override-16">56</span></p>
				<p class="GMO para-style-override-21" xml:lang="tr-TR"><img alt="10.png" class="image" height="564" src="images/10_fmt.jpeg" width="399"/></p>
				<p class="Resim-Yaz-lar--Ortal-"><span class="char-style-override-13">Albrecht Dürer’in kendi resmi (1500). Ihlamur ağacı üzerine yağlı boya (67 x 49 cm.) Münih Eski Resim Müzesi (Alte Pinakothek). </span></p>
				<p class="Resim-Yaz-lar--Ortal-"><span class="char-style-override-13">Resmin sağ üst köşesindeki yazı: “Ben, Nürnbergli Albrecht Dürer, </span></p>
				<p class="Resim-Yaz-lar--Ortal- para-style-override-27"><span class="char-style-override-13">28 yaşında kendi kendimi yarattım”.</span></p>
				<p class="Normal-Yaz-lar"><span class="char-style-override-16">20 Eylül 1502’de Dürer’in babası ölmüş. Babasının ölümü Dürer’i çok etkilemiş. Günlüğüne, “</span><span class="char-style-override-17">Babamın ölümü beni büyük acılara düşürdü,</span><span class="char-style-override-16">” diye yazmış. Annesi Barbara, Dürerlerin yanına taşınmış, birlikte yaşamaya başlamışlardır. Yine bu ara Dürer’de ciddi melankolik krizler, ruhsal dalgalanmalar görülmüş.</span></p>
				<p class="Normal-Yaz-lar"><span class="char-style-override-16">1512 yılında, Kaiser Maximilian, 3-13 Şubat tarihlerinde Nürnberg’e gelmiş. Dürer’le görüşmüşler. Kaiser, Dürer’e övgülerde bulunmuş. Yeni yapıtlar ısmarlamış, ayrıca yılda 100 Gulden –gelire– bağlamıştır.</span></p>
				<p class="Normal-Yaz-lar"><span class="char-style-override-16">Dürerlerin ekonomik durumu artık biraz düzelir gibi olmuş. Çevresinde, onun sanatını kabul edenlerin sayısı çoğalmış. Fakat izleyen yıllarda Dürer’in kendisinde ve annesindeki melankolik krizler yeniden artmış. Dürer’in içine girdiği bu ruhsal durumu, ünlü Alman hümanisti Melanchton, “</span><span class="char-style-override-17">melancholia generosissima Düreri</span><span class="char-style-override-16">” diye tanımlamıştır.</span><span class="char-style-override-16">57</span></p>
				<p class="Normal-Yaz-lar"><span class="char-style-override-16">Dürer, 19 Mart 1514’te annesinin olağanüstü gerçekçi bir resmini yapmış. Barbara Dürer’in yüzünden ruhunun acılar içinde kıvrandığını –bu resme bakan herkes– duyumsayabilir.</span></p>
				<p class="Normal-Yaz-lar"><span class="char-style-override-16">16 Mayıs 1514’te Dürer’in annesi Barbara Dürer ölmüş. Dürer yeniden büyük acılar içinde kalmış. Günlüğüne, “</span><span class="char-style-override-17">Dindar anam 18 çocuk doğurdu, bunları büyüttü, vebaya yakalandı, diğer başka ağır hastalıklar geçirdi... ağır yoksulluk çekti. Çok olumsuz koşullarda yaşadı, çok acı çekti... anamın ölüsü sağlığındakinden çok daha rahat ve sevimli görünüyor...</span><span class="char-style-override-16">” diye yazmıştır.</span><span class="char-style-override-16">58</span></p>
				<p class="Normal-Yaz-lar"><span class="char-style-override-16">Dürer, 1513/14 yılları arasında, sanatının doruk noktasını oluşturan </span><span class="char-style-override-17">“Şövalye, Ölüm ve Şeytan”, “Aziz Hieronymus”</span><span class="char-style-override-16"> ve </span><span class="char-style-override-17">“Melencolia I” </span><span class="char-style-override-16">gravürlerini yapmıştır.</span></p>
				<p class="Normal-Yaz-lar"><span class="char-style-override-17">Melencolia I</span><span class="char-style-override-16"> gravürü ile annesinin ölümü ve kendi ruhsal krizleri arasındaki bağlantı hep tartışılagelmiştir.</span></p>
				<p class="GMO para-style-override-21" xml:lang="tr-TR"><img alt="11.png" class="image" height="564" src="images/11_fmt.jpeg" width="422"/></p>
				<p class="Resim-Yaz-lar--Ortal- para-style-override-27"><span class="char-style-override-13">Giotto’nun Padua Arena Kilisesi’ne yaptığı İsa.</span></p>
				<p class="GMO para-style-override-21" xml:lang="tr-TR"><img alt="3.png" class="image" height="566" src="images/3_fmt.jpeg" width="504"/></p>
				<p class="Resim-Yaz-lar--Ortal- para-style-override-27"><span class="char-style-override-13">Jan van Eyck, Berlin, İsa.</span></p>
				<p class="GMO para-style-override-21" xml:lang="tr-TR"><img alt="8.png" class="image" height="565" src="images/8_fmt.jpeg" width="406"/></p>
				<p class="Resim-Yaz-lar--Ortal- para-style-override-27"><span class="char-style-override-13">Winzinger’in Dürer’in resmine getirdiği yeni yorum.</span></p>
				<p class="GMO para-style-override-21" xml:lang="tr-TR"><img alt="12.png" class="image" height="601" src="images/12_fmt.jpeg" width="440"/></p>
				<p class="Resim-Yaz-lar--Ortal-"><span class="char-style-override-13">Albrecht Dürer’in annesinin resmi, 1514, (42,1 x 30 cm.)</span></p>
				<p class="Resim-Yaz-lar--Ortal- para-style-override-27"><span class="char-style-override-13">Berlin Devlet Müzesi.</span></p>
				<p class="GMO para-style-override-21" xml:lang="tr-TR"><img alt="13.png" class="image" height="563" src="images/13_fmt.jpeg" width="388"/></p>
				<p class="Resim-Yaz-lar--Ortal-"><span class="char-style-override-13">Albrecht Dürer’in kendi resmi, </span>Hasta Dalağım Acıyor<span class="char-style-override-13">,</span></p>
				<p class="Resim-Yaz-lar--Ortal- para-style-override-27"><span class="char-style-override-13">1512-13, Bremen Sanat Müzesi.</span></p>
				<p class="GMO para-style-override-21" xml:lang="tr-TR"><img alt="14.png" class="image" height="561" src="images/14_fmt.jpeg" width="390"/></p>
				<p class="Resim-Yaz-lar--Ortal- para-style-override-27"><span class="char-style-override-13">Albrecht Dürer, </span>Acı Çeken Adam<span class="char-style-override-13">, 1522, Bremen Sanat Müzesi.</span></p>
				<p class="Normal-Yaz-lar"><span class="char-style-override-16">Analitik yönelimli ruhbilimciler, bu bağlantıyı –Freud’un ünlü araştırmasından da esinlenerek– Leonardo da Vinci ile annesi ve Mona Lisa arasındaki ilişkiye benzetmişlerdir.</span></p>
				<p class="Normal-Yaz-lar"><span class="char-style-override-16">Kaiser Maximilian’ın 1519’da ölümü, Dürer’i olumsuz yönde çok etkilemiş. Dürer, günlüğüne, “</span><span class="char-style-override-17">Dürer’in durumu kötü,</span><span class="char-style-override-16">” diye yazmıştır. Reformasyona ve Martin Luther’e büyük umutlar bağlamış; Luther’le görüşme olanakları aramış. Ancak bağnaz boyutlarda melankoli ve melankolik insan karşıtı Martin Luther ile Dürer’in yüz yüze gelip konuşma olanakları yaratılamamıştır. Dürer’in bu son derece sıkıntılı, bunalımlı ve kendisini olağanüstü yalnız ve terk edilmiş duyumsadığı yıllarda Rotterdamlı Erasmus onun en güvenilir dostu olmuştur.</span></p>
			</div>
		</div>
	</body>
</html>