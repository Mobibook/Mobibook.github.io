<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-31.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-31.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="KB" id="toc_marker-6-3" xml:lang="tr-TR">6.3.</p>
				<p class="Normal-Yaz-lar"/>
				<p class="Normal-Yaz-lar para-style-override-24"><span class="char-style-override-15">“H</span><span class="char-style-override-16">ölderlin Olayı”nın temelinde, ozanın olağanüstü duyarlı kişiliğinin, ailesi içinde ve yaşadığı toplumda kendisini yeterince kabul ettiremediği düşüncesi önemli bir yer tutmuş. Hölderlin, içinde doğduğu dünya ve insanlarıyla olan ilişkilerinde, duyarlı kişiliğinin gereksinim duyduğu güvenceyi bulamadığı kanısına kapılmıştır. Bunun sonucu acılı, korkulu ve her gün biraz daha yaralayıcı yaşam serüvenine başlamıştır. Kendisini “ozanca gerçekleştirmek” istemi arttıkça ailesi/annesi ve toplumun diğer kesimleriyle arasında büyük kopukluklar belirmiş. Her geçen gün kendisi ile dünya ve insanları arasındaki yarık büyümüştür. Burada, yaşanan dönemin büyük kültür dalgalanmalarının etkisi de ayrıca yazgı belirleyici nitelikte olmuştur.</span></p>
				<p class="Normal-Yaz-lar"><span class="char-style-override-16">18. yüzyılın sonlarında, Antik Grek çok tanrılı dinlerinin, sanatının, felsefesinin etkisi özellikle aydınlar arasında giderek artmış. Hölderlin’in, Sophokles’i Almanca’ya çevirecek derece Grekçe bilmesi, pek çok antik yapıtı orijinallerinden okuyabilmesi, bu kültüre karşı duyduğu hayranlığı daha da artırmıştır. Bu yoğun antik kültür birikimine, Fransız Devrimi’nin getirdiği çok yönlü etkiler, özellikle Alman aydınları arasında idealizmin/romantizmin hızla yaygınlaşmasına neden olmuştur.</span><span class="char-style-override-16">42</span></p>
				<p class="Normal-Yaz-lar"><span class="char-style-override-16">Bir yandan daha çocuk yaştan aldığı katı tek tanrılı din eğitimi ile birlikte, Antik Grek kültürünün çok tanrılı dinlerinin sevecen etkisi, öte yandan Fransız Devrimi’nin getirdiği tüm toplumsal yapıları çözücü/dağıtıcı fakat aynı zamanda insanı özgürleştirici kışkırtısı altında Hölderlin, bu dünyada kendisi için güvenilir bir yer/mekân kalmadığı kanısına kapılmıştır.</span></p>
				<p class="Normal-Yaz-lar"><span class="char-style-override-16">Hölderlin’in kendisini </span><span class="char-style-override-17">“ozanca özgürleştirme”</span><span class="char-style-override-16"> istemiyle, bu dünyaya bağlı kalma, hatta papaz olma- zorlamaları, kişiliğinin gelişmesini kendisinin tanımlamalarıyla “ayrıksı yörünge” (exzentrische Bahn) üzerine oturmaya zorlayan nedenler olmuştur.</span><span class="char-style-override-16">43, 44</span><span class="char-style-override-16"> Hölderlin, öz ve üvey babalarını yitirdikten sonra, annesiyle yaşadığı “zorunlu simbiyotik” ilişkiler içinde, manastır okullarının karabasanlı gecelerinde bu dünyaya </span><span class="char-style-override-17">“fırlatılıp atılmışlığını”</span><span class="char-style-override-16"> sezinlemiş. Bir dayanak aramış. Bir ara, baba yerine koymaya çalıştığı, en güvendiği dostu Schiller’den bile beklediği desteği bulamadığı kanısına kapılmış. Yeteneğini kimseye kabul ettiremediğini düşünmüş: Düş kırıklığı, hüznü artmış. Yaşamın yitip gitmiş bütünlüğünü aramaya ve bunu –ancak– kendi fantezilerinde yeniden üretmeye çalışmış. Fakat ozanca çabalar, gerçek dünya ile fanteziler arasındaki uçurumu kapatamamış, tersine her geçen gün biraz daha artırmıştır. Hölderlin, kendini sürekli kökten kopmuş, yurtsuz duyumsamıştır. Hölderlin, </span><span class="char-style-override-17">Hyperion</span><span class="char-style-override-16"> romanında sergilediği gibi, hemen hemen hiçbir mekânsal ve zamansal yönelimi olmayan bir fantezi dünyasında –bütünleşmeyi bozar kaygısıyla “ben benim” demeye bile sakınarak– yaşamayı düşlemiş. Ancak üzerinde bulunduğu “ayrıksı yörüngenin”, mekânsal, zamansal ve kültürel yönelimi (oryantasyonu) gerçek dünyadan giderek uzaklaşmış, duyumsadığı korkuyu ve hüznü daha da artırmıştır.</span></p>
			</div>
		</div>
	</body>
</html>