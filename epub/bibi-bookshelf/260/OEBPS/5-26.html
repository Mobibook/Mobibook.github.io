<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-26.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-26.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="KB" id="toc_marker-5-2" xml:lang="tr-TR">5.2.</p>
				<p class="Normal-Yaz-lar para-style-override-24"><span class="char-style-override-15">R</span><span class="char-style-override-16">uh rahatsızlıklarının kökenlerini organik-somatik nedenlerle açıklama çabaları sürerken, ruhsal görüngülere (fenomenlere), çok daha değişik yönlerden bakmaya başlayan ruh bilimcilerinin sayıları ve etkinlikleri giderek artmıştır. Burada haklı olarak öncelikle Sigmund Freud’un (1856-1939) adı anımsanır. Freud, salt yazdıklarıyla değil, eğitim ve yetişme tarzıyla da ruh bilimlerinin gelişmesinde özgün bir yer tutmuştur. Daha önce de kısaca anımsattığımız gibi Freud, Viyanalı ünlü nöro-anatomi bilgini Theodor Meynert’in öğrencisi olmuş. Son derece başarılı bir nöro-anatomi eğitimi görmüş. Örneğin yılan balıklarının sinir sistemleri ve kimi çocuk felçleri üzerine önemli araştırmalar yapmış, “kokain”in genel coşku ve canlılık veren etkisini göstermiştir. Freud, bu yoğun nöro-anatomi ve fizyoloji birikiminden sonra, burslu olarak Fransa’ya, ünlü ruh hekimi Jean Martin Charcot’un (1825-1893) yanına gitmiş. Orada hipnotizma öğrenmiş; ruhsal rahatsızlıkları olan insanların hipnoz yoluyla nasıl iyileştirildiklerini görmüştür.</span></p>
				<p class="Normal-Yaz-lar"><span class="char-style-override-16">Burada Charcot’un bir konuşması, neredeyse Freud’un yazgısını değiştirir nitelikte olmuştur... Bir tartışma sırasında, Charcot’un yanında çalışan başka bir ünlü hekim, hipnozla sağaltma yönteminin, tüm çağların en büyük fizyologlarından biri olan Hermann Helmholtz’un (1821-1895) kuramına aykırı olduğunu söyleyince, Charcot, soluk kesen bir dinginlikle: “</span><span class="char-style-override-17">Bu söyledikleriniz sözünü ettiğiniz kuram adına çok daha fena... kuram iyi, güzel ama –gördüğünüz gibi– gerçekleri varolmaktan alıkoyamıyor...</span><span class="char-style-override-16">” demiştir.</span><span class="char-style-override-16">14</span></p>
				<p class="Normal-Yaz-lar"><span class="char-style-override-16">Freud da yaşam boyu, “tartışılmaz kuramlara” karşı mücadele etmek zorunda kalmıştır. Freud, Charcot’un yanından ayrıldıktan, Nancy Okulu’nun da hipnoz deneyimlerini öğrendikten sonra, kendi “</span><span class="char-style-override-17">serbest çağrışım</span><span class="char-style-override-16">” yöntemini geliştirmiştir...</span></p>
				<p class="Normal-Yaz-lar"><span class="char-style-override-16">Klasik psikanaliz yönelimli araştırmacıların melankoli üzerine olan görüşlerini tek bir tümcede özetlemeye çalışırsak: </span><span class="char-style-override-17">Melankoli, insanların narsistik yaralanmalara karşı gösterdikleri tepkidir.</span></p>
				<p class="Normal-Yaz-lar"><span class="char-style-override-16">Melankoli üzerine, psikanaliz yönelimli araştırmacıların klasikleşen beş temel çalışmasından söz edilir. Bunlar psikanalizin melankoli üzerine olan görüşlerini dile getirirler. Bu çalışmaları, Abraham 1911 ve 1916, Freud 1917, tekrar Abraham 1925 ve Rado 1927 yıllarında yazmışlardır.</span><span class="char-style-override-16">15</span></p>
				<p class="Normal-Yaz-lar"><span class="char-style-override-16">Bu –klasik dönem– çalışmalarından sonra, Melanie Klein başta olmak üzere, Rosenfeld 1959, Mendelson 1960 gibi pek çok araştırmacının yapıtları “klasik dönem sonrası gelişmeler” olarak kabul edilmektedir.</span><span class="char-style-override-16">16</span></p>
				<p class="Normal-Yaz-lar"><span class="char-style-override-16">Burada, psikanaliz yönelimli araştırmacıların melankoli konusuna yaklaşımlarındaki genel düşünceyi yansıtabilmek için Freud’un yazısının uzunca bir özetini yansıtmak istiyorum. Bunu, salt bu yazıyı Freud yazmış olduğu için değil, konuyu anlamamıza en çok yardım edebilecek yazı olduğunu düşündüğüm için yapıyorum.</span></p>
				<p class="Normal-Yaz-lar"><span class="char-style-override-16">Freud, 1917 yılında kaleme aldığı bu ünlü yazısının ilk cümlelerinde, melankolinin karmaşık bir konu olduğunu, klinik psikiyatride melankoli tanımının bir kesinliği anlatamadığını, melankolinin klinikte kendisini değişik görünümlerle açığa vurduğunu belirtir. Melankolinin belirtilerinin bazılarının somatik, bazılarının psişik kökenli olduğunu –sandığını– vurgulayan Freud, elde ettiği ve yazısına yansıttığı sonuçlara, genel geçerli bilgiler gözüyle bakılmaması gereğini öğütler.</span><span class="char-style-override-16">17</span></p>
				<p class="Normal-Yaz-lar"><span class="char-style-override-16">Freud, olağan/sıradan üzüntü ile melankoli arasındaki benzerlik ve farklılıkları tartışırken, olağan üzüntünün, hemen hemen her zaman sevilen bir kişinin ya da onun yerini tutan bir objenin, bir idealin ya da soyut bir nesnenin, düşüncenin yitirilmesiyle açığa çıkan bir tepki olduğunu söyler... Freud’un tespitlerine göre de melankoli, genellikle acılı bir çökkünlük, dış dünyaya karşı ilgisizlik, sevme yeteneğinin yitirilmesi, hiçbir işin üstesinden gelinemeyeceği düşüncesi, özgüven duygusunun azalması, kendini cezalandırma istemi ve intiharlar ile ortaya çıkabilir...</span></p>
				<p class="Normal-Yaz-lar"><span class="char-style-override-16">Sevilen nesnenin yitirilmesi sonucu ortaya çıkan olağan üzüntü durumunda bu kişinin gerçekten ölmesi gerekmez. Burada önemli olan, o objenin eski konumunu yitirmesi ve –artık– sevgi nesnesi olmaktan çıkmasıdır. Olağan üzüntü durumlarında, genellikle insan bu sevgi nesnesini yitirme olayını bilinçli olarak bilebilir... Melankolide ise çok kez bilinçli olarak ayırdına varılabilen bir kayıp söz konusu değildir. Burada insan yitirdiği şeyin ne olduğunu bilememektedir. Başka bir deyişle melankolik insanlar bir şeyler yitirdiklerini sezinlerler ve bunun acısını çekerler ama neyi ve nasıl yitirdiklerini ayrıntılarıyla bilemezler çok kez... Freud, melankolide psişik gücün önemli bir bölümünü soğuran bu yitik şeyin ne olduğunun çok kez anlaşılamadığını açık yüreklilikle söyler... Ayrıca melankolide, benlik duygusu güçsüzleşmektedir. Hep görüldüğü gibi, melankolik insanlar kendi benliklerine karşı şaşırtıcı ölçülerde yıkıcı, kıyıcı tavırlar almaktadırlar... Bunun nedeni de yeterince bilinmemektedir. Freud’un kanısına göre, melankolideki temel çelişki, sevilen objeye bağlılık sürmesine karşın, bu objeye bağlı psişik enerji (libido), bu objeden geri çekilip serbest kalmakta... Fakat serbest kalan bu psişik enerji, başka bir objeye kaydırılmamaktadır... Benlikte varlığını sürdüren bu psişik enerjinin gölgesi, benliğin bir bölümü üzerine düşmekte; benliğin bu bölümü kendisini terk edilmiş sevgi objesi gibi duyumsamakta/değerlendirmektedir. Ve bunun sonucu, vicdan da denilebilen benliğin bu bölümü, diğer bölümünü kıyasıya ve hatta bazı kereler ölümcül biçimlerde eleştirmekte/yargılamaktadır...</span></p>
				<p class="Normal-Yaz-lar"><span class="char-style-override-16">Melankolinin nedenleri, tek bir objeye/kişiye olan sevginin yitirilmesi –ya da çeşitli– ütopiler, hümanist düşler, “tamamlanmamış projeler” kapsamında da ortaya çıkabilir. Bunun için de melankoliklerdeki üzüntünün nedeni başkalarınca “anlamsızmış” gibi görünmektedir... Ayrıca melankoliklerin kendilerine karşı yönelttikleri eleştirilerin gerçekte yitirilen sevgi/ütopi objesine yönelik “ruhsal bir başkaldırı” olduğu da gözlenmektedir...</span></p>
				<p class="Normal-Yaz-lar"><span class="char-style-override-16">Sonuç olarak, melankoli durumlarında benlik, yaşama yenik düşmekte, mani dönemlerinde ise kısmen ve geçici de olsa, yaşam koşullarını aşmaya, kayıplarının üstesinden gelmeye çalışmaktadır... Melankoliklerde, psişik enerjinin objeden çözülme süreci pek çok aşamalardan geçer; bu nedenle de melankoli uzun süren karmaşık olaylar sonucu ortaya çıkar. Objeden ayrılan çelişkili/ambivalet duygularla yüklü psişik enerji, ağır bir yenilgi/rezignasyon ile yok olmaktan kurtulup, kendi benliğine sığınmaya çalışır.</span></p>
				<p class="Normal-Yaz-lar"><span class="char-style-override-16">Melankoliklerde bilinç, bu karmaşık mücadelelerin büyük bir bölümünün –bilinçli olarak– farkına varamaz. Bu nedenle de olup bitenlerin ayırdına varamayan melankolikler, kendilerini suçlarlar; kendi kendilerine ateş püskürürler... Hezeyan boyutlarında kendilerini eleştirirler... Hatta –intihar yoluyla– kendilerini tümüyle tahrip etmek isterler.</span></p>
				<p class="Normal-Yaz-lar"><span class="char-style-override-16">Freud’un bu olağanüstü güzel, kısa, fakat kapsamlı yazısı gözardı edilemez başyapıtlardan biri olma niteliğini günümüzde de sürdürmektedir.</span></p>
				<p class="Normal-Yaz-lar"><span class="char-style-override-16">Klasik dönem sonrası psikanaliz yazınında klasikleşen başka bir yapıt, Melanie Klein’in çalışmasıdır. Klein, burada çocukluk döneminde, memeden kesilme olayında çocuğun yaşadığı</span><span class="char-style-override-17"> depresif pozisyon</span><span class="char-style-override-16">’a dikkat çeker. Klein’e göre, çocuğun ana memesinden ayrılması, her türlü felaketin başlangıcıdır. Bu dönemde, çocuğun temel ruhsal yapısını meme-süt-sevgi-güven bütünlüğü oluşturur. Çocuk bu ortamdan ayrılmayı büyük bir yıkım (felaket), tahrip olma fantezileri içinde yaşar. Bu fanteziler ilerki yıllarda denetim altına alınamazsa, çocuğun yaşamı boyunca diğer insanlar ve dünya ile ilişkileri bozulur. Ve çocuk, bu durumu kendi suçu olarak değerlendirir...</span><span class="char-style-override-16">18</span></p>
				<p class="Normal-Yaz-lar"><span class="char-style-override-16">Klein’nın uyarısına göre, memeden kesilme dönemlerinde her çocuk kısa ya da uzun süreli, az ya da çok bir </span><span class="char-style-override-17">depresif pozisyon</span><span class="char-style-override-16"> yaşar. Ancak çokluk, bu depresif durumu aşar. Aşılamayan durumlarda melankolik eğilimler ortaya çıkar...</span></p>
			</div>
		</div>
	</body>
</html>