<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-18.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-18.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="KB" id="toc_marker-3-3" xml:lang="tr-TR"><span>3.3. ORTAÇAĞDA DİNDIŞI MELANKOLİ </span><span>YAKLAŞIMI: AFRİKALI KONSTANTİNUS</span>: “<span class="char-style-override-32">De Melancholia</span>”</p>
				<p class="Normal-Yaz-lar para-style-override-24"><span class="char-style-override-15">A</span><span class="char-style-override-16">frikalı Konstantinus (Constantinus Africanus), ortaçağ boyunca Hippokrat geleneğini sürdüren efsaneleşmiş az sayıdaki hekimlerden biridir. Özellikle melankoli üzerine yazdığı monografisi çok ünlenmiştir. Üzerinde çok tartışılmış olmasına karşın bu yapıt, ortaçağ boyunca kendi alanında en az 600 yıl salt hekimlerin değil, aydınların ve hümanistlerin de en temel başvuru kitaplarından biri olmuştur. Konstantinus, bu yapıtında, kilisenin-dinbilimcilerin yoğun etkisine karşın, Antik Grek, Hippokrat geleneğinin din-dışı “somatik ruhbilim anlayışını”, melankolik olmak pahasına ömrü boyu savunmuştur.</span><span class="char-style-override-16">1</span></p>
				<p class="Normal-Yaz-lar"><span class="char-style-override-16">Afrikalı Konstantinus (1010-1087), Kartaca’da doğmuştur. Öğrenme ateşiyle yanan bir gençlik ve orta yaş dönemi geçirmiş. Erken yaşta doğum yerini terk edip uzun bir eğitim serüvenine atılmış. Uzun yıllar çeşitli Arap ülkelerindeki ünlü tıp merkezlerinde çalışmış; felsefe, tıp, dinbilim, astroloji öğrenmiştir.</span><span class="char-style-override-16">2</span></p>
				<p class="Normal-Yaz-lar"><span class="char-style-override-16">Konstantinus, asıl temel bilgisini antikçağ hekimlerinin birikimlerinden, özellikle de Efesli Rufus’un yapıtlarından edinmiştir. Efesli Rufus’un yapıtlarının bir kesimini Arap hekimlerinin kitaplarında bulmuş, bunları Arapça’dan okumuştur. Ayrıca Arap hekimlerinden çok şey öğrenmiş: bunların kimi yapıtlarını Latince’ye çevirmiştir. </span><span class="char-style-override-17">Melankoli (De Melancholia)</span><span class="char-style-override-16"> kitabında Rufus’un etkisi kolayca görülür. Ayrıca Konstantinus bunu açıkça yazmıştır. Bunun dışında Konstantinus, </span><span class="char-style-override-17">Melankoli</span><span class="char-style-override-16"> kitabında, Rufus’un adını, Hippokrat ve Galenus’un adlarından en az iki kez fazla anarak Rufus’a olan hayranlığını somutlamıştır.</span><span class="char-style-override-16">3</span></p>
				<p class="Normal-Yaz-lar"><span class="char-style-override-16">Afrikalı Konstantinus, uzun eğitim yıllarından sonra, Avrupa’ya dönmüş. Güney İtalya’da, Napoli kentinin güneyinde, antikçağın ünlü tıp okulunun bulunduğu Salerno’ya yerleşmiş. Monte Cassino manastırına kapanmıştır. Konstantinus, burada ömrünün sonuna değin, çok sakin, içine kapanık –olasılıkla melankolik– bir tür çileci (askese) yaşam sürmüştür. Bizans, Arap, Antik kültür bölgelerinden toplayıp birlikte getirdiği son derece değerli el yazmalarını, kitapları düzenlemiş; bunların bir kısmını Latince’ye çevirmiş. Ayrıca kendi yapıtlarını yazmıştır.</span></p>
				<p class="Normal-Yaz-lar"><span class="char-style-override-16">Afrikalı Konstantinus’un yazdıklarının önemli bir bölümünün yitip gittiği trajik bir gerçektir. </span><span class="char-style-override-17">Melankoli</span><span class="char-style-override-16"> kitabı, onun bu son derece çileci yaşam sürdüğü dönemin çalışmasıdır. Önceleri az sayıda el yazması çoğaltılmış, sonra, 1515 yılında Lyon’da ve daha sonra da 1536/39’da Basel’de tüm yapıtlarından arta kalıp bulunabilenlerle birlikte basılmıştır.</span><span class="char-style-override-16">4</span></p>
				<p class="Normal-Yaz-lar"><span class="char-style-override-16">Konstantinus’un </span><span class="char-style-override-17">Melankoli</span><span class="char-style-override-16"> monografisinin en önemli yanlarından biri, onun antikçağ Grek ve Arap hekimlerinin düşüncelerini bir araya getirip, ortaçağ Avrupa’sına aktarmasıdır. Ayrıca Konstantinus, ortaçağın dinsel ortamının etkisinde kalmamış, melankoliyi ortaya çıkaran nedenler arasında cinleri, şeytanları, doğaüstü güçleri hiçbir şekilde kabul etmemiştir.</span><span class="char-style-override-16">5</span></p>
				<p class="Normal-Yaz-lar"><span class="char-style-override-16">Konstantinus’un melankoli çalışmasının ruhbilimleri tarihinde önemli bir yeri vardır. Yapıt, antikçağ ile modern ruhbilimleri arasında yadsınması olanaksız önemli köprülerden birini oluşturmaktadır.</span></p>
				<p class="Normal-Yaz-lar para-style-override-26"><span class="char-style-override-16">Her zaman kolaylıkla ulaşma olanağı bulunamayan bu yapıtın uzunca bir özetini –okurun sabrına güvenerek– buraya aktarmaktan kendimi alamadım.</span></p>
				<p class="Normal-Yaz-lar"/>
				<p class="B-l-m-Arabasl-klar- para-style-override-26"><span class="char-style-override-27">Afrikalı Konstantinus’un </span><span class="char-style-override-21">Melankoli</span><span class="char-style-override-27"> kitabından:</span></p>
				<p class="Normal-Yaz-lar"/>
				<p class="B-l-m-Arabasl-klar- para-style-override-26"><span class="char-style-override-27">MELANKOLİ (De Melancholia)</span><span class="char-style-override-27">6</span></p>
				<p class="Normal-Yaz-lar"/>
				<p class="B-l-m-Arabasl-klar- para-style-override-26"><span class="char-style-override-27">Birinci Bölüm: “</span><span class="char-style-override-21">Nedenleri ve belirtileri</span><span class="char-style-override-27">”</span></p>
				<p class="Normal-Yaz-lar"/>
				<p class="Al-nt-lar"><span class="char-style-override-33">Ben, Monte Cassinolu keşiş Konstantinus Afrikanus, pek çok bilimsel kaynağı araştırıp, Latince kitapları da okuduktan sonra, melankoli üzerine özel bir kitap yazdım. Çünkü bu hastalık sanıldığından çok sık görülüyor. Bu kitabı hazırlarken, bu konuda çalışmış pek çok hekimin kitabından yararlandım. Daha öncelerinden de bilindiği gibi, bu hastalığa, özellikle kara safra neden olduğundan, melankolinin kesin bir ayrımını yapmak kolay olmadığından ve bunların her türüne de melankoli denilebileceğinden, ben de kitaba melankoli adını verdim.</span></p>
				<p class="Al-nt-lar"><span class="char-style-override-33">Burada genel olarak iki türlü melankoli ayırt edilebilir. Bunlardan birine “hipokondriya” denir. Hipokondriya’da, hastalık bedene, özellikle de midenin ağzına yerleşmiş –ya da midenin ağzından kaynaklanmıştır. Diğer tipinde, hastalık beyinden kaynaklanır ya da gelip beyine oturur... Her iki türde de ruh acılar içindedir. Bu insanlarda ruh özellikle acılı, hüzünlü ve kaygılıdır. Bazı zamanlar insanlarda ruhsal bir karmaşa (çılgınlık) durumu bile görülür. Hüzün, gerçekte sevilen bir nesnenin yitirilmesinden, kaygı ise gelecek bir felaket beklentisinden kaynaklanır. Ancak melankoliklerde –çok kez– bu durumlar söz konusu değildir. Melankolikler bunları kendi imgelemlerinde üretirler...</span></p>
				<p class="Al-nt-lar"><span class="char-style-override-33">Melankolinin ayrımı oldukça zordur. Melankolinin bir türünde, korku ve kaygı giderek kuşkuyu doğurur... Kaygılanacak, üzülecek, kuşkulanacak nedenler ortada olmadığı halde... Bunların nedeni safranın koyulaşması ve kararmasıdır. Koyulaşan safra, beyne doğru çıkar. Orada yerleştiği yere-bölgeye göre, ussal düşünmeyi bozar. Anlama, düşünme, yetenekleri bozulur. Düşünce kararır. Kuşku ortaya çıkar... Duyulara, kalbe kaygı dolar. Bu acılı durum tüm bedene yayılır. Uykusuzluk, zayıflama ve doğal gücün azalması ortaya çıkar.</span></p>
				<p class="Al-nt-lar"><span class="char-style-override-33">Melankolinin oluşmasında pek çok neden etkili olur. Ayrıca melankoli de çok çeşitli görünümlerle ortaya çıkar. Beden özsularının oluşturduğu karışımın önemli ve belirleyici etkisi vardır. Örneğin, erkeklerde spermlerin bozulmuş olması, kadınlarda aylık kanamaların özsulara karışması ve bunların etkisiyle foetus’un olumsuz etkilenmesi söz konusudur.</span></p>
				<p class="Al-nt-lar"><span class="char-style-override-33">İklimlerin insan ruhu ve bedeni üzerindeki etkileri çok önemlidir. Çok fazla sıcak iklimler, özellikle duyarlı insanlarda melankoliye neden olabilir. Çok soğuk ya da çok sıcak yerlerde oturanlar ya da sürekli karanlık, kuru soğuk sonbahar benzeri iklimin etkisinde kalanlar, kara safranın olumsuz etkisinden yakınırlar... Bataklık, vadilik yerler, büyük nehir yataklarının yakınlarında da benzer şikâyetler görülür. Buralarda da hava ağırlaşır, dolanım yavaşlar ve kara safra artar... Ayrıca beden temizliğini göz ardı edenlerde, yıkanmayan, hacamat olmayanlar, terlemeyenlerde, zaman zaman kusturucu ya da müshil almayanlarda da benzer biçimde dolaşım sistemi ağırlaşması olur...</span></p>
				<p class="Al-nt-lar"><span class="char-style-override-33">Çok yemek yemek ve içki içmek de melankoli nedeni olabilir. Bunu ortadan kaldırmak için hareket, uyku, dinlenme zamanlarının ayarlanması, yenen ve içilenler ile dışarı çıkarılanların dengelenmesi gerekir.</span></p>
				<p class="Al-nt-lar"><span class="char-style-override-33">Kötü besin maddelerinin yenmesi, bedensel özsuların bozulmasına neden olabilir. Bu nedenle melankoliklerin içinde kuru koyu kan bulunduğu için tavşan eti yemeleri doğru değildir. Ayrıca mercimek de kanı kurutur, koyulaştırır... Keçi, deve, dana, tuzlanmış balık, midye, hurma, incir, ceviz, sakız vb. gibi besin maddelerinin çok yenmesi karışımı bozar, safrayı karartır ve koyulaştırır, melankoliye neden olabilir...</span></p>
				<p class="Al-nt-lar"><span class="char-style-override-33">Ağır koyu şarap içenlerde de melankoli eğilimi görülür. Burada, şarap bir yandan usu, bilinci bulandırır, diğer yandan kanı koyulaştırır, dolanımı ağırlaştırır... Her iki durumda da beyin olumsuz yönde etkilenir. Bunlarda, melankolinin yanında epilepsi, el titremeleri ve felçler görülür...</span></p>
				<p class="Al-nt-lar"><span class="char-style-override-33">Ancak çok düzenli yaşayan, az yemek yiyen, şarap içmeyen, düzenli uyuyan ve dinlenen insanlarda da melankoli görülür. Uzun uzun uyuyanlarda ve çalışmayanlarda mide suyu artar ve bu da zamanla kara safraya dönüşebilir.</span></p>
				<p class="Al-nt-lar"><span class="char-style-override-33">Öfke, üzüntü, korku, kaygı, umut, istem gibi ruhsal etkinliklerde artma, ya da azalma da melankoli nedeni olabilir. Büyük bir özlemle, tanrısal adaletin egemen olacağı öteki dünyadaki yargılanmaları düşünüp, tanrıdan korkmayı abartıp, sonsuz adalete tutkulu yaşayan pek çok dindar insanda melankoli görülebilir. Bunlar, sürekli olarak tanrıyı, öbür dünyayı düşünüp, dua ve ibadet ederek melankolik durumların içine girerler... Hippokrat söylemiştir: “Çok yürümenin bedeni, ayakları yorması gibi, çok düşünme de beyni ve ruhu yorar; korku ve hüzün ortaya çıkarır...” Bilgelik ve hakikat arayışları da abartılı boyutlara varırsa melankoli ortaya çıkarabilir...</span></p>
				<p class="Al-nt-lar"><span class="char-style-override-33">Melankolikler için kaygı, korku ve üzüntü veren şeylerin gerçek olması gerekmez. Onlar, bunları imgelemleriyle üretebilirler; bundan kaygı, korku ve üzüntü duyarlar. Bu durum, beynin yeterli çalışmadığını gösterir. Koyu safra, tinin ışığını karartır, ruhsal karmaşaya neden olur. Us, gerçeği açık ve net olarak görüp değerlendiremez.</span></p>
				<p class="Al-nt-lar"><span class="char-style-override-33">Melankoli midenin ağzına da beyne de otursa, her tarafa yayılma eğilimindedir. Beyne gelen, bazen ateş yapabilir. Beyin zarları iltihabı ile birlikte ortaya çıkabilir.</span></p>
				<p class="Al-nt-lar"><span class="char-style-override-33">Bazen, tam kara safra oluşmaz, o zaman öfke, coşkunluk, kızgınlık ağır basar. Beyne giden karışımın niteliği bozulur. Buna “aslan” “leonine/löwen) tipi denir.</span></p>
				<p class="Al-nt-lar"><span class="char-style-override-33">Hastalar, kendilerini bir aslan gibi cesaretli duyumsarlar. Bunların iyileşmeleri de zor olur. Mide asidi artmış ve kana karışmıştır; bu durumlarda bunlara “kara mide asitli” denir. Ancak bunlar bir süre sonra normal melankoliye dönebilirler.</span></p>
				<p class="Al-nt-lar"><span class="char-style-override-33">Midenin ağzında yoğunlaşan kara safra, önemli bedensel ve ruhsal rahatsızlıkların ortaya çıkmasına neden olur. Bu durumda, mideye komşu organ kalpte de önemli şikâyetler görülür. Cesaretsizlik, kaygı, ürkeklik, ölüm korkusu ortaya çıkar. Bu insanlar kendi yakınlarından bile kuşku duyabilirler. Ussal düşünce ortadan kalkar.</span></p>
				<p class="Al-nt-lar"><span class="char-style-override-33">Midenin her rahatsızlanışında kara safra artar. Midenin ağzı kararır, bulutlanır. Ve buradan beyne doğru kara safra buğusu yayılır. Mide ile beyin arasındaki kalp, bu kara soluğu (spiritus) beyne gönderir. Bu soluk, ussal ruhu (rationalis anima) bozar...</span></p>
				<p class="Al-nt-lar"><span class="char-style-override-33">Hipokondri durumlarında sindirim sistemi işlevleri bozulur. Besi maddelerinin hazmı ve dışkılama olmaz ya da çok artar. Ayrıca bu belirtilerde kronikleşme eğilimi de görülebilir.</span></p>
				<p class="Al-nt-lar"><span class="char-style-override-33">Melankoliklerdeki bu tür belirtilerin yanında algılama bozuklukları, hezeyanlar, sanrılar da ortaya çıkabilir. Bunlar görülmeyen, duyulmayan şeyleri de gördüklerini, duyduklarını söylerler... Örneğin bu hastalar, gözlerinin önlerinde korkunç yaratıklar, kara kara insanlar, flüt çalan çalgıcılar gördüklerini sanırlar; bunların seslerini bile işittiklerini söylerler... Bazıları, kendi kafalarının olmadıklarına inanırlar. Efesli Rufus, bir keresinde böyle bir hastaya, kurşundan bir şapka yaptırmış... ve hasta başının olmadığını söylediği zaman, bu kurşun şapkayı giydirmiş ve ağırlığını duyduğuna göre başının da olduğu... güvencesini vermiş...</span></p>
				<p class="Al-nt-lar"><span class="char-style-override-33">Bazı hastalar, etraflarında hiçbir şey yokken, at sesleri, nal sesleri duyduklarını, bazıları, etraflarında kötü söylentilerin dolaştığını işittiklerini ya da duyumsadıklarını söylerler. Bazıları ağızlarının tat almadığına, bazıları kendilerinin topraktan yapıldığına inanırlar. Bir kısmı göğe uçacağını düşünür...</span></p>
				<p class="Al-nt-lar"><span class="char-style-override-33">Melankoliklerde uykusuzluk, baş ağrıları, gözlerin önünde siyahlar uçuşması, göz kürelerinin ağrıması sıklıkla görülür. Ayrıca baş dönmesi, başta ağırlık duygusu... olabilir. Bazı hastalar çok yemek yerler, bazıları hiç yemezler. Bazı hastalar yalnız karanlık bir odada kalmayı ister, bazıları ise, suların aktığı aydınlık bir bahçede oturmayı... Bir kısmı hiç konuşmak istemez... Bazıları konuşanların yanında oturmayı yeğlerler... Kara safranın beyne çok baskı yaptığı durumlarda hastalar çok uyurlar... Beyin kuruyup huzursuzlaşırsa bu kez de hastaların uykusuzluktan yakındıkları görülür... Beyne giden kara safranın beynin çalışmalarını huzursuz yapması durumunda da ağlamalar ortaya çıkar...</span></p>
				<p class="Al-nt-lar"><span class="char-style-override-33">Melankoliklerde zaman zaman gülme eğilimleri görülür. Hippokrat, gülen ruh hastalarının tehlikeli olmadıklarını, melankolide korku duyusunun çok daha tehlikeli olabileceğini söylemiştir. Bazı melankolik gençler uykularında gülerler. Bunlarda bol ve taze kanlı bir karışımın bedene dağılması söz konusudur... Bedende, temiz, taze kanın arttığı durumlarda gülmeler çoğalır... Sonra bu hastalarda normal melankoli ortaya çıkabilir...</span></p>
				<p class="Normal-Yaz-lar"/>
				<p class="B-l-m-Arabasl-klar- para-style-override-41"><span class="char-style-override-27">İkinci Bölüm: “Tedavi”</span></p>
				<p class="Normal-Yaz-lar"/>
				<p class="Al-nt-lar"><span class="char-style-override-33">Melankoliklerin tedavisinde en önemli nokta, hekimin hastayla konuşmasıdır... Hekimin öncelikle derinlere kök salmış önemli ruhsal sorunları olan melankoliklerle yumuşak, hoş bir ilişki kurmaya çalışması gerekir... Müzik ve hafif şaraplar, bu ilişkinin kurulmasına yardım edebilir... Konuşmalar akıllıca ve yumuşak olmalıdır...</span></p>
				<p class="Al-nt-lar"><span class="char-style-override-33">Melankoli tedavisine başlarken bu hastalığın çeşitli nedenlerle ortaya çıkmış olabileceğini unutmamak gerekir. Verilecek ilaçların hep hastalığın nedenlerine göre seçilmesi gerekir. Bu nedenle hastaya göre tedavi yöntemleri değişik olabilir. Kuşkusuz temel tedavinin yönü kara safranın temizlenmesine yöneliktir... Burada daha önce de değinilen, hastanın, hareket/dinginlik, uyku/uyanıklık, yeme/içme ve perhiz durumlarını düzenlemek öncelikli görevdir...</span></p>
				<p class="Al-nt-lar"><span class="char-style-override-33">Ayrıca tek tek belirtiler, görüngüler, ayrı ayrı tedavi gerektirebilir. Örneğin ateş ya da beyin humması varsa bunlar ayrıca tedaviyi gerektirir.</span></p>
				<p class="Al-nt-lar"><span class="char-style-override-33">Sıkıntılı, korkulu, kuşkulu insanların kafalarının tıraş edilip, başın anne sütüyle ovulması yararlıdır. Süt çocuğu olan kadınların sütleri çok yararlı olur. Eğer anne sütü bulma olanağı yoksa, aynı işlem eşek sütüyle yapılmalıdır. Hastaların bedenlerinin, gene anne sütü ya da gülyağıyla, kokulu bitkilerin yağlarıyla ovulması yararlıdır.</span></p>
				<p class="Al-nt-lar"><span class="char-style-override-33">Başın, ılık ve soğuk suyla yıkanması ve ardından hastaya yabani haşhaş suyu ya da gülsuyu verilmesi yardımcı olabilir. Ayrıca tüm beden benzer yağlarla ovulabilir. Hippokrat’ın döneminden beri, perhize çok dikkat edilmesi, sindirim organlarının boşaltılması gerektiğini biliyoruz. Melankoliklere taze balık, taze meyve gibi hazmı kolay besin maddeleri verilmesi uygundur.</span></p>
				<p class="Al-nt-lar"><span class="char-style-override-33">Dağnanesi gibi bitkiler kanı bozmadan kara safranın etkisini azaltabilirler. Yaz aylarında soğuk, serin aylarda ılık-sıcak banyolar çok yararlıdır... Hippokrat ve Galenus’a göre, banyolar ve beslenme kadar havlularla, çeşitli yağlarla vücudu ovmanın yararı vardır. Hastaların mümkün olduğu kadar ruhsal uyarımlardan uzak tutulmaları gerekir... Tedavi için uygun yerin seçimi önemlidir. Hafif doğu rüzgârları alan bir yapı oldukça uygundur. Kapılardan biri, gerekirse nemli kuzey rüzgârlarına karşı açılabilir... Ilık, serin, hafif nemli hava uygundur... Havanın uzun süre çok kuru olması melankoliklere yararlı olmaz.</span></p>
				<p class="Al-nt-lar"><span class="char-style-override-33">Bir yaşındaki kuzu ya da genç keçi eti yenilebilir. Taze kesilmiş piliç, yağsız balık, tatlı üzüm, kavun, karpuz melankoliye uygun beslenme olabilir. Melankoliklere müzik çok iyi gelir. Fakat, tonların kuvvetli gelip, hüznü daha da arttırmamasına dikkat etmek gerekir. Eğer hüzün artmışsa, hafif şarapla bunu çözmek gerekir. Şarap, ayrıca korku, umutsuzluk, cesaretsizliği de çözer... Orpheus’tan bir anı anlatılır: Bir bilge adam, üzüm suyunu cenderede sıkıp, huzursuz ruhları bununla neşelendirirmiş... Üzüm suyu salt neşelendirmekle kalmaz, hatta insanlara sevinç bile verebilir... Ünlü Rufus da şarabın sıcaklığının bedenin sıcaklığına eklenip hazmı kolaylaştırdığını, midenin, incebağırsakların hareketlerini hızlandırdığını, artıkların zararlı maddelere dönüşümünün önlendiğini söylemiştir.</span></p>
				<p class="Al-nt-lar"><span class="char-style-override-33">Cinsel ilişkinin tedavi edici etkisinin önemini Efesli Rufus’un zamanından beri biliyoruz. Özellikle huzursuz hastalara sakinleştirici etkisi vardır.</span></p>
				<p class="Al-nt-lar"><span class="char-style-override-33">Melankoliklere ölçülü hareketler çok iyi gelir. Hareket (spor), doğal ısıyı ortaya çıkarır. Ruhsal gücü artırır. Kaslar güçlenir. İdrar ve dışkılama kolaylaşır. Tüm özsular yumuşar. İncelir. Dolanım artar. Özcesi, sağlık için iyi bir ortam oluşturur. Yürümek, hipokondrilere özellikle çok iyi gelir. Müshil ilaçlarının melankoliklerde özel bir önemi vardır. Melankoliklerdeki kabızlıklar uzun süreli ve inatçıdırlar... Diğer beyin, mide gibi organ şikâyetlerini ayrıca tedavi etmek gerekir...</span></p>
				<p class="Al-nt-lar"><span class="char-style-override-33">Hasta uyumazsa, yumuşak el hareketleriyle, kollarını, bacaklarını menekşe yağıyla ovmak yararlı olabilir. Burada sert hareketli ovmalardan kaçınmak lazımdır... Ayrıca hastanın kollarına, bacaklarına soğuk ve ılık su dökülür...</span></p>
				<p class="Normal-Yaz-lar"><span class="char-style-override-16">Kara safrayı temizleyip bedeni arındıran pek çok reçete önerilir. Bunlardan birini örneklemek istiyorum:</span></p>
				<p class="Normal-Yaz-lar"><span class="char-style-override-16">50 dirhem kekik otu, safran, beyaz ve kara boynuz otu, 5 litre sıcak su, üçte bire inene kadar kaynatılır. Bunun üzerine bir tas yanmış şeker ve 3,5 litre oluncaya kadar şıra ya da taze şarap eklenip yeniden kaynatılır. Köpüğü alınır. Hastaya bardakla verilir.</span><span class="char-style-override-16">7</span></p>
				<p class="Normal-Yaz-lar"><span class="char-style-override-16">Ancak burada Galenus’un bir sözünü vurgulamak gerekir: </span><span class="char-style-override-17">Eğer hasta hekimle işbirliği içinde çaba göstermezse, hekim ikinci bir Hippokrat bile olsa, tek başına bir sonuca ulaşamaz.</span><span class="char-style-override-16">..</span></p>
				<p class="Normal-Yaz-lar"><span class="char-style-override-16">Afrikalı Konstantinus’un çalışmasının temel dayanağını, bu çok kısa özette bile kolayca görülebileceği gibi, Hippokrat’ın “kara safranın etkisiyle bedensel özsuların karışımının değişmesi” düşüncesini belirleyen </span><span class="char-style-override-17">humoral patoloji</span><span class="char-style-override-16"> mantığı oluşturmuştur.</span></p>
				<p class="Normal-Yaz-lar"><span class="char-style-override-16">Konstantinus, çok kez eski bilgi birikimlerini yeni bir söylemle tekrarlamasına karşın, melankoliye pek çok önemli noktada yeni açılımlar getirmiştir. Örneğin menenjit, ensefalit, epilepsi gibi organik psikozları, özellikle de organik kökenli depresyonları, bu yapıtta çok iyi anlatmıştır. Konstantinus’un en önemli tespitlerinden biri, melankolinin özünü oluşturan, korku, kaygı, hüzünlenme, kuruntu, kuşku vb. gibi duygulanım (“affektion”) bozukluklarını ön plana çıkarmasıdır. Bugünün modern psikiyatrisinde melankoli karşılığı olarak kullanılan “endogen depresyonları”nın duygulanım bozuklukları oluşturduğu artık hep kabul edilir. Hatta “endogen depresyonlar”, “şizofreniler” ile birlikte </span><span class="char-style-override-17">duygulanım bozuklukları</span><span class="char-style-override-16"> ya da </span><span class="char-style-override-17">duygulanım psikozları</span><span class="char-style-override-16"> paydası ya da başlığı altında toplanırlar... Bu bağlamda Afrikalı Konstantinus’un, antikçağ düşüncesi ile modern psikiyatri arasında, daha 11. yüzyılda üstlendiği önemli sorumluluk biraz daha somutlanabilir.</span><span class="char-style-override-16">8</span></p>
				<p class="Normal-Yaz-lar"><span class="char-style-override-16">Konstantinus, ayrıca, duygulanım bozukluklarını oluşturan hüzün, kaygı, kuruntu, kuşku gibi görünümlerin dinamiğine de açıklık getirmiştir. Afrikalı Konstantinus’a göre hüzün, sevilen bir nesnenin kaybından sonra ortaya çıkan duygu; kaygı ve korku, geri dönüşümü olmayan, olumsuz, kötü şeyler beklentisi olarak tanımlanmıştır... Konstantinus’un bu tespitleri, 800 yıl sonra, Freud’un aynı ruhsal görüngüler üzerine yaptığı tanımlamalara öncülük eder. Biraz abartmalı da olsa, başka türlü söylemeye çalışırsak, psikiyatri, bugün bile bu tür görüngüleri (fenomenleri) Afrikalı Konstantinus’a benzer biçimlerde tanımlamaktadır...</span><span class="char-style-override-16">9</span></p>
				<p class="Normal-Yaz-lar"><span class="char-style-override-16">Afrikalı Konstantinus tüm bunlara ek olarak, melankoliklerde görülen hüzün, kaygı, korku, kuşku gibi ruhsal görüngülerin oluşumunu açıklayacak gerçek nedenler bulunmadığını, melankoliklerin bunları kendi imgelemlerinde üreterek gerçekmiş gibi düşündüklerini söylemiş, bu konuda da modern psikiyatriye çok yaklaşmıştır...</span><span class="char-style-override-16">10</span></p>
				<p class="Normal-Yaz-lar"><span class="char-style-override-16">Afrikalı Konstantinus, somatik kökenli nedensellik anlayışına bağlı kalmasına karşın, melankolinin oluşumunda ve tedavisinde ruhsal nedenleri son derece önemsemiş, bedensel-ruhsal rahatsızlıklar arasındaki karşılıklı etkileşimi defalarca vurgulamıştır. Örneğin, bedensel nedenlerle ortaya çıktığına inandığı hüzün, kaygı, kuşku, korku gibi duygulanım rahatsızlıklarının, yeniden insanın bedenine yansıyıp uykusuzluk, sindirim bozukluğu, aşırı zayıflık ve hatta ölüm nedeni olabileceğini öngörmüştür...</span><span class="char-style-override-16">11</span></p>
				<p class="Normal-Yaz-lar"><span class="char-style-override-16">Afrikalı Konstantinus, ortaçağda ölümcül günah olarak tanımlanan melankoli (acedia) üzerine, din-dışı ruhbilim anlayışıyla bu konuda çağının en kapsamlı yapıtını yazmıştır.</span></p>
			</div>
		</div>
	</body>
</html>