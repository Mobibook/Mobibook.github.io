<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5-23.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:74ebf6da-2312-4b9c-9deb-c5ff5b04aae7"/>
	</head>
	<body>
		<div id="x5-23.html" xml:lang="en-GB">
			<div class="Basic-Text-Frame">
				<p class="Govde para-style-override-22" xml:lang="tr-TR"/>
				<p class="KB" id="toc_marker-4-2" xml:lang="tr-TR">4.2.</p>
				<p class="Normal-Yaz-lar"/>
				<p class="Normal-Yaz-lar"/>
				<p class="Normal-Yaz-lar para-style-override-24"><span class="char-style-override-15">R</span><span class="char-style-override-16">önesans sonrası Aydınlanma dönemlerinin dünya görüşleri, ortaçağın dinbilim merkezli anlayışlarından çok farklı bir temele dayanmış. Bu süreç içinde, insanların ruhsal yaşamları (da) din-dışı rasyonel yöntemlerle incelenmeye çalışılmıştır.</span></p>
				<p class="Normal-Yaz-lar"><span class="char-style-override-16">Doğabilimlerinin gelişimi, her şeyi kökten değiştirmiş. Buna uygun olarak insanların ruhsal dünyaları, davranışları yeniden değerlendirilmiş. Tanrı ve günah anlayışları yadsınmış. Toplumlar ve insanlar dinsel inançların yerine rasyonel ilkelere göre yönetilmeye ve eğitilmeye başlanmıştır.</span></p>
				<p class="Normal-Yaz-lar"><span class="char-style-override-16">İnsanların ruhsal yaşamları, batıl inançların, dinlerin otoritesinden kurtulmaya başlamış fakat bu kez de rasyonalizmin katı norm sistemlerine uydurulmaya zorlanmıştır. Rasyonalizm norm sistemlerine göre yaşamayan ve çalışmayanlar, “günahkâr-dinsiz” yerine, bu kez de “akılsız–çılgın” ya da “zavallı–deli” olarak tanımlanmışlardır.</span><span class="char-style-override-16">20</span></p>
				<p class="Normal-Yaz-lar"><span class="char-style-override-16">Psikiyatri doğa-bilimleri içindeki yerini aldıkça, “akılsız çılgın” ya da “zavallı–deli”, psikiyatrinin araştırmalarının nesnesi olmuştur. “Anormal delinin” bir araştırma nesnesi olarak normal akıllıya teslim edilmesi, “günahkârların” engizisyona teslim edilmesinden pek de farklı olmamıştır. “Çılgınlık” ya da “delilik”, insanın varoluşsal, yaşantısal, ruhsal bir durumu olarak değil, toplumların üretim sorunu olarak görülmüştür. Ruh sağlığı mutluluk için değil, çalışmak ve üretmek için bir araç (bir önkoşul) olarak değerlendirilmiştir.</span><span class="char-style-override-16">21</span></p>
				<p class="Normal-Yaz-lar"><span class="char-style-override-16">Toplumların öngördükleri beceri içinde çalışmayanlar, “hazır yiyici çılgınlar” olarak değerlendirilmişler. Ve bu “akılsız–çılgınlar”, bu kez de Aydınlanma Çağı toplumlarından dışlanmaya başlanmışlardır... Modern toplumlarda çoğunluğu oluşturan akıllı, normal yurttaşlar, “akılsız–delileri” toplumdan dışlamışlar. Bunlar, ilk önce genel hastanelere, sonra da özel psikiyatri kliniklerine kapatılmaya başlanmıştır.</span></p>
				<p class="Normal-Yaz-lar"><span class="char-style-override-16">Psikiyatriye, toplum-devlet adına bu “akılsız–delileri” kliniklere kapama ve “tedavi etme” yetkisi verilmiştir. Michel Foucault, anıtsal yapıtı </span><span class="char-style-override-17">Deliliğin Tarihi</span><span class="char-style-override-16">’nde bu tarihsel olaya </span><span class="char-style-override-17">“büyük kapama”</span><span class="char-style-override-16"> adını vermiştir.</span><span class="char-style-override-16">21</span></p>
				<p class="Normal-Yaz-lar"><span class="char-style-override-16">Yeni çalışma ve kentleşme düzenine uyamadıkları için, “zavallı-akılsız-çılgın-deli” tanısıyla tutuklananların sayısı zaman zaman nüfusun yüzde 10-30 dolaylarına ulaştığı görülmüştür. Örneğin, 18. Yüzyıl Almanya’sında bin nüfuslu bir yerleşim yerinde, ortalama iki yüz dolayında dilenci ve elli-seksen kadar “çılgın-deli” bulunduğu tespit edilmiştir. Bunların önemli bir bölümü “çalışma”, “eğitim” ya da “tedavi” hastaneleri ve evleri adı verilen kurumlara gönderilmişlerdir.</span><span class="char-style-override-16">22</span></p>
				<p class="Normal-Yaz-lar"><span class="char-style-override-16">Bu dönemlerde “deliler”, ortaçağda olduğu gibi yakılmamışlar, fakat pek çok yerde hücrelere kapatılmışlar, zincire vurulmuşlar ve demir kafeslerin içinde teşhir edilmişlerdir.</span></p>
				<p class="Normal-Yaz-lar"><span class="char-style-override-16">İlk büyük “deli salgını” İngiltere’de görülmüş. “İngiliz hastalığı”, “The English Malady”, Madness, “English Spleen”, “İngiliz melankolisi” gibi çeşitli adlarla tanımlanmıştır. Ve gene ilk “büyük kapatma” hazırlığı, ilk orijinal modern burjuva devleti İngiltere’de başlamış. İngiltere, ilk büyük hastane (houses of correction)’yi 1575 tarihinde kurmuştur. Burada, merkantilizmin gelişmesine koşut, topraklarından, evlerinden kovulan ve yeni kentleşme düzenine uyamayan köylüler, işsizler, yoksullar, dilenciler, evsiz-barksız kalmışlar, alkolikler, serseriler ve en başta da melankolikler, şizofrenler vb. toplanmaya başlanmıştır.</span><span class="char-style-override-16">23</span></p>
				<p class="Normal-Yaz-lar"><span class="char-style-override-16">Avrupa’da ilk genel hastane (hospital général) 1612 yılında Fransa’da Lyon kentinde açılmış. Fransız Devrimi’ne değin 33 genel hastane yapılmış. Almanya’da ilk kez, 1620 yılında Hamburg kentinde bir genel hastane açılmış. Sonra her bölgede, en az bir genel hastane ya da psikiyatri kliniği açılması öngörülmüştür. 1667 yılında Basel’de, 1668 yılında da Breslau’da genel hastaneler kurulmuştur.</span><span class="char-style-override-16">24</span></p>
				<p class="Normal-Yaz-lar"><span class="char-style-override-16">Modern dünya anlayışının öngördüğü “çalışma ahlakı”, ortaçağın tüm “günahlarının” önüne geçmiş. Yeni düzenlere uyamayan, beklenen beceriyi gösteremeyen “deliler,” sözü edilen “eğitim”, “yetiştirme” ve “tedavi” kliniklerine kapatılmaya başlanmıştır...</span><span class="char-style-override-16">25, 26, 27</span></p>
				<p class="Normal-Yaz-lar"><span class="char-style-override-16">Rasyonalizmin, kendisinden olmayanlara karşı başlattığı “büyük kapama” hareketi, aklın –ratio– gelişmesiyle birlikte hızlı devinim kazanmıştır.</span></p>
				<p class="Normal-Yaz-lar"><span class="char-style-override-16">İlk önceleri genel hastanelere, sonra özel psikiyatri kliniklerine kapatılan “deliler”, zaman zaman kendi hallerine ölüme terk edilmişlerdir.</span></p>
				<p class="Normal-Yaz-lar"><span class="char-style-override-16">Fakat evrim kuramının, Darvinizmin giderek sosyal-darvinizm biçimini almasıyla, toplumda çoğunluğu oluşturan normallerde, azınlığı oluşturan delileri radikal olarak temizlemek istemi giderek artmıştır.</span></p>
				<p class="Normal-Yaz-lar"><span class="char-style-override-16">Bu düşünce, rasyonalizmin irrasyonalizme dönüştüğü Almanya’da 1933-1945 yılları arasında “delilerin” (melankolikler, şizofrenler, epileptikler, alkolikler vb.) sistematik olarak yok edilmelerine dönüşmüştür.</span><span class="char-style-override-16">28</span></p>
				<p class="Normal-Yaz-lar"><span class="char-style-override-16">25 Mayıs 1939 tarihinde, Leipzig Üniversitesi Çocuk Hastalıkları Kliniği’nden Prof. Dr. Werner Catel’in Berlin, Tiergarten sokaktaki 4 numaralı evinde yapılan bir konuşmadan sonra alınan karar sonucu uygulanmaya başlandığı için tarihe “T-4” uygulaması olarak geçen kararla “delilerin” rasyonel olarak ortadan kaldırılmalarına başlanmıştır. Bunlardan bir bölümü toplama kamplarına gönderilmiştir. Diğer bir bölümü çeşitli kliniklerde öldürülmüş ya da yakılmışlar, ortadan kaldırılmışlardır. Ayrıca 16 Aralık 1941 tarihinde, Berlin’den gelen ve ruh hastalarının daha da sistematik yok edilmelerini öngören 14-f kod numaralı bir yazı, ilk kez 13 dosya numaralı “hastada” uygulandığı için gene modernizmin ve deliliğin tarihine “14-f-13” adıyla geçen aksiyonu başlatmış. Burada da topluma pahalıya mal oldukları, çalışanların sırtından beslendikleri gerekçesiyle, bilinebilen ve yakalanabilen tüm ruh rahatsızlığı gösteren insanlar </span><span class="char-style-override-17">temizlenmiştir</span><span class="char-style-override-16">.</span><span class="char-style-override-16">29</span></p>
				<p class="Normal-Yaz-lar"><span class="char-style-override-16">Böylece Homeros’tan bu yana çeşitli yönleriyle tartışılan melankoli yaşam tarzı içindeki insanlar, modern toplumlarda insan aklının bulduğu rasyonel yöntemler sayesinde gene rasyonel olarak yok edilmeye çalışılmıştır.</span></p>
			</div>
		</div>
	</body>
</html>