<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="chapter2"> </p>

  <p class="normal"><span class="kobospan" id="kobo.2.1">Daha sonraları Pencüyek ve Yavuz Ali pek çok kez rubaileri üzerine kafa yorup dünyayı kavramaya çalışacaklardı.</span> <span class="kobospan" id="kobo.2.2">Yetim olarak büyüyen Yavuz Ali, sıkı bir düzen altında da olsa bu sınırlı sevgi ve sınırsız saygıdan büyük mutluluk duymaya başlamıştı.</span></p>

  <p class="normal"><span class="kobospan" id="kobo.3.1">Böylece aylar, kışın karların erimesiyle coşkun akan ırmaklar gibi çabucak geçip gitti.</span> <span class="kobospan" id="kobo.3.2">Ama Yavuz Ali hevâ ve heves ettiği hiçbir silaha el sürmemiş, lonca içerisinde herhangi fevkalbeşer bir olayla karşılaşmamıştı.</span> <span class="kobospan" id="kobo.3.3">Her şey sessiz ve sakince akmaktaydı, sadece arada sırada Rasim Efendi’nin uzak diyarlara olan yolculuklara gitmesine şahit oluyordu.</span> <span class="kobospan" id="kobo.3.4">Bu seyahatlerin öncesinde tüm çıraklar, hocalar ve ustalar, loncanın geniş holünde toplanıp büyük bir saygıyla uğurlama merasimi gerçekleştiriyor, pirin dönüşünde de aynı merasim tekrarlanıyordu.</span> <span class="kobospan" id="kobo.3.5">Gerçi bu yolculuklarda olan biten her şey, pire refakat eden Kâtip Rüstem Ağa tarafından loncanın kayıt defterine işleniyordu.</span> <span class="kobospan" id="kobo.3.6">Lakin Yavuz Ali’nin henüz bu yazılanları okuyabilmesinin mümkünatı yoktu.</span></p>

  <p class="normal"><span class="kobospan" id="kobo.4.1">O sıralarda artık iyi bir okur yazar olmuş olan Yavuz Ali, loncanın amacını unutmadığından silah ile eğitiminin ne zaman başlayacağı konusunda iyice sabırsızlanıyordu.</span> <span class="kobospan" id="kobo.4.2">Zira bir cellâttan çok bir kâtip gibi eğitiliyordu.</span> <span class="kobospan" id="kobo.4.3">Her zaman yaptığı gibi kafasındaki bu suali de himayesinde bulunduğu Pencüyek’e sordu.</span> <span class="kobospan" id="kobo.4.4">Adam mutat neşesi ile isterse, onu büyük bir zevkle Kâtip Rüstem Ağa’nın himayesine vereceğini söylemiş, Yavuz Ali’nin solan yüzünü görünce latife ettiğini vakit kaybetmeden açıklamıştı.</span> <span class="kobospan" id="kobo.4.5">Loncaya onu kim çırak seçtiyse, bendir dövüşünde namını alana kadar onun himayesinde kalırdı.</span> <span class="kobospan" id="kobo.4.6">Ama Yavuz Ali henüz bendir dövüşünün ne olduğundan bihaber bir lonca üyesiydi.</span> <span class="kobospan" id="kobo.4.7">Pencüyek, çırağın kafasını silahlarla daha fazla karıştırmamasını ve sabretmesini söyleyerek konuyu fazla uzatmadan kapattı.</span></p>

  <p class="normal"><span class="kobospan" id="kobo.5.1">Neyse ki uzun zaman geçmeden Yavuz Ali’nin beklediği günler gelmişti.</span> <span class="kobospan" id="kobo.5.2">Pencüyek ilk başta ona yıkık dökük konağın yanındaki kuytu bir çimenlikte nice pehlivan oyunlarından girdimân dikme, sergele, karakuş, sade sarma, ters kabza, iç kabza, dış kabza, kesmebend, şirazî, hevâyî ve kündeden atma gibi değme yiğidin bilmediği numaraları öğretmeye koyuldu.</span> <span class="kobospan" id="kobo.5.3">Böylece âdemoğlunun bedenindeki zayıf ve güçlü yönleri iyice tanıma fırsatı buldu.</span> <span class="kobospan" id="kobo.5.4">Ondan sonra ise çeşitli otlar göstererek hususiyetlerini çırağına birer birer aktardı.</span> <span class="kobospan" id="kobo.5.5">Kankurutan, baldıran ve kaplanboğan gibi hemen insanı öldürebilecek zehirlerin nasıl işlediğini ve nasıl kullanıldığını gösterdi.</span> <span class="kobospan" id="kobo.5.6">Bu tedrisat ile birlikte günler haftaları, haftalar ayları kovaladı.</span> <span class="kobospan" id="kobo.5.7">Yavuz Ali, Pencüyek ile çalıştığı zamanların dışında loncanın içerisinde olup bitenlere nazarı dikkat kesiliyor, kim ne yapıyor, ne karar alıyor bunları hep bilmek istiyordu.</span> <span class="kobospan" id="kobo.5.8">Ama öyle bir gizlilik vardı ki, loncadaki en aşağı payededen biri olarak ona öğretilenden fazlasını öğrenmesi kolay değildi.</span> <span class="kobospan" id="kobo.5.9">Mamafih, Pencüyek ile loncadan ilk dışarı çıkışları da bu zamana denk gelmişti.</span></p>

  <p class="resim"><span class="kobospan" id="kobo.6.1">~</span></p>

  <p class="normal"><span class="kobospan" id="kobo.7.1">İkisinin dışarıya adım atması Pencüyek’in Rasim Efendi’den aldığı izin ile gerçekleşti, zira çıraklar belli bir müddet loncadan dışarı çıkarılmazlardı.</span> <span class="kobospan" id="kobo.7.2">Kanıbozuk ya da patavatsız bir çırak, loncayı devlet yandaşlarına açık edebilir ya da Teşkilat-ı İstihbarat-ı Humayûn’un onları alt etmek için mahsus yetiştirdiği bir muhbirin dikkatini çekebilirdi.</span> <span class="kobospan" id="kobo.7.3">Bu yüzden gizlilik ve titizlik bu loncanın başlıca kaidelerindendi.</span></p>

  <p class="normal"><span class="kobospan" id="kobo.8.1">Aksi bir durumda çırak kimin himayesinde ise o kişi en ağır şekilde cezalandırıldı.</span> <span class="kobospan" id="kobo.8.2">Bütün bunları göze alan Pencüyek, ev içinde bakılan buzağı öküz olmaz diyerek izni almasının ertesi günü çırağını alıp Unkapanı’ndan bindiği sandalla Kasımpaşa’daki Meyyit İskele’ye geçti.</span> <span class="kobospan" id="kobo.8.3">Hem oralardaki muhbirleri, hem de dikkatle sakınması gereken mekânları Yavuz Ali’ye birer birer tanıttı.</span></p>

  <p class="normal"><span class="kobospan" id="kobo.9.1">İskeleden ayrılıp Kasımpaşa Mezbahası Köprüsü üzerinden geçerken garip kavuklu, gümüş sakallı, adına Boynuzlu Ahmed Dede derler, şen bir divaneye rastladılar.</span> <span class="kobospan" id="kobo.9.2">Önden yürüyen Yavuz Ali’ye “Süveyda oğlu Ali çebü, hoş geldin,” diyerek çırağı hayretler içerisinde bıraktı, lakin Pencüyek geçerken hışımla yerinden kalkıp, “Burdan geçemezsin!”</span> <span class="kobospan" id="kobo.9.3">diye nida eyleyip koca asasını köprünün tahtalarına vurdu, ama tahtalar eski ve çürük olduğundan hemencecik birbirinden ayrıldı, Ahmed Dede’nin mabadı da soğuk toprakla buluştu.</span> <span class="kobospan" id="kobo.9.4">Hemen köprünün altına inerek divaneyi yerden kaldırıp sıhhatinin yerinde olup olmadığına baktılar.</span> <span class="kobospan" id="kobo.9.5">Akşam olmadan Galata tarafındaki Yeni Azap Kapısı’ndan ve daha sonra iç taraftaki İç Azap Kapısı’ndan geçip bedestene ulaştılar.</span> <span class="kobospan" id="kobo.9.6">Muhbirlerden haber olup olmadığını yoklayan Pencüyek, Yavuz Ali’yi Galata Kulesi’ne doğru kısa bir yürüyüşle elli altıncı yeniçeri ortasının devriye gezdiğini bellettiği Galata sırtlarına doğru çıkardı.</span> <span class="kobospan" id="kobo.9.7">Ve her ne hikmetse Yavuz Ali, çekici bir havası olan tatlı su frenklerinin Galata’daki ehli zevk meyhanelerinin önünden geçerken buraların ne olduğunu sordu hatta meraktan bir tanesinin içine girmek için ustasından izin istedi.</span></p>

  <p class="normal"><span class="kobospan" id="kobo.10.1">“Ne vakit kendin dışarıya çıkmaya hak kazanırsın, işte o vakit kendin gelirsin,” dedi Pencüyek kafasını olmaz anlamında sallarken.</span> <span class="kobospan" id="kobo.10.2">Galata sırtlarından Küçük Kule Kapısı’na doğru yokuş aşağı inip, sandalların durmadan işlediği iskeleye, oradan da büyük bir hararetle yüklerin indirip bindirildiği telaşlı Eminönü’ne geçtiler.</span> <span class="kobospan" id="kobo.10.3">Tesadüf o ki, Yavuz Ali sahile adım atmaz Yeni Camii’nin önünde dilenen esmer, cırboğa bir dilenciye doğru sırıttı.</span> <span class="kobospan" id="kobo.10.4">Bu Beleşçi Hayri’den başkası değildi.</span> <span class="kobospan" id="kobo.10.5">Beleşçi Hayri yerinden kalkıp biraz yaklaşınca bir ona bir de Pencüyek’e baktı.</span> <span class="kobospan" id="kobo.10.6">Pencüyek, eli ile çırağa gitmesini işaret etti.</span> <span class="kobospan" id="kobo.10.7">Gerisini de pek önemsemedi.</span></p>

  <p class="normal"><span class="kobospan" id="kobo.11.1">Yavuz Ali’nin düzgün kılığını gören Beleşçi Hayri epeyce şaşırmıştı.</span></p>

  <p class="normal"><span class="kobospan" id="kobo.12.1">“Hele bizim horoza bak, tüylerini yıkatmış,” dedi ve sarı dişlerini göstererek sırıttı.</span></p>

  <p class="normal"><span class="kobospan" id="kobo.13.1">Yavuz Ali, hemen hemen delikanlılık çağına gelmiş olan çocukluk arkadaşına sıkı sıkı sarıldı.</span> <span class="kobospan" id="kobo.13.2">Her ne kadar her zaman birbirlerini sinirlendirip atışsalar, kimi zaman da dilenirken birbirlerini gammazlamış olsalar bile, çok iyi biliyorlardı ki şu koca hayatta birbirlerinden başka dostları yoktu.</span> <span class="kobospan" id="kobo.13.3">Aceleyle Hayri’nin halini hatırını sordu, eski loncasında olup bitenleri tez elden dinledi.</span> <span class="kobospan" id="kobo.13.4">Fakat Hayri’nin henüz adını dahi bilmediği yeni loncası Mevt-i Esved üzerine sorduğu soruları geçiştirdi.</span> <span class="kobospan" id="kobo.13.5">Bilahare tekrar görüşeceklerini söyleyip aceleyle Pencüyek’in yanına döndü.</span> <span class="kobospan" id="kobo.13.6">Daha fazla vakit kaybetmeden ustayla çırak beraberce Topkapısı’na doğru yürümeye başladılar.</span></p>

  <p class="normal"><span class="kobospan" id="kobo.14.1">Böyle birkaç kez dışarı çıkan Yavuz Ali, aylarca Pencüyek tarafından loncanın diğer diyarlardaki muhbirlerinin yerleri; krallıkların, orduların ve hazinelerin durumu; zehirli bitkiler ve insan bedeninin zaafları üzerine eğitildi.</span> <span class="kobospan" id="kobo.14.2">Günlerden bir gün sıra Yavuz Ali’nin silah maharetlerini sınamaya geldi.</span> <span class="kobospan" id="kobo.14.3">Pencüyek o gün Yavuz Ali’yi yanına alıp loncanın bulunduğu mahzenin güney kanadında yer alan ve ateşsiz silahların depolandığı odaya götürdü.</span> <span class="kobospan" id="kobo.14.4">Lonca, eski usül olarak öncelikle ateşsiz silahları seçiyordu, gerçi çıraklıktan çıkan adamlara birer piştov verilmiyor değildi; veriliyordu, lakin kabul gören işlerde sessizlik önemli bir kaide olduğundan ateşli silahlara pek itibar gösterilmiyordu.</span> <span class="kobospan" id="kobo.14.5">Cellâtlar sadece aciliyet ihtiva eden vaziyetler için bellerinde duran piştovları kullanmaktan çekinmezlerdi.</span></p>

  <p class="normal"><span class="kobospan" id="kobo.15.1">Pencüyek çivileri paslanmaya yüz tutmuş ağır tahta kapının kanatlarını iterek içeri girdikten sonra kandili yakıp silahlar için özel olarak yapılmış masanın üzerindeki örtüyü kaldırdı.</span> <span class="kobospan" id="kobo.15.2">Masada itina ile sıralanmış şeşper, çırapa, sapan, ok, bozdoğan, yatağan, topuz, kamçı, döğen, gaddara, teber, meç, şimşir, zıpkın, hançer, arbalet, arbeküs, kama, mızrak, cirit, kastaniçe, süngü, tırpan, çatal, halbart ve çeşitli büyüklükteki silahları çırağına birer birer anlattı.</span> <span class="kobospan" id="kobo.15.3">Adeta maharetli bir sihirbaz tarafından efsunlanmışçasına silahlara göz gezdiren Yavuz Ali, eline yeniçerilerin belindeki gibi kabzası kemikten yapılmış, yapılırken de çeliğine özenle çifte su verilmiş heybetli bir yatağan aldı ve ağırlığını tarttı.</span> <span class="kobospan" id="kobo.15.4">Henüz kılıç ile dövüşmek hakkında bir eğitim almamıştı, bu yüzden yatağanı tahta masanın üzerine nazikçe bırakıp onun yerine bir topuz aldı, fakat epeyce ağır olmasından dolayı hemen yerine kondurdu.</span> <span class="kobospan" id="kobo.15.5">Daha sonra meç ve teber ile bir süre oyalandı.</span></p>

  <p class="normal"><span class="kobospan" id="kobo.16.1">Pencüyek çırağının bir süre silahlarla ilgilenmesini hoş karşıladı.</span> <span class="kobospan" id="kobo.16.2">En sonunda Yavuz Ali duvardan kabzası üzerine hat ile Kuran’dan bir ayet işlenmiş olan eski ve güzel bir hançer aldı.</span> <span class="kobospan" id="kobo.16.3">Bir süre hançere baktı, ardından gözleri hocasını buldu.</span> <span class="kobospan" id="kobo.16.4">Pencüyek bir kaşını kaldırdı, lakin ağzından hiçbir söz çıkmadı.</span> <span class="kobospan" id="kobo.16.5">Eline ilk defa o zaman hançer alan Yavuz Ali’nin gözlerinde aradığını bulan bir âdemoğlunun neşesi vardı.</span> <span class="kobospan" id="kobo.16.6">Hançeri havaya attı ve havada dönen parlak hançeri ustaca kabzasından yakaladı, böylece uzun zamandır sabırsızlıkla beklediği gerçek silahlarla tanışma faslını sonunda gerçekleştirmişti.</span></p>

  <p class="normal"><span class="kobospan" id="kobo.17.1">Aynı günlerde Yavuz Ali, lonca hakkında az da olsa yeni fikirler edinmeye başlıyordu.</span> <span class="kobospan" id="kobo.17.2">Mesela Devlet-i Aliyye’ye karşı pek dostane tavırları olmayan lonca, bilhassa ahalinin lehine ve selametine zararlı olacak kişilerin cellâtlığına soyunmaya özen gösteriyordu.</span> <span class="kobospan" id="kobo.17.3">Kimi zaman Kasımpaşa’da haram para kazanan bir tefecinin kanı, kimi zaman sarayda ahaliyi soyacak bir vergi getirmeye çalışan divan takımından bir paşanın kellesi isteniyordu.</span> <span class="kobospan" id="kobo.17.4">Gelen bu talepler mahzenin en büyük salonunda loncanın önde gidenleri tarafından enine boyuna tartışılıyor, bazen iki gün iki gece ara vermeksizin, ömür defteri dürülüp ateşe</span></p>

  <div class="chapter" id="calibre_pb_6"></div>
</body>
</html>
