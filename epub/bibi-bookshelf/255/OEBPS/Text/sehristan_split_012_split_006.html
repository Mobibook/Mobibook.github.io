<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="chapter2"> </p>

  <p class="normal"><span class="kobospan" id="kobo.2.1">Böyle bir sefer konusunda malumatının bulunmadığını söyleyen konak sahibi aklına takılan bir şeyi sormaya hazırlanıyordu ki, Ali Cengiz ortaya atıldı.</span> <span class="kobospan" id="kobo.2.2">“Efendimiz bu meselenin saklı kalmasını istemektedir işittiğiniz gibi.”</span></p>

  <p class="normal"><span class="kobospan" id="kobo.3.1">Abuzettin Efendi sağ kaşını kaldırdı.</span> <span class="kobospan" id="kobo.3.2">“Yaa, demek öyle…”</span></p>

  <p class="normal"><span class="kobospan" id="kobo.4.1">“Sadece güvenebileceği muhterem zatlardan topluyor âli-cenâp ve âlikadir efendimiz,” dedi usulca Ali Cengiz, sanki kimsenin duymamasını ister gibi esrarengiz bir tavırla.</span> <span class="kobospan" id="kobo.4.2">Herkes pürsükût bir şekilde kalıp onu duymaya çalışıyordu sanki.</span></p>

  <p class="normal"><span class="kobospan" id="kobo.5.1">“Padişah efendimizin gönlü ferah olsun tabii, çok yaşasın,” dedi Abuzettin Efendi ve kafası ile işaret ederek köleleri çağırdı.</span> <span class="kobospan" id="kobo.5.2">“Zevata istediklerini verin.”</span></p>

  <p class="normal"><span class="kobospan" id="kobo.6.1">Tam koca salondan ayrılıyorlardı ki konak sahibi Ali Cengiz’e döndü.</span> <span class="kobospan" id="kobo.6.2">“İsminiz ne idi?”</span></p>

  <p class="normal"><span class="kobospan" id="kobo.7.1">Ali Cengiz duraksamadan cevap verdi.</span> <span class="kobospan" id="kobo.7.2">“Abdullah oğlu Şattülşübap, âlişan efendimiz.”</span></p>

  <p class="normal"><span class="kobospan" id="kobo.8.1">Velhasıl kazasız belasız konaktan altınları alıp çıktılar çıkmasına ama gayet kurnaz olan Beylerbeyi’nin has adamı Abuzettin Efendi ivedilikle kâtibine fermanın bir nüshasını çıkarttırıp Beylerbeyi’ne gönderdi.</span> <span class="kobospan" id="kobo.8.2">Durumdan şüphelenen Beylerbeyi de fermanı saraya yollatmayı uygun buldu.</span> <span class="kobospan" id="kobo.8.3">Ferman gerçeğinin ta kendisi idi, hatta mühr-i hümâyûn bile sadrazam efendi ve padişah hazretlerininkiyle aynıydı.</span> <span class="kobospan" id="kobo.8.4">Şaşılacak iştir, zira ne sadrazam, ne de padişah hazretleri öyle bir ferman yazdırdığını hatırlamıyordu.</span> <span class="kobospan" id="kobo.8.5">Sadrazam Efendi mühr-i hümâyûnu yatarken dahi yanında taşıdığından dolayı çalınmasına da ihtimal vermemişlerdi.</span></p>

  <p class="normal"><span class="kobospan" id="kobo.9.1">Padişahın zat-ı âlileri bile saray maiyeti ile birlikte sarayın bahçelerinde seyr-i gülistan eylerken bu olaya fazlaca şaşırdığını bizzat dile getirdi, hiddetlendi.</span> <span class="kobospan" id="kobo.9.2">Hatta bir hışımla olduğu yerde dönüp şaşkın şaşkın etrafına bakan sarayın kelli felli tecrübeli mi tecrübeli, ateşsaçan kılıçlı, şişman bir cellâdına, “Reayam şirazesinden çıkmış!</span> <span class="kobospan" id="kobo.9.3">Bre aşüfteler ne ederler böyle?</span> <span class="kobospan" id="kobo.9.4">Lisan-ı âlide bunlara yakışan sıfat var mıdır?”</span> <span class="kobospan" id="kobo.9.5">diyerek sordu, ani sorulan sual karşısında apışıp kalan zavallı adam da şaşkınlıktan padişah efendisinin yanında “Dense dense puştlavat denir efendimiz,” deyiverdi.</span> <span class="kobospan" id="kobo.9.6">Bir süre boyunca sağ kaşı kalkık şekilde duran padişah hazretleri, cellâdın yanına gelerek omzunu sıvazlayıp, “İyi söyledin bunu, ben mırıltı dergâhını sevmem pek,” dedikten sonra bir kese altını cellâda verdiğini beyan etti.</span></p>

  <p class="normal"><span class="kobospan" id="kobo.10.1">Lakin cellât, aldığı bu ödülü kutlamak ve safrasını bastırmak için sarayın aşçısına gizliden gizliye birkaç akçe yedirerek Trabzon’un altın sarısı, gönül yarısı has mı has tereyağıyla yağlanmış bir tepsi baklava yaptırdı ve aynı gece tüm tepsiyi afiyetle yedikten sonra üstüne bir küp de kehribar gibi Ankona şarabı içince mide fesadından diğer dünyanın bilinmeyen yollarına giden siyah bayraklı, siyah bordalı kadırganın apul apul yürüyen şişman yolcuları arasında kendine sağlam bir yer buldu.</span> <span class="kobospan" id="kobo.10.2">Ölmeden önce sarhoş olan cellâdı gece vakti tatlı, koyu bir sohbet eşliğinde kolayca konuşturan ve boşboğazlılığından yararlanıp olan biten her şeyi öğrenen Teşkilat-ı İstihbarat-ı Humayûn’un ehli basiret, ehli feraset Kanagan adlı muhbiri duyduklarını hemen gizli, acil bir pusulayla teşkilata iletti.</span> <span class="kobospan" id="kobo.10.3">Teşkilattan, derhal takip yapılmaya başlanması için emir çıkar çıkmaz Kostantiniye’nin dört bir yanına dağılan kılık değiştirmiş, kimi kaymakçı, kimi şurupçu, kimi ekmekçi, kimi de gevrekçi kılığındaki teşkilat üyeleri söz konusu adamları aramaya başladı.</span> <span class="kobospan" id="kobo.10.4">Tabii Teşkilat-ı İstihbarat-ı Humayûn’un başka tasarıları da vardı, nitekim bunlar çok sonra ortaya çıkacaktı.</span></p>

  <p class="resim"><span class="kobospan" id="kobo.11.1">~</span></p>

  <p class="normal"><span class="kobospan" id="kobo.12.1">Artık Kara Agop’un hükmü altında olan ve ahalinin meraklı gözlerinden uzak işlerini yürütmesi gereken Mevt-i Esved loncası, düsturuna tezat işleyişten dolayı daha fazla dikkat çekmeye başladı.</span> <span class="kobospan" id="kobo.12.2">Nispi olarak artan katl işleri, genellikle üzerinde daha az münazara edilen işlerden oluşuyordu.</span> <span class="kobospan" id="kobo.12.3">Bunun tabii sonucu olarak yargı divanı pek az kurulur olmuş, işlerin çokluğundan loncanın ileri gelenleri de ya cellâtlık ya da müşahitlik ile meşgul olduklarından kararlar için pek az bir araya gelebilmişlerdi.</span> <span class="kobospan" id="kobo.12.4">Bir yandan bu kadar fazla işin çok fazla dikkat çekeceğini bilenler kara kara düşüncelere dalıyor, bir yandan da loncanın gizliliğinin korunması yönünde olabildiğince baskı uyguluyorlardı.</span> <span class="kobospan" id="kobo.12.5">Buna kanaat getirenlerin başında ise Pencüyek geliyordu ve her ne kadar loncaya sonradan katılmış biri olsa da gizliliğin ne denli önemli bir vakıa olduğu konusunda loncada kendisinden daha tecrübeli biri olduğunu pek sanmıyordu.</span> <span class="kobospan" id="kobo.12.6">Zira o her zaman yaptığı dalavereden sonra mutlaka iyice gizlenen ve kabul etmek gerekir ki zamanında bunu Kostantiniye’de yapan en iyi düzenbazların başında geliyordu.</span></p>

  <p class="normal"><span class="kobospan" id="kobo.13.1">Bunun dışında zaman zaman Agop’un gizli kapaklı görüş-meleri vuku bulduğu söylenebilirdi.</span> <span class="kobospan" id="kobo.13.2">Bu görüşmeler lonca kâtibi tarafından kayıt edilmeyen gezilerde yapılıyordu.</span> <span class="kobospan" id="kobo.13.3">Tabii bu buluşmaların ayrıntıları loncanın gidişatını endişeyle izleyen birkaç muhbir tarafından onlar gibi düşünen güvenilir yandaşlara derhal iletiliyordu.</span> <span class="kobospan" id="kobo.13.4">Nitekim Agop’un münakaşa götürmez bir itaat ettirme ve ikna etme erki vardı, her ne kadar tekinsiz bir adam olsa da nadiren kurulan divanlarda da olayı ne pahasına olursa olsun kendi istediği yönde sonuçlandırıyor, bunu baskı ile yapmasa da bilgisini ve mantığını dâhice kullanarak karşısındakine fikrini kabul ettirebiliyordu.</span> <span class="kobospan" id="kobo.13.5">Onun da dikkatini son zamanlarda gidişattan memnun olmayanların homurtuları çeker olmuştu.</span> <span class="kobospan" id="kobo.13.6">Velhasıl onun ne yapacağını kim bilebilirdi ki?</span> <span class="kobospan" id="kobo.13.7">Bu yüzden memnuniyetsiz de olsalar, korksalar da herkes kendisine verilen işi sonuna kadar yapıyordu.</span></p>

  <p class="normal"><span class="kobospan" id="kobo.14.1">Kara Agop, son divanda Şehristan’daki son düzenbazlığın tartışıldığı konuya fazlaca eğilmiş ve bu düzme ferman ile akçe toplayan menfaatçi kişilerin ziyadesiyle onları ilgilendirdiğini belirtmişti.</span> <span class="kobospan" id="kobo.14.2">İşin aslı kendileri dışında bu erke sahip olunması pek hoşuna gitmiyordu.</span> <span class="kobospan" id="kobo.14.3">Dolayısıyla bir yol bulup bu kişileri tez elden yolları çetin ve dar olan tahtalıköye yollamayı tasarlamaktaydı.</span> <span class="kobospan" id="kobo.14.4">Bunu isterse tek başına da rahatça yapabilirdi ama bunun lonca içerisinde çok fazla dikkat çekeceğinin de bilincindeydi.</span> <span class="kobospan" id="kobo.14.5">Bundan mütevellit bu katli loncanın yapabileceğini düşünüyordu.</span> <span class="kobospan" id="kobo.14.6">Fakat bunu nasıl kabul ettirmesi gerektiğine bir türlü karar veremedi.</span></p>

  <p class="normal"><span class="kobospan" id="kobo.15.1">Bütün bunlar vuku bulurken Pencüyek ile Agop bir gün divanda açık açık münakaşa kelimesi hafif kalır, neredeyse kavga etme kertesine geldiler.</span> <span class="kobospan" id="kobo.15.2">Zira Pencüyek’in olanlar karşısında pek sabrı kalmamışa benziyordu.</span></p>

  <p class="normal"><span class="kobospan" id="kobo.16.1">“Fazla dikkat çekiyoruz ey Esved!</span> <span class="kobospan" id="kobo.16.2">Hâlâ gözlerinizi kapar, hâlâ oluk oluk dere gibi kan akıtırsınız.</span> <span class="kobospan" id="kobo.16.3">Fark etmez misiniz ki loncamız asıl amacından sapıyor.</span> <span class="kobospan" id="kobo.16.4">Ne için öldürüyorsunuz?</span> <span class="kobospan" id="kobo.16.5">Para için mi?</span> <span class="kobospan" id="kobo.16.6">Hak için mi?”</span> <span class="kobospan" id="kobo.16.7">dedi Pencüyek, divanda konuşurken.</span></p>

  <p class="normal"><span class="kobospan" id="kobo.17.1">Agop sakinliğini yitireli çok oluyordu.</span> <span class="kobospan" id="kobo.17.2">“Ey efendi, sen değil miydin düzenbaz?</span> <span class="kobospan" id="kobo.17.3">Sen değil miydin bu ahalinin parasını katakulliyle çalan hilebaz?</span> <span class="kobospan" id="kobo.17.4">Şimdi ne oldu da bu bit gibi türeyen adamları temizlememize karşı çıkarsın?</span></p>

  <p class="normal"><span class="kobospan" id="kobo.18.1">Pencüyek bu saldırıya çok sinirlendi.</span> <span class="kobospan" id="kobo.18.2">“Geçmişte yaşamıyoruz Agop Efendi!</span> <span class="kobospan" id="kobo.18.3">Burada bulunanların hepsinin geçmişi süt kadar beyaz mı?</span> <span class="kobospan" id="kobo.18.4">Ya senin?</span> <span class="kobospan" id="kobo.18.5">Ne dümenlerin oldu?</span> <span class="kobospan" id="kobo.18.6">Bu haşaratların toptan temizliği bize ait değildir, devletin kendi düzeni var, nizamı var.</span> <span class="kobospan" id="kobo.18.7">Neden kendimizi boşa ifşa ederiz böyle, oturup biraz düşünmeli değil mi?</span> <span class="kobospan" id="kobo.18.8">Lonca mıyız?</span> <span class="kobospan" id="kobo.18.9">Yoksa katiller sürüsü mü?”</span></p>

  <p class="normal"><span class="kobospan" id="kobo.19.1">“Loncaymış… Artık devir değişiyor, uyanın.</span> <span class="kobospan" id="kobo.19.2">Düzenek çürüyor, çürümeden tahtalarını değiştirmek, onarmak elzemdir.</span> <span class="kobospan" id="kobo.19.3">Artık daha çevik, daha esnek olmalıyız.</span> <span class="kobospan" id="kobo.19.4">Hepiniz bunun doğru olduğunu göreceksiniz.</span> <span class="kobospan" id="kobo.19.5">Zira lonca düsturları dediğimiz şeyler bizi yavaşlatıyor ve hızlı kararlar almaktan alıkoyuyor,” diye seslendi Kara Agop.</span></p>

  <p class="normal"><span class="kobospan" id="kobo.20.1">Bu sataşmaların sonunun gelmeyeceğini anlayan birkaç kıdemli lonca yaşlısı hemen divanın ertelenmesini isteyip ayağa kalktıklarında ikisinin de gözlerinden alev fışkırıyordu.</span> <span class="kobospan" id="kobo.20.2">Lakin yaşlılara da saygısızlık pek hoş karşılanmadığından ikisi de şimdilik münakaşadan vazgeçmiş görünüyordu.</span> <span class="kobospan" id="kobo.20.3">Pencüyek ile birkaç cellât dışarı çıkarken, Agop, onların arkalarından pek de dostane bir tavır ile bakmıyordu.</span></p>

  <p class="normal"><span class="kobospan" id="kobo.21.1">Tabii bu olay ister istemez içlerinde huzursuzluk yarattı.</span> <span class="kobospan" id="kobo.21.2">Huzursuz olanların başında Yavuz Ali geliyordu, zira birisi onun resmi hocası, diğeri de ona her şeyi öğreten üstadı idi.</span> <span class="kobospan" id="kobo.21.3">Bir süre daha zihninde tüm bu olanları tartmaya karar verdikten sonra tüm dikkatini yaptığı işlerin en ince teferruatlarını beynine kazımaya verdi, ta ki her şeyi öğrenene kadar…</span></p>

  <p class="resim"><span class="kobospan" id="kobo.22.1">~</span></p>

  <p class="normal"><span class="kobospan" id="kobo.23.1">“Abdullah oğlu Şattülşübap Efendi de kim ola ki?”</span> <span class="kobospan" id="kobo.23.2">diye sordu içlerinden biri.</span> <span class="kobospan" id="kobo.23.3">Elindeki budaklı odunu soğuktan dolayı zorlukla yontmaya çalışıyordu, doğrusu titreyen elleri yüzünden bunda pek başarılı olduğu söylenemezdi.</span></p>

  <p class="normal"><span class="kobospan" id="kobo.24.1">“Bilmem, daha önce uydurduğum bir fasarya işte,” diye yanıtladı Ali Cengiz umursamazca.</span> <span class="kobospan" id="kobo.24.2">Fakat aklının bir köşesinde bu sahte ismin muhakkak saraydaki kulaklara çalındığını düşünüyor, bir süre sonra olacakları kafasında canlandırmaya çalışıyordu.</span> <span class="kobospan" id="kobo.24.3">Gözleri bir süre boyunca dışarıdaki belirsiz bir noktaya kilitlendi.</span></p>

  <p class="normal"><span class="kobospan" id="kobo.25.1">“Bizi aramaya başlayacaklardır,” diye başladı söze, bakışlarını o noktadan kaydırmadan.</span> <span class="kobospan" id="kobo.25.2">“Bu sefer iki-üç çeri yollamak yerine daha zalim şeyler kışlatacaklardır.</span> <span class="kobospan" id="kobo.25.3">Velhasıl bir vakit birlikte görünmemeye çalışmalıyız.</span> <span class="kobospan" id="kobo.25.4">Dikkat çekmemeli, faça vermemeliyiz.</span> <span class="kobospan" id="kobo.25.5">Bir sonraki buluşma yirmi bir gün sonra yine konakta olacak.</span> <span class="kobospan" id="kobo.25.6">Kati suretle bu konu hakkında konuşulmayacak.</span> <span class="kobospan" id="kobo.25.7">Kanımca hepimizin selameti için haiz olan şey bu, zira bu sefer İstihbarat-ı Humayûn peşimize düşecektir.”</span></p>

  <p class="normal"><span class="kobospan" id="kobo.26.1">Ali Cengiz sözünü bitirdiğinde istihbarat teşkilatının ismini duyan hiç kimsenin ağzını bıçak açmadı.</span> <span class="kobospan" id="kobo.26.2">Sanki yanlarında bir süredir sus pus duran rüzgâr, soğuk kollarını, genç adamın sözlerini bitirmesini bekliyormuşçasına konağın içine doğru uğultu çıkararak, kötü günlerin geldiğini haber verircesine uzatmaya başladı.</span> <span class="kobospan" id="kobo.26.3">Üşüdüğünü hisseden Ali Cengiz, bunun ruhundaki tellerin gerginliğinden mi, yoksa rüzgârdan mı kaynaklandığını kestirememişti.</span> <span class="kobospan" id="kobo.26.4">Tekrar derin düşüncelere daldı.</span> <span class="kobospan" id="kobo.26.5">Gözü konak sahibinin sözde gizli sefer için verdiği altın paralara kayınca kendine geldi.</span> <span class="kobospan" id="kobo.26.6">Tüm parayı keselere ayırıp herkese eşit bir şekilde dağıttırdı, kimlere ve nerelere bırakılacağı daha önceden belirlenmiş olduğu için ayrıyeten hiçbir şey izah etmedi.</span> <span class="kobospan" id="kobo.26.7">Ama içinden bir his işlerin kötüye gideceğini söylüyor, bunu ise arkadaşlarına karşı dile getiremiyordu.</span> <span class="kobospan" id="kobo.26.8">Nitekim tüm bu şüphelerinde haklıydı.</span> <span class="kobospan" id="kobo.26.9">Zira Teşkilat-ı İstihbarat-ı Humayûn’un maharetli muhbirleri çoktan tüm şehri sıkı bir abluka içine alıp her hareketi izlemeye başlamıştı.</span> <span class="kobospan" id="kobo.26.10">Buna sabah namazına giderken kapının önünde bulunan altın keseleri de dahildi.</span></p>

  <p class="normal"><span class="kobospan" id="kobo.27.1">Aslında aklında sürekli yer tutan işbu Teşkilat-ı İstihbarat-ı Humayûn’un varlığı konusunda ilk kesin kanıt, babasının da bağlı bulunduğu sahaflara gelip giden ve yazmalar konusunda sürekli bilgi isteyen adamlardan şüphelenmesiyle başlamıştı.</span> <span class="kobospan" id="kobo.27.2">Bir süre sonra fark etti ki, bu kişiler her sahafa farklı isimler veriyor; kimi zaman sakalları uzun, kimi zaman elbiseleri değişik, kimi zaman da zabit gibi giyinerek geliyorlardı.</span> <span class="kobospan" id="kobo.27.3">Bu elbette tek başına herhangi bir şeye kanıt olamazdı, ta ki bu adamların birinden yürütülen önemli bir ferman Ali Cengiz’in değerli parmakları arasında açılana kadar… Çalınan fermanı iyice inceleyen Ali Cengiz, yazılan şeyleri okumaya kalktığında önce pek bir şey anlamadı.</span> <span class="kobospan" id="kobo.27.4">Sayısız gün ve gece uğraştıktan sonra yazıyı anlamlandırmayı başardı ve bu karışık yazıyı şifreleyenin aklına hayret etti.</span> <span class="kobospan" id="kobo.27.5">Tabii bu hayret, yazan şeyleri okuyunca daha da büyüdü, zira padişahın bir benzerinin bulunması için muhbirlere verilen emirleri görünce az kalsın küçük dilini yutuyordu.</span> <span class="kobospan" id="kobo.27.6">Fermanı okuduktan sonra, “Acaba şu andaki padişah sahte mi?”</span> <span class="kobospan" id="kobo.27.7">diye düşünmekten kendini alamadığı bir gerçekti.</span> <span class="kobospan" id="kobo.27.8">Emri kaybeden muhbir ise can korkusundan mütevellit amirlerine hiçbir şey söyleyemedi, zaten bir süre sonra da bu emirlerden vazgeçilmesi üzerine olayı unutmaya karar vererek kendi kendini rahatlattı.</span> <span class="kobospan" id="kobo.27.9">Ali Cengiz ise bütün bunları öğrendikten sonra etrafındaki kişilere daha ihtiyatla bakmaya, her hareketi daha farklı yorumlamaya başladı.</span> <span class="kobospan" id="kobo.27.10">Gel gelelim içindeki sıkıntı hiç de az değildi, zira ne ile karşı karşıya olduğunu az çok tahmin ediyordu.</span> <span class="kobospan" id="kobo.27.11">Lakin Ali Cengiz’in hesaba katmadığı tek şey, Teşkilat-ı İstihbarat-ı Humayûn dışında hem padişahın neferlerinin, hem de gizli bir loncanın cellâtlarının çoktan peşlerine düştüğüydü.</span></p>
</body>
</html>
