<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">mutlaka buralarda bir yerlerde olmalıydı.</span></p>

  <p class="normal"><span class="kobospan" id="kobo.3.1">Koşarken bir yandan da işi bu kadar kolay halletmenin mutluluğunu hissediyordu içten içe.</span> <span class="kobospan" id="kobo.3.2">Katli gerçekleşen kethüdanın kendini koruyacak şansı olmamıştı.</span> <span class="kobospan" id="kobo.3.3">Kalabalıkta kimse ondan şüphelenmemişti; temiz bir iş olmuştu.</span> <span class="kobospan" id="kobo.3.4">Çocuk, tasarladığı gibi koşarak tüm suçu yüklenmiş oluyor, arkasından katili yakalayacağım diye seğirtmesi ise kendisini tamamen temiz kılıyordu.</span></p>

  <p class="normal"><span class="kobospan" id="kobo.4.1">Kimse göğsündeki o hançer yarasına ve ağıotu zehrine rağmen hayatta kalamaz, dedi içten içe gülerken.</span> <span class="kobospan" id="kobo.4.2">Ama sevinci kısa sürdü.</span> <span class="kobospan" id="kobo.4.3">Neredeyse Eminönü’nün, geçen yıl Çeribaşı Hadi Efendi’nin mübarek kellesinin toprakla buluşmasına neden olan yangında kül olmuş mahallelerine gelmiş ama çocuğu bulamamıştı.</span> <span class="kobospan" id="kobo.4.4">İnsanın içini delip geçen bakışları bu sefer yangın yüzünden terk edilmiş konakların üzerinde gezindi.</span></p>

  <p class="normal"><span class="kobospan" id="kobo.5.1">“Yavuz Ali!”</span> <span class="kobospan" id="kobo.5.2">diye tüm gücüyle bağırdı.</span> <span class="kobospan" id="kobo.5.3">“Daha fazla altın getirdim.</span> <span class="kobospan" id="kobo.5.4">Gel ve payına düşeni al!”</span></p>

  <p class="normal"><span class="kobospan" id="kobo.6.1">Kahrolası velet, neredesin?</span></p>

  <p class="normal"><span class="kobospan" id="kobo.7.1">Bir an çocuğu bulamamanın öfkesi ile daha onu koşarken yakalayıp öldürmenin iyi bir fikir olacağını kabul etti.</span> <span class="kobospan" id="kobo.7.2">Böylece onu düşünmekten ve çocuğun kendisini ele verme ihtimalinden kurtulmuş olurdu.</span> <span class="kobospan" id="kobo.7.3">Şansına lanet etti ve uçsuz bucaksız, ıssız mahallelerde küçük çocuğu aramaya devam etti.</span></p>

  <p class="resim"><span class="kobospan" id="kobo.8.1">~</span></p>

  <p class="normal"><span class="kobospan" id="kobo.9.1">Yavuz Ali pazarın bulunduğu sokağın sonundan sağa döndü ve olabildiğince hızlı bir şekilde Eminönü’nden arnavutkaldırımlı sokaklarını izleyerek yokuş yukarı koşmaya devam etti.</span> <span class="kobospan" id="kobo.9.2">Küçük kalbi, hızla geçtiği ev göğsünün içinde adeta hücum marşı çalan şanlı mehter takımının büyük kösü gibi inliyor, bu durum onu durmaya ve nefes almaya zorluyordu.</span> <span class="kobospan" id="kobo.9.3">Nitekim bir süre kuytu bir yerde durup dinlendi ve arkasından gelen olup olmadığına baktı.</span> <span class="kobospan" id="kobo.9.4">Kimsecikler yoktu.</span></p>

  <p class="normal"><span class="kobospan" id="kobo.10.1">Tekrar derin bir nefes aldı, etrafını inceledikten sonra cebindeki altın parayı çıkardı ve hınzırca gülümsedi.</span> <span class="kobospan" id="kobo.10.2">Kolay oldu, dedi içinden.</span> <span class="kobospan" id="kobo.10.3">Mutluca altın parayı hemen ceplerinden birine sokuşturdu ama bir anlığına huzursuz olmuştu.</span> <span class="kobospan" id="kobo.10.4">Her ne kadar sadece koşsa da adamın niyetini anlamıştı.</span> <span class="kobospan" id="kobo.10.5">Başının belada olacağını düşündüğünden hemen geçen seneki büyük yangından nasibini almış, tahtaları dökülmüş iki katlı eski bir ahşap evin içine girdi ve pek sağlam olmayan tahta merdivenlerde kendini tartacak kadar kuvvetli kalabilmiş basamakları dikkatle seçerek üst kata çıktı.</span> <span class="kobospan" id="kobo.10.6">En azından ikinci katta, akşamları esmeye başlayan soğuk rüzgârlardan korunabilirdi.</span></p>

  <p class="normal"><span class="kobospan" id="kobo.11.1">Evin içine şöyle bir göz attı.</span> <span class="kobospan" id="kobo.11.2">Eski bir battaniyeyi gözüne kestirdi.</span> <span class="kobospan" id="kobo.11.3">İs yüzünden rengi ruhu gitmiş olan battaniyeyi sıkıştığı yerden aldıktan sonra sağlam olduğuna kanaat getirdiği bir köşeye çömelip üstüne sardı.</span> <span class="kobospan" id="kobo.11.4">Isınmanın, koşarken vücudu gibi üşüyen zihnine de iyi geleceğini düşündü ve her zamanki gibi kafasını yana yatırır yatırmaz kâbuslarla dolu olup olmayacağını bilmediği bir uykuya daldı.</span></p>

  <p class="normal"><span class="kobospan" id="kobo.12.1">Vakit bir hayli geç olmuştu.</span> <span class="kobospan" id="kobo.12.2">Artık hava kararıyor, biraz önce hırçınca gökte dolaşan gri bulutların aksine sakin, koyu renkli bulutlarla beraber gelen karanlık, kendi battaniyesi ile asırların tanığı, imparatorların ve padişahların gözbebeği olan yedi tepeli Kostantiniye’nin üstünü bir kez daha anne şefkatiyle usulca örtmeye başlıyordu.</span></p>
</body>
</html>
