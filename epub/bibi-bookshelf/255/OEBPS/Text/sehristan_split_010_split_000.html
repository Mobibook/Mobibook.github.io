<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik" id="calibre_toc_8"><span class="idebold1"><span class="kobospan" id="kobo.1.1">6</span></span></h2>

  <p class="normal"><span class="kobospan" id="kobo.3.1">Yavuz Ali, küçük bir merasimle çıraklıktan bir üst paye olan cellâtlığa geçtiğinde, Rasim Efendi beline cellâtlığı simgeleyen haki renkteki kuşağı bağlayıp kaliteli piştov iliştirmiş, yanında da bir kese Esedî altını gururla takdim etmişti.</span> <span class="kobospan" id="kobo.3.2">Keseyi verirken, “Sana layık bir silah alasın,” diye tembih etmeyi de unutmamıştı.</span> <span class="kobospan" id="kobo.3.3">Piştovu eline alıp inceledikten sonra teşekkürlerini sunan Yavuz Ali, lonca pirine, “Himmetiniz var olsun efendimiz,” deyip lonca kâtibinin yanına gitti ve yeni payesini kaydettirdi.</span> <span class="kobospan" id="kobo.3.4">Onu baştan aşağı süzen çakır gözlü kâtip, hiç ses çıkarmadan söylenenleri deftere işledi.</span></p>

  <p class="normal"><span class="kobospan" id="kobo.4.1">Ertesi gün mahzenin kapısının önünde Yavuz Ali, Pen-cüyek’ten lonca cellâtlarının dışarıdayken kati suretle sarhoş olmaması üzerine kısa ve kesin konuşmayı can kulağıyla dinledikten hemen sonra ilk defa tek başına dışarı çıktı.</span> <span class="kobospan" id="kobo.4.2">Önce Yeni Camii’ye doğru yürüdü, Hayri’yi orada bulamayınca sandalla hemen Galata’ya geçti.</span> <span class="kobospan" id="kobo.4.3">Bir süre iç kalenin dar sokaklarında keyfiye gezdikten sonra Kostantin’in meyhanesini geçip Kefeli’nin meyhanesinin iki kanatlı tahta kapısı önünde durdu.</span> <span class="kobospan" id="kobo.4.4">Bir süre düşündükten sonra eliyle tahta kapıyı itti, içeride keyiflenen ahaliye göz attı.</span> <span class="kobospan" id="kobo.4.5">Boş bir köşeyi gözüne kestirip oturdu, şarap istedikten sonra etrafını ilgiyle izlemeye başladı.</span></p>

  <p class="normal"><span class="kobospan" id="kobo.5.1">Meyhanenin bir köşesinde herkes oturmuş pür dikkat bir adamı dinliyor, arada şen kahkahalar yükseliyordu.</span> <span class="kobospan" id="kobo.5.2">Bu adam, bir Frenk kalyonundan yüz kuruşa aldığı inek gözü büyüklüğündeki göz camları ile tanınmış, hayatın vasatı mütenasibini almış, etrafta bilmiş bilmiş konuşan Çarkçızade Evhamlı Kerem Bey’den mâadâ birisi değildi.</span> <span class="kobospan" id="kobo.5.3">Hararetli hararetli, düşündüklerini bir çırpıda anlatıyor, anlattıkları ahaliye komik geldiğinden olsa gerek bir gırgırdır sürüyordu.</span> <span class="kobospan" id="kobo.5.4">Çarkçızade Evhamlı Kerem Bey’in dediklerine kulak kabarttı ama söylediklerinin sadece bir bölümünü yakalayabildi.</span> <span class="kobospan" id="kobo.5.5">Adam önünde duran kâğıdı iki eliyle kaldırmış meyhanedeki adamlara bulduğu düzeneği anlatıyordu.</span></p>

  <p class="normal"><span class="kobospan" id="kobo.6.1">“Önce şu dönen kolu ters çevirip gazyağını şuraya doğru akıttıktan sonra altından yakıyorsun, bu kol şurdaki yanmayla birlikte üstteki ufak dolapları döndürüp diğerlerinin de onunla beraber dönmesini sağlıyor.</span> <span class="kobospan" id="kobo.6.2">Bir kere çalıştırdığında, en iyi düzenekten tam on kat daha fazla uzun süre çalışmaya devam ediyor.</span> <span class="kobospan" id="kobo.6.3">Yani kendi kendine âdemoğlu gibi çeviriyor.</span> <span class="kobospan" id="kobo.6.4">Bu mekanizmayı Mısır’dan yüz kuruşa aldığım bir kitapta buldum, bir Frenk bunu çalıştırmaya çalışmış amma muvaffak olamamış garibim.”</span></p>

  <p class="normal"><span class="kobospan" id="kobo.7.1">Çarkçızade Evhamlı Kerem Bey vakti zamanında azametli padişahın gösterişli sarayına bağlı kudretli Orduyu Humayûn’da çalışan ünlü bir topçu ustası idi.</span> <span class="kobospan" id="kobo.7.2">Lakin her müminin bilaistisna yaşayacağı gibi yaşlılıktan ya da içtiği ayarsız boğma rakıdan dolayı gözleri bozulduğundan topların yapımındaki hesaplamada karışıklıklar yapmaya başlamıştı.</span> <span class="kobospan" id="kobo.7.3">Nihayetinde o topların hedefini bulmayan gülleleri yüzünden, garptaki fetihlerin devam etmesi için önemli mevkide bulunan adı batasıca bir Macar kalesinin alınamamasına neden olmuş, bu yüzden de kendisine emekli aylığı bağlanarak tez elden Orduyu Humayûn’dan uzaklaştırılmıştı.</span></p>

  <p class="normal"><span class="kobospan" id="kobo.8.1">Sayısız günler ve geceler boyunca bu derdinden mağdur ve mustarip dolaşmış, en sonunda gözleri için gereken çareyi yine sarhoş olup gezindiği Tersane-i Amire’nin kıyısında tanıştığı esir düşmüş bir İspanyol kalyonunun sahibinden aldığı kocaman camları olan bir gözlükte bulmuştu.</span> <span class="kobospan" id="kobo.8.2">Fakat çok sevdiği ve birlikte nice zaferler elde ettiği Orduyu Humayûn’a ve Vidin Kalesi gibi sağlam surları dövdüğü, çocuğu gibi sevdiği balyemezlere, kolombornelere, şâhilere ve darbezenlere bir daha babalık edememişti.</span></p>

  <p class="normal"><span class="kobospan" id="kobo.9.1">Çarkçızade’nin son sözleri birden tüm meyhaneyi kahkahaya boğdu.</span> <span class="kobospan" id="kobo.9.2">Heyecan içerisinde titreyen ellerini cebinde soktu, eski püskü tomarları çıkarıp masanın üzerine yaydı.</span></p>

  <p class="normal"><span class="kobospan" id="kobo.10.1">“Alın bakın!</span> <span class="kobospan" id="kobo.10.2">Beni kefere diyarından gizli bir cemiyete davet ediyorlar!</span> <span class="kobospan" id="kobo.10.3">Nah kendiniz bakın ne yazıyor!”</span></p>

  <p class="normal"><span class="kobospan" id="kobo.11.1">Meyhane tekrar kahkaha tufanı altında inledi, ama Kefeli’nin meyhanesindeki hiç kimse, gülerken o tomarın altındaki mühürün gerçek olduğunu aklının ucundan bile geçirmiyordu.</span></p>

  <p class="normal"><span class="kobospan" id="kobo.12.1">Yavuz Ali kafasını diğer tarafa çevirdi.</span> <span class="kobospan" id="kobo.12.2">Diğer tarafta yaşlı, nur yüzlü, bir oturağa</span><sup class="calibre5"><a class="footnote-link" href="../Text/sehristan_split_022.html#footnote-76507-1" id="footnote-76507-1-backlink"><span class="kobospan" id="kobo.12.3">[1]</span></a></sup> <span class="kobospan" id="kobo.13.1">benzeyen adam sakin bir ses tonu ile etrafındaki adamlarla cenk hileleri ve silahlar hakkında tecrübelerini aktarıyordu.</span> <span class="kobospan" id="kobo.13.2">Öyle heyecanla aktarıyordu ki boğazı kuruduğunda temiz yüzlü bir eşkinci, anlattıkları fazla bölünmesin diye o istemeden şarap kadehini adamın eline tutuşturuyordu.</span></p>

  <p class="normal"><span class="kobospan" id="kobo.15.1">Yavuz Ali, o gün tüm gün boyunca dışarıda olmanın verdiği haz ile meyhanede geçen tüm sohbetleri dinledi, yalan veya doğru tüm haberleri ilgiyle karşıladı, sandalcıların yanından duran daimi sarhoşların hezeyanlarına şahit oldu, eşlik etti ve loncaya, hayatı az çok ucundan ısırmış mutlu biri olarak döndü.</span></p>

  <p class="resim"><span class="kobospan" id="kobo.16.1">~</span></p>

  <p class="normal"><span class="kobospan" id="kobo.17.1">“Hem barutun da iyisini kullanmak lazım gelir bu meretlerle,” demişti geçen gün Kefeli’nin meyhanesindeki yaşlı oturak.</span> <span class="kobospan" id="kobo.17.2">Tüm gece, yarenleri ile birlikte hararetle barutlar üzerine tartışıp durmuşlardı.</span> <span class="kobospan" id="kobo.17.3">Piştovu için barut almaya çıkan Yavuz Ali, Kadıasker Mahallesi’nde, Şehzadebaşı’nın arkasındaki silahçılar çarşısında küçük bir dükkâna girdi.</span> <span class="kobospan" id="kobo.17.4">Adama derdini anlatınca,</span></p>

  <div class="chapter"></div>
</body>
</html>
