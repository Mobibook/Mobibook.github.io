<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik" id="calibre_toc_19"><span class="kobospan" id="kobo.1.1">17</span></h2>

  <p class="normal"><span class="kobospan" id="kobo.2.1">Galatalı Kalembaz’ın</span> <span class="ideitalik"><span class="kobospan" id="kobo.2.2">Lâyemut</span></span> <span class="kobospan" id="kobo.2.3">adlı macera kitabını kaleme almasından yedi, Meknûnî’nin, okuyanlara gece üç buçuk attırdığı</span> <span class="ideitalik"><span class="kobospan" id="kobo.3.1">Şername</span></span> <span class="kobospan" id="kobo.3.2">adlı ilginç eserini Mısır valisine sunmasından otuz beş sene evvel, serin sayılabilecek bir Kostantiniye gecesinde, deniz üzerinde parlayan gümüşî dolunay ışığının eşliğinde atını çatlatmak uğruna yolculuk ederek ansızın kapısını çalan densiz ulaktan, Halep’ten gelen tuz kervanının yolda onca haraminin saldırısına uğradığını, hemen hemen tüm mallarının da yağmalandığını öğrenen Macit, günlerdir evdeki tahtakurularının takırtıları yüzünden çektiği çile yetmezmiş gibi, gelen bu iç karartıcı cüzdan boşaltıcı habere oldukça sinirlenmişti.</span> <span class="kobospan" id="kobo.3.3">Ulağı gönderip içeri girdi, defterikebirinden okkalı bir küfür savurup Yakup Baba’ya bu durumu nasıl anlatacağının derdine düştü.</span> <span class="kobospan" id="kobo.3.4">Zira Yakup Baba’nın mallar gelmeden önce verdiği güvenmelik parayı nasıl olup da geri ödeyeceğini düşünüyordu.</span> <span class="kobospan" id="kobo.3.5">Ellerini kafasının arasına alıp kara kara düşünürken, gaz lambasının ışığında parlayan cildiyle ona göz kırpan</span> <span class="ideitalik"><span class="kobospan" id="kobo.4.1">Rubaiyat-ı Hayyam</span></span><span class="kobospan" id="kobo.4.2">’ı gördü.</span> <span class="kobospan" id="kobo.4.3">Ona babasından kalan yegâne hatıradan da kurtulma vaktinin geldiğini o an anladı; gece demeden üzerini giyinip Kadırga’dan ta Samatya’ya kadar yürümek için dışarı çıktı.</span> <span class="kobospan" id="kobo.4.4">Macit kapı dışarı çıktığında her gece kapısında yatan köpek, yavaş, hastalıklı adımlarla önüne geldi.</span></p>

  <p class="normal"><span class="kobospan" id="kobo.6.1">“Ne o halin kerhaneci?</span> <span class="kobospan" id="kobo.6.2">Gündüz vakti şehrin tüm itlerine fellare mi yaptın?”</span> <span class="kobospan" id="kobo.6.3">dedi neşeyle, yere çömelip köpeğin boynunu sevmeye koyuldu, köpek önce biraz hırladı sonra sakin sakin bakmaya başladı.</span> <span class="kobospan" id="kobo.6.4">“Hey gidi Franz, sanki bu itin bedenine girdin, ne desem aynı senin gibi şıp diye anlıyor namussuz.”</span></p>

  <p class="normal"><span class="kobospan" id="kobo.7.1">Macit’in hâlâ olanları tüm ayrıntılarıyla hatırlayamadığı bir gece, sarhoş sarhoş evine dönerken köpek peşine takılmış, onu Galata’dan –ki sandala nasıl girdiğini merak ediyordu– ta Kadırga’daki evine kadar izlemişti.</span> <span class="kobospan" id="kobo.7.2">Aylar boyunca evinin önünden ayrılmayan, gittiği her yere onunla gelen köpeğe Macit de bir süre sonra ısındı, varlığına iyice alıştı.</span> <span class="kobospan" id="kobo.7.3">Günlerden bir gün, köpeğe çok eski bir dostunun adı olan Franz adını verdi ve dostuyla konuşur gibi köpekle konuşmaya başladı.</span> <span class="kobospan" id="kobo.7.4">İşte o günden beri, kapısında yatan o köpek, Macit için kum saatinin üstünden altına doğru düşen birkaç kum tanesi gibi geçen keyifli birkaç yılın ardından ölmesine rağmen, öldüğü güne kadar Şehristan’daki yalnızlığını çekilir kılan bir oyunbaz olmuştu.</span></p>

  <p class="normal"><span class="kobospan" id="kobo.8.1">Macit sahile vuran denizin sesi eşliğinde gecenin köründe korkmadan Samatya’ya kadar yürüdü.</span> <span class="kobospan" id="kobo.8.2">Daha önce yine hava karardıktan sonra gittiği Yakup Baba’nın iki katlı evinin şaşaalı dişbudak kapısını çaldı.</span></p>

  <p class="normal"><span class="kobospan" id="kobo.9.1">Uykuya henüz dalmış Yakup Baba, sıcak yatağından kalkıp kör topal kapıyı açtığında karşısında bir süre önce kendisine çuval çuval tuz getirme sözü veren beyaz tenli, ilginç bir konuşması olduğunu hatırladığı Acem tüccarını gördü, fakat gecenin köründe gelmesine bir anlam veremedi.</span> <span class="kobospan" id="kobo.9.2">Beyaz mintanı kadar beyaz olan sakalından sıyrılarak ağzına girmiş birkaç kılı alıp gözlerini kırpıştırırken birden aklına bir şey geldi.</span></p>

  <p class="normal"><span class="kobospan" id="kobo.10.1">“Sahi yaaa!</span> <span class="kobospan" id="kobo.10.2">Ben o tuz çuvallarını aldırmadım değil mi?</span> <span class="kobospan" id="kobo.10.3">Ah yaşlı ben!”</span> <span class="kobospan" id="kobo.10.4">dedi çok önemli bir şeyi unuttuğunu fark etmiş gibi.</span> <span class="kobospan" id="kobo.10.5">“Hay Allah yahu!</span> <span class="kobospan" id="kobo.10.6">Ermiya’yı yollarım yarın alır çuvalları.”</span></p>

  <p class="normal"><span class="kobospan" id="kobo.11.1">“Yok Yakup Baba, unutmadın, zaten tuzlar da buraya kadar gelemedi, yolda kör olasıca haramiye yem oldular.</span> <span class="kobospan" id="kobo.11.2">Boğazlarına dursun hepsinin!</span> <span class="kobospan" id="kobo.11.3">Ben senden aldığım parayı getirmeye gelmiştim, ama heyhat ben o parayı çoktan meyhanede yedim.</span> <span class="kobospan" id="kobo.11.4">Eee, mallar da gelmeyince Yakup Baba’nın hakkını da yedim, diye düşündüm kafamı yastığa koyunca… Sonra kör gece, kıl sürmece demedim kapına dayandım işte.”</span></p>

  <p class="normal"><span class="kobospan" id="kobo.12.1">Macit, üzerinde ala bir paçavra sarılı olan siyah kaftanının derinliklerinden bir kitap çıkardı.</span></p>

  <p class="normal"><span class="kobospan" id="kobo.13.1">“Borcum karşılığında bunu al Yakup Baba çok değerlidir, senin güvenini kaybetmektense varım yoğum olan bu kitabı kaybederim daha iyi,” dedi mahçupça.</span></p>

  <p class="normal"><span class="kobospan" id="kobo.14.1">Yakup Baba yeterince zengin bir adamdı ve her zaman bir gönlü hoş tutmanın, onun cebini boş tutmaktan daha iyi olduğunu düşünürdü.</span> <span class="kobospan" id="kobo.14.2">Kitabı alıp şöyle bir evirip çevirdi, üstündeki süslemeleri inceledi.</span></p>

  <p class="normal"><span class="kobospan" id="kobo.15.1">“Ya oğul, bu kâfidir borcuna karşılık, hatta fazla bile değerli.</span> <span class="kobospan" id="kobo.15.2">Hakkım kalmadı bundan gayrı, git ferah ferah uyu yatağında haydi.”</span></p>

  <p class="normal"><span class="kobospan" id="kobo.16.1">Macit, ona babası Vacit’ten kalan eski püskü kitaba pek önem vermezdi, yine de değer verecek birileri olduğunu düşündüğünden böyle numaranın kimsenin zararına olmayacağını iyi biliyordu.</span> <span class="kobospan" id="kobo.16.2">Yakup Baba’nın hakkını vermenin manevi tatmini ile gece boyu süren hoş esinti eşliğinde Kadırga’daki evine dönmeden her gece Franz için Aksaray’daki dükkânının yanına kestiği hayvanlardan kalan parçaları bırakan hayırsever kasaba uğradı.</span> <span class="kobospan" id="kobo.16.3">Adam her zamanki gibi gün içerisinde artan et ve kemik parçalarını sarıp sarmalayıp dükkânının hemen yamacında kuşlar için tahtadan yapılmış geniş yuvanın dibine koymuştu.</span></p>

  <p class="normal"><span class="kobospan" id="kobo.17.1">Macit kolunun tümünü sokarak ta yuvanın dibine gizlenmiş torbayı aldı, hemen açıp içindekileri Franz’ın önüne koydu.</span> <span class="kobospan" id="kobo.17.2">Köpek her şeyi silip süpürdükten sonra tam Bayezit yönüne doğru ilerleyecekti ki, kemerlerin dibinde bir ses duydu.</span> <span class="kobospan" id="kobo.17.3">Kuyruğunu sallaya sallaya sesin olduğu yere doğru fırlayan Franz, bir süre sonra sesin geldiği yerden Macit’e havlamaya başladı.</span> <span class="kobospan" id="kobo.17.4">Mahallelinin köpeğe ettiği yaratıcı küfürlerin arasında Macit kemer dibine doğru gitti.</span> <span class="kobospan" id="kobo.17.5">Kemerin dibinde kundağa</span></p>

  <div class="chapter"></div>
</body>
</html>
