<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik" id="calibre_toc_11"><span class="idebold1"><span class="kobospan" id="kobo.1.1">9</span></span></h2>

  <p class="normal"><span class="kobospan" id="kobo.3.1">Mevt-i Esved kaynadıkça, cellâtlar huzursuzlandı, cellâtlar huzursuzlandıkça geleneğin bozulmasından kelli loncanın yaşça tecrübelileri de homurtularını iyice yükseltmeye başladı.</span> <span class="kobospan" id="kobo.3.2">Doğrusunu söylemek gerekirse Kara Agop bu durumu pek de endişe ile izlemiyordu, zira kafasında hazırladığı çok farklı tasarılar vardı.</span> <span class="kobospan" id="kobo.3.3">Görünüşte, Kostantiniye’nin yönetiminden, uzak diyarlardan gelen haberlere, Teşkilat-ı İstihbarat-ı Humayûn’un hareketlerinden, kuşatılan Nemçe kalelerine kadar pek çok haber ile bizzat alakadardı.</span> <span class="kobospan" id="kobo.3.4">Ama o günlerde Kara Agop’un tüm dikkati sadece Şehristan’ın göbeğinde konaklardan düzme ferman ile altın toplayan kişilerdeydi.</span> <span class="kobospan" id="kobo.3.5">Herhangi bir izlerine rastlanmamıştı.</span> <span class="kobospan" id="kobo.3.6">Kim olduklarına dair fazlaca fikir yürüttü ama hiçbiri sonuca varamadı.</span> <span class="kobospan" id="kobo.3.7">Kim yapardı bunları?</span> <span class="kobospan" id="kobo.3.8">diye devamlı kendi kendine soruyordu.</span> <span class="kobospan" id="kobo.3.9">Kasımpaşalı Rükşeddin’in tekkesi ile Galatalı Kalembaz’ın ehli fendbaz, ehli selika çetesi üzerinde durdu ve muhbirlere onları takip etmesini salık verdi.</span> <span class="kobospan" id="kobo.3.10">Özellikle Kalembaz’dan şüpheleniyordu, zira adam akıllı, arsız, madrabaz, dâhiyane, lakin bir o kadar güzel, heyecanlı ve maceralı hikâyeler, efsaneler yazan işinin ehli bir kâtipti.</span> <span class="kobospan" id="kobo.3.11">Sarayda hazine kethüdası üzerinden katakulli çevirdiği için tam boynu vurulacakken, ne yapıp edip padişah efendiden af dilemiş, şu zamana kadar yaptığı iyiliklerden ve alınan topraklardan bahsederek binlerce kez tövbeler etmiş; biçarenin ağlamaklı sesinden, devlete kazandırdıklarından hislenen padişah, kendisini affederek beş parasız olarak saray dışına atılmasını buyurmuş, fakat o vakitten sonra bir yamuğunu görürse cellâtlarına onun ümüğünü sıktırıp fakirlere şurup diye dağıttıracağından hiç şüphe duymamasını da peşin peşin tembihlemişti.</span></p>

  <p class="normal"><span class="kobospan" id="kobo.4.1">Tam da Kalembaz’ın adım adım takip edildiği o günlerde saray maiyetinden önemli bir paşanın katli talebi loncaya gelmiş, yüklüce bir ödeme vaat edilmişti.</span> <span class="kobospan" id="kobo.4.2">Paşanın katli tartışılırken Pencüyek hep sessiz kalmayı tercih etti.</span> <span class="kobospan" id="kobo.4.3">Nihayetinde paşanın uslanmaz bir kulampara, erbab-ı livatadan biri olarak tanındığı, üstüne üstlük de başka bir paşaya iftira atarak ondan altın koparma sevdasına düştüğü ve toplanan mürûriyye vergilerinin bir kısmına keyfince el koyduğu lonca muhbirlerince tespit edilmişti.</span> <span class="kobospan" id="kobo.4.4">Bunun üzerine katli rey birliği ile karara bağlanması pek de zor olmamıştı.</span> <span class="kobospan" id="kobo.4.5">Karar alındıktan sonra paşayı öldürecek kişi de hemen akabinde belli oldu.</span> <span class="kobospan" id="kobo.4.6">Cellâtlık döngüsünde sıra Pencüyek’teydi.</span> <span class="kobospan" id="kobo.4.7">Paşanın katlinin kolay olmayacağını bilenler, Pencüyek’e başarılar ve muvaffakiyetler dilediler.</span></p>

  <p class="normal"><span class="kobospan" id="kobo.5.1">Pencüyek, katli gerçekleştirecek cellât olarak seçilmesinden bir gün sonra Yavuz Ali’yle eskiden olduğu gibi Galata’nın zevkusefa meyhanelerinin yolunu tuttu.</span> <span class="kobospan" id="kobo.5.2">Gece boyunca pek konuşmayan Pencüyek, bolca misket şarabı içti, o içtikçe Yavuz Ali onunla konuşmaya çalıştı ama adamın ağzını bıçak açmadı.</span> <span class="kobospan" id="kobo.5.3">Gece yarısına doğru adamın puslu ela gözleri bir ara yanında sessizce demlenen Yavuz Ali’ye doğru kaydı.</span></p>

  <p class="normal"><span class="kobospan" id="kobo.6.1">“Babam hep bana, ‘Ah oğul, emir altına girme, yapacaksan bütün işlerini kendin yap.</span> <span class="kobospan" id="kobo.6.2">Kendin yap ki, yaptığın işten kendin mesul olasın.</span> <span class="kobospan" id="kobo.6.3">İnsanların güzel sözlerine, gülen gözlerine kanmayasın, harama el uzatıp sakın ruhunu pespaye etmeyesin’ derdi.</span> <span class="kobospan" id="kobo.6.4">Bugün bu sözleri de ben sana söylüyorum ama sen buraya benim gibi bir aileden bile gelmedin oğul.</span> <span class="kobospan" id="kobo.6.5">Oğul diyorum sana Ali, zira oğlum gibi yetiştirdim sayılır seni.</span> <span class="kobospan" id="kobo.6.6">Ve görüyorum ki burada yetişmen seni de rahatsız ediyor, kafan bir şeylere takılıyor.</span> <span class="kobospan" id="kobo.6.7">Haklısın, vicdanının derinliklerinde birilerini öldürme fikri önce kabul görür gibi olur, ama aslı öyle değildir, asla kabul etmez vicdanın…” dedi ve şarabından okkalı bir yudum aldı.</span> <span class="kobospan" id="kobo.6.8">Yavuz Ali’nin de gözleri nargile dumanından ve dinlediklerinden dolayı puslu puslu olmuştu.</span></p>

  <p class="normal"><span class="kobospan" id="kobo.7.1">“Bu işten kendimi sıyırabilirsem sana daha pek çok şey anlatacağım, ama ben olmasam da bu koca zalim dünyayı tanıyacaksın, tanımak zorundasın.</span> <span class="kobospan" id="kobo.7.2">Zaman zaman ağlayacak, kimi zaman güleceksin kendine ve bu dünyanın sana sunduklarına.</span> <span class="kobospan" id="kobo.7.3">Sana bırakabileceklerim babamdan bana kalan öğütler ve bu kitap gayrı.”</span></p>

  <p class="normal"><span class="kobospan" id="kobo.8.1">Pencüyek koynunda taşıdığı ufak, yaldızlarla süslenmiş kitabı çıkarıp Yavuz Ali’ye doğru uzattı.</span> <span class="kobospan" id="kobo.8.2">Yavuz Ali kabul etmeyeceğini belirtmek için kitabı ona doğru itti, lakin Pencüyek ufak bir tebessüm ile onu delikanlının koltuğunun altına koydu.</span> <span class="kobospan" id="kobo.8.3">“Senin daha yaşayacak çok vaktin var, bol bol kıraat edersin.”</span></p>

  <p class="normal"><span class="kobospan" id="kobo.9.1">“Neden?</span> <span class="kobospan" id="kobo.9.2">Senin zamanın yok mudur?”</span></p>

  <p class="normal"><span class="kobospan" id="kobo.10.1">Pencüyek’in gülümsemesi biraz daha yayıldı.</span> <span class="kobospan" id="kobo.10.2">“Kim bilir?</span> <span class="kobospan" id="kobo.10.3">Bundan seneler önce pis bir Venedik kalyonunda karahummadan dolayı hasta hasta kölelik ederken, bu sefer kesin nalları dikledik dediğimde bile ölmemiştim.</span> <span class="kobospan" id="kobo.10.4">Şimdi sen çok yaşayacaksın dedim deyü benim ölmem mi gerekir kerata!”</span> <span class="kobospan" id="kobo.10.5">diye şakaya vurdu işi ve kadehindeki son kalan yudumu da boğazından aşağı yuvarladı.</span> <span class="kobospan" id="kobo.10.6">Koluyla ağzının etrafını sildikten sonra kısa bir nara attı ve sakilerden birinin bacağına şaplak atıp kadehini tazelemesini emretti.</span> <span class="kobospan" id="kobo.10.7">Kitabı eline alıp loş ışıkta hülyalı hülyalı bakan Yavuz Ali, “Bu çok değerli,” diyebildi.</span></p>

  <p class="normal"><span class="kobospan" id="kobo.11.1">“Elem çekme, öyledir elbet.</span> <span class="kobospan" id="kobo.11.2">Aynı senin gibi.</span> <span class="kobospan" id="kobo.11.3">Senin değerin ondan aşağı değil.</span> <span class="kobospan" id="kobo.11.4">Babamdan bana, benden de sana bir hatıra olarak kalsın</span> <span class="ideitalik"><span class="kobospan" id="kobo.11.5">Rubaiyat-ı Hayyam</span></span><span class="kobospan" id="kobo.11.6">.”</span></p>

  <p class="normal"><span class="kobospan" id="kobo.13.1">Yavuz Ali, kitaba baktıktan sonra bir şey hatırlamış gibi Pencüyek’e döndü.</span> <span class="kobospan" id="kobo.13.2">“Asla kabul etmez vicdanın, dedin.</span> <span class="kobospan" id="kobo.13.3">Bu</span></p>

  <div class="chapter"></div>
</body>
</html>
