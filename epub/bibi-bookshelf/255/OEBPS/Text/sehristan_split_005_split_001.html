<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="chapter2"> </p>

  <p class="sagnormal"><span class="kobospan" id="kobo.2.1">Meknûnî</span></p>

  <p class="normal"> </p>

  <p class="normal"><span class="kobospan" id="kobo.4.1">Zarafet ve mahviyet ile erbaplara ihtiram eyleyerek başlarım ki, anlatacağım mükeyyif hikâye uzun zaman önce vuku bulmuştur.</span> <span class="kobospan" id="kobo.4.2">Bu hikâyeye kimileri inanmış, kimileri ondan ürkmüş, kimileri de gülmekten ölmüştür.</span> <span class="kobospan" id="kobo.4.3">Nice tarihler yaşanmış, fakat Kostantiniye ve Kayseriye dışında türlü uğraşlara ve tavsiyelere rağmen Rumiye’nin fethi henüz gerçekleşmemişken, atsız arabaların devrinde adı</span> <span class="ideitalik"><span class="kobospan" id="kobo.4.4">İstanbul</span></span> <span class="kobospan" id="kobo.4.5">diye anılacak şehrin büyük ve gizli loncaları olduğu rivayet edilmiştir.</span> <span class="kobospan" id="kobo.4.6">Evveliyatı bilinmeyen loncaların endamını kelimât ile izah eden bir Kostantiniye âlimi ya da kâmili çıkmamıştır.</span> <span class="kobospan" id="kobo.4.7">Lakin bu loncaların hikâyeleri, mücadeleleri ve akıbetleri Kostantiniye’nin her köşesinde; neşeli bir meyhane masasında her an meye hevâperest bir sarhoş veya kıraathanelerde macera kitabı okuyarak gönülleri eğlendiren hayalperest kâtip ve hatip âdemoğlu tarafından söylenegelmiştir.</span></p>

  <p class="normal"><span class="kobospan" id="kobo.6.1">Fasl-ı zaman yavaş yavaş devrederken; neşesiz, gri bulutlar ile kapanmış Kostantiniye göğünün ardında nihan olan ve birkaç gündür küçücük bir füruzanını bile altındakilerden esirgeyen o altın küreden artık iyice ümit kesilmiş, zaten gamlı olan cefakâr âdemoğullarını son derece elemnâk kılan günler gelmişti.</span> <span class="kobospan" id="kobo.6.2">Hazan mevsiminin son günlerinde artık uzun sürecek bir dinlenmeye çekilecek olan bu hayat küresi, o günlerde sanki uykusu gelmiş yorgun biri gibi sabırsız davranıyor ve hayat veren sıcak, parlak saçaklarını onun sayesinde yaşayan âlemin üzerinden çekip, kendisine muhtaç fani kullarını zalim ayazlara mahkûm etmeye hazırlanıyordu.</span></p>

  <p class="normal"><span class="kobospan" id="kobo.7.1">Sandaldan henüz inmiş Agop, namı diğer Kara Agop, heybetli vücudunu hırçın denizde beşik gibi sallanan küçük sandala doğru çevirip sandalcıya birkaç kara kuruş attı, yavaşça kafasını kaldırıp yirmi dört pencereli geniş kubbesi ve yirmi dört revaklı avlusu ile önünde haşmetle dikilen, müminlerin gözlerine nişan olmuş Yeni Camii’nin üzerinden, kararmakta olan, namı gibi bulutlarla süslenmiş gökyüzüne baktı.</span> <span class="kobospan" id="kobo.7.2">O anda yara izleriyle bezenmiş, nursuz, esmer suratının ortasındaki hafif kemerli burnuna küçük bir yağmur damlası düştü.</span> <span class="kobospan" id="kobo.7.3">Yağmurun bereket olduğunu bile bile bu nimete beddua ederken, Eminönü’ndeki yedi cihana nam salmış aktarlarıyla ünlü baharat çarşısının yanındaki sokağın bağırışlarla dolu kalabalık bir köşesinde kim bilir hangi diyardan getirtilip köleler tarafından yisa mola istiflenen malların arasından geçmeye çalışıyordu.</span> <span class="kobospan" id="kobo.7.4">Yağmurlu havaları hiçbir zaman sevmemişti, sevemeyecekti.</span> <span class="kobospan" id="kobo.7.5">Zira her yağmur yağdığında, şiddetli başağrısı onu saatler boyunca rahat bırakmıyordu.</span> <span class="kobospan" id="kobo.7.6">Kuzeyin soğuk diyarlarındaki birbirlerini kovalayan kurtlar gibi oynaşan kara bulutlara tekrar nefretle baktı, ardından dikkatini önünde olup bitene vererek sokaklarda süren keşmekeşin içine doğru yavaşça ilerledi.</span> <span class="kobospan" id="kobo.7.7">Pazarın telaşlı ve daracık mahalle araları hesaba katılmazsa Eminönü’nün geniş meydanı kalabalıktan nasibini alan son günlerini yaşıyordu, zira mevsim hazandan kışa geçtiğinde yedi iklim dört bucaktan gelen ticaret gemileri azalıyor, çoğu kış uykusuna yatmaya hazırlanan mahlûkatlar gibi limanlara dinlenmeye çekiliyordu.</span> <span class="kobospan" id="kobo.7.8">Kara Agop dikkatle pazarın her tarafını süzdü, dişini karıştırmak için ağzında tuttuğu ot parçasını iki yana taranmış sık bıyıklarının arasından çekti, bir kenara fırlattı ve ellerini ceplerine sokup cellât mezatından ucuza düşürdüğü kadife astarlı uzun kaftanının derinliklerine gömüldü.</span></p>

  <p class="normal"><span class="kobospan" id="kobo.8.1">Önünde envai çeşit pazar tezgâhının kurulduğu iki katlı büyük bir ahşap binanın önünden geçerken durakladı ve köşede duran bir çocuğu uzun uzadıya izledi.</span> <span class="kobospan" id="kobo.8.2">Aslında günlerden beri buraya gidip geliyor, ilgisini çekmiş gözüken bu çocuğu da ilk defa görmüyordu.</span> <span class="kobospan" id="kobo.8.3">Çocuk daha eli yeni yeni kılıç tutacak, ama henüz se yek atamayacak yaşta, kendisi gibi siyah saçlı, henüz bıyıkları terlememiş, orta cüssede ve yırtık pırtık esvabından dilenci olduğu anlaşılan bir biçareydi.</span> <span class="kobospan" id="kobo.8.4">İlk bakışta tek bacaklı gibi gözüküyordu ki zaten dilenci loncasına bağlı bulunan –neredeyse– herkesin bedenlerinin bir uzvu eksikti.</span></p>

  <p class="normal"><span class="kobospan" id="kobo.9.1">Kara Agop, çocuğun olduğu yere bir kez daha baktı, fark ettiği teferruatları her zaman eksiksiz bir biçimde belleğine nakşeden o şahinvari keskin gözleri ile etrafta çocuğu gizlice yoklayan, gözleyen bir ustası olup olmadığını kolaçan etti ve birden yönünü değiştirip dilenci çocuğa doğru yöneldi.</span> <span class="kobospan" id="kobo.9.2">Aklı ona bazı işaretler gösteriyordu, bunun için –ki garipçe bir davranıştı– kendi kendine teşekkür etti.</span> <span class="kobospan" id="kobo.9.3">Aklı olmasaydı ne yapardı?</span> <span class="kobospan" id="kobo.9.4">Ağır adımlarla çocuğun önüne geldi.</span></p>

  <p class="normal"><span class="kobospan" id="kobo.10.1">Çocuk, vakit kaybetmeden dilenmek için ezberlediği sözleri içli ve yalvaran bir sesle ardı ardına, kendini acındırmayı umarak saymaya başladı.</span></p>

  <p class="normal"><span class="kobospan" id="kobo.11.1">“Ah vah demeyesin, kızanlarınla dar gün görmeyesin, gün görüp murat edesin, yaşlılıkta mihnet çekmeyesin.</span> <span class="kobospan" id="kobo.11.2">Elin darlık, gözün kesenin dibini görmesin.</span> <span class="kobospan" id="kobo.11.3">Üç gündür açım, Allah rızası için bir ta…”</span></p>

  <p class="normal"><span class="kobospan" id="kobo.12.1">Evet, vakit uygun, dedi içinden ve çocuğun sözlerini bitirmesine izin vermeden konuştu.</span> <span class="kobospan" id="kobo.12.2">“Ne kadar süratli koşabilirsin veledizina?”</span></p>

  <p class="normal"><span class="kobospan" id="kobo.13.1">Dilenci çocuk bu ani sual ile afallamıştı.</span> <span class="kobospan" id="kobo.13.2">“Açım,” diyebildi sadece ve eliyle bacağının eksikliğini gösterdi, zihni epeyce bulanmışa benziyordu.</span></p>

  <p class="normal"><span class="kobospan" id="kobo.14.1">“Tamam velet, martavalı bırak.</span> <span class="kobospan" id="kobo.14.2">Ne kadar süratli koşabileceğini söyle bana.”</span></p>

  <p class="normal"><span class="kobospan" id="kobo.15.1">Çocuk, soğuktan giysilerine sımsıkı sarılmış ama kendinden emin bir tavırla konuşan bu garip görünüşlü adamın yüzüne hâlâ alık alık bakıyordu.</span> <span class="kobospan" id="kobo.15.2">Ya onun ne söylemek istediğini pek kavrayamamıştı ya da anlamazlıktan gelmişti.</span></p>

  <p class="normal"><span class="kobospan" id="kobo.16.1">Kara Agop, kafasını sağa sola çevirip etrafını kolaçan ettikten sonra elini çarçabuk çocuğun olmayan bacağının boşluğuna attı, pantolonun arkasından sıkıca bağlanmış ipi bulup ustalıkla çözdü ve gözlerini çocuğun gözlerine dikti.</span> <span class="kobospan" id="kobo.16.2">Biraz önce yerinde olmayan bacak, şimdi diğerinin yanında sapasağlam, rahatça salınıyordu.</span></p>

  <p class="normal"><span class="kobospan" id="kobo.17.1">Agop dudaklarını ince bir çizgi oluşturacak şekilde gerdi.</span> <span class="kobospan" id="kobo.17.2">Dilenci çocuk tam kaçmak için hareketleniyordu ki, onu kolundan tutup durdurdu.</span> <span class="kobospan" id="kobo.17.3">Diğer elini de cebinden çıkardığında, avucunun içinde sonbaharın loş ışığında parlayan birkaç altın para vardı.</span></p>

  <p class="normal"><span class="kobospan" id="kobo.18.1">Çocuk, sarı renkli parlak madeni görünce yatışmış, hatta altınların büyüsüne kapılarak sakince Kara Agop’un suratını izlemeye koyulmuştu.</span> <span class="kobospan" id="kobo.18.2">Adamın suratındaki yara izi onu oldukça rahatsız ediyor gibiydi.</span> <span class="kobospan" id="kobo.18.3">“O altunî benim mi?”</span></p>

  <p class="normal"><span class="kobospan" id="kobo.19.1">Agop etrafına baktı.</span> <span class="kobospan" id="kobo.19.2">Başını çocuğun başına yaklaştırdı.</span> <span class="kobospan" id="kobo.19.3">“Senin olabilir.</span> <span class="kobospan" id="kobo.19.4">Ama hâlâ sualimi yanıtlamadın.”</span></p>

  <p class="normal"><span class="kobospan" id="kobo.20.1">Çocuk bir süredir bağlı kalmaktan dolayı uyuşmuş olan bacağını ovdu.</span> <span class="kobospan" id="kobo.20.2">“Of!</span> <span class="kobospan" id="kobo.20.3">Bilmiyorum ama senden süratli koşacağım kesin,” dedi ve sırıttı.</span> <span class="kobospan" id="kobo.20.4">Sırıtırken, beyaz dişleri bilerek kirletilmiş yüzünün ortasında gece bulutların arasından çıkan hilâl gibi parlıyordu.</span></p>

  <p class="normal"><span class="kobospan" id="kobo.21.1">“Âlâ,” diyerek gergin kaslarını rahatlattı Kara Agop ve çocuğun omzundan tutup yanına çekerek pazarın içine doğru yürümeye başladı.</span> <span class="kobospan" id="kobo.21.2">Önünde durdukları binanın köşesinden dönüp karşılıklı sıralanmış uzun bir tezgâh dizisi arasına girdiler.</span> <span class="kobospan" id="kobo.21.3">“Eğer söylediğim şekilde koşarsan bu altınlardan biri senin olabilir.</span> <span class="kobospan" id="kobo.21.4">Adın ne senin?”</span></p>

  <p class="normal"><span class="kobospan" id="kobo.22.1">“Yavuz Ali ama bizimkiler aralarında Horoz Ali derler.”</span></p>

  <p class="normal"><span class="kobospan" id="kobo.23.1">Çocuğun parlak gözleri hâlâ altınlardaydı.</span> <span class="kobospan" id="kobo.23.2">“Sadece koşacak mıyım?”</span></p>

  <p class="normal"><span class="kobospan" id="kobo.24.1">“Evet, Yavuz Ali,” dedi Kara Agop, birilerinin onları izleyip izlemediğini incelerken.</span></p>

  <p class="normal"><span class="kobospan" id="kobo.25.1">“Sadece omzunu sıkıp sana işaret verdiğimde olanca hızınla bu yolun sonuna dek koşup ortalıktan kaybolacaksın,” dedi.</span> <span class="kobospan" id="kobo.25.2">Griye çalan iki küçük şüpheci göz hâlâ etrafı tarıyordu.</span> <span class="kobospan" id="kobo.25.3">“Mutabık mıyız?”</span></p>

  <p class="normal"><span class="kobospan" id="kobo.26.1">Çocuk, Kara Agop’un soğuk, gri gözlerine baktı, ardından bakışları adamın elinde tuttuğu esedî altına kaydı.</span> <span class="kobospan" id="kobo.26.2">Bugünlerde bunun gibi bir şerifî, şahî veya sultanî altını bile insanı haftalarca idare edebilirdi.</span> <span class="kobospan" id="kobo.26.3">Zira dilenciler için altın, Kostantiniye’de pek de kolay elde edilebilen bir şey değildi.</span></p>

  <p class="normal"><span class="kobospan" id="kobo.27.1">“Sadece koşacaksam hayhay!”</span></p>

  <p class="normal"><span class="kobospan" id="kobo.28.1">Kara Agop çocuğu duymamıştı adeta.</span> <span class="kobospan" id="kobo.28.2">Gözlerini kısmış, kalabalık arasından birini seçmeye çalışıyor gibiydi.</span> <span class="kobospan" id="kobo.28.3">Bakışlarını kaydırmadan çocuğa cevap verdi:</span></p>

  <p class="normal"><span class="kobospan" id="kobo.29.1">“Sus ve sadece önüne bak.</span> <span class="kobospan" id="kobo.29.2">Sana söylediğim gibi, var gücünle koşacaksın.”</span> <span class="kobospan" id="kobo.29.3">Sesi adeta tehditkârdı.</span> <span class="kobospan" id="kobo.29.4">Aynı anda içindeki ona yol gösterdiğine inandığı ses de fısıldadı.</span> <span class="kobospan" id="kobo.29.5">Şimdi zamanı zaferyâb Agop!</span> <span class="kobospan" id="kobo.29.6">Yürü, talihin seninle!</span></p>

  <p class="normal"><span class="kobospan" id="kobo.30.1">Agop gözlerini kapadı, derin bir nefes çekti.</span> <span class="kobospan" id="kobo.30.2">Ardından yeni saptıkları yolun tam ortasına ilerledi.</span> <span class="kobospan" id="kobo.30.3">Üstten aşırtmalı beyaz</span></p>

  <div class="chapter" id="calibre_pb_2"></div>
</body>
</html>
