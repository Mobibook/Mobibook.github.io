<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">demir parçasını oyuncak yaparken kullanması için dükkânına kadar getirir, karşılığında da Kurumaz Sokak’taki iki katlı Vahdet Meyhanesi’nde sohbetlerinin vazgeçilmez zatı şahanesi geniş cüsseli taş ustası Kapı Salomon –dili dönmeyenler için namı diğer Sülüman Usta– ve kendisiyle birlikte içmek için adamdan söz alırdı.</span> <span class="kobospan" id="kobo.1.2">Baba Bedros da onu kırmaz, dükkânı kapatıp Onnik’i eve yollar yollamaz meyhaneye gider, iki dostuyla sözün güzelliğini aramaktan, iki kadehin dibini bulmaktan geri kalmazdı.</span></p>

  <p class="normal"><span class="kobospan" id="kobo.3.1">Günlerden bir gün, oyuncak ustası, sabi sübyanın gözbebeği Baba Bedros’un nur yüzlü, gürbüz bir oğlu oldu; adını da Agop koydu.</span> <span class="kobospan" id="kobo.3.2">Fakat oğlu dünyaya gelirken, hiç göremeyeceği güzel annesi Siranuş’u yedi kat cennetin engin bulutlarına doğru uğurladı.</span> <span class="kobospan" id="kobo.3.3">Oyuncakçı Baba Bedros güzel karısı için öyle üzüldü, öyle içlendi ki, o vakitten sonra ünü ve güzelliği tüm Kostantiniye’deki bebelerin dimağına yayılacak ve kazınacak olan eşsiz Siranuş bebeklerini yapmaya başladı.</span> <span class="kobospan" id="kobo.3.4">Baba Bedros’un kaybettiği karısının üzüntüsünün yerini bir süre sonra oyuncakları ve biricik oğlu Agop aldı.</span> <span class="kobospan" id="kobo.3.5">Büyüyüp delikanlı olana kadar, konu komşunun, eşin dostun ve akrabayı taallukatın yardımı ile oğluna hem annelik, hem de babalık yaptı.</span></p>

  <p class="normal"><span class="kobospan" id="kobo.4.1">Yıllar içerisinde Baba Bedros yaşlandı, küçük Agop büyüyüp serpildi.</span> <span class="kobospan" id="kobo.4.2">Siranuş bebekleri Baba Bedros’u iyice zengin etmiş, Agop ile ona aynı mahallede güzel ve sağlam bir ev alacak kadar da para kazanmasını sağlamıştı.</span></p>

  <p class="normal"><span class="kobospan" id="kobo.5.1">Artık eskisi kadar çalışmayan Baba Bedros’un tüm meşakkatli işlerini yardımcısı Onnik ile oğlu Agop yapıyordu.</span> <span class="kobospan" id="kobo.5.2">Dükkânın namı alıp yürüdüğünden neredeyse tüm gün çalışıyorlardı.</span> <span class="kobospan" id="kobo.5.3">Tabii bu nam, ne idüğü belirsiz başıbozuk külhanbeylerinin de ilgisini cezbetmişti.</span> <span class="kobospan" id="kobo.5.4">O yüzden dükkâna gelip can güvenliği için haraç vermeleri gerektiğini, yoksa mekânlarındaki kötü niyetli kişilerin ona göbeklerinden küçük apteslerini yaptırabileceğini ima eden birkaç anasından çok yemiş abullabut, Baba Bedros’un</span></p>

  <div class="chapter" id="calibre_pb_1"></div>
</body>
</html>
