<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">sofra açtı, kahveyi usulca bıraktı ve gündelik işlerine geri döndü.</span> <span class="kobospan" id="kobo.1.2">Kuşkusuz daha yapılacak onlarca işi vardı, zira etraftaki nice kahvehanenin aksine Kömüş Celâlî’nin lezzetli kahveleri ile ün salmış dükkânı sabah namazından sonra hemen dolardı.</span></p>

  <p class="normal"><span class="kobospan" id="kobo.3.1">Yavuz Ali sert kahveyi yüzünü buruşturarak içerken bir yandan da kahvehanenin içini gözden geçiriyordu.</span> <span class="kobospan" id="kobo.3.2">Ocağın hemen sol tarafındaki duvarda bir kitaplık vardı, üzerinde ‘Ya Hafız’ yazan işlemeli bir tahta tabela asılıydı.</span> <span class="kobospan" id="kobo.3.3">Tabela belli ki işin ehli biri tarafından işlenmişti.</span> <span class="kobospan" id="kobo.3.4">Onun altında ise kuvvetle muhtemel içinde tütün bulunan sarı çuvallar diziliydi.</span> <span class="kobospan" id="kobo.3.5">Çuvalların kenarında da kahvehanede yüzsüz yüzsüz cura çekenlerin kehribar ağızlı çubukları itinayla sıraya konmuştu.</span> <span class="kobospan" id="kobo.3.6">Gözünü kahvehaneden dışarıya çeviren Yavuz Ali, sokaktan geçen bir gevrekçiyi gördü, midesinin gurultusuna kulak verip adamı durdurdu ve iki tane gevrek aldı.</span></p>

  <p class="normal"><span class="kobospan" id="kobo.4.1">Kahvesini ve gevrekleri bitirdikten sonra parasını bırakıp dışarı çıktı, ciğerlerini denizden gelen temiz hava ile doldurdu.</span> <span class="kobospan" id="kobo.4.2">Temiz hava ciğerleri gibi zihninin de kendisine gelmesini sağladı.</span> <span class="kobospan" id="kobo.4.3">Üzerindeki sarhoşluğu atmak için yürümeye karar verdi, Arap Camii’nden İç Karaköy Kapısı’na, oradan da Kurşunlu Mahzen Kapısı’na geçip yüksek duvarları, cehennemi alevleri olan Tophane-i Amire’nin önüne çıktı.</span> <span class="kobospan" id="kobo.4.4">Sahili izleyerek ta Beşiktaş’a, her daim Üsküdar’dan sandallarla gelen giden yolcularla dolu İskelebaşı’na yürüdü.</span> <span class="kobospan" id="kobo.4.5">Bir süre sahildeki hengâmeyi izledi.</span></p>

  <p class="normal"><span class="kobospan" id="kobo.5.1">Ansızın aklına dünkü olaylar geldi, şu katli gerçekleşecek kişinin adını ve oturduğu yeri görmüştü.</span> <span class="kobospan" id="kobo.5.2">Sarhoş olmadan önce kendi kendine yaptığı tasarıları düşündü.</span> <span class="kobospan" id="kobo.5.3">Kaçar yol yok gibiydi, Pencüyek’in kayboluşunda Agop’un parmağı olduğuna emindi ve sonunda ne olursa olsun kafasındakileri yapmaya kararlıydı.</span> <span class="kobospan" id="kobo.5.4">Güneş tam tepeye çıkmadan Ortaköy’e geçti, fakat üzerindeki kötü kokulardan o kadar rahatsız oldu ki pürpak olmak için Hüsrev Kethüda Hamamı’na girdi.</span></p>

  <p class="normal"><span class="kobospan" id="kobo.6.1">Tellağa kese hakkını verip hamamdan çıktıktan sonra emirde yazılan yere doğru yola çıktı.</span> <span class="kobospan" id="kobo.6.2">Şeyh Münif adlı mahalleyi gördüğü birkaç ayakçıya sordu, fakat hepsi de garip bir tesadüf eseri yanlış yeri tarif etti.</span> <span class="kobospan" id="kobo.6.3">Yavuz Ali bu nahoş duruma aldırmadan mahalleyi aramaya devam etti.</span> <span class="kobospan" id="kobo.6.4">İlkbaharın ılık havası eşliğinde</span></p>

  <div class="chapter" id="calibre_pb_1"></div>
</body>
</html>
