<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik" id="calibre_toc_6"><span class="kobospan" id="kobo.1.1">4</span></h2>

  <p class="normal"><span class="kobospan" id="kobo.2.1">Kilise yıkıntısına girdiğinde Kara Agop’un tüm koku alma duyusu tepetaklak oldu, zira içerisi bir hayvan ağılından bin beter bir koku tarafından zaptedilmişti.</span> <span class="kobospan" id="kobo.2.2">Bir keresinde bu sefil süfelanın yılda sadece bir kez yıkandığını işitmişti.</span> <span class="kobospan" id="kobo.2.3">Her yer inleme, ağlama, zırlama ve feryat etme çalışması yapan aksak, kör, topal, alil ve yapışkan dilencilerle doluydu.</span> <span class="kobospan" id="kobo.2.4">Hepsi de dilenciliğin gerektirdiği acı feryat ve kendini olabildiğince acındırma gibi, müminlerden kolayca akçe koparma yolları üzerinde ustalaşmak için kendilerini bir sonraki güne hazırlıyor; kimisi kâğıtlara sureler yazdırıyor, kimisi bacaklarını arkadan bağlayıp kendini öyle durmaya alıştırıyor –ki bunu görünce Agop tebessüm etmekten kendini alamadı– kimisi de yaralarını azdırıp daha acınası bir hal almak için çabalıyordu.</span></p>

  <p class="normal"><span class="kobospan" id="kobo.3.1">Agop, hızlı adımlarla doğrudan ortada duran ve sağda solda dilencilere bağıran adamın yanına gidip pirini görmek istediğini söyledi.</span> <span class="kobospan" id="kobo.3.2">Onları karşılayan bu ucube görünüşlü yaşlı adam yere tükürüp gitti, birkaç dakika sonra geri gelince yarım yamalak konuşması ve mürmürbağa leşi gibi pis kokan nefesi ile onlara doğru “Takip edin,” diye tısladı, sonra arkasını dönüp topallayarak ilerledi.</span></p>

  <p class="normal"><span class="kobospan" id="kobo.4.1">Kara Agop bu iğrenç yerden bir an önce çıkmayı hayatta hiçbir şeyi istemediği kadar istiyordu, kilisede bir süre daha durmak Yedikule’de yıllarca işkence görmek gibiydi.</span> <span class="kobospan" id="kobo.4.2">Ama önce kendi kafasındakileri yapmalı, en başta lonca piri ile konuşup kafasındaki konuyu açıklığa kavuşturmalıydı.</span> <span class="kobospan" id="kobo.4.3">Arka tarafa geçtiklerinde, ön tarafın keşmekeşinin aksine burada muntazam bir lonca düzeninin olduğunu fark ettiler.</span> <span class="kobospan" id="kobo.4.4">Sağ yanda duran lonca kâtibi önündeki kalın deftere sürekli bir şeyler yazıyor, hesaplıyor, etraftaki birkaç düzgün görünümlü adam da günün hasılatını çuvallardan çıkarıp masaya koyuyordu.</span> <span class="kobospan" id="kobo.4.5">Agop, eli silahlı nöbetçilerin arasında geçerken hiç tereddüt etmedi.</span> <span class="kobospan" id="kobo.4.6">Zira oradaki her türlü adam ile başa çıkabilecek yetenekte, ehli cenk ve ehli cevval bir adamdı.</span></p>

  <p class="normal"><span class="kobospan" id="kobo.5.1">Odanın etrafını saran iki kanatlı, gürgenden yapıldığı anlaşılan kitap raflarının kanatlarının birleştiği yerde ahşap, büyükçe ama göşterişsiz bir taht vardı.</span> <span class="kobospan" id="kobo.5.2">Tahtta loncanın yaşlı, geniş suratlı ve ayyaşlıktan burnu kızarmış piri Pedender Süleyman Efendi oturuyordu.</span> <span class="kobospan" id="kobo.5.3">Gelenleri, şişman suratında incecik kalmış bir kaşını kaldırarak süzdü.</span> <span class="kobospan" id="kobo.5.4">Padişah gibi haşmetli bir havası vardı.</span> <span class="kobospan" id="kobo.5.5">Kocaman göbeği, yıllar önce ilk dilenciliğe başlarken neredeyse yapışık olduğu sırttan dış dünyaya doğru epeyce bir büyümüş, yağlanmış, taşmıştı.</span> <span class="kobospan" id="kobo.5.6">Agop, dilenci loncası pirini daha önce görmemesine rağmen muhbirlerden birçok bilgi edinmişti.</span> <span class="kobospan" id="kobo.5.7">Lakin bu kadar amelmande bir adam olduğunu hiç tahayyül etmemişti.</span></p>

  <p class="normal"><span class="kobospan" id="kobo.6.1">Pedender Süleyman Efendi, görünüşünden değil ama duruşundan ve tavırlarından dolayı huzursuz olduğu Kara Agop’a bakarken, altın yüzükler takıp takıştırdığı tombul elini kibarca kaldırıp tok sesiyle konuşmaya başladı.</span> <span class="kobospan" id="kobo.6.2">“Safaperver sarayımıza hoş gelmişsinizdir umarım.</span> <span class="kobospan" id="kobo.6.3">Ne istersiniz bizden?</span> <span class="kobospan" id="kobo.6.4">Söyleyin hele.”</span></p>

  <p class="normal"><span class="kobospan" id="kobo.7.1">Kara Agop’un yüzüne çarpık gülümsemesi yayıldı.</span> <span class="kobospan" id="kobo.7.2">“Selam olsun, Pedender Efendi.</span> <span class="kobospan" id="kobo.7.3">Bu çocuğu loncadan almaya geldim.</span> <span class="kobospan" id="kobo.7.4">Defterden kaydını silmeni ve azat etmeni isterim.”</span></p>

  <p class="normal"><span class="kobospan" id="kobo.8.1">“Azat ha!”</span></p>

  <p class="normal"><span class="kobospan" id="kobo.9.1">Pedender Süleyman Efendi koca göbeğini hoplata hoplata güldü.</span> <span class="kobospan" id="kobo.9.2">“Demek bir dilenciyi loncasından almaya geldin,” dedi ve lonca defterinin getirilmesini emretti.</span> <span class="kobospan" id="kobo.9.3">Gülerken etrafta</span></p>

  <div class="chapter"></div>
</body>
</html>
