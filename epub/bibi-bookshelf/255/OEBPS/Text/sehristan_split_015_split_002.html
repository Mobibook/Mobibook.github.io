<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">neredeyse Ortaköy’ün her mahallesini gezdi.</span> <span class="kobospan" id="kobo.1.2">En sonunda dükkânın önü bayram yerine dönmüş, renk renk kurdelalar ile çocukları ve boğazı kurumuşları mıknatıs gibi kendine çeken bir şerbetçide durdu.</span> <span class="kobospan" id="kobo.1.3">Hemen önüne gelen demirhindi şerbetini yudumlayarak akşamdan beri kavrulmuş olan boğazının yangınını dindirdi.</span> <span class="kobospan" id="kobo.1.4">Şerbeti içen adamın pek ferahladığını gören şerbetçi, “Aya hayat bulun, işte hayat bu ola!”</span> <span class="kobospan" id="kobo.1.5">diye bağırdı ve birkaç müşteriyi daha dükkânının taburelerine oturttu.</span> <span class="kobospan" id="kobo.1.6">Yavuz Ali şerbetçinin yanına gidip parayı eline toka ederken Şeyh Münif adındaki mahalleyi aradığını, ama bir türlü bulamadığını belirtti.</span></p>

  <p class="normal"><span class="kobospan" id="kobo.3.1">“Ondan kolayı mı var beyim!”</span> <span class="kobospan" id="kobo.3.2">diye nida eyledi şerbetçi ve mahallenin yerini çabucak tarif ediverdi.</span></p>

  <p class="normal"><span class="kobospan" id="kobo.4.1">Şerbetçinin tarif ettiği mahalleye sakin sakin yürüyen Yavuz Ali, emirlerde tasvir edilen sarı cumbalı evi buldu.</span> <span class="kobospan" id="kobo.4.2">Hiçbir şey yokmuş gibi önünden geçti ve mahallenin diğer tarafında bulunan bir ağacın yanına geçip kara şalvarına yapışan çamurları silkelemeye başladı.</span> <span class="kobospan" id="kobo.4.3">Evin önünde pek hareket yoktu, bahsi geçen uzun boylu genç adamı görene kadar mahallenin çevresinde dolaşmaya karar verdi.</span> <span class="kobospan" id="kobo.4.4">Fakat birkaç sokak ilerlemişti ki bundan vazgeçti.</span></p>

  <p class="normal"><span class="kobospan" id="kobo.5.1">İşte lonca muhbirleri de geldi, dedi içinden neşeyle, sessizce ilerleyen muhbirleri görünce.</span> <span class="kobospan" id="kobo.5.2">Etrafa dikkatli bir şekilde yerleşen muhbirlerin yerlerini hafızasına kazıdı.</span> <span class="kobospan" id="kobo.5.3">Bu işin pek de kolay olmayacağını belliydi.</span> <span class="kobospan" id="kobo.5.4">Adamı, muhbirler görmeden mahalleden çekip almalıydı.</span> <span class="kobospan" id="kobo.5.5">Fakat içten içe tahmin ediyordu ki, aradıkları adam o kadar saf biri değildi.</span> <span class="kobospan" id="kobo.5.6">Hemen arka mahalleye geçti, etrafına şöyle bir bakındı.</span> <span class="kobospan" id="kobo.5.7">Sahile çıkan yolu takip etti, sahile ulaş-madan başka bir mahalleye geçti.</span> <span class="kobospan" id="kobo.5.8">Gözüne birden bitişik düzenli evlerin en sonunda duran yarı yıkık konak ilişti.</span> <span class="kobospan" id="kobo.5.9">Mahalleye girmeden kenarda beklemeye koyuldu.</span> <span class="kobospan" id="kobo.5.10">Bir süre sonra birkaç kişinin telaşla konağa girdiğini gördü, hemen harekete geçip konağın kıyısına yaklaştı.</span> <span class="kobospan" id="kobo.5.11">Sessizce kapıdan içeri girip içeriden belli belirsiz gelen sesleri dinlemeye çalıştı.</span></p>

  <p class="normal"><span class="kobospan" id="kobo.6.1">Gölgelerden yürümeye özen göstererek ve her adımında bastığı yeri tartarak ikinci kata çıktı.</span> <span class="kobospan" id="kobo.6.2">Gizlice içeri baktığında birkaç tane delikanlı gördü, içlerinden biri “Ah Ali Cengiz!”</span> <span class="kobospan" id="kobo.6.3">diye kendi kendine mırıldanırken aniden içeriye daldı ve delikanlılardan birini sol koluyla yakalayıp boynunu kavradı.</span> <span class="kobospan" id="kobo.6.4">Diğer eliyle de hemen hançerini çekip delikanlının boğazına dayadı.</span></p>

  <p class="normal"><span class="kobospan" id="kobo.7.1">“Beni Ali Cengiz’e götürün ya da onu buraya getirin!”</span> <span class="kobospan" id="kobo.7.2">diye emretti sertçe.</span></p>

  <p class="normal"><span class="kobospan" id="kobo.8.1">Birbirlerine bakan delikanlılardan hiçbirinden ses çıkmadı.</span> <span class="kobospan" id="kobo.8.2">O an merdivenden uzun boylu bir delikanlı çıkageldi ve Yavuz Ali’yi görür görmez olayın ehemmiyetinin farkına varmış gibi kaşladı çatıldı.</span></p>

  <p class="normal"><span class="kobospan" id="kobo.9.1">“Bırak onu, Ali Cengiz benim.”</span></p>

  <p class="normal"><span class="kobospan" id="kobo.10.1">Yavuz Ali yavaşça diğer delikanlıyı bıraktı, Ali Cengiz’in kolunu tuttu, “Hemen gitmeliyiz,” dedi.</span></p>

  <p class="normal"><span class="kobospan" id="kobo.11.1">Adamın kendini öldüreceğinden emin olan Ali Cengiz, “Ya onlar?”</span> <span class="kobospan" id="kobo.11.2">diye sordu.</span> <span class="kobospan" id="kobo.11.3">Kafasını çevirip diğerlerine bakan Yavuz Ali; “Şehristan’da fare olup dolaşsalar bile bulurlar onları, kaçabildikleri kadar uzağa kaçsınlar,” diyerek uğursuz haberi verdi.</span></p>

  <p class="normal"><span class="kobospan" id="kobo.12.1">Buz gibi bakan Ali Cengiz olanları kafasında tarttı.</span> <span class="kobospan" id="kobo.12.2">Adamın teşkilattan olmadığı belliydi, pek saraydanmış gibi bir hali de yoktu.</span> <span class="kobospan" id="kobo.12.3">Çabucak düşünmeliydi, bu bir tuzak da olabilirdi.</span> <span class="kobospan" id="kobo.12.4">Fakat adam istese hepsini de oracıkta harcayabilirdi, neden bir avuç delikanlı için deli işi bir oyun yapmaya kalkardı ki?</span></p>

  <p class="normal"><span class="kobospan" id="kobo.13.1">“Duydunuz, herkes tüysün, çulu deldirmeyin sakın ha!”</span> <span class="kobospan" id="kobo.13.2">dedi ve kolunu tutan adama döndü.</span> <span class="kobospan" id="kobo.13.3">“Peki, biz ne olacağız, amacın ne be adam?</span></p>

  <p class="normal"><span class="kobospan" id="kobo.14.1">“Şimdilik seni kaydıhayatında görmediğin kadar tehlikeli adamlardan kurtarmak,” dedi ve konağın çevresini gözledi.</span> <span class="kobospan" id="kobo.14.2">“Ama böyle dırdır kebabı yaparsak pek de mümkün değil.”</span></p>

  <p class="normal"><span class="kobospan" id="kobo.15.1">“Gidelim öyleyse.”</span></p>

  <p class="resim"><span class="kobospan" id="kobo.16.1">~</span></p>

  <p class="normal"><span class="kobospan" id="kobo.17.1">Pencüyek, can havliyle Haliç’i yüzerek geçmeyi aklına koymuştu, fakat arkasından fırlatılan hançer –ki üzerinde güzel bir işleme olduğunu fark etmişti– ve nice ok yüzünden iyice hırpalanmıştı.</span> <span class="kobospan" id="kobo.17.2">Sol kolunun altında geniş bir çizik vardı, ayrıca dizinin üstünü de bir ok yaralamıştı.</span> <span class="kobospan" id="kobo.17.3">En kötüsü de tam kürek kemiğinin altını ufak bir hançer sıyırmıştı.</span> <span class="kobospan" id="kobo.17.4">Bir an şüphe duymadan kıyıya yanaştı ve balıklama denize daldı.</span> <span class="kobospan" id="kobo.17.5">Tuzlu suyun, adam öldürecek kadar acı veren işkencesine rağmen yıllar boyunca sıkı bir düzenle acıya karşı eğittiği ve koruduğu vücudu, onun emirlerini yerine getirdi ve akıntının da yardımıyla ta karşı kıyıdaki Meyyit İskele’ye ulaşabildi.</span> <span class="kobospan" id="kobo.17.6">Peşindeki adamların onu yakalama ihtimaline karşın Tersane-i Amire’ye doğru sendeleyerek yürüdü.</span> <span class="kobospan" id="kobo.17.7">Aklında tersane kethüdasına bağlı adamlardan birine teslim olup forsaya yazılmak vardı.</span> <span class="kobospan" id="kobo.17.8">Nasılsa forsaya yazılan adamlara hekim verilip yaralarının tımar edilmesini sağlanırdı.</span> <span class="kobospan" id="kobo.17.9">Hem böylece uzun bir süre boyunca Kostantiniye’den de uzak kalabilirdi, yoksa Agop’un onu sağ koymayacağını adı gibi biliyordu.</span></p>

  <p class="normal"><span class="kobospan" id="kobo.18.1">Kasımpaşa mukaddimlerinin öğlenleri aylaklık ettiği mülevves kahvehaneyi buldu ve ağzındaki dişleri dökülmüş, tek omzunu pavuryalamış çakır bakışlı bir kaptana yaklaşıp forsaya yazılmak istediğini söyledi.</span> <span class="kobospan" id="kobo.18.2">Adam tek kaşını kaldırıp karşısındakini süzdükten sonra, “Hay hay!”</span> <span class="kobospan" id="kobo.18.3">deyip Pencüyek’i kolundan tuttuğu gibi tersanenin cümle kapısına, oradan iç iskeleye doğru götürdü.</span> <span class="kobospan" id="kobo.18.4">Tersanenin iskelesinde mavi bayrak çekmiş bir kalyata bekliyordu.</span> <span class="kobospan" id="kobo.18.5">Tersane azapları ile geminin tayfaları artık son çuvalları ve fıçıları zaman zaman varageleleri de kullanarak karadan alıyorlar, sefer için tüm hazırlıklarını bitirmeye hep birlikte gayret ediyorlardı.</span> <span class="kobospan" id="kobo.18.6">Kalyataya forsa yazılan diğer adamlar gibi Pencüyek de önce forsabaşının önünde görücüye çıktı.</span> <span class="kobospan" id="kobo.18.7">Adamın çalımlı haline bakan forsabaşı, daha sonra adamın yaralarına göz gezdirdi, pazularına okkalı bir şaplak indirdi.</span> <span class="kobospan" id="kobo.18.8">Sonunda pek mühim bir yara göremeyince yanındaki kâtibe adını yazdırmasını söyledi.</span> <span class="kobospan" id="kobo.18.9">Eline birkaç kuruş tutuşturdu ve gerisini sefer sonunda vereceğine yemin etti.</span></p>

  <p class="normal"><span class="kobospan" id="kobo.19.1">Suların yükselmesine müteakip averta işareti ve iki yüz on yedi kişilik tayfasının “Hurrraa!”</span> <span class="kobospan" id="kobo.19.2">nidasıyla birlikte demir alan Günkutan adlı kalyata, selamlama atışı yaptıktan sonra Haliç’ten çıktı ve diğer gemiler ile buluşmak üzere Akdeniz’de Rodos açıklarında süren bir muharebeye doğru yol almaya başladı.</span> <span class="kobospan" id="kobo.19.3">Pencüyek bu süre zarfında Günkutan’ın hekimbaşı olan Zalpaşalı Muhsin Efendi’ye göründü.</span> <span class="kobospan" id="kobo.19.4">Hekimbaşı adamın yaralarını tımarladıktan sonra birkaç gün dinlenmesini öğütledi ve bunu ikinci kaptana da haber vermeyi ihmal etmedi.</span> <span class="kobospan" id="kobo.19.5">Sakin geçen birkaç günün ardından Azrail’e el ense çekecek hale gelen ve nihayetinde kürek zabitinin, “Heyamola haydi arslanım!”</span> <span class="kobospan" id="kobo.19.6">nidasıyla beraber kürek sırasındaki yerini alan Pencüyek’in günde iki kez değişen vardiyaları rüzgâr gibi geçti.</span> <span class="kobospan" id="kobo.19.7">Birkaç gün sonunda Rodos açıklarına ulaştılar.</span></p>

  <p class="normal"><span class="kobospan" id="kobo.20.1">Pencüyek artık kürek çektiği yerden, deniz canavarı gibi geniş kalyonların borda atışlarının insanı sağır eden seslerini duymaya başlamıştı.</span> <span class="kobospan" id="kobo.20.2">Daha önce de deniz cenklerinde bulunmuş olsa da her cenk insana ilk cengiymiş gibi korku ve heyecan verirdi.</span> <span class="kobospan" id="kobo.20.3">Günkutan, bir gomina kadar açığında muhtemelen başka bir</span></p>

  <div class="chapter" id="calibre_pb_2"></div>
</body>
</html>
