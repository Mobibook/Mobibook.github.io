<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">verilecek kişinin muhbirler tarafından titizlikle araştırılıp loncaya aktarılan akıbeti ve geçmişi tartılıyordu.</span></p>

  <p class="normal"><span class="kobospan" id="kobo.3.1">Bir keresinde bu konuşmalara şahit olan Yavuz Ali, içeridekileri tanımamış olsa odada bulunanların hepsinin âlim ulema ya da kitaplarda okuduğu feylesof taifesinden olduğuna yemin edebilirdi.</span> <span class="kobospan" id="kobo.3.2">Zaman zaman münakaşalar alevleniyor, büyük feylesofların kitaplarından alıntılar yapılarak konu üzerinde mutabakat sağlanmaya çalışılıyordu.</span> <span class="kobospan" id="kobo.3.3">Eğer divan, katli talep edilen adamın ölmesine karar vermişse, bir hafta içerisinde ölüm düzeneği olabilecek en iyi şekilde kuruluyor, en iyi cellât tarafından kusursuzca infaz ediliyordu.</span> <span class="kobospan" id="kobo.3.4">Eğer yeterince zaman yoksa ölüm şekli, yüksek mertebeli bir cellâdın tasarrufuna bırakılıyordu.</span> <span class="kobospan" id="kobo.3.5">Ayrıca katli talep edilen kişinin öldürülmesi kabul edilmemişse, bunun nedenleri mühürsüz bir yazma ile doğrudan talep eden kişiye gönderiliyordu.</span></p>

  <p class="normal"><span class="kobospan" id="kobo.4.1">Öldürülecek kişi mühim biriyse alınan cellâtlık payı ve masrafı büyüyor; saray maiyetinden biri için belki 1000 Esedî altın istenirken, pis bir tefeci için 500 Macar zolotası kâfi gelebiliyordu.</span> <span class="kobospan" id="kobo.4.2">Böylece, Yavuz Ali loncanın işleyişi hakkında giderek daha fazla bilgi sahibi olmaya başladı.</span> <span class="kobospan" id="kobo.4.3">Lakin hâlâ aklının bir yanında âdemoğlu için bedel karşılığı ölüm düzeneği kurmak hakkında şüpheleri vardı, ama bu şüphelerini hep aklının uzak köşelerinde tutmaya karar vererek lonca içindeki hayatına devam etti.</span></p>

  <p class="resim"><span class="kobospan" id="kobo.5.1">~</span></p>

  <p class="normal"><span class="kobospan" id="kobo.6.1">Yavuz Ali’nin zaman nehrindeki birkaç yılı loncayı ve kendini tanımak ile çabucak akıp gitti.</span> <span class="kobospan" id="kobo.6.2">Loncaya geldiği ilk günden beri tam beş hazan mevsimi geçmişti, bu süre içinde her türlü cellâtlık mahareti öğrenme, loncanın sahip bulunduğu kitapların içindeki engin bilgileri hafızasına kazıma fırsatı bulmuştu.</span> <span class="kobospan" id="kobo.6.3">Artık çocukluktan çıkmış, sakalları uzayan genç bir delikanlı oluvermişti.</span> <span class="kobospan" id="kobo.6.4">Güçlü pazuları camadanının dışından bile belli oluyordu.</span> <span class="kobospan" id="kobo.6.5">Tüm gün Pencüyek ve Kara Agop ile çeşitli kitaplar ve fennî saldırı-savunma hareketleri üzerine çalışıyorlardı.</span> <span class="kobospan" id="kobo.6.6">Gerçi bunların hepsi hâlâ tahta silahlarla yapıldığından bunu pek de heyecanlı bulduğu söylenemezdi.</span> <span class="kobospan" id="kobo.6.7">Yine de hançer kullanmaktaki maharetlerini, bedeninin çevik hareketlerine uydurmasıyla yavaş da olsa bu iki yeteneği uyum içinde kullanmaya başlamıştı.</span> <span class="kobospan" id="kobo.6.8">Ayrıca karşısına kılıç kuşanmış biri çıktığında ne yapacağını ya da meçle ona saldıran birinden nasıl korunacağını teker teker Pencüyek’ten öğrenmişti.</span></p>

  <p class="normal"><span class="kobospan" id="kobo.7.1">Fakat dışarıdaki hayattan soyutlanmış bir yaşam sürdüğünden dışarının nimetlerine karşı içinde büyük bir özlem filizlenmişti.</span> <span class="kobospan" id="kobo.7.2">Ara sıra Pencüyek ile kısa süreliğine dışarıya çıksa da, bu onu tatmin etmekten uzak kalıyordu.</span> <span class="kobospan" id="kobo.7.3">O dar vakitlerde de genelde en eski ve tek arkadaşı olan Beleşçi Hayri ile konuşuyor, ondan her türlü bilgiyi alıyordu.</span> <span class="kobospan" id="kobo.7.4">Bu kısa zamanda duyduklarını çabucak özümsüyor, loncada duydukları ile pekiştiriyordu.</span> <span class="kobospan" id="kobo.7.5">Şu sıralar Teşkilat-ı İstihbarat-ı Humayûn ile dilenciler arasında pek de sevimli olmayan hadiseler vuku bulmaktaydı.</span> <span class="kobospan" id="kobo.7.6">Onun tahminine göre Mevt-i Esved ise sadece izliyordu, zira zamanı geldiğinde her şekilde müdahale edecek kadar erk sahibi bir birlikti.</span> <span class="kobospan" id="kobo.7.7">Sadece cellâtlık için eğitilmiş bir mahzen dolusu yetenekli adam, bir gecede pek çok şeyi değiştirebilirdi.</span> <span class="kobospan" id="kobo.7.8">Belki padişahı bile bir gecede yerinden edebilirdi.</span> <span class="kobospan" id="kobo.7.9">Ne var ki, hep ahalinin de çıkarları düşünüldüğünden bu tip müdahaleler pek kabul görmüyordu.</span> <span class="kobospan" id="kobo.7.10">Bu tür meseleler arasında yüzen Yavuz Ali kendisini oldukça heyecanlandıran yeni bir şey ile tanıştı:</span> <span class="kobospan" id="kobo.7.11">Bendir dövüşleri.</span></p>

  <p class="resim"><span class="kobospan" id="kobo.8.1">~</span></p>

  <p class="normal"><span class="kobospan" id="kobo.9.1">İlk ortaya çıktığından beridir bendir dövüşleri gizli düzenlenir ve çıraklara izletilmezdi.</span> <span class="kobospan" id="kobo.9.2">Zira çıraklar bir üst payeye geçmek için bu dövüşlerle sınanırdı.</span> <span class="kobospan" id="kobo.9.3">Bu olaya daha önceden şahit olmaları kati bir kuralla yasaklanmıştı.</span> <span class="kobospan" id="kobo.9.4">Her çırak uzun süren zihinsel ve bedensel eğitiminden sonra bu dövüşler ile bir üst payeye geçmeye hak kazanır ve eğer ustası onu yeterli görüyorsa zorluk kertesi düşük olan işlerde gözlem ve istihbarat için görevlendirilirdi.</span> <span class="kobospan" id="kobo.9.5">Daha sonra bir üstteki payeye geçebilirse –ki bu cellâtlığın ilk payesidir– verilen katl işlerinin bir bölümünde yardımcı olarak görevlendirilirdi.</span></p>

  <p class="normal"><span class="kobospan" id="kobo.10.1">İlk bendir dövüşü, Kostantiniye’nin Osmanlı bayrağı altına girmesinden sonraki ikinci lonca piri Cevahirî Mehmet Emin zamanında tertiplenmiş, payeler yeniden belirlenmiş ve çırak eğitimleri de son şeklini almıştı.</span> <span class="kobospan" id="kobo.10.2">Her yılın 11.</span> <span class="kobospan" id="kobo.10.3">ayında yapılan bu dövüşler, aynı kertede bulunanlar ya da birkaç üst payeden kişiler arasında, birbirlerini öldürmeden etkisiz hale getirinceye kadar dövüşmeleri esasına dayanırdı.</span> <span class="kobospan" id="kobo.10.4">Kim, hangi silahı seçtiyse ona aynı silahın tahtadan sivriltilmiş bir benzeri verilir, üzerine de anında adamın uykusunu getiren bir tür yapışkan şerbet sürülürdü.</span> <span class="kobospan" id="kobo.10.5">Böylelikle dövüşenler maharetlerini gösterirken önce savunmalarını güçlü tutmaları, her zaman tetikte olmaya alışmaları sağlanırdı.</span> <span class="kobospan" id="kobo.10.6">Herhangi ufak bir kesikten bulaşacak şerbet, kısa zamanda bedeni uykuya yenik bırakarak yaralananın kaybetmesine neden olurdu.</span></p>

  <p class="normal"><span class="kobospan" id="kobo.11.1">Adının bendir olmasının sebebi ise Cevahirî’nin musikiye olan ilgisiydi.</span> <span class="kobospan" id="kobo.11.2">Hücum hareketleri ve odaklanma öğretilerinin musikiyle birlikte bir ayinmişçesine gerçekleştirilmesine yürekten inanan Cevahirî’nin başlattığı anane, yıllar boyunca hep aynı şekilde kalmıştı.</span> <span class="kobospan" id="kobo.11.3">Aslında başarılı olduğu da kabul edilebilirdi, zira bendirin vuruşlarına ayak uyduran dövüşçü, zihnen etraflarındakilerden koparak yalnızca rakibinin ve kendisinin hareketlerine odaklanabiliyordu.</span></p>

  <p class="normal"><span class="kobospan" id="kobo.12.1">Bulundukları yılın bendir dövüşü henüz gerçekleştirilmemişti.</span> <span class="kobospan" id="kobo.12.2">Bu sefer bir üst paye için dövüşecekler arasında Yavuz Ali de vardı.</span> <span class="kobospan" id="kobo.12.3">Kara Agop bendir dövüşünü en ince teferruatına kadar anlatmış, eğer rakibini mağlup edemezse koca bir sene daha bekleyeceğini, böylece dışarı çıkma konusunda daha da geç kalacağını bilhassa vurgulamıştı.</span> <span class="kobospan" id="kobo.12.4">Gerçi son söylediği masum bir yalan da olsa, aniden yüzü solan Yavuz Ali’nin üzerinde yeterli etkiyi bıraktığına kanaat getirmişti.</span> <span class="kobospan" id="kobo.12.5">Yavuz Ali, yılın 11.</span> <span class="kobospan" id="kobo.12.6">ayı yaklaştıkça daha sık çalışmaya başlamış, bedenini terbiye etmek için her gün daha çok uğraşmıştı.</span></p>

  <p class="normal"><span class="kobospan" id="kobo.13.1">Sonunda beklenen gün gelip çatmış, 11.</span> <span class="kobospan" id="kobo.13.2">ayın 11.</span> <span class="kobospan" id="kobo.13.3">günü loncanın bulunduğu mahzenin batı kanadındaki geniş bir odada tüm kandiller yakılmış, demir çivilerle güçlendirilmiş tahta kapılar ise kapatılmaya hazır bekletilmeye başlanmıştı.</span> <span class="kobospan" id="kobo.13.4">Salondaki herkes bir an önce dövüşe başlamak için yanıp tutuşuyordu.</span></p>

  <p class="normal"><span class="kobospan" id="kobo.14.1">Son lonca üyesinin de salona girmesiyle kapılar kilitlendi ve dışta kalan kilitlerin üzerine mühür döküldü.</span> <span class="kobospan" id="kobo.14.2">Odanın ortasında bir kare oluşturan adamlar, Rasim Efendi’nin ortaya gelip selam vermesinden sonra oldukları yere çömeldiler.</span> <span class="kobospan" id="kobo.14.3">Kâtip Rüstem Ağa salonun diğer tarafında oturduğu yerden kalkıp elindeki bir yazmadan önceki pirleri ve Rasim Efendi’yi öven methiyeleri sıraladıktan sonra uzun zaman önce belirlenmiş bendir dövüşünün kurallarını iyice anlaşılması için özellikle ağır ağır okumaya</span></p>

  <div class="chapter" id="calibre_pb_7"></div>
</body>
</html>
