<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">karşıma şeytanın ta kendisi çıksa o an onu oracıkta haklayacaktım.</span> <span class="kobospan" id="kobo.1.2">Düşün, ölmüş adamı parçalamak, hem de dostunu… Seni ne hale getirir hayal dahi edemezsin.</span> <span class="kobospan" id="kobo.1.3">Fakat o odada daha çok vakit geçmemişti ki, içimde bir şeyler oldu.</span> <span class="kobospan" id="kobo.1.4">Bir âdemoğlunun canına çelme atmak vicdansızlık gerektiriyor Ali Cengiz, ama bunun yanı sıra seninle ilk karşılaştığımda hançerim belimde kaldı.</span> <span class="kobospan" id="kobo.1.5">Biliyorsun bunu, o yüzden korkma.</span> <span class="kobospan" id="kobo.1.6">Aslında benim yapmam gereken seni orada haklamaktı.</span> <span class="kobospan" id="kobo.1.7">Fakat duymak, bilmek istedim gerçeği, birilerinin körü körüne verdiği emirler değildi aradığım.</span> <span class="kobospan" id="kobo.1.8">Şimdi görüyorum ki, olayın her zaman iki tarafı var, sizin durumunuz da farklı değil.</span> <span class="kobospan" id="kobo.1.9">Sefil süfelaya yardım ederken, başkalarının haksız kazançlarından pay çıkarıyorsunuz.</span> <span class="kobospan" id="kobo.1.10">Bu da ahalinin selameti için… Güya bizim sizi katletmemiz de ahalinin selameti içindi.</span> <span class="kobospan" id="kobo.1.11">Belki şu livatacı paşa ölmeyi hak etmişti, belki de etmemişti.</span> <span class="kobospan" id="kobo.1.12">Asıl sorun şu:</span> <span class="kobospan" id="kobo.1.13">Ölme hakkını kim belirler?</span> <span class="kobospan" id="kobo.1.14">Buna bizim karar vermemiz bana kuşkulu gelen kısmı.</span> <span class="kobospan" id="kobo.1.15">Böyle diyorum ama benim de bu konuda onlardan farkım yok, belki de ben dahi onlar kadar mücrimim.</span> <span class="kobospan" id="kobo.1.16">Lakin gözleri sonradan görmeye başlayan biri, daha önce görmedikleri için üzülmemeli; bakmaya devam etmeli.”</span></p>

  <p class="normal"><span class="kobospan" id="kobo.3.1">“Haklısın galiba,” dedi usulca Ali Cengiz.</span> <span class="kobospan" id="kobo.3.2">Aklına yanındaki adam ile karşılaştığı an geldi.</span> <span class="kobospan" id="kobo.3.3">Tereddütsüz, keskin gözler, gerili kaslar.</span> <span class="kobospan" id="kobo.3.4">Her an ölebilirdi, bunu bütün bedeninde hissetmişti.</span></p>

  <p class="normal"><span class="kobospan" id="kobo.4.1">“Fakat adalet her zaman yerini bulmuyor.</span> <span class="kobospan" id="kobo.4.2">Bu dünyanın ne kadar adaletli olduğuna inanabilirsin?</span> <span class="kobospan" id="kobo.4.3">Mesela konaklarda ehli zevk yaşayan paşalar ile odalarda yaşayan çeriler bir mi hiç?</span> <span class="kobospan" id="kobo.4.4">Ya seferlerde yitip giden onca adam?</span> <span class="kobospan" id="kobo.4.5">Ya birilerine hizmet için ölen köleler?</span> <span class="kobospan" id="kobo.4.6">Ne için çalışıyorlar, ölüyorlar?</span> <span class="kobospan" id="kobo.4.7">Hayat adil değil, kimse de öyle olduğunu söylemedi.</span> <span class="kobospan" id="kobo.4.8">Eğer birisi seni “Hayat adaletli olmak zorunda!”</span> <span class="kobospan" id="kobo.4.9">diye inandırdıysa bu safsataya kanma.</span> <span class="kobospan" id="kobo.4.10">Aksi için de kendini yorma.</span> <span class="kobospan" id="kobo.4.11">Zira kimse arzın üzerinde vuku bulan savaşları, ölümleri tek başına engelleyemez ya da bu düzeni sona erdiremez, hastalıkları yenemez.</span> <span class="kobospan" id="kobo.4.12">Belki de, sizin yaptığınız şey çok doğru olmasa da bazı şeyleri değiştirmeye çalışmaktı.</span> <span class="kobospan" id="kobo.4.13">İsa bile “Yeryüzüne barış getirmeye geldiğimi sanmayın!</span> <span class="kobospan" id="kobo.4.14">Barış değil, kılıç getirmeye geldim” demiş yeri geldiğinde.</span> <span class="kobospan" id="kobo.4.15">Yine de derim ki, adalet dediğimiz nanenin terazisi hassastır, bu işten biraz sapmak sizi başkalarından farksız kılıyor ve heyhat âdemoğlu kaypaktır, bu yüzden hiçbir erk sonsuza kadar adalet dağıtamaz, tabiatımızda yok galiba…”</span></p>

  <p class="normal"><span class="kobospan" id="kobo.5.1">“Evet, hayat adaletli değil… Ve sen de görüyorsun ki, birazcık olsun bunu değiştirebilecek farklı bir erk, yanlış ellerde ne kadar tehlikeli oluyor Ali Cengiz.</span> <span class="kobospan" id="kobo.5.2">Mevt-i Esved’in gücünü tahmin bile edemezsin, bu yüzden bunun bir sonu olmalı.</span> <span class="kobospan" id="kobo.5.3">Acı ama bitmeli bu lonca, darıdünya üzerinde kalmamalı, adı anılmamalı.</span> <span class="kobospan" id="kobo.5.4">Yoksa Agop ya da başka zamanda başka biri daha kötülerine kalkışacak, terazinin şirazesi iyice kayacak.</span> <span class="kobospan" id="kobo.5.5">Bunu engellemek bile yine onca kan akmasına neden olacak, nefret etsem de olacak bu… Fark ediyorum ki bunu da ancak onlar gibi olan benim yapmam gerekecek, yoksa bu şeytan dolaphanesi hep sürecek.</span> <span class="kobospan" id="kobo.5.6">Bunu nasıl yapacağımı sorarsan, aklımda iyi bir dümen var.”</span></p>

  <p class="normal"><span class="kobospan" id="kobo.6.1">Yavuz Ali bunu söylediğinde kulenin merdivenlerinde ayak sesi duyuldu.</span> <span class="kobospan" id="kobo.6.2">Hançerlerini çeken Yavuz Ali, belindeki piştovu da Ali Cengiz’e verdi.</span> <span class="kobospan" id="kobo.6.3">Pür dikkat merdivenlerin başında durup gelen kişiyi beklediler.</span> <span class="kobospan" id="kobo.6.4">Yavuz Ali gelen kişinin yüzünü gördüğü an Ali Cengiz’e piştovu indirmesini söyledi.</span> <span class="kobospan" id="kobo.6.5">Gelen lonca kâtibi Rüstem Ağa’ydı.</span> <span class="kobospan" id="kobo.6.6">Yavuz Ali adamı buyur ettikten sonra aşağıya inerek etrafta loncadan kimse olup olmadığına baktı.</span> <span class="kobospan" id="kobo.6.7">Civarda kimsecikler yoktu.</span> <span class="kobospan" id="kobo.6.8">Fakat Kâtip Rüstem Ağa’nın gelmesi de pek garipti.</span> <span class="kobospan" id="kobo.6.9">Ayrıca Kâtip Rüstem Ağa’nın acele eder gibi bir hali vardı.</span></p>

  <p class="normal"><span class="kobospan" id="kobo.7.1">Beyaz mendili ile terleyen alnını sildikten sonra elindeki bir tomarı Yavuz Ali’ye doğru uzattı.</span> <span class="kobospan" id="kobo.7.2">“Korkma, artık loncaya bağlı biri değilim, gerçi henüz kimsenin bundan haberi yok.</span> <span class="kobospan" id="kobo.7.3">Fakat çok geçmeden fark edeceklerdir; o yüzden çok zamanım kalmadı.</span> <span class="kobospan" id="kobo.7.4">Mısır’a giden bir kadırga ile Kostantiniye’yi terk ediyorum bugün… Gitmeden önce de bunları sana vermeye geldim; işine yarayacağını düşündüm.</span> <span class="kobospan" id="kobo.7.5">Yerinizi sizinle karşılaşan eski bir dostum söyledi, seni ancak öyle bulabildim.</span> <span class="kobospan" id="kobo.7.6">Merak etme, loncadan kimse yerini bilmiyor, dostumun ağzı da sıkıdır.</span> <span class="kobospan" id="kobo.7.7">Lakin yerinizi öğrenmeleri de an meselesidir evladım,” dedi Kâtip Rüstem Ağa bir nefeste.</span> <span class="kobospan" id="kobo.7.8">Sonra acelesi olduğu aklına geldi, ayağa kalktı.</span></p>

  <p class="normal"><span class="kobospan" id="kobo.8.1">“Buralarda daha fazla gözükmesem daha iyi,” dedi, Yavuz Ali’yi yanına çağırıp ona sarıldı.</span> <span class="kobospan" id="kobo.8.2">“Canına dikkat edesin evladım, Cenab-ı Hakk tekrar kavuşturur umarım bizi.”</span></p>

  <p class="normal"><span class="kobospan" id="kobo.9.1">Kâtip Rüstem Ağa etekleri ateşe tutulmuş gibi aceleyle, geldiği hızla geri gitti.</span> <span class="kobospan" id="kobo.9.2">Kadırgasına ucu ucuna yetişti.</span> <span class="kobospan" id="kobo.9.3">Seneler sonra dönmek üzere, ilk günden beri sadık bir âşığı olduğu Kostantiniye’ye zor da olsa veda etti.</span></p>

  <p class="normal"><span class="kobospan" id="kobo.10.1">O gittikten sonra Yavuz Ali tomarın düğümünü açıp hızla içindekilere göz gezdirdi.</span> <span class="kobospan" id="kobo.10.2">Şaşkınlık içerisinde “Rüstem Ağa’nın bazen aklımı okuduğundan şüpheleniyorum Ali Cengiz,” dedi.</span></p>

  <p class="normal"><span class="kobospan" id="kobo.11.1">Ali Cengiz dişlerini göstererek gülmekle yetindi.</span></p>

  <p class="resim"><span class="kobospan" id="kobo.12.1">~</span></p>

  <p class="normal"><span class="kobospan" id="kobo.13.1">Yavuz Ali, Galata’dan Kasımpaşa’ya giden yokuşun tepesinde bulunan bir kemere, gölgelerden yürümeye özen göstererek sessizce yaklaştı.</span> <span class="kobospan" id="kobo.13.2">Kemerin önünde taştan bir kapı duruyordu.</span> <span class="kobospan" id="kobo.13.3">Mahalleli Bizans’tan kalma bu yapılara pek yaklaşmaz, uğursuz sayardı.</span> <span class="kobospan" id="kobo.13.4">Bu kapıların ardında iblislerin, ecinnilerin olduğu</span></p>

  <div class="chapter" id="calibre_pb_2"></div>
</body>
</html>
