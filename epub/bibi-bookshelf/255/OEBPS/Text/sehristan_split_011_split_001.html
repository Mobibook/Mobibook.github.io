<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">içtenlikle diledi.</span> <span class="kobospan" id="kobo.1.2">Çabucak kapıyı açtı, soyunup dökündükten sonra yatağına uzandı, uzun zaman sonra deliksiz uyku çekti.</span></p>

  <p class="normal"><span class="kobospan" id="kobo.3.1">Sahaf Ali Çelebi, ertesi gün işine ara verip Neyire Hatun’un Tavukpazarı ve aktarlardan istediklerini aldı, ardından vakit kaybetmeden eve yollandı.</span> <span class="kobospan" id="kobo.3.2">Eve vardığında hanımına öteberiyi bıraktı, ardından eyvallah deyip tam kapıdan dışarı adımını atmıştı ki gözleri oyulmuş, kulakları kesilmiş, gönlü yanmış vaziyeti ile insanın içini sızlatan ihtiyar bir adam evin kapısının önünde gulyabani gibi bitiverdi.</span> <span class="kobospan" id="kobo.3.3">Adamın yüzüne şaşkın şaşkın bakan Sahaf Ali Çelebi önce damağın şaklatıp korksa da bir an sonra adamı incelemeye başladı.</span> <span class="kobospan" id="kobo.3.4">Adam, giyimi kuşamı yerinde, sakalları düzgün tıraş edilmiş muhterem bir zata benziyordu.</span></p>

  <p class="normal"><span class="kobospan" id="kobo.4.1">“Selamünaleyküm amca,” diye selam eyledi Sahaf Ali Çelebi.</span> <span class="kobospan" id="kobo.4.2">Gözleri olmayan adam görüyormuşçasına ona doğru geldi ve selam ettikten sonra uzak diyardan geldiğini, susadığını ama ortalarda çeşme bulamadığını söyleyip yardım diledi.</span> <span class="kobospan" id="kobo.4.3">Sahaf Ali Çelebi hemen kapıdan içeriye bağırıp bir tas su istedi.</span> <span class="kobospan" id="kobo.4.4">Oracıkta biçarenin susuzluğu giderildi.</span> <span class="kobospan" id="kobo.4.5">Yaşlı adam suyu içtikten sonra görüyormuşçasına elini Sahaf Ali Çelebi’nin sağ elinin üzerine koyup tası geri verdi.</span> <span class="kobospan" id="kobo.4.6">Hâlâ nasıl olup da adamın birden önünde bitivermesini aklında tartmaya devam eden Sahaf Ali Çelebi kulağına çalınan garip ve neşeli hayır duasını duyar duymaz şaşkınlığını gizleyemedi.</span></p>

  <p class="normal"><span class="kobospan" id="kobo.5.1">Yaşlı adamcağız, evin çatısında gaklayan ala karga eşliğinde sakince dua ediyordu.</span> <span class="kobospan" id="kobo.5.2">“Evvela sağlığa saz çalalım göbek atalım, sağlık ve sıhhat gelsin sonra köse vuralım yer inlesin yaradan sana hayırlı bir evlat nasip eylesin.</span> <span class="kobospan" id="kobo.5.3">Çoluğunla çocuğunla bir koyak oba ol, büyük konaklara dol.</span> <span class="kobospan" id="kobo.5.4">Onların elinden su içesin, hayrını göresin, en sonunda cennet köşküne varasın.”</span></p>

  <p class="normal"><span class="kobospan" id="kobo.6.1">Sahaf Ali Çelebi yaşlı adamın sözlerini çok beğendiğinden, Kuran-ı Kerim’deki Rahman suresinden beğendiği ve sık tekrarladığı bir sözü adama söyleyiverdi.</span> <span class="kobospan" id="kobo.6.2">“Hel cezaul ihsani illel</span></p>

  <div class="chapter" id="calibre_pb_1"></div>
</body>
</html>
