<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">hacca gitmek için yola çıktıklarında kıble diye başka bir yöne gittiklerini çok sonra fark etmişler, sahte kıblenümaları satın aldıkları tüccara binbir beddua ederken dövünen kimi denizciler, yanlış yönlere yelken açmaları yüzünden yeni adalar ve yeni diyarlar keşfetmiş, nice zenginlikler elde etmişlerdi.</span> <span class="kobospan" id="kobo.1.2">Gerçekten akıl sır ermez gülünç bir meseledir, ibret olsun diye bu kitapta da bahsetmeden geçmemiz haşa pek uygun olmazdı.</span></p>

  <p class="normal"><span class="kobospan" id="kobo.3.1">Kıblenüma işinin verdiği cesaret ile Şehristan’daki cin işi oyunlarına devam eden Ermiya’nın en büyük ve en son numarası ise Kostantiniye’den Mekke’ye sahte bir hac kervanı kurmasıydı.</span> <span class="kobospan" id="kobo.3.2">Hacca gidecek hacıların zar zor tasarruf ettikleri paralarını iç eden adam, onları, hayatında Mekke’ye gitmemiş çöl tozu yutmamış, Kutsal Topraklar’ın yanından bile geçmemiş, dankiyo çalan aklı havada Trabzonlu bir gabyara teslim etti.</span> <span class="kobospan" id="kobo.3.3">Nitekim bu gabyar da ucuz olduğu için o sahte kıblenümalardan aldığından, bir ay sonra kervanı Kafkas dağlarına ulaştıracak; çölün sıcak kumlarını bekleyen hacılar, Kafkas dağlarından esen soğuk rüzgârlar yüzünden üşütüp fena halde cırcır olacak ve ikide bir sulu sepken hacet gidermek için durduklarında bu olayın müsebibine binbir beddua edeceklerdi.</span></p>

  <p class="normal"><span class="kobospan" id="kobo.4.1">Bütün bunlar üzerine Ermiya’nın artık açıktan açığa çok dikkat çekmeye başladığını düşünen Rasim Efendi, bu durumdan oldukça rahatsızlık duydu.</span> <span class="kobospan" id="kobo.4.2">Bu yüzdendir ki en güvendiği adamlarından olan, acımazsızlığı ile nam salmış Kara Agop’u Ermiya denen düzenbazla görüşmesi için yolladı, zira muhbirleri öldürecek kadar ehli cenk ve tüm Kostantiniye’yi oyunları ile kandıracak kadar düzenbaz olan bir adamın loncaya türlü faydaları olabilirdi.</span> <span class="kobospan" id="kobo.4.3">Nitekim Kara Agop, Ermiya’yı Balat’taki Mimar Sinan yapısı Ferruh Kethüda Camii’nin oradaki küçük bir kahvehanede buldu ve bir solukta pirinin reddedilemeyecek teklifini sundu.</span> <span class="kobospan" id="kobo.4.4">Yapacağı en ufak sapkınlık ya da herhangi ikiyüzlülük halinde vakit kaybetmeden diğer tarafa yol almasına yardımcı olacağını da kesin bir dille belirtti.</span> <span class="kobospan" id="kobo.4.5">Kara Agop –zorla da olsa– Ermiya’nın olurunu aldıktan sonra onu Topkapısı’na getirip aynı gün içinde lonca defterine ismini kaydettirdi, Rasim Efendi de ona benzeyen bir adamın kellesini tuzlatarak Tuvaabad’a yollattı.</span> <span class="kobospan" id="kobo.4.6">Aslında Ermiya, Kara Agop’un suratını gördüğü an işin ehemmiyetini anlamıştı ve reddetmesi halinde bu tekin olmayan adamın onun için fazlaca müşkül çıkaracağının bilincindeydi, dolayısıyla fazla huysuzluk etmeden teklifi kabul etmeyi uygun buldu.</span> <span class="kobospan" id="kobo.4.7">Zaten başka da yapacağı bir şey kalmamıştı, zira tüm seçeneklerini çoktan tüketmişti.</span></p>

  <p class="normal"><span class="kobospan" id="kobo.5.1">Lonca defterinde siyah mürekkep ile yazılan isim Pencüyek Ermiya’ydı.</span> <span class="kobospan" id="kobo.5.2">Zira Ermiya henüz kötü yola düşmemişken varlıklı bir bezirgânın oğluydu.</span> <span class="kobospan" id="kobo.5.3">Babasının vefatından sonra kumar oynarken şeşcara karşı –ki kaderin cilvesidir– pencüyek gelen zarı ile tüm parasını, malını mülkünü kaybetmiş, koca mirastan kendisine kala kala eski bir kitaptan mürekkep güdük bir avuntu kalmıştı.</span> <span class="kobospan" id="kobo.5.4">Çaresizlikten olsa gerek hayatını, çalıp çırpma ve düzenbazlık üzerine kurarak devam ettirmiş, o zor günlerden sonra adı Pencüyek diye anılmaya başlanmıştı.</span></p>

  <p class="normal"><span class="kobospan" id="kobo.6.1">Ermiya, sokaklarda geçen onca zamanda başının çaresine bakarak marifetli bir cengâver haline gelmesinden mütevellit kısa zamanda loncada kabul gördü; eli çabuk, işinin ehli bir cellât ve sadık bir lonca üyesi oluverdi.</span></p>

  <p class="resim"><span class="kobospan" id="kobo.7.1">~</span></p>

  <p class="normal"><span class="kobospan" id="kobo.8.1">Yavuz Ali, o gün ilk defa bu kadar çok kitabı bir arada görmüştü, hatta hayatının şu gününe kadar kaç kitap gördüğünü mahzendekiler ile kıyasladı ama parmak hesabını karıştırınca bundan sıkılıp vazgeçti.</span> <span class="kobospan" id="kobo.8.2">Kitap raflarının önünde lonca defteri olduğunu tahmin ettiği cildin başında, kalın kaşlı, çakır gözlü, orman bıyıklı bir adam durmadan birtakım şeyler yazıyordu.</span> <span class="kobospan" id="kobo.8.3">Pencüyek hafifçe öksürdü ve söze girdi.</span></p>

  <p class="normal"><span class="kobospan" id="kobo.9.1">“Çırak bak buraya.</span> <span class="kobospan" id="kobo.9.2">Bu yiğit reisülküttap, loncanın en cesur adamı Sokrat akıllı pek muhterem Kâtip Rüstem Ağa’dır.</span> <span class="kobospan" id="kobo.9.3">Hokka ve diviti ile üstesinden gelemeyeceği âdemoğlu yoktur,” dedi ve yaramaz bir çocuk gibi sırıttı.</span></p>

  <p class="normal"><span class="kobospan" id="kobo.10.1">Kâtibin durmadan önündeki yazıyı gözden geçiren yaşlı gözleri bir an defterden kalktı.</span> <span class="kobospan" id="kobo.10.2">“Reisülküttapmış!</span> <span class="kobospan" id="kobo.10.3">Hasbinallah!”</span></p>

  <p class="normal"><span class="kobospan" id="kobo.11.1">Yavuz Ali, loncanın kayıt defterine kaydını yaptırdıktan sonra önünde nöbetçilerin beklediği büyükçe bir salonun önüne götürüldü.</span> <span class="kobospan" id="kobo.11.2">Pencüyek bir ara kafasını uzatıp içerisinin müsait olup olmadığına karar vermeye çalıştı.</span> <span class="kobospan" id="kobo.11.3">Gözleri bir an için Kara Agop’un gözleriyle buluştuğunda onayı aldı.</span> <span class="kobospan" id="kobo.11.4">Yavuz Ali’yi karşısına alıp içerideki hareketleri konusunda tembihlerde bulundu.</span> <span class="kobospan" id="kobo.11.5">Yavuz Ali’nin dikkati ise önünde duran ve baştan ayağa silahlı âdemejderhası gibi adamlardaydı, zira hepsi de birer servet değerinde silahlar taşıyordu.</span> <span class="kobospan" id="kobo.11.6">Gözlerini kılıçlar, hançerler ve kamalar bürümüştü.</span> <span class="kobospan" id="kobo.11.7">Sessizce kenara geçip oturdular.</span> <span class="kobospan" id="kobo.11.8">Zira loncanın piri Rasim Efendi önündeki adamlarla mühim bir mesele konuşuyordu.</span></p>

  <p class="normal"><span class="kobospan" id="kobo.12.1">Yavuz Ali’nin oturduğu yerden birkaç adım ilerideki gösterişsiz tahtta Rasim Efendi oturuyordu.</span> <span class="kobospan" id="kobo.12.2">O, uzun boylu, kara yeni ile aynı renkte poturu olan orta yaşlarını geçmiş, saçlarında artık beyaz sancakların bulunduğu sakin bir adamdı.</span> <span class="kobospan" id="kobo.12.3">Görünüşünün aksine konuşurken sesi sert ve duygudan yoksundu.</span> <span class="kobospan" id="kobo.12.4">Bulundukları oda onun davudi sesi ile çınlıyordu.</span></p>

  <p class="normal"><span class="kobospan" id="kobo.13.1">“İsak Efendi sen ne dersin böyle?”</span></p>

  <p class="normal"><span class="kobospan" id="kobo.14.1">“Nihai durum böyledir efendim, Burnaz Mehmet Çelebi’nin katlini talep etmekte ısrarcıyız.</span> <span class="kobospan" id="kobo.14.2">Cemaatimiz önde gelenleri her türlü masrafın karşılanacağını beyan etti.”</span></p>

  <p class="normal"><span class="kobospan" id="kobo.15.1">“Vaziyet o kadar vahim demek.</span> <span class="kobospan" id="kobo.15.2">Gerisini anlat hele.”</span></p>

  <p class="normal"><span class="kobospan" id="kobo.16.1">Aver İsak Efendi, hatırı sayılır bir cemaat üyesiydi.</span> <span class="kobospan" id="kobo.16.2">Etrafına baktı ve sanki başkasının duymamasını istermiş gibi yavaşça lonca pirine doğru yaklaştı.</span> <span class="kobospan" id="kobo.16.3">Anında etraftaki adamların kasları gerildi.</span></p>

  <p class="normal"><span class="kobospan" id="kobo.17.1">“Bırakın,” dedi adamların ellerinin bellerindeki silahlarına gittiğini gözünün ucuyla yakalayan Rasim Efendi.</span> <span class="kobospan" id="kobo.17.2">Elini bir şey yok gibisinden salladı.</span></p>

  <p class="normal"><span class="kobospan" id="kobo.18.1">“Vakarlı Rasim sen de biliyorsun ki cenazeler cemaatimiz için çok mühimdir.</span> <span class="kobospan" id="kobo.18.2">Bu divane gelip bir kardeşimizin cenazesinde aramıza girip müezzinlik etmeye kalktı.</span> <span class="kobospan" id="kobo.18.3">Yapma, etme desek de iyiden iyiye tebelleş oldu bize… En sonunda tabutun altından geçmeye davrandı, biz de tabutu bırakıp gittik.</span> <span class="kobospan" id="kobo.18.4">Sonra öğrendik ki dübürünü açıp rahmetlinin üzerinden geçmiş yahu!</span> <span class="kobospan" id="kobo.18.5">Hele mani olmaya çalışanlara da fika gösterip kaçmış vah ki ne vah!”</span></p>

  <p class="normal"><span class="kobospan" id="kobo.19.1">Etraftaki adamlar, bilhassa Aver İsak Efendi divanenin aptes konusunu anlatırken kıkırdamıştı.</span> <span class="kobospan" id="kobo.19.2">Lonca piri Rasim Efendi ise gülmemek için kendini zor tutuyordu.</span> <span class="kobospan" id="kobo.19.3">Fakat İsak Efendi’nin ayranı kabarmış yüzünü görünce gür kaşları çatıldı.</span> <span class="kobospan" id="kobo.19.4">“Bir divaneyi öldürtmemi istiyorsun yani.”</span></p>

  <p class="normal"><span class="kobospan" id="kobo.20.1">“Münasip görürseniz efendim,” diye kibarca belirtti Aver İsak Efendi ve yanında getirttiği sandığın salonun ortasına taşınmasını buyurdu.</span> <span class="kobospan" id="kobo.20.2">Kapaklar açılınca Venedik dukaları, Macar zolotaları ve sultaniler gözler önüne serildi.</span> <span class="kobospan" id="kobo.20.3">“Bunlar cemaatimizin bu iş için münasip gördüğü naçizane mükâfat.”</span></p>

  <p class="normal"><span class="kobospan" id="kobo.21.1">Rasim Efendi bir süre düşündü.</span> <span class="kobospan" id="kobo.21.2">Bir kaşını kaldırdı ve herhangi bir zamanda günlerce tartışığı kararını aniden beyan etti.</span> <span class="kobospan" id="kobo.21.3">“Olmaz İsak Efendi, bir divaneyi öldürtemem.</span> <span class="kobospan" id="kobo.21.4">Sonra halimiz nice olur?”</span></p>

  <p class="normal"><span class="kobospan" id="kobo.22.1">Aver İsak Efendi sinirli gözüküyordu.</span> <span class="kobospan" id="kobo.22.2">“Yahu adam rahmetlinin üzerine…”</span></p>

  <p class="normal"><span class="kobospan" id="kobo.23.1">Lonca piri, adamın sözünü kesti, adamakıllı kızmıştı.</span> <span class="kobospan" id="kobo.23.2">Zira bir divaneyi öldürmek onlara yakışmayan bir hareketti.</span> <span class="kobospan" id="kobo.23.3">“Haklısın, lakin varsın olsun uzatma artık.</span> <span class="kobospan" id="kobo.23.4">Adı üzerinde divanedir o.</span> <span class="kobospan" id="kobo.23.5">Ha… Şunu da unutma, eğer o divanenin başına bir şey gelirse de</span></p>

  <div class="chapter" id="calibre_pb_3"></div>
</body>
</html>
