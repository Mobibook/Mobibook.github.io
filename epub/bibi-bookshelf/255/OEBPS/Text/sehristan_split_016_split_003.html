<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="chapter2"> </p>

  <p class="normal"><span class="kobospan" id="kobo.2.1">Şen bir kahkaha attı ve aklına ister istemez Pencüyek geldi.</span> <span class="kobospan" id="kobo.2.2">Ali Cengiz yanındaki garip adama baktı ve ne çeşit biri olduğunu kestirmeye çalıştı.</span> <span class="kobospan" id="kobo.2.3">Açıkçası işin içinden çıkamadı.</span> <span class="kobospan" id="kobo.2.4">Hayatında yaşamadığı kadar tehlikedeyse bu adamı bu kadar rahat ve eğlenceli kılan neydi?</span> <span class="kobospan" id="kobo.2.5">Puslu gözlerle etrafına baktı, o da rakısından bir yudum aldı.</span> <span class="kobospan" id="kobo.2.6">Sonra Yavuz Ali’ye doğru döndü.</span> <span class="kobospan" id="kobo.2.7">“Olur da bu uğraştan sağ çıkarsak, bir gece de ben seni getireyim buraya,” dedi.</span> <span class="kobospan" id="kobo.2.8">Yanındakinin sözlerini duyunca Yavuz Ali öyle ani güldü ki, içtiği rakı neredeyse burnundan çıkacaktı.</span> <span class="kobospan" id="kobo.2.9">“O da olur beyim, iki de cura çekeriz.”</span></p>

  <p class="normal"><span class="kobospan" id="kobo.3.1">İki adam rakılarını içerken Manyalı’nın yeri de iyice dolmuştu.</span> <span class="kobospan" id="kobo.3.2">Artık müşteriler neredeyse sırt sırta oturuyordu.</span> <span class="kobospan" id="kobo.3.3">Derken içeri beyaz tenli, şık giyimli ve uzun boylu servendâm bir adam girdi.</span> <span class="kobospan" id="kobo.3.4">Sırtında, camadan üzerine giyilmiş siyah kadife bir cepken vardı, beline ise aynı renkten kalın bir kuşak sarılıydı.</span> <span class="kobospan" id="kobo.3.5">Adam baştan aşağı siyah giyinmişti, sadece üzerindeki silahların altın kaplamalı kabzaları parıl parıl parıldıyordu.</span> <span class="kobospan" id="kobo.3.6">Tüm sakiler adamın etrafında pervane oldu, Yağlı Maksut bile tumturaklı bir selam verip adamı bizzat buyur etti.</span> <span class="kobospan" id="kobo.3.7">Adam şöyle bir etrafa baktıktan sonra Ali Cengiz ile Yavuz Ali’nin bulunduğu tarafa doğru yürüdü, alelusül üzere ikisine de selam verdi, tam yanlarına sofra açtırdı.</span></p>

  <p class="normal"><span class="kobospan" id="kobo.4.1">O ara iki adam da nasıl kaçacaklarını ve ne yapacaklarını tartışıyordu.</span> <span class="kobospan" id="kobo.4.2">Ali Cengiz, Samatya’da oturan kuzenine ya da Kadırga’da oturan amcasının yanına gidebileceklerini söyledi.</span> <span class="kobospan" id="kobo.4.3">Fakat Yavuz Ali iki yerde de hemen bulunabileceklerini biliyordu, en azından birkaç gün boyunca bulunmaları çok kolay olurdu, zira durumun sıcaklığından kelli herkesin onları aradığından adı gibi emindi.</span> <span class="kobospan" id="kobo.4.4">Şehristan’da gözlerden uzak bir yer bulmalıydılar.</span> <span class="kobospan" id="kobo.4.5">Bir an gözucuyla yanına bakan Yavuz Ali, sanki yeni gelen adamın onları dinlediğini gördü.</span> <span class="kobospan" id="kobo.4.6">Kendini biraz daha sağa doğru çevirip adamdan tarafa döndü.</span> <span class="kobospan" id="kobo.4.7">O sırada Yağlı Maksut gelmiş, beyin istediği ne varsa mutlaka söylemesi gerektiğini, hepsinin meyhanelerinde bulunduğunu ballandıra ballandıra anlatmaya başlamıştı.</span></p>

  <p class="normal"><span class="kobospan" id="kobo.5.1">“O zaman sen bana bir ibrik minare gölgesi, bir avuç davul tozu ikram edersin artık,” dedi beyaz tenli adam.</span> <span class="kobospan" id="kobo.5.2">Yağlı Maksut çarpık gülümsemesini yüzüne yerleştirip adamın latifesine pek içten olmasa da kahkaha ile güldü, “Emriniz olur, paşam,” dedi.</span></p>

  <p class="normal"><span class="kobospan" id="kobo.6.1">“Aslan sütüyle biraz da az pişmiş et getir bana,” dedi, sonra bir şey düşünmüş olacaktı ki, sözünü, “Etler çok pişerse seninkiler de o kadar pişer ama,” diye şakayla karışık devam ettirdi.</span></p>

  <p class="normal"><span class="kobospan" id="kobo.7.1">“Hayhay, paşam,” dedi Yağlı Maksut ve topuklarının üzerinde dönüp gitti.</span></p>

  <p class="normal"><span class="kobospan" id="kobo.8.1">Meyhaneye birkaç kişi daha gelince oturulacak yerler iyiden iyiye azalmış, beyaz tenli adam ile Yavuz Ali arasındaki mesafe neredeyse bir karışa inmişti.</span> <span class="kobospan" id="kobo.8.2">Artık rahatsızlık veren sıkışıklıktan dolayı biraz har gür çıksa da, içkiler gelince her şey tatlıya bağlanıyordu.</span> <span class="kobospan" id="kobo.8.3">Ali Cengiz, Yavuz Ali’ye dönüp bir şey dedi, ama bu sefer iyice azan cümbüşün ortasında sesini duyuramadı.</span> <span class="kobospan" id="kobo.8.4">Sesini biraz daha yükseltip tekrarladı.</span> <span class="kobospan" id="kobo.8.5">“Bu geceyi Şehristan’ın en emin yerinde geçirmemiz lazım.”</span></p>

  <p class="normal"><span class="kobospan" id="kobo.9.1">O arada yandaki beyaz tenli adam da rakısını içiyormuş gibi yapıp iyice yaklaşmıştı.</span> <span class="kobospan" id="kobo.9.2">Yavuz Ali birden adama doğru döndü.</span> <span class="kobospan" id="kobo.9.3">“Sen de iyice palamar verdin ha!”</span></p>

  <p class="normal"><span class="kobospan" id="kobo.10.1">Adam sakin sakin güldü, rakısını kaldırıp dikledi.</span> <span class="kobospan" id="kobo.10.2">“Şehrin en emin yeri neresidir bilir misiniz?”</span> <span class="kobospan" id="kobo.10.3">diye sordu.</span></p>

  <p class="normal"><span class="kobospan" id="kobo.11.1">İki adam da söze devam et gibisinden suskun kaldı.</span></p>

  <p class="normal"><span class="kobospan" id="kobo.12.1">“Bu şehrin en emin yeri aslan yataklarıdır; istediğini seçip gir, yat.</span> <span class="kobospan" id="kobo.12.2">Kimse sana karışamaz.”</span></p>

  <p class="normal"><span class="kobospan" id="kobo.13.1">Yavuz Ali fikri beğenmiş olacaktı ki dudağını burup kaşını kaldırdı.</span> <span class="kobospan" id="kobo.13.2">Birkaç günü zindanda geçirmek iyi bir fikirdi.</span> <span class="kobospan" id="kobo.13.3">Kimse zindanları basmayı göze alamazdı.</span> <span class="kobospan" id="kobo.13.4">Uzun süre kalmayacakları bir şey yapıp içeri girmeliydiler.</span> <span class="kobospan" id="kobo.13.5">Uzun süre düşünceli düşünceli rakısına baktı.</span> <span class="kobospan" id="kobo.13.6">“Güzel dersin, fakat uzun süre de kalmamamız lazım, ne yapsak?”</span></p>

  <p class="normal"><span class="kobospan" id="kobo.14.1">“Valla…” dedi beyaz tenli adam, sanki içtiği rakıyı beğenmemiş gibi yüzünü buruşturmuştu.</span> <span class="kobospan" id="kobo.14.2">“…benim aklıma bir şey geliyor, ama biraz kanlı olabilir.”</span></p>

  <p class="normal"><span class="kobospan" id="kobo.15.1">Yavuz Ali’nin sağ eli gayriihtiyari hançerine uzanmıştı.</span></p>

  <p class="normal"><span class="kobospan" id="kobo.16.1">“Destur evlat!</span> <span class="kobospan" id="kobo.16.2">Seni imamın kayığına bindirmek istesem neden öteyim?</span> <span class="kobospan" id="kobo.16.3">Biraz kavga edip asesbaşını beklememiz yeterli.</span> <span class="kobospan" id="kobo.16.4">Ha bunu da sırf bu güzel muhabbetiniz için yapıyorum bak,” dedi ve rakısını kaldırdı.</span> <span class="kobospan" id="kobo.16.5">“Şu sıralar Şehristan’da adamı heyecanlandıracak hiçbir şey olmuyor, şehristan değil şûristan sanki!”</span></p>

  <p class="normal"><span class="kobospan" id="kobo.17.1">Adamın söylediklerini makul bulan iki adam bir süre fısıltıyla konuştular.</span> <span class="kobospan" id="kobo.17.2">Bu fikir, ikisinin de kafasına yatmıştı, zaten daha iyi bir şey bulamamış olmaları bu fikri makul görmelerinde oldukça etkiliydi.</span></p>

  <p class="normal"><span class="kobospan" id="kobo.18.1">Yavuz Ali de rakısını kaldırıp adamı selamladı, kadehi yudumladı.</span> <span class="kobospan" id="kobo.18.2">“Peki, sen kimsin, ne edersin?”</span></p>

  <p class="normal"><span class="kobospan" id="kobo.19.1">“Ben naçizane sergüzeştçiyim genç adam, diyar diyar gezer heyecanlı ne varsa bulurum.</span> <span class="kobospan" id="kobo.19.2">Bir nevi şu arzı cambazhane deyü izleyen bir seyyahım.</span> <span class="kobospan" id="kobo.19.3">Sen günlerini tek tek yaşarken ben onların her birini yıllar gibi yaşıyorum; işte hayatım o kadar dolu!</span> <span class="kobospan" id="kobo.19.4">O yüzden hiç ziyan etmiyorum, nerede beni keyiflendirecek bir şey varsa oraya gidiyorum.</span> <span class="kobospan" id="kobo.19.5">Heyhat ki Galata’dan uzun süredir kopamadım.</span> <span class="kobospan" id="kobo.19.6">Neden biliyor musun?</span> <span class="kobospan" id="kobo.19.7">Zira bu zevküsefa meyhaneler beni çok eğlendiriyor, hem Şehristan da yabana atılacak yer değil, ne dolaplar dönüyor, muhayyel edemezsin!”</span></p>

  <p class="normal"><span class="kobospan" id="kobo.20.1">“Bilmez miyim…” dedi çarpık gülümsemesiyle Yavuz Ali, yan gözle de Ali Cengiz’e baktı.</span> <span class="kobospan" id="kobo.20.2">“Muhayyel değil hakikatini yaşıyoruz.”</span></p>

  <p class="normal"><span class="kobospan" id="kobo.21.1">“Ne mutlu size o zaman ey Hacı Pintoros’un yolcuları!</span> <span class="kobospan" id="kobo.21.2">İçelim, neşelenelim!</span> <span class="kobospan" id="kobo.21.3">Öyle iç kapatan, hafakan bastıran, malihülya baktıran nane varken azcık heyecanlanın; herkes seferî sizin gibi.</span> <span class="kobospan" id="kobo.21.4">Mühim olan o vakti nasıl geçirdiğinizdir, nasılsa geçecek o vakit.</span> <span class="kobospan" id="kobo.21.5">Siz baksanız da, benim gibi ters yöne giden kayığınız bile olsa hayat memat nehri hep akar!”</span></p>

  <p class="normal"><span class="kobospan" id="kobo.22.1">“Bu fazla kaçırdı ispirtoyu herhalde,” dedi Ali Cengiz ve o da rakısından bir yudum aldı.</span> <span class="kobospan" id="kobo.22.2">O da, Yavuz Ali de neredeyse tüm dertlerinden arınmış gibiydi.</span> <span class="kobospan" id="kobo.22.3">Bir süre önce gerim gerim gerilmiş sinirleri iyice gevşemişti.</span> <span class="kobospan" id="kobo.22.4">Ancak fazla rahatlamak Yavuz Ali’nin defterinde yazmıyordu.</span> <span class="kobospan" id="kobo.22.5">Hemen yanındaki adamın kulağına bir şeyler söyledi, sonra yavaşça ayağa kalktı.</span> <span class="kobospan" id="kobo.22.6">Birden yanındaki adam da kalktı, bir süre sonra tartışmaya başladılar; ardından çok da sert olmayan bir danışıklı dövüş yüzünden meyhaneden yaka paça atıldılar.</span> <span class="kobospan" id="kobo.22.7">Arkalarından gülerek gelen Ali Cengiz çok eğlenmişe benziyordu.</span></p>

  <p class="normal"><span class="kobospan" id="kobo.23.1">“Bu yetmez,” dedi siyah giyimli adam burnundan kan sızarken.</span> <span class="kobospan" id="kobo.23.2">“İyi vurdun sen de ha!”</span></p>

  <p class="normal"><span class="kobospan" id="kobo.24.1">Sonra aklına bir şey gelmiş gibi hızlı hızlı yürümeye başladı.</span> <span class="kobospan" id="kobo.24.2">“Gelin benimle!”</span></p>

  <p class="normal"><span class="kobospan" id="kobo.25.1">Adam, arka sokakta bulunan kırmızı fenerli evlere doğru yöneldi.</span> <span class="kobospan" id="kobo.25.2">Etrafına bakındıktan sonra bir tanesinin kapısına geldi ve kapıyı küt küt tekmelemeye başladı.</span> <span class="kobospan" id="kobo.25.3">O sırada Ali Cengiz ile Yavuz Ali adama ancak yetişmişlerdi.</span></p>

  <p class="normal"><span class="kobospan" id="kobo.26.1">“Açın kapıyı!</span> <span class="kobospan" id="kobo.26.2">Biricik Marya’m içeride!</span> <span class="kobospan" id="kobo.26.3">Açın size diyorum deyyuslarını kerktiğimin buladaları!</span><sup class="calibre5"><a class="footnote-link" href="../Text/sehristan_split_023.html#footnote-77782-1" id="footnote-77782-1-backlink"><span class="kobospan" id="kobo.26.4">[1]</span></a></sup> <span class="kobospan" id="kobo.27.1">Çaçalara mı dehlediniz aftos yârimi?”</span></p>

  <p class="normal"><span class="kobospan" id="kobo.29.1">İki katlı ahşap evin üst katındaki bir pencere açıldı.</span> <span class="kobospan" id="kobo.29.2">Kadının teki:</span> <span class="kobospan" id="kobo.29.3">“Hadi be oradan farfaracılar!</span> <span class="kobospan" id="kobo.29.4">Alın demirinizi buradan, yok Marya filan,” diye bağırdı.</span> <span class="kobospan" id="kobo.29.5">Neredeyse Galata’nın yarısı kadının tiz sesiyle inledi.</span></p>

  <p class="normal"><span class="kobospan" id="kobo.30.1">Hâlâ kapıyı tekmeyeleyen adam, kafasını kaldırdı.</span> <span class="kobospan" id="kobo.30.2">“Bırak fasaryayı da, yolla Marya’mı buraya!”</span></p>

  <p class="normal"><span class="kobospan" id="kobo.31.1">Sonra arkasındakilere hınzırca göz kırptı, “Bakın şimdi curnataya,” diye fısıldadı ve kapıyı tekmelemeye devam etti.</span></p>

  <p class="normal"><span class="kobospan" id="kobo.32.1">O ara sokağın diğer başında asesler göründü, ama yine de kapıyı tekmelemekten geri durmadı.</span> <span class="kobospan" id="kobo.32.2">“Hah!</span> <span class="kobospan" id="kobo.32.3">Misafirlerimiz de geliyor!</span> <span class="kobospan" id="kobo.32.4">Geçin şöyle yanıma yârenlerim.”</span></p>

  <p class="normal"><span class="kobospan" id="kobo.33.1">Yeşil kürkü, yeşil kalafatıyla baştan aşağı yeşiller içerisinde gulyabani gibi dolaşan asesbaşı, hiçbir şey demeden şöyle bir etrafa göz gezdirirken evin kapısı açılmış, eli sopalı, cavlak kafalı iki izbandut çıkmıştı.</span></p>

  <p class="normal"><span class="kobospan" id="kobo.34.1">“Ne o, kesişecek miyiz tüm gece efendiler?”</span> <span class="kobospan" id="kobo.34.2">dedi siyahlar içerisindeki adam ama izbandutlar asesleri gördükleri için hiç hareket etmediler.</span></p>

  <p class="normal"><span class="kobospan" id="kobo.35.1">Siyah giysili adam sanki asesbaşını uzun zamandır tanıyordu, o kadar rahat konuşuyordu ki, görenin aklı şaşardı.</span> <span class="kobospan" id="kobo.35.2">Asesbaşı da onu tanıyormuş gibi sakindi.</span> <span class="kobospan" id="kobo.35.3">“Behey hortlak kılıklı kâfir, yine sensin demek…” dedi.</span> <span class="kobospan" id="kobo.35.4">Sonra evin önündeki adamlara döndü; “Siz içeri girin, o sopaları da tez kaldırın.”</span></p>

  <p class="normal"><span class="kobospan" id="kobo.36.1">“Ben yaa!</span> <span class="kobospan" id="kobo.36.2">Yârenbaşı yine karşında mirim!</span> <span class="kobospan" id="kobo.36.3">Bunlar da yârenlerim!</span> <span class="kobospan" id="kobo.36.4">Yârimi vermiyor şu evdeki zirzoplar, ondan geldiydik.”</span></p>

  <p class="normal"><span class="kobospan" id="kobo.37.1">“Bırak fasaryayı, eşekbaşı.</span> <span class="kobospan" id="kobo.37.2">Alın götürün bu lakırdı lakerdalarını, kalsınlar birkaç gün zindanda, belki nur düşer gökten dimağlarına,” dedi asesbaşı sertçe.</span></p>

  <p class="normal"><span class="kobospan" id="kobo.38.1">“Dipkapılıdan korkan senin gibi olsun be!”</span> <span class="kobospan" id="kobo.38.2">diye gürledi adam, asesler kolundan tutup sürüklemeye başladığında.</span></p>

  <p class="normal"><span class="kobospan" id="kobo.39.1">Asesbaşı kafasını sağa sola salladı, hiç istifini bozmadan yürüdü gitti.</span> <span class="kobospan" id="kobo.39.2">Ali Cengiz ile Yavuz Ali bu duruma şaşırsalar da, işin içinde bir bit yeniği olduğunu tahmin ediyorlardı.</span> <span class="kobospan" id="kobo.39.3">Asesler kollarına girip onları Galata Zindanı’na doğru götürürken, iki kolunda da birer ases bulunan beyaz tenli adam neşeli neşeli türkü terennüm ediyordu:</span> <span class="kobospan" id="kobo.39.4">“Defterdara da adımı yazdırdım amaaaan!</span> <span class="kobospan" id="kobo.39.5">Şehvelenidim de gittim zındana ammaaan!”</span></p>
</body>
</html>
