<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">canını sıktı.</span> <span class="kobospan" id="kobo.1.2">Tam adamların başa bela olmaması, paralarında gözleri kalmaması için birkaç kuruşa varım diyecekti ki, artık iyice pazulu, gözü alevli bir delikanlı olmuş olan Agop zıvanadan çıktı.</span></p>

  <p class="normal"><span class="kobospan" id="kobo.3.1">“Bre hey gidi lubunyalar, ulan sikli baba tekkesi mi burası?”</span> <span class="kobospan" id="kobo.3.2">diye boyun damarlarını şişire şişire yeri göğü inlettikten sonra adamları tek başına sille tokat bir güzel pataklayarak dükkândan sepetledi.</span> <span class="kobospan" id="kobo.3.3">Baba Bedros, kaba kuvvet kullanarak bu adamları defetmesinin serseri tayfasını azdıracağını bildiği için Agop’a kızsa da, delikanlılığına vererek olayı fazla uzatmadı.</span></p>

  <p class="normal"><span class="kobospan" id="kobo.4.1">Ne var ki, dükkânda dayak yiyen akıllanmaz adamlar, nerede paraya kul olacak puşlavat varsa toplayıp bir gece bedesten bekçisini ayarttılar.</span> <span class="kobospan" id="kobo.4.2">Agop’un babasından önce eve yollandığını fırsat bilip oyuncakçı dükkânını içeride Baba Bedros ile Onnik varken ispirto döküp ateşe verdiler.</span> <span class="kobospan" id="kobo.4.3">Kapının önüne de bir sırık yerleştirip kapının açılmasını engellediler.</span> <span class="kobospan" id="kobo.4.4">Oyuncakçı dükkânındaki yangının yaşandığı o gece, Baba Bedros’un yaptığı oyuncakların, özellikle de Siranuş bebeklerinin gözünden yaşlar boşandığı rivayet edilir.</span> <span class="kobospan" id="kobo.4.5">Bu yüzden o günden sonra Baba Bedros’un oyuncakları ile büyümüş her Şehristanlı o dükkânın önünden geçerken gözünden bir yaş akıtıp dua eder.</span> <span class="kobospan" id="kobo.4.6">Hatta Baba Bedros’u çok seven mahallelisi, kendi aralarında para toplayıp taş ustası Kapı Salomon’a o çok sevilen nur yüzlü oyuncakçı için dükkânının bulunduğu yere bir türbe inşa ettirmiş, bir süre sonra da türbenin adını Oyuncakçı Baba Türbesi olarak anmaya başlamıştı.</span></p>

  <p class="normal"><span class="kobospan" id="kobo.5.1">Babasını ve çok sevdiği Onnik’i yangında kaybeden Agop, yangını kimin çıkarttığını kendi adı gibi iyi biliyordu.</span> <span class="kobospan" id="kobo.5.2">Yangından birkaç ay sonra evlerini Onnik’in ailesine, dükkânı da türbe yapılması için ısrar edilen mahalleliye ucuzdan satıp öç almak için Şehristan’ı adım adım dolaşmaya başladı.</span> <span class="kobospan" id="kobo.5.3">Aylar sonra dükkânda dövdüğü adamları ve kul oldukları külhanbeylerini buldu.</span> <span class="kobospan" id="kobo.5.4">Çok geçmeden on altı adamı, on haftada öldürerek tüm Şehristan’da bir köşeyi tutup ahaliye korku salan külhanbeylerine korku saldı, namı aldı başını yürüdü.</span> <span class="kobospan" id="kobo.5.5">O sıralar gözünü öyle kan bürümüştü ki, içlerinde tek adamı sağ koymayacağına yemin ederek yaşıyordu.</span> <span class="kobospan" id="kobo.5.6">On altı adamın kaybından sonra külhanbeyleri tüm adamlarını bir araya toplayıp Agop’u haklamak için aramaya koyuldu.</span></p>

  <p class="normal"><span class="kobospan" id="kobo.6.1">Bir gece Galata’nın küçük bir sokağında, tüm gün süren kovalama yüzünden yaralanmış olan Agop’u sıkıştıran iki adam, Agop’un hayal meyal hatırladığı sokağın karanlığında, aylardır kovaladıkları adamı yaralı bulmanın sevincinin yanı sıra külhanbeylerinden alacakları çil çil altınların hayalini kurmaya başlamıştı.</span> <span class="kobospan" id="kobo.6.2">Tam hançerlerini çekip Agop’un etine batıracaklardı ki, karanlığın içinden uzanan iki kol, iki adamı da ensesinden tereyağından kıl alır gibi çekiverdi.</span> <span class="kobospan" id="kobo.6.3">Daha sonra giderek sönükleşen feryatları eşliğinde sokağın ortasına yığıldılar.</span> <span class="kobospan" id="kobo.6.4">Olanları yarı baygın izleyen Agop, adamlar feryat ederken bayıldı, gözünü açtığında ise başında yüzlerini daha önce hiç görmediği birkaç adam ile karşılaştı.</span></p>

  <p class="normal"><span class="kobospan" id="kobo.7.1">İşin aslı Mevt-i Esved’in usta cellâtlarından Rasim Efendi ile ona eşlik eden birkaç muhbir başında dikiliyordu.</span> <span class="kobospan" id="kobo.7.2">Hiçbir şey söylemeden biraz ilerideki iki cesetten kurtuldular.</span> <span class="kobospan" id="kobo.7.3">Sonra Rasim Efendi, Agop’u Galata sokaklarından alıp loncaya götürdü ve yaralarını tımar ettirdi.</span> <span class="kobospan" id="kobo.7.4">Ondan sonra ona çırağı olmak isteyip istemediğini sordu.</span> <span class="kobospan" id="kobo.7.5">Herhangi başka seçeneği bulunmadığını bilen Agop minnettarlıkla çırağı olacağını belirtti ve loncaya ilk adımını attı.</span> <span class="kobospan" id="kobo.7.6">Fakat hiçbir zaman, loncadan önceki hayatını yaşayan hiçbir varlığa anlatmadı.</span></p>

  <p class="resim"><span class="kobospan" id="kobo.8.1">~</span></p>

  <p class="normal"><span class="kobospan" id="kobo.9.1">Pencüyek, livatacı paşayı öldüreceği günün sabahını etmeden Gül Camii’ne gidip şüpheli bir şeyler aradı.</span> <span class="kobospan" id="kobo.9.2">Aslında bu rutin bir gezintiydi.</span> <span class="kobospan" id="kobo.9.3">Yine de hiçbir şeyi talihe bırakamazdı.</span> <span class="kobospan" id="kobo.9.4">Nitekim Agop onun en ufak açığını bile kullanacak kadar soğukkanlı bir adamdı.</span> <span class="kobospan" id="kobo.9.5">Onu suçlamıyordu da, dedesi hep, “Erk insanın başını döndürür,” derdi.</span></p>

  <p class="normal"><span class="kobospan" id="kobo.10.1">Bütün bu düşünceler içerisinde caminin etrafını tekrar gezdi.</span> <span class="kobospan" id="kobo.10.2">Uzaktan gelen imamı görünce ağır adımlarla dikkat çekmeden oradan uzaklaştı.</span> <span class="kobospan" id="kobo.10.3">Hemen Topkapısı’na gidip muhbirlerin bıraktıkları son haberlere baktı, paşanın konağında bir hareketlilik yoktu; her zaman yaptığı gibi camiye gelip sabah namazını kılacağa benziyordu.</span> <span class="kobospan" id="kobo.10.4">Loncadaki odasına ulaşır ulaşmaz son hazırlıklara başladı.</span> <span class="kobospan" id="kobo.10.5">Tüm alet edevatını gözden geçirdi, yağladı ve bileyledi.</span> <span class="kobospan" id="kobo.10.6">Bir ara konağın bahçesine çıktı, piştovunu birkaç kez kurup ateş etti; birkaç huzursuz kuş ağaçlardan havalandı.</span> <span class="kobospan" id="kobo.10.7">Her şey muntazaman çalışıyordu.</span> <span class="kobospan" id="kobo.10.8">Bir an dua edip etmemek arasında kaldı.</span> <span class="kobospan" id="kobo.10.9">Aslında geçen yıllar içerisinde ne herhangi bir şeye inancı ne de tutunabildiği bir duygusu kalmıştı.</span> <span class="kobospan" id="kobo.10.10">Zaman zaman dinler üzerine yapılan sohbetlere katılsa da bu, sadece tarihi çok sevmesinden ve tarih ile dinleri ayrı ayrı değerlendirmenin yanlış olduğunu düşünmesindendi.</span> <span class="kobospan" id="kobo.10.11">Evet, tarihi çok severdi, zira anlatılan masallar, efsaneler hep bu tarih denen âdemoğlunun defterikebirinden türüyordu.</span> <span class="kobospan" id="kobo.10.12">İşin kötü tarafı ise tarihi yazanların kim olduklarını tartışmaktı, nitekim bu başka bir zaman kafa yoracağı başka bir meseleydi.</span></p>

  <p class="normal"><span class="kobospan" id="kobo.11.1">Ve Cemaziyelahir ayının 7.</span> <span class="kobospan" id="kobo.11.2">gününde, sabahın açık bir gökyüzü ile karşıladığı müminler teker teker Gül Camii’ne sabah namazı için giderken, ecel meleğinin yaklaştığından bihaber paşa, onu sırtında taşıyan Arap atı ve pek de gönüllü olarak korumayan adamları ile caminin önüne geldi.</span> <span class="kobospan" id="kobo.11.3">Kalın bıyıklarını burduktan sonra etrafa şöyle bir bakış attı ve camiye doğru ilerledi.</span> <span class="kobospan" id="kobo.11.4">Önceden yerini alan Pencüyek, orta sıralarda saf tutmuş,</span></p>

  <div class="chapter" id="calibre_pb_2"></div>
</body>
</html>
