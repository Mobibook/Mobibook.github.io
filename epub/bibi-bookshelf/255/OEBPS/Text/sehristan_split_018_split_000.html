<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik" id="calibre_toc_16"><span class="kobospan" id="kobo.1.1">14</span></h2>

  <p class="normal"><span class="kobospan" id="kobo.2.1">Hikâye, arz-ı âlâda hâlâ farklı maceralara kapı açan âdemoğlunun bolca bulunduğu bir tarihte Küçük Asya diye anılan, üzerinde sınırız ve sayısız devletin kurulduğu; suyu, havası, tarlası ve hayvanı bol, arz üzerinde nadir karşılaşılabilecek cennet köşelerinin birinde; zengin, deniz kıyısında ufak bir devlet varmış.</span> <span class="kobospan" id="kobo.2.2">Devletin başında da Zal gibi tunç bilekli bir padişah, Babil Kulesi’nin temeli gibi sağlam sarayından halkına hükmedermiş.</span> <span class="kobospan" id="kobo.2.3">Devletini öyle adil yönetiyormuş ki, insanları o kadar iyiymiş ki, sarayının zindanları hep boş kalırmış; öyle zenginmiş ki sarayının mahzenleri ağzına kadar altınla dolu olurmuş.</span></p>

  <p class="normal"><span class="kobospan" id="kobo.3.1">Günlerden bir gün uzak diyarlardan dörtnala kaldırdığı beyaz atıyla rüzgâr gibi gelen bir ulak sarayına uğramış.</span> <span class="kobospan" id="kobo.3.2">Mabeyinci ne kadar dil dökmüş, ahlar vahlar etmiş olsa da, ulak elindeki fermanı padişaha bizzat vermesinin şart olduğunu, şeytanın ta kendisi gelse, ferman karşılığında ruhunu istese de mabeyinciye veremeyeceğini söylemiş.</span> <span class="kobospan" id="kobo.3.3">Padişah uzun süre sakalını sıvazladıktan ve ulağın üzerini anadan üryan arattırdıktan sonra huzuruna buyur etmiş.</span> <span class="kobospan" id="kobo.3.4">Padişahın huzuruna çıkan ulak, bütün ciddiyeti ile padişahı selamlamış ve beraberinde getirdiği fermanı hemen davudî sesiyle okumaya başlamış.</span></p>

  <p class="normal"><span class="kobospan" id="kobo.4.1">Fermanda, yedi iklim dört bucakta hüküm süren krallara, imparatorlara, şahlara, sultanlara, padişahlara, meliklere ve kayserlere sesleniliyormuş.</span> <span class="kobospan" id="kobo.4.2">Eğer ki dinledikleri bu fermanın yedi nüshasını yedi haberci ile yedi iklimdeki yedi hükümdara gönderirlerse yakın zamanda yedi düveli gezecek olan ve âteş-feşân kılıcı yedi kere kınından çıktığında yedi hükümdarı mücazat ve mükâfat zamanı için yedi kat cennet ya da yedi kat tamuya indirecek olan Uryel, Melek’ül Hamavet veya Azrail aleyhisselam olarak bilinen meleğin elinden, yedi tamu tekvin edildiğinden beri yüzü gülmeyen ve bu sebepten dolayı âdemoğluna yardım etmek isteyen Mikâil ya da Mihel olarak bilinen melek sayesinde kurtulacaklarmış.</span></p>

  <p class="normal"><span class="kobospan" id="kobo.5.1">Padişah hemen kararını verip hükmünü bildirmiş.</span> <span class="kobospan" id="kobo.5.2">Yedi kâtibe yedi günde fermanın yedi nüshasını yazdırdıktan sonra yedi ulak ile yedi hükümdara göndermiş.</span> <span class="kobospan" id="kobo.5.3">Yedi kere yedi hafta sonra yedi ulağın da yedi farklı yoldan saraya geri döndüğü haberi gelmiş.</span> <span class="kobospan" id="kobo.5.4">Asıl fermanı getiren ulak da onca süre boyunca misafir iken, ulakların gelmesine yedi gün kala padişahtan, karısını ve yedi çocuğunun o yokken sefil süfela olduğundan, ayrıca yeni doğan yedinci bebesinin ismini hâlâ koyamadığından tez elden ülkesine geri dönmek için izin istemiş, padişah da zamanında ona haberi ulaştırdığı ve yedinci kez baba olduğu için ulağı bir kese altınla ödüllendirerek sarayından uğurlamış.</span></p>

  <p class="normal"><span class="kobospan" id="kobo.6.1">Yedi gün ve gece geçtikten sonra padişah yedi ulaktan da fermanların sağ salim ulaştığı haberini almış, uzun zamandır çektiği uykusuzluk illetinden kurtulacağına sevinmiş ve derhal kuş tüyü yastıklarla donatılmış yatağının hazırlanmasını emretmiş.</span> <span class="kobospan" id="kobo.6.2">O günün gecesinden itibaren tam yedi gün boyunca, yedincisi bir köpek olan Yedi Uyurlar gibi rahatça uyku çekmiş.</span></p>

  <p class="normal"><span class="kobospan" id="kobo.7.1">Ulakların ülkeye döndüğü ve padişahın uykunun engin diyarına adım attığı günden tam yedi gün sonra, bir gece padişahın penceresinden bir karaltı içeri girmiş.</span> <span class="kobospan" id="kobo.7.2">Padişah birden irkilerek uyanmış ve karşısında siyah cübbeli, siyah kukuletalı ve belinde âteş-feşân kılıçlı kara bir suret görmüş.</span> <span class="kobospan" id="kobo.7.3">Gördüğü an da kim olduğunu anlayarak dua etmeye başlamış.</span> <span class="kobospan" id="kobo.7.4">Daha sonra henüz vadesinin dolmadığını, bir yanlışlık olduğunu anlatıp kara</span></p>

  <div class="chapter"></div>
</body>
</html>
