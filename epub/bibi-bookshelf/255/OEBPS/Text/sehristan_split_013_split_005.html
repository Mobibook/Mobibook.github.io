<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">içinden bir his bu katlin pek de güvenli bir şekilde seyretmeyeceğini fısıldıyordu.</span> <span class="kobospan" id="kobo.1.2">Nedenleri ise apaçık ortadaydı.</span> <span class="kobospan" id="kobo.1.3">İçindeki his mezarlık yolunun tekinsiz olduğuna yönündeyse de asıl bilmediği ve merak ettiği şey Kara Agop’un kendisi için ne gibi bir dümen tasarladığıydı.</span> <span class="kobospan" id="kobo.1.4">Adı gibi biliyordu ki, Agop elinden gelse onu bir kaşık suda şüphe ve pişmanlık duymadan boğardı.</span></p>

  <p class="resim"><span class="kobospan" id="kobo.3.1">~</span></p>

  <p class="normal"><span class="kobospan" id="kobo.4.1">Pencüyek önce büyükçe bir çanağın beşte birini elkimya dükkânından aldığı saf alkol ile doldurdu.</span> <span class="kobospan" id="kobo.4.2">Et Meydanı’nda halka ibret olsun diye yeniçeriler tarafından dağıtılan yağlardan sattığını iddia eden bir adamdan aldığı insan yağını iyice eriterek alkol ile karıştırdı.</span> <span class="kobospan" id="kobo.4.3">Sonra beyaz renkli, kötü kokan bir sıvıyı alıp bozgeven zamkıyla beraber önceki karışımın içine boca etti.</span> <span class="kobospan" id="kobo.4.4">Tüm bunları kısık ateşin üstüne koyup yaklaşık yarım saat boyunca, hepsi seyyal hale gelene kadar mütemadiyen karıştırdı.</span> <span class="kobospan" id="kobo.4.5">Oluşan karışımı, ocağın üstünden aldıktan sonra loncanın şarap mahzeni olarak kullanılan kısmına soğuması için götürmeden önce içine birkaç avuç kara barut usaresinden katıp soğumaya hazır karışımın içine iyice yedirdi.</span> <span class="kobospan" id="kobo.4.6">Sonra biraz da barut atacaktı ki bundan vazgeçip içine biraz talaş döktü, yeniden karıştırdı.</span> <span class="kobospan" id="kobo.4.7">Karışımın iyice sertleşmiş macunundan sıra sıra kesip kalıplara koydu ve her birinin başına ufak bir fitil geçirdi.</span> <span class="kobospan" id="kobo.4.8">Artık humbaraları neredeyse hazırdı.</span> <span class="kobospan" id="kobo.4.9">Sadece iyice soğumaları gerekliydi.</span></p>

  <p class="normal"><span class="kobospan" id="kobo.5.1">Pencüyek humbaralarını hazırlarken, Kara Agop da Yavuz Ali’yi huzuruna çağırtmıştı.</span> <span class="kobospan" id="kobo.5.2">Agop’un elinde, ölmesi istenen paşanın ertesi gün gerçekleştirilecek katlinde hazır bulunacak müşahitlerden birinin o olduğunu bildiren mühürlü bir belge vardı.</span> <span class="kobospan" id="kobo.5.3">Kâğıdı yavaşça önünde duran Yavuz Ali’ye doğru uzatırken bu bilginin gizli kalmasını, aksi takdirde lonca düsturlarına uygun olarak cezalandırılacağını teferruatlı bir biçimde nakletti.</span> <span class="kobospan" id="kobo.5.4">Kâtip Rüstem Ağa görüşmede olan her şeyi tahrir ettikten sonra metnin altına ikisinin de imzasını atmasını istedi, bunu yaparken arada bir Yavuz Ali’ye baktı ve sonra bir kaşını kaldırdı.</span> <span class="kobospan" id="kobo.5.5">Buna pek anlam veremeyen Yavuz Ali, Kara Agop’un yanında bir şey sormaya çekindi.</span></p>

  <p class="normal"><span class="kobospan" id="kobo.6.1">Yavuz Ali, Kâtip Rüstem Ağa’yı severdi.</span> <span class="kobospan" id="kobo.6.2">Sessiz, sakin, allame ve eyyam görmüş bir adamdı.</span> <span class="kobospan" id="kobo.6.3">Tam olarak ne zaman loncaya katıldığını bilmiyordu ama tahminince yaşı bir hayli büyüktü.</span> <span class="kobospan" id="kobo.6.4">Olsa olsa dedem yaşındadır, diye kanaat getirmişti ilk gördüğünde.</span> <span class="kobospan" id="kobo.6.5">Kâtip Rüstem Ağa da Yavuz Ali’yi pek sever, okuması için devamlı olarak ona yeni kitaplar getirirdi.</span> <span class="kobospan" id="kobo.6.6">Pencüyek ile birlikte ona latife etmelerine bile ses çıkarmaz, kimi zaman ikisini de cebinden çıkaracak latifeler bulurdu.</span> <span class="kobospan" id="kobo.6.7">Görmüş geçirmiş, ne zaman olduğu belgin olmamakla birlikte pek çok diyar gezmişliği vardı.</span> <span class="kobospan" id="kobo.6.8">Gittiği diyarları zaman zaman oturur anlatır, çoğu zaman da bu tecrübelerini kalınca bir deftere inci gibi yazısıyla, tüm sözlerini, nakış işleyen cinsilatifler gibi art arda dizerdi.</span> <span class="kobospan" id="kobo.6.9">Anlattığı diyarlarda masallar, efsaneler okumuş ve ozanların yanık seslerinden şarkılarını dinlemişti.</span> <span class="kobospan" id="kobo.6.10">Kaç tane masal bildiğini bizzat Rüstem Ağa bile anımsamıyordu, hatta o kadar çoktu ki gökteki yıldızların sayısına yaklaşırdı evvelallah!</span> <span class="kobospan" id="kobo.6.11">Yavuz Ali’nin en sevdiği hikâye de ilk duyduğunda korktuğu, lakin sonuna doğru gülmekten neredeyse göbeğini çatlatacağı, Rüstem Ağa’nın her zaman hikâyesine ‘Felek, kimine kavun yedirir, kimine kelek’ diyerek başladığı, bahtsızlıklarla dolu bir adamın maceralarıydı.</span></p>

  <p class="normal"><span class="kobospan" id="kobo.7.1">Dünya denen garip gezegenin uzun yolculuğunun, devetüyü kadar kısa süren bir kısmında, aslen Şamlı tüccar bir babanın ve Halepli bir cariyenin mevyesi olan, yaramaz mı yaramaz, ebeveyn sözü dinlemeyen bir çocukluk geçirmiş Macit adında bir adam yaşardı.</span> <span class="kobospan" id="kobo.7.2">Çocukken, yaramazlığından mütevellit sürekli dayak yer, sırtından kötek eksik olmazdı.</span> <span class="kobospan" id="kobo.7.3">Bu durumu gören niceleri de zavallıyı makaraya alır, oyunlarına almaz, enayi yerine koyar adam yerine koymazlardı.</span> <span class="kobospan" id="kobo.7.4">Bu durum ne anasının, ne de tüccar babasının pek de umrunda değildi.</span></p>

  <p class="normal"><span class="kobospan" id="kobo.8.1">Uzun yıllar geçtikten sonra günlerden bir gün, artık bir baltaya sap olsun diye babası Macit’i kervanbaşı yapıp ticaret kervanlarının başına geçirir.</span> <span class="kobospan" id="kobo.8.2">Gel zaman git zaman Macit çok yer dolaşır, çok yer öğrenir.</span> <span class="kobospan" id="kobo.8.3">O arada bir sevda tutturur ki, dünyanın her yerini görmek, her yerini tanımak en büyük hülyası haline gelir.</span> <span class="kobospan" id="kobo.8.4">Ama şu kısacak âdemoğlu ömrü ile bu ne mümkündür?</span> <span class="kobospan" id="kobo.8.5">Menziller ancak haftalar ve aylar geçtiğinde atlanabiliyordu.</span></p>

  <p class="normal"><span class="kobospan" id="kobo.9.1">Haftalar boyunca aklını bu sualin cevabını bulmak ile doldurmuşken bir gün Eflâk’ta oturan Stefanos adlı bir ecnebi tüccara mal götürmek için kervanı ile Halep’ten yola çıkar.</span> <span class="kobospan" id="kobo.9.2">Sürekli yolculuğun sırrının uzun yaşamak olduğuna kanaat getirdiğinden olsa gerek yol boyunca karşılaştığı herkese ölümsüzlüğün sırrını sormaya başlar.</span> <span class="kobospan" id="kobo.9.3">Lokman hekimin kaybettiği ölümsüzlük iksirinden, ölümsüzlük meyveleri bulunan Yaşam Ağacı’na, ölümsüzlük otunu arayan Gılgamış’a kadar pek çok cevapla karşılaşır, ama bunların hiçbiri onu bir neticeye ulaştırmaz.</span> <span class="kobospan" id="kobo.9.4">Ne Lokman hekimin iksiri vardır etrafta, ne Yaşam Ağacı’nın meyvesi, ne de ölümsüzlük otunun kırıntısı… Söylenti odur ki bütün bu suallerin ve cevapların ucu, Erdel’de yaşayan, iki yüz yaşında olduğu rivayet edilen ve sorulan her sualin cevabını verdiğini söyleyen yaşlı, bilge bir adamda buluşur.</span> <span class="kobospan" id="kobo.9.5">Hazır Eflâk’a gitmişken, kervandakilere oldukları yerde birkaç gün beklemelerini tembihleyerek Erdel’e at sürer.</span> <span class="kobospan" id="kobo.9.6">Bir gece sonra Erdel’de yaşayan o gözleri zeytin gibi simsiyah, saçları sık beyaz, fırça bıyıklı yaşlı adamı bulur ve sualini vakit kaybetmeden büyük bir iştahla ona da sorar.</span> <span class="kobospan" id="kobo.9.7">Yaşlı adam, Macit’e küçümseyici bir bakış atar.</span></p>

  <p class="normal"><span class="kobospan" id="kobo.10.1">“Ölümsüzlük, yüzsüzlüktür.</span> <span class="kobospan" id="kobo.10.2">Yaşayanların hayatlarından çalmaktır, bu hırsızlığı kabul edebilir misin?”</span> <span class="kobospan" id="kobo.10.3">der ve ellerini kavuşturup cevabı merakla bekler.</span> <span class="kobospan" id="kobo.10.4">Yeterince parası olduğuna inanan Macit, elbette kölelerin hayatlarını satın alabileceğini düşünür, cevabı:</span></p>

  <p class="normal"><span class="kobospan" id="kobo.11.1">“Tüm dünyayı gezebilmek, sindirebilmek ve tanımak için, evet!”</span> <span class="kobospan" id="kobo.11.2">olur.</span> <span class="kobospan" id="kobo.11.3">Cevaba hiç şaşırmayan yaşlı adam; “O zaman sana ölümsüzlüğün dünyanın sonuna kadar sende kalacak kara hediyesini verebilirim, lakin bu hediye senin hırsızlığına gündüzlerini çalarak mukabele eder, sakın sana karanlıkta söylediklerimi, sen gün ışığında söyleme; kulağına fısıldadıklarımı, damlardan duyurma,” der şüphe götürmez, mutlak sesiyle.</span></p>

  <p class="normal"><span class="kobospan" id="kobo.12.1">Ardından, “İsa’nın kanını içer gibi kanımı iç, etini yer gibi etimi ye,” diye ekler, gözünü bir an bile kırpmadan bileğini küçük hançeriyle keser ve küçük bir kaba boşaltır.</span> <span class="kobospan" id="kobo.12.2">Macit tiksinse de, midesi bulansa da soğumadan adamın o demir kokan kanını pis kaptan içer.</span> <span class="kobospan" id="kobo.12.3">Yaşlı adam, “Asla gündüzlerini geri almaya çalışma,” diye sıkı sıkı tembih ederek Macit’i işlerinin yoğunluğu ve karnının açlığını gerekçe göstererek çabucak uğurlar.</span> <span class="kobospan" id="kobo.12.4">Birkaç gün sonra Macit kervana ulaştığında herkes ona hasta olup olmadığını sorar, zira rengi ruhu gitmiş hastalıklı bir hali vardır.</span> <span class="kobospan" id="kobo.12.5">Macit ise suali, “Herhalde Balkan nezlesidir,” diye geçiştirir.</span> <span class="kobospan" id="kobo.12.6">Lakin o günden itibaren, her daim güneş altında merhaleleri kat eden kervan, Macit’in emriyle artık gündüzleri yol almaz; gündüzleri kervansaraylarda dinlenir, güneş battıktan sonra da yol alır.</span> <span class="kobospan" id="kobo.12.7">Elbette bu tüm kölelerin işine gelir, zira kim güneşin kavurucu saçakları altında yol almak isteyecek kadar saf olabilir ki?</span></p>

  <p class="normal"><span class="kobospan" id="kobo.13.1">Rivayete göre dönüş yolunda kervanda garip bir hastalık baş gösterir, kölelerden bazıları garip bir tasvir yapmak gerekirse, yaprak gibi kuruyarak ölür ya da ansızın ortadan kaybolur.</span> <span class="kobospan" id="kobo.13.2">Kimsenin aklı esrarengiz bir hastalık dışındaki ihtimallere gitmez ve kervan, Halep’e geri dönmek için yoluna bu bedbaht ve bednam halde devam eder.</span></p>

  <p class="normal"><span class="kobospan" id="kobo.14.1">Yolculuğun ilerleyen gecelerinin birinde gökten kova ile boşaltılıyormuş gibi yağan yağmurdan kurtulabilmek için Kayseri’de bir kervansaraya sığınırlar.</span> <span class="kobospan" id="kobo.14.2">Macit, Erdel’deki olaydan sonra o kadar acıkmıştır ki neredeyse bulduğu tüm mahlûkatı çiğ çiğ yer.</span> <span class="kobospan" id="kobo.14.3">Kervansarayın aşçısı o gün, anaların helal sütüymüş gibi tatlı ve beyaz olan sarmısaklı yoğurtla döşenen, üzerine de has kırmızıbiber ve has Trabzon tereyağı ile tacı konan mantı pişirir.</span> <span class="kobospan" id="kobo.14.4">Macit hemen bir tencere de mantı söyler, lakin yemeye başladığı an dağları delen bir feryat koparır, etraftaki herkes bu feryatla iliklerine kadar titrer, akılları tutulur.</span> <span class="kobospan" id="kobo.14.5">Zira Macit’in mantıdan ağzı yanmıştır, hatta o kadar çok yanmıştır ki, bir süre boyunca peltek konuşmaya, ağzının bir kenarı hafif eğik olarak yaşamaya başlar.</span> <span class="kobospan" id="kobo.14.6">Nitekim bu geçici pelteklik durumu karşılaştığı tüm faniler tarafından tebessümle karşılanacak, Macit ise yine adam yerine koyulmamanın hırsı ile farklı yollara sapacaktır.</span></p>
</body>
</html>
