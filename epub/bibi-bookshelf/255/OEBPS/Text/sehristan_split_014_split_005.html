<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">hatlarının yer aldığı bir yüzden fazlası değildi.</span></p>

  <p class="normal"><span class="kobospan" id="kobo.3.1">Hançeri Yavuz Ali’nin belinden çekerken, “Loncaya dönelim,” dedi Kara Agop soğukça.</span></p>

  <p class="normal"><span class="kobospan" id="kobo.4.1">Yavuz Ali gözden kaybolan Pencüyek’in gittiği yöne doğru tekrar baktı ve bu işin gidişatı konusunda derin düşüncelere daldı.</span> <span class="kobospan" id="kobo.4.2">Düşündükleri Pencüyek’ten farksızdı.</span> <span class="kobospan" id="kobo.4.3">Bu işte bir bit yeniği vardı, yakında bunun ne olduğunu keşfedecekti.</span> <span class="kobospan" id="kobo.4.4">Lakin şimdilik sessiz olması gerekliydi, vakit safça ölüme gitme vakti değildi.</span></p>

  <p class="resim"><span class="kobospan" id="kobo.5.1">~</span></p>

  <p class="normal"><span class="kobospan" id="kobo.6.1">Paşanın katlinin üzerinden nice günler geçmesine rağmen, loncanın kulağı delik muhbirlerinin hiçbiri Pencüyek’ten haber alamamıştı.</span> <span class="kobospan" id="kobo.6.2">Anlatılanlara göre yeniçeriler uzun süre adamı takip etmişti.</span> <span class="kobospan" id="kobo.6.3">Can havliyle Haliç’i yüzerek geçip Kasımpaşa’ya çıkan adamın izini kaybetmişlerdi.</span> <span class="kobospan" id="kobo.6.4">Bunun üzerine uzun uzadıya düşünen Yavuz Ali’nin lonca ve Agop üzerine olan fikirleri gitgide karışmaya başladı.</span> <span class="kobospan" id="kobo.6.5">Öyle karışmıştı ki eski bedestenin karışıklığı onun kafasının yanında bomboş, yerle yeksan çöl gibi kalırdı.</span> <span class="kobospan" id="kobo.6.6">İçten içe bütün bunları konuşacağı birini arıyordu.</span> <span class="kobospan" id="kobo.6.7">Bir akşam Kâtip Rüstem Ağa’yı odasında Piri Reis’in layıkı veçhile ile yazdığı çok değerli eseri</span> <span class="ideitalik"><span class="kobospan" id="kobo.6.8">Kitab-ül Bahriye</span></span><span class="kobospan" id="kobo.6.9">’yi incelerken buldu ve içindeki tüm karışıklığı anlatmaya karar verdi.</span></p>

  <p class="normal"><span class="kobospan" id="kobo.8.1">Kendini bir sandalyeye attı.</span> <span class="kobospan" id="kobo.8.2">“Kâtip Efendi onca zaman geçti… Loncayı ve bu garip ahlakını uzun uzun idrak etmeye çalıştım.</span> <span class="kobospan" id="kobo.8.3">Yine de tek bir sual hep aklıma takılıyor.</span> <span class="kobospan" id="kobo.8.4">Elbette kendilerince bir cevapları var, ama bir türlü emin olamıyorum.”</span></p>

  <p class="normal"><span class="kobospan" id="kobo.9.1">Kâtip kafasını kitaptan kaldırıp Yavuz Ali’nin genç yüzüne baktı.</span> <span class="kobospan" id="kobo.9.2">“Neymiş o sual?”</span></p>

  <p class="normal"><span class="kobospan" id="kobo.10.1">“Bir adamı öldürmenin nesi haklı olabilir ki?”</span></p>

  <p class="normal"><span class="kobospan" id="kobo.11.1">Karşısındaki adam derin bir iç çekti.</span> <span class="kobospan" id="kobo.11.2">Kitabı yavaşça kapattı.</span> <span class="kobospan" id="kobo.11.3">Bakışları ileride bir noktada kilitlendi.</span></p>

  <p class="normal"><span class="kobospan" id="kobo.12.1">“Vereceğim cevap loncanın düzeneği üzerinden olacaktır.</span> <span class="kobospan" id="kobo.12.2">Bunun nedeni de herhangi bir şekilde senin düşüncelerini yönlendirmemektir.</span> <span class="kobospan" id="kobo.12.3">Bir adamın yaşadığı yere ve birlikte yaşadığı âdemoğullarına nedensiz zarar vermeye başladığını düşün –ki bunun nedenini illa ki araştırıyoruz.</span> <span class="kobospan" id="kobo.12.4">Ve doğanın bir parçası olan bizler, dengeyi ve diğerlerini korumak adına onun canının alınmasına önayak olmaya karar veriyoruz.</span> <span class="kobospan" id="kobo.12.5">Belki bu tutum, doğanın tutumudur ve yaşamın kendisine kastı olanları ayıklamaya çalışıyordur.</span> <span class="kobospan" id="kobo.12.6">Belki de bu tutum insanın ta kendisidir, öldürme isteğidir.”</span></p>

  <p class="normal"><span class="kobospan" id="kobo.13.1">“Öldürme isteği insanın ta kendisi olmamalı.</span> <span class="kobospan" id="kobo.13.2">Doğanın, bu tür bir hesaplaşma ile göreceli kötüyü ayıklayacağını zannetmiyorum.</span> <span class="kobospan" id="kobo.13.3">Âdemoğlu bilinçli olarak etrafını süzebilen yegâne varlık.</span> <span class="kobospan" id="kobo.13.4">Yaratılışında böyle bir hesaplaşma yok.</span> <span class="kobospan" id="kobo.13.5">Yani doğanın kendisi olması imkânsız.</span> <span class="kobospan" id="kobo.13.6">Doğa sadece bir düzendir, insan da bunun parçasıdır.</span> <span class="kobospan" id="kobo.13.7">Bunu dediğimde aklından yüzyıllardır süren savaşları geçireceksin.</span> <span class="kobospan" id="kobo.13.8">Nice kez yıkılan ve kurulan devletleri, krallıkları sayacaksın.</span> <span class="kobospan" id="kobo.13.9">Evet, âdemoğulları kıskanç ve inatçıdır, açgözlüdür.</span> <span class="kobospan" id="kobo.13.10">Bu uğurda binlerce canı feda eder, etmeye devam ediyor ve edecektir.</span> <span class="kobospan" id="kobo.13.11">Yine de bu birilerinin hakkını verip bir can ışığının sönmesini istemesini haklı kılmıyor.</span> <span class="kobospan" id="kobo.13.12">Maktul ne yapmış olursa olsun, Mevt-i Esved’in kendi ayakları üzerinde yükselttiği ahlak kurallarına uymamasından dolayı öldürülmesinin meşruiyetini</span></p>

  <div class="chapter" id="calibre_pb_5"></div>
</body>
</html>
