<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik" id="calibre_toc_14"><span class="kobospan" id="kobo.1.1">12</span></h2>

  <p class="normal"><span class="kobospan" id="kobo.2.1">Şeyh Münif adlı mahallede vesvese ve velvele ile karşılaşanlar sadece Ali Cengiz ve Yavuz Ali değildi.</span> <span class="kobospan" id="kobo.2.2">O akşam İstihbarat-ı Humayûn ile Mevt-i Esved’in muhbirleri de karşılaşmış, birbirine pek de hoş duygular beslemeyen iki taraf ihtiyatı elden bırakmadan olabildiğince birbirinden uzak yerlere tünemişti.</span> <span class="kobospan" id="kobo.2.3">Fakat uzunca bir vakit beklenen adam gelmeyince sinirler gerilmiş, bunun üzerine iki tarafın başındaki adamlar biraz daha beklemeleri halinde maraz çıkacağını bildiklerinden adamlarına derhal etrafı arama emri vermişlerdi.</span></p>

  <p class="normal"><span class="kobospan" id="kobo.3.1">Etrafı aramaya koyulan onca muhbirden biri, arka mahallelerden birinde iki kişinin ona saldırıp Beşiktaş yönüne doğru kaçtığını bildirdi.</span> <span class="kobospan" id="kobo.3.2">Bunun üzerine akşam vakti Kostantiniye’de curcunalı bir takip başladı.</span> <span class="kobospan" id="kobo.3.3">Mevt-i Esved muhbirlerinin başındaki Adamağalı Muhittin hemen adamların peşine düşülmesini, öldürülmeden önce de kim olduklarından emin olunmasını emretti, bir adamını da loncaya haber vermesi için Topkapısı’na yolladı ve ardından kendisi de Beşiktaş tarafına doğru akşam ayazında koşmaya başladı.</span></p>

  <p class="normal"><span class="kobospan" id="kobo.4.1">Ali Cengiz ve Yavuz Ali, mevlevihanenin önündeki koca çınarı geçip Koca Sinan Paşa Camii’nin önüne geldiklerinde soluk soluğa kalmışlardı.</span> <span class="kobospan" id="kobo.4.2">Aslında ciğerleri ağzına gelen Ali Cengiz bir süre durmak istemişti.</span> <span class="kobospan" id="kobo.4.3">Birkaç dakika sonra tekrar koşmaya başladılar.</span> <span class="kobospan" id="kobo.4.4">Fakat bu sefer Yavuz Ali aniden durdu, çevresine baktı.</span> <span class="kobospan" id="kobo.4.5">Akabinde yollarını İskelebaşı’na çevirdi.</span> <span class="kobospan" id="kobo.4.6">İskelebaşı’nda bekleyen bir sandala bindi, sandalcıya hızlı olması halinde altın para vereceğini vaat ederek Galata’ya kürek çekmesini söyledi.</span> <span class="kobospan" id="kobo.4.7">Sandalın yanan ufak feneri, boğazın kara sularının örttüğü karanlıkta gökteki ışık saçan bir yıldız gibi parlıyordu.</span> <span class="kobospan" id="kobo.4.8">Bu arada sandalcı küreklere olabildiğince asılıyor, hem yolcularını memnun etmek hem de altını hak etmek için elinden geleni yapıyordu.</span> <span class="kobospan" id="kobo.4.9">Çok sürmeden Yağ Kapanı Kapısı’nın hemen önündeki su iskelesine yanaştılar.</span> <span class="kobospan" id="kobo.4.10">Yavuz Ali vaat ettiği gibi gece bile ışıl ışıl parlayan ve ona bakan gözleri parlatan altın parayı sandalcıya uzattı, adam parayı dişiyle çiğneyip yokladı.</span> <span class="kobospan" id="kobo.4.11">Gerçek olduğunu düşünmüş olacaktı ki iki adamın arkasından, “Gazabın değneği size denk gelmesin beyim!</span><span class="kobospan" id="kobo.4.12">“ diye bağırdı.</span></p>

  <p class="normal"><span class="kobospan" id="kobo.5.1">Yavuz Ali, Ali Cengiz’i tuttuğu gibi Kör Sürmen Yokuşu’ndan yukarı tırmanmaya başladı.</span> <span class="kobospan" id="kobo.5.2">İç Karaköy Kapısı’ndan geçip Voyvoda Kapısı’na gitmek için rengârenk şekerci dükkânlarının önünden sola döndü.</span> <span class="kobospan" id="kobo.5.3">Voyvoda Kapısı’ndan geçip orta hisara yürüdüler, Taşmerdiven Meyhanesi’nin kara kapısı önüne geldiklerinde durdular.</span> <span class="kobospan" id="kobo.5.4">Bu uzun ve hızlı seyahat yüzünden Ali Cengiz neredeyse yere yığılmak üzereydi, damağının kuruması da cabasıydı.</span> <span class="kobospan" id="kobo.5.5">Ölümden kaçarken ölmeye hiç niyeti yoktu.</span></p>

  <p class="normal"><span class="kobospan" id="kobo.6.1">Ali Cengiz, haşa hava tükenecekmiş gibi ciğerlerine hava çekerken, Yavuz Ali de etrafı kolaçan ediyordu, zira hemen peşlerine düştüklerini tahmin edebiliyordu; Galata’ya geldiklerini düşünüp onları bulmalarının vakit alacağını bildiğinden çabucak bir şeyler düşünmeliydiler.</span> <span class="kobospan" id="kobo.6.2">Böyle kaçarak kurtulmaları zordu, gece vakti çok dikkat çekerlerdi.</span> <span class="kobospan" id="kobo.6.3">Sokağın ortasında ayazda üşümek yerine Manyalı’nın meyhanesine gitmeyi uygun buldu.</span> <span class="kobospan" id="kobo.6.4">Ali Cengiz’i de alıp sokağın sonundaki iki katlı hana doğru ilerledi.</span> <span class="kobospan" id="kobo.6.5">İçeriden gelen seslere bakılırsa cümbüş çoktan başlamıştı.</span> <span class="kobospan" id="kobo.6.6">Yavuz Ali, sokağı süzdükten sonra Manyalı’nın eskimiş meşe kapısının önündeki yiğide selam edip içeri girdi.</span></p>

  <p class="normal"><span class="kobospan" id="kobo.7.1">İçeride bir keşmekeş sürüyordu.</span> <span class="kobospan" id="kobo.7.2">Acem zurnacıları zurnalarını zırtlatıyor; allı pullu, gözleri sürmeli ve sırma etekli köçekler ellerindeki zilleri çın çın şıngırdatırken göbekleri çömlek</span></p>

  <div class="chapter"></div>
</body>
</html>
