<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">başladı.</span> <span class="kobospan" id="kobo.1.2">Ardından eline diğer yazmayı aldı ve ilk dövüşecek olan kişilerin adını okudu.</span> <span class="kobospan" id="kobo.1.3">Böylece bendirzen elinde tuttuğu bendirine ilk defa vurdu.</span></p>

  <p class="normal"><span class="kobospan" id="kobo.3.1">Dövüşmek için eşleşen adamlar salonun ortasına gelip seçtikleri silah ile kıyasıya dövüşmeye başladı.</span> <span class="kobospan" id="kobo.3.2">Salonda hızlı nefes alış verişler ve bendirzenin bendirinden gelen tekdüze ses dışında duyulan yegâne ses bir yüzüne küçük, keskin metal iliştirilmiş olan tahta silahların birbirlerine çarpışıydı.</span></p>

  <p class="normal"><span class="kobospan" id="kobo.4.1">Ve en sonunda sıra Yavuz Ali’ye geldi.</span> <span class="kobospan" id="kobo.4.2">Ustasının ve Rasim Efendi’nin elini öptükten sonra arkasını döndü.</span> <span class="kobospan" id="kobo.4.3">Ama bir gariplik vardı.</span> <span class="kobospan" id="kobo.4.4">Karşısında rakip olarak Pencüyek duruyordu.</span> <span class="kobospan" id="kobo.4.5">Kâtip Rüstem Ağa’nın Pencüyek diyen kısık sesini duymadığı çok açıktı.</span></p>

  <p class="normal"><span class="kobospan" id="kobo.5.1">Pencüyek elindeki tahta hançer ile askı bağını çözmüş, her zamanki gülümsemesiyle dövüşe hazır durumda salonun diğer kısmında sakince bekliyordu.</span> <span class="kobospan" id="kobo.5.2">Tahta silahlarının açıkta kalan metaline insanın hemen uykusunu getiren şerbeti sürdürdükten sonra ortada buluştular.</span> <span class="kobospan" id="kobo.5.3">Bendire dokunan usta parmakların çıkardığı ritmik sesler ile birlikte dövüşe odaklanan Yavuz Ali derin bir nefes alıp karşısındakini tartmaya başladı.</span> <span class="kobospan" id="kobo.5.4">Talihe bakın ki, aylardır beraber çalışan iki adam, şimdi ciddi bir dövüş için karşı karşıya gelmişti.</span></p>

  <p class="normal"><span class="kobospan" id="kobo.6.1">Birkaç defa rakibinin sağ omzunu çizmeye çalışan Yavuz Ali, Pencüyek’in hızlı ve keskin hamleleri karşısında zorlansa da çevikliği sayesinde bu hamleleri savuşturabildi.</span> <span class="kobospan" id="kobo.6.2">Bir süre sonra sürekli olarak oldukları yerde birbirlerini tartarak daireler çizmeye başladılar.</span> <span class="kobospan" id="kobo.6.3">Pencüyek seri ve hızlı ataklar yaparken eğittiği çırak ise kendisine öğretildiği gibi hamlelerden zor da olsa kaçınıyordu.</span> <span class="kobospan" id="kobo.6.4">Ta ki ondan beklenmeyen ataklar yapmaya başlayana dek…</span></p>

  <p class="normal"><span class="kobospan" id="kobo.7.1">Pencüyek’in mütemadi ataklarından bunalan Yavuz Ali adamakıllı terlemiş, hiddetlenmişti.</span> <span class="kobospan" id="kobo.7.2">Sinirlerini rahatlatmak için bir iki adım geri çekildi.</span> <span class="kobospan" id="kobo.7.3">Gözlerini açıp kapadı.</span> <span class="kobospan" id="kobo.7.4">Pencüyek yaklaşırken, hançeri sol eline aldı.</span> <span class="kobospan" id="kobo.7.5">Hançerini bu sefer farklı şekilde</span></p>

  <div class="chapter" id="calibre_pb_8"></div>
</body>
</html>
