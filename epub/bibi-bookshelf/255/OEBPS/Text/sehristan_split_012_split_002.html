<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>sehristan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="normal"><br class="chapter1" />
  <span class="kobospan" id="kobo.1.1">olması diğerlerini pek memnun etmese de kendi selametleri için herhangi bir şey yapmaları mümkün değildi.</span></p>

  <p class="normal"><span class="kobospan" id="kobo.3.1">Rasim Efendi çıkışı olmayan sokağa girdiğini anladığında ve lonca hekimi de bunu onayladığında herkesi büyük bir hüzün kapladı.</span> <span class="kobospan" id="kobo.3.2">Uzun süredir loncanın başında bulunan Rasim Efendi, adil olmasının yanı sıra loncanın düsturlarından hiçbir zaman fedakârlık etmeyen ama yeri geldiğinde esneklik gösterebilen makul birisiydi.</span> <span class="kobospan" id="kobo.3.3">Onun ölümü pek çok şeye gebe olacak gibi gözüküyordu.</span></p>

  <p class="normal"><span class="kobospan" id="kobo.4.1">Nitekim bir gece Rasim Efendi’nin öksürük nöbetleri dayanılmaz hale geldi.</span> <span class="kobospan" id="kobo.4.2">Taş duvarlarda patlayan öksürük sesleri duyanların içlerini sızlatıyor, elinden bir şey gelmeyen lonca hekimi ise ruhunu vermeye hazırlanan adamın başında mütemadiyen dua ediyordu.</span> <span class="kobospan" id="kobo.4.3">Ve sonunda Rasim Efendi kış mevsiminin güneşsiz, bulutlarla kapalı sabahını göremeden vefat etti.</span> <span class="kobospan" id="kobo.4.4">Diğer lonca pirleri gibi onu da bir gün kendi odasında yatırıp ertesi gün zindan içinde bulunan ve sadece lonca pirlerinin defnedildiği gizli kabristana merasimle defnettiler.</span></p>

  <p class="normal"><span class="kobospan" id="kobo.5.1">Merasimin ardından artık yeni pirin ismi belliydi, Agop’tu.</span> <span class="kobospan" id="kobo.5.2">Pirliğini, lonca eşrafının hazır bulunduğu bir merasimle resmiyete dönüştüren Kara Agop bir süre boyunca lonca işlerini aynı şekilde devam ettirdi.</span> <span class="kobospan" id="kobo.5.3">Onun loncanın başına geçmesinden sonra Yavuz Ali müşahitlik için eğitilmeye başlandı.</span> <span class="kobospan" id="kobo.5.4">Bu müşahitlik işi pek zor bir iş değildi.</span> <span class="kobospan" id="kobo.5.5">Katl işinin tüm teferruatları kararlaştırıldıktan sonra yola çıkan cellâtın her hareketi daha önceden belirlenen iki müşahit tarafından izleniyordu.</span> <span class="kobospan" id="kobo.5.6">Velhasıl lonca hiçbir şeyi şansa bırakmıyor, müşahitin bihaber olduğu üçüncü bir kişi de diğer ikisini izliyordu.</span> <span class="kobospan" id="kobo.5.7">Bu kişi genelde üst payeli bir cellât oluyordu.</span> <span class="kobospan" id="kobo.5.8">Herhangi bir ters durumda olaya müdahale ediyor, gerekirse katlinin gerçekleşmesi gereken kişiyi kendisi ortadan kaldırıyordu.</span></p>

  <p class="resim"><span class="kobospan" id="kobo.6.1">~</span></p>

  <p class="normal"><span class="kobospan" id="kobo.7.1">Göğün bağrından kopup gelen, ak kuzular kırpılırken uçuşan ak yünleri gibi havada süzülen kar taneleri, Ortaköy’de eski, yıkık dökük bir konağın eğreti çatısındaki tehlikeli biçimde dışa doğru kıvrılmış tahtalarının arasından, eskiden salon olarak kullanılan geniş mekânda birbirleriyle şakalaşıp gülen genç adamların üzerine doğru pervasızca inişe geçerken; şehrin diğer kısımlarında yaşayanların uykulu, fani gözleri henüz günün aydınlığını yeni yeni fark etmeye başlamıştı.</span> <span class="kobospan" id="kobo.7.2">Horozlar tüm şehri uyandıracak naraları için ciğerlerini havayla doldurmuş; imamlar, Kostantiniye’nin dört bir yanında bulunan camilere iman aşkıyla yanan müminleri sabah namazına çağırmak ve şerefelere ulaşmak için minarelerin merdivenlerini teker teker tesbih çeker gibi sabırla çıkmaya başlamıştı.</span></p>

  <p class="normal"><span class="kobospan" id="kobo.8.1">Bir grup yeniçeri işte tam o saatte Ortaköy’ün mahallelerinden birine hızlıca girdi.</span> <span class="kobospan" id="kobo.8.2">Birkaç eve zorla giren yeniçeriler, işleri bittikten sonra elindeki fermanı okuyan adamın önünde saf tutuyor, ardından bir sonraki eve geçiyorlardı.</span> <span class="kobospan" id="kobo.8.3">Sabahın köründe tam bir yağma yaşanıyordu.</span> <span class="kobospan" id="kobo.8.4">Evleri harap olanlar, dışarıda şaşkın şaşkın geride kalanları toplamaya çalışıyor, bir yandan da komşularının kapısını kırmaya hazırlanan adamlara lanet yağdırıyordular.</span> <span class="kobospan" id="kobo.8.5">Evde değerli ne varsa alan yeniçeriler, malları dışarıda istifliyor, bir at arabası da mütemadiyen bu eşyaları başka bir yere naklediyordu.</span></p>

  <p class="normal"><span class="kobospan" id="kobo.9.1">“Bu yaptığınız hakka hukuka gelmez!”</span> <span class="kobospan" id="kobo.9.2">diye haykırdı Kara-tepeli Hüsamettin.</span></p>

  <p class="normal"><span class="kobospan" id="kobo.10.1">Hüsamettin, hamamın yanındaki dükkânından kazandığı parayla kıt kanaat geçinen işinin ehli bir kasaptı.</span> <span class="kobospan" id="kobo.10.2">Ayı endamının yanında dürüstlüğü ve adilliğiyle de tanınırdı.</span> <span class="kobospan" id="kobo.10.3">Fakat son</span></p>

  <div class="chapter" id="calibre_pb_2"></div>
</body>
</html>
