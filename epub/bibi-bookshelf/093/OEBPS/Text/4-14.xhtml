<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-14</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x4" xml:lang="tr-TR">
  <div class="Basic-Text-Frame">
    <p class="split"/>

    <p class="anabaslik" id="_idParaDest-140">21 Haziran</p>

    <p class="arabaslik_sol" id="_idParaDest-141">Elif Geç Kalınca</p>

    <p class="paragraf">Anastas, Viktor ve Elif birbirlerinden uyumak üzere ayrıldıklarında saat 03.00’ü gösteriyordu.</p>

    <p class="paragraf">Sözleştikleri üzere, odasında yalnız kalan herkes ilk iş olarak resepsiyonu arayıp 08.00’de kaldırılmak istediğini söyledi.</p>

    <p class="paragraf">Bu nedenle, sabah olduğunda, üçünün de başucunda bulunan telefon neredeyse aynı zamanda çaldı.</p>

    <p class="paragraf">Gençler tüm yorgunluklarına rağmen, yataklarında oyalanmayıp kendilerini banyolarına attılar.</p>

    <p class="paragraf">Otelin kahvaltı salonuna ilk gelen Viktor oldu. Dev adam etrafa bakıp da yalnız olduğunu görünce, “Şişmanlık bu demek” diye düşündü.</p>

    <p class="paragraf">Birkaç dakika gecikmeyle onu Anastas izledi. Genç papazın ağzından çıkan ilk sözler az önceki düşüncesini doğrular nitelikteydi.</p>

    <p class="paragraf">“Dev Bogomilci, eminim açlığa dayanamayıp, sözleştiğimizden en az yarım saat erken gelmişsindir.”</p>

    <p class="paragraf">İki papaz kahvaltılarını birlikte almak için Elif’i birkaç dakika daha beklediler. Biraz daha gecikebileceğini anlayınca, kalkıp kendi kahvaltılarını aldılar.</p>

    <p class="paragraf">Kararlaştırdıkları saat olan 09.00’u on dakika geçmesine rağmen Elif ortada görünmeyince, Anastas ağzının dolu olmasına aldırmayıp “Nerede kaldı?” dedi.</p>

    <p class="paragraf">“Gelir şimdi” diye cevapladı onu yumurtasını soymaya çalışırken Viktor.</p>

    <p class="paragraf">Dakikalar ilerliyor ama Elif ortada görünmüyordu.</p>

    <p class="paragraf">Anastas, “Gidip bakayım mı?” diye sordu.</p>

    <p class="paragraf">“Bilmem?” dedi karabibere uzanırken Viktor.</p>

    <p class="paragraf">Sorusunun üzerinden birkaç dakika daha geçince, Anastas kucağındaki peçeteyi masanın üzerine koyup ayağa kalktı.</p>

    <p class="paragraf">Elif kahvaltı salonuna, tam da genç papaz ayağa kalkarken girdi ve seri adımlarla Viktor ve Anastas’ın bulunduğu masaya geldi. “Ayakta karşılanıyorum galiba?” dedi genç papaza.</p>

    <p class="paragraf">Viktor’a kendisini bozmaması için yalvaran gözlerle bakan Anastas, Elif’e döndü ve “Hayır. Kendime bir fincan daha çay alacağım onun için kalktım” dedi.</p>

    <p class="paragraf">Viktor, “Kaba adam ne olacak!” diyerek gösterdi kızgınlığını. Sonra Elif’e döndü ve “Gidip kendine bir şeyler al ve gel” dedi eliyle kahvaltılıkların bulunduğu köşeyi işaret ederek.</p>

    <p class="paragraf">Elif, “Olur, size anlatacağım çok önemli şeyler var” diyerek ayrıldı masadan.</p>

    <p class="paragraf">O gidince, Anastas çay fincanını bir dikişte içti ve genç kızın peşine takıldı.</p>

    <p class="arabaslik_sol" id="_idParaDest-142">Türkiye’de Neler Oluyor?</p>

    <p class="paragraf">Elif ve Anastas masaya dönünce Viktor hemen sordu.</p>

    <p class="paragraf">“Ne anlatacaktın bize?”</p>

    <p class="paragraf">“Alt katta internet bağlantısı da olan bilgisayarlar var. Onlardan birini on beş dakika kullandım ve Türk gazetelerine baktım. Genetik olarak yandaş olanlar ve yandaş olmak zorunda bırakılmışlar dışında birkaç gazete ve haber sitesi, TOMA’lardan göstericilerin üzerine sıkılan tazyikli suyun içinde kimyasal madde olduğunu iddia etmiş.”</p>

    <p class="paragraf">“İnanılır gibi değil!” dedi Elif’in verdiği bu haber üzerine Anastas.</p>

    <p class="paragraf">“Başlangıçta ben de inanmadım” diye cevapladı genç papazı Elif ve devam etti.</p>

    <p class="paragraf">“Kahvaltıya da onun için geç kaldım. Biraz daha araştırınca, polislerin bidonlarla TOMA’ların içlerine bazı sıvılar döktüklerine dair resimler buldum. Bu arada, doktorların üzerlerinde yanıklar olan gençlerin vücutlarından bazı örnekler almış ve tahlil etmiş olduklarına dair haberler de yayımlanmış. Sonunda anladım ki polis kullandığı suyun içine sıvı biber gazı olan Jenix isimli bir madde katıyor ve öyle sıkıyormuş.”</p>

    <p class="paragraf">Viktor, “Akıl alır gibi değil!” dedi Elif’in anlattıkları üzerine. “Yahu bunlar nasıl insanlar, bu olacak iş mi?” diye söylenmesini sürdürdü. Sonra çayından bir yudum aldı ve konuşmasına devam etti.</p>

    <p class="paragraf">“Sanki düşman bir milletle çatışıyormuş gibi.”</p>

    <p class="paragraf">Anastas onun fikrine katkıda bulunmak istedi.</p>

    <p class="paragraf">“Versinler bakalım dünyaya şimdi bu yaptıklarının hesabını. Size bir şey söyleyeyim mi? Gezi Direnişi AKP hükümetinin sonudur.”</p>

    <p class="paragraf">Viktor ve Elif’i dikkatle dinleyen Anastas, “Ne sonu olur ne de bir şey!” dedi. Başka söyleyecekleri de vardı.</p>

    <p class="paragraf">“Sevgili kardeşim tam yirmi bir gündür hastanede yatıyor. Başından gaz bombası kapsülüyle vuruldu. Bu kapsülün insan vücuduna doğru atılmaması gerektiği uluslararası sözleşmelerde ve kullanım kılavuzlarında yazılı değil mi? Kardeşimin başından vurulduğu günden bu yana, gösteri yapan dünya kadar çocuk, vücutlarının çeşitli yerlerinden, silahlar üzerlerine doğrultulduğu için aynı şekilde vuruldu. Medeni dünya ne yapıyor peki bu durum karşısında? Cılız birkaç kınamanın dışında tek söz yok! Kaç tane Batılı ülke parlamenteri gidip ziyaret etti kız kardeşimi? Nerede dünyanın anlı şanlı, insan hayatına değer veren, sınır tanımayan doktor örgütleri? Bu nedenle, ben Gezi Direnişi’nin AKP’nin sonunu getireceğine inanmıyorum.”</p>

    <p class="paragraf">Elif genç papaza hak verir gibi başını salladı.</p>

    <p class="paragraf">“Doğru söylüyorsun sonunu getirmez. Ama sonun başlangıcı da diyemez miyiz? Mesela Ethem Sarısülük’ün annesi bugün oğlunun katilinin başbakan olduğunu söylemiş ve peşini bırakmayacağını, gerekirse hukuk aramaya yurtdışında devam edeceğini ifade etmiş. Yarın Taksim Dayanışması herkesi ellerinde karanfillerle Taksim’e çağırma kararı almış. Her yerde ‘duran adam’ eylemleri yapılıyormuş. Eylemlere katılanlar, yaşadıkları ilçelerin parklarında, akşam saatlerinde toplanıp, ülkenin içinde bulunduğu durumu ve ne yapılması gerektiğini konuşmak için bir araya geliyormuş. Türkiye’nin en ücra köşelerinde bile, bu platformlar çalışır vaziyetteymiş. Bence bu gelişmeler çok önemli. Dediğin gibi, AKP’yi iktidardan götürmeye yetmez belki ama sonunun gelmeye başladığının bir işaretidir.”</p>

    <p class="paragraf">Genç kız bırakılsa, az önce internetten okuduklarından hareketle başka örnekler de verecekti belki ama Anastas, “Hemen kalkmamız gerekiyor!” dedi saatini işaret ederek.</p>

    <p class="paragraf">Viktor da elini cebine sokup kösteğini çıkardı, “Evet, odalarımıza çıkıp malzemelerimizi almamız, British Museum’a doğru yola çıkmamız lazım” diyerek onu destekledi.,</p>

    <p class="arabaslik_sol" id="_idParaDest-143">Plan Ne?</p>

    <p class="paragraf">Üç arkadaş yemek salonundan asansöre doğru yürürken planlarını gözden geçirdiler. İlk konuşan Anastas oldu.</p>

    <p class="paragraf">“Hepimiz yanımıza neler alarak yola çıkacağımızı biliyoruz. Ben götüreceğim malzemeleri çantama yerleştirdim bile.”</p>

    <p class="paragraf">Viktor, “Ben de” dedi.</p>

    <p class="paragraf">“O halde...” diye cevapladı iki papazı Elif. “Çantalarımızı alıp ana kapının önünde buluşalım. Yürüyerek de gidebiliriz ama ben kendimizi yormayalım ve bir taksiye atlayıp gidelim derim.”</p>

    <p class="paragraf">İki papaz genç kızın teklifine başlarını sallayarak onay verdiler. Onların hareketleri üzerine, genç kız saatine bakıp bir hesap yaptı.</p>

    <p class="paragraf">“O zaman saat 10.30’da kapının önünde buluşuyoruz. Bu durumda, konuştuğumuz gibi 11.00’de The Raymond and Beverley Sacler Odaları’nda oluruz.”</p>

    <p class="paragraf">Viktor kızla aynı fikirdeydi. O da sonrasını gözünde canlandırmaya çalıştı.</p>

    <p class="paragraf">“Oraya vardığımızda geriye üç saatimiz kalır ki bu da eğer mekânın düzenlenmesinde ve aletlerin çalışmalarında bir sorun varsa, düzelttirmemiz için yeterli olur.”</p>

    <p class="paragraf">Dev adamın konuşması biterken, asansör üç arkadaşın odalarının bulunduğu katta durdu.</p>

    <p class="paragraf">Anastas asansörden dışarıya adımını, Viktor’un son sözleri üzerine bir soru sorarak attı.</p>

    <p class="paragraf">“Dün Bay Berge sana hiçbir aksaklık olmayacağını söylemişti zaten değil mi Viktor?”</p>

    <p class="paragraf">“Evet. Sandalyeler kürsüye doğru tiyatro biçiminde yerleştirilmiş olacak. Kahve ve çay tam zamanında hazır edilecek. Ama biz yine de laptopumuzu projeksiyon aletine bağlayıp çalışıp çalışmadığına bir bakalım. Kürsüdeki mikrofonun, elden ele dolaşacak seyyar mikrofonun ses seviyesini filan test edelim. Ne olur ne olmaz! Ayrıca her masaya, katılımcıların yanlarında götürebilecekleri bir bilgi seti koymamız gerekiyor.”</p>

    <p class="paragraf">Dev adam, konuşmasını Elif’in odasının önüne kadar sürdürdü.</p>

    <p class="paragraf">Elif, “Aşağıda görüşürüz” diyerek elini cebine soktu ve manyetik kartını çıkarıp odasına girdi.</p>

    <p class="paragraf">Viktor da kendi odasının önünde aynı şeyi yaptı. O da kapısını açtı ve içeriye girdi.</p>

    <p class="paragraf">Odasına son giren Anastas oldu.</p>

    <p class="arabaslik_sol" id="_idParaDest-144">“Ne işin var senin burada?”</p>

    <p class="paragraf">Genç papaz ilk iş olarak daha sonra sorun çıkmasın diye banyoya yöneldi. Tam o sırada kapısına vuruldu.</p>

    <p class="paragraf">Banyoya girmekten vazgeçen Anastas, Elif ya da Anastas’ın söylemeyi unuttukları bir şey için kapıyı vurduklarını zannederek seri bir şekilde kapısını açtı. Karşısında kimin olduğunu görünce çok şaşırdı.</p>

    <p class="paragraf">Kapıda kendisini Athos’a götüren uçağın pilotu Ateş Kaptan vardı ve adam tuhaf bir biçimde gülümsüyordu.</p>

    <p class="paragraf">“Merhaba Ateş Kaptan!” dedi en şaşkın ses tonuyla Anastas.</p>

    <p class="paragraf">“Merhaba” dedi pilot. Ardından, “Girebilir miyim?” diye sordu.</p>

    <p class="paragraf">Genç adamın şaşkınlığı iyice arttı. “Ben de tam çıkmak üzereydim” diye cevapladı pilotun sorusunu.</p>

    <p class="paragraf">“Biliyorum. Yetişmen gereken bir basın toplantısı var” dedi kızgın mı küskün mü olduğu anlaşılmayan bir tonlamayla Ateş Kaptan.</p>

    <p class="paragraf">Anastas iyice şaşırdı. “Birkaç gün daha buradayım. Daha sonra görüşsek” dedi kendisini İstanbul’dan Athos’ta bulunan manastıra götüren ve bu arada canını kurtaran pilota.</p>

    <p class="paragraf">“Konuşmamız gereken meseleler var” dedi Ateş Kaptan yüzünü asarak.</p>

    <p class="paragraf">Arkadaşlarını bekleteceği korkusuyla, “Akşamüstüne kadar izin veremez misiniz bana?” diye ısrar etti genç papaz yeniden.</p>

    <p class="paragraf">Pilot iyice kızdı. “Kesinlikle hayır!” dedi, kapıyı iterek içeriye girdi ve arkasından kapattı.</p>

    <p class="paragraf">Anastas “Ne oluyor?” bile diyemeden, belinden üzerinde susturucu da olan bir tabanca çıkardı ve “Geriye doğru çekil, yatağa otur!” diye emretti pilot.</p>

    <p class="paragraf">O andan itibaren, konuşmasını bağırmadan ama ses tonunu çok etkili bir şekilde konuşarak sürdürecekti.</p>

    <p class="paragraf">“Hata yaptın Anastas ve bunun bedelini ödeyeceksin.”</p>

    <p class="paragraf">Kendisine çevrilmiş silahın ve duyduğu sözlerin etkisiyle titredi genç adam.</p>

    <p class="paragraf">“Ne hatası? Ne istiyorsun?”</p>

    <p class="paragraf">Ateş Kaptan güldü ve “Belli değil mi?” diye sordu.</p>

    <p class="paragraf">Anastas anlamaz gözlerle bakmayı sürdürünce pilot “Yapma!” dedi ve devam etti.</p>

    <p class="paragraf">“Sende, hemen bana teslim etmen gereken bazı dokümanlar var. Neler olduğunu ikimiz de biliyoruz. Onları alacağım ve yoluma gideceğim. Bence, istediklerimi bu silahı ateşlemeden yap. Vaktimin çok sınırlı olduğunu, arkadaşlarının her an gelebileceklerini biliyorum. Beni aptal yerine koyma ve derhal dediğimi yerine getir.”</p>

    <p class="paragraf">Genç papaz karşısındaki adamın bakışlarının değişmeye, yüzünün terlemeye başladığını görünce süratle ne yapması gerektiğini düşündü. Ateş Kaptan’ın ne istediğini tabii ki biliyordu. Pilot, Athos’tan ayrıldıktan sonra uçakta gösterdiği altın haritanın ve Philostratos tarafından yazılan Apollonius’un hayatını anlatan kitabın peşindeydi. Buna karşılık İznik Konsülü’nün tutanaklarından haberdar olması imkânsızdı.</p>

    <p class="paragraf">Genç adamın düşündüğünü hisseden Ateş Kaptan, “Kafanı çalıştırmak için vaktin yok Anastas” dedi.</p>

    <p class="paragraf">Genç adam, “Peki neden? Senin ne işine yarar ki altın harita ve elyazması?” diye sordu.</p>

    <p class="paragraf">Ateş Kaptan, “Bil bakalım ne işime yarar?” diye sordu hırsla.</p>

    <p class="paragraf">Anastas, “Eğer mesele paraysa ne kadar istediğini söyle” diyerek oyalamaya çalıştı karşısındaki adamı.</p>

    <p class="paragraf">Ateş Kaptan yüksek sesle güldü. Bu tuzağa düşmeyecek kadar akıllıydı.</p>

    <p class="paragraf">“Senin ödeyemeyeceğin kadar büyük bir para Anastas! Birkaç saat sonra hayalini bile kuramayacağım kadar zengin bir adam olacağım. Bu nedenle bırak pazarlık numaralarını ve istediklerimi ver.”</p>

    <p class="paragraf">Genç papaz o anda, Ateş Kaptan’ın gerçekten de çok yüksek bir ücret karşılığında satın alınmış olduğunu anladı. Belli ki Hıristiyanlar ellerini ceplerine atmış, dinlerini kurtarmak için reddedilemeyecek kadar büyük bir para teklif etmişlerdi.</p>

    <p class="paragraf">Anastas biraz daha vakit kazanıp Viktor ve Elif’in yukarıya çıkmalarını sağlamak için, “Beni nasıl buldunuz?” diye sordu.</p>

    <p class="paragraf">“Bana vakit kaybettiriyorsun delikanlı. Ama söyleyeyim” dedi Ateş Kaptan.</p>

    <p class="paragraf">“Sana uçakta, dijital dünyada artık hiçbir şeyin gizli kalamayacağını söylemiştim, hatırlıyor musun? Ve sen de bana, bu işi ya New York, ya Londra, ya da Paris’te yapacağından söz etmiştin. Patronlarından müthiş bir teklif alınca, seni dijital teknolojileri kullanmayı dibine kadar bilen geniş bir ekiple izlemeye başladım. Kabul etmeliyim ki on küsur gündür kendini gayet iyi gizledin.”</p>

    <p class="paragraf">Anastas, Ateş Kaptan’ın ve kendisini izleyen öteki Plebs Sancta’cıların, denizyoluyla İngiltere’ye geldiğini keşfedemediklerini anladı. Peki nerede hata yapmışlardı?</p>

    <p class="paragraf">“Dün akşam medyaya gönderdiğin mail ve faks mesajlarının nereden çıkış yaptıklarını bulmak, emin ol ki çocuk işi oldu Anastas.”</p>

    <p class="paragraf">Pilotun sözleri, genç adamın kendisine kızmasına yol açtı. Yaptıkları planla denizi geçmiş ama küçücük bir dikkatsizlik nedeniyle derede boğulmuşlardı. Daha dikkatli düşünselerdi, bunu da mutlaka öngörebileceklerini biliyordu.</p>

    <p class="paragraf">Genç papaz konuşmayı bırakıp düşünmeye geçince, Ateş Kaptan boncuk boncuk terlemeye başladı. “Çabuk istediklerimi bana ver Anastas! Kaybedebilecek bir dakikam bile yok!” diyerek bir tehdit daha savurdu.</p>

    <p class="paragraf">Genç adam, “Bunun için sana kaç para teklif ettiler?” diyerek yeniden başladıkları noktaya dönünce, pilot istediğini alabilmesinin başka çaresinin olmadığını düşündü ve elindeki silahın tetiğine bastı.</p>

    <p class="paragraf">Silahtan çıkan kurşun Anastas’ın omzunu delip geçti.</p>

    <p class="paragraf">Pilot elindeki silahı beline soktu. Acı içinde kıvranan genç adamın üzerine atıldı ve yatağa yatırdı. Vurulmak şöyle dursun hayatında belki de ilk kez bir boğuşmayla karşı karşıya kalan Anastas, anında teslim oldu. Böyle olunca, pilot inleyen genç adamın ağzına yatağın üzerinde bulunan havlunun ucunu soktu ve cebinden çıkardığı iki plastik kelepçe marifetiyle ellerini ve ayaklarını kelepçeledi.</p>

    <p class="paragraf">Ateş Kaptan’ın aradığını bulması çok zamanını almadı. Sandalyenin üzerinde duran çantayı açar açmaz, en üstte duran altın haritayı gördü. Aşağıda duran da elyazması kitap olmalıydı. Aradığını bulmuştu. Çantayı kaptığı gibi odadan fırladı.</p>

    <p class="paragraf">Anastas omzundan akan kana daha fazla bakamadı, bayıldı.</p>

    <p class="arabaslik_sol ParaOverride-14" id="_idParaDest-145">Hastane Yolunda</p>

    <p class="paragraf">Genç papaz gözlerini tekrar açtığında bir ambulansın içindeydi ve Elif başucunda ona bakıyordu. Neler olduğunu hatırlar hatırlamaz, “Viktor nerede?” diye sordu. Ardından, “Sen neden buradasın?” dedi.</p>

    <p class="paragraf">Elif’in cevap vermeyip, kendisini susturmaya çalışması üzerine bu kez de, “Saat kaç?” dedi.</p>

    <p class="paragraf">Genç kız saatine baktı ve “Basın toplantısını merak ediyorsan daha çok vaktimiz var. Viktor oraya gitti zaten” diyerek cevapladı Anastas’ı.</p>

    <p class="paragraf">“Sen de git” dedi genç adam ve haykırdı.</p>

    <p class="paragraf">“Durdur ambulansı ve git!”</p>

    <p class="paragraf">Genç kızın bağırmasına aldırmadığını, istifini bozmadığını görünce taktik değiştirdi.</p>

    <p class="paragraf">“Lütfen git! Yalvarıyorum. Lena’nın hatırı için git.”</p>

    <p class="paragraf">Elif adamın sözlerinden ve ses tonundan etkilenmişti. Bunu fark eden Anastas devam etti.</p>

    <p class="paragraf">“İşinizi bitirince hastaneye gelin ve neler olduğunu anlatın. O arada ben de kendime gelmiş olurum. Ama şimdi lütfen git! Viktor’un sana benden daha çok ihtiyacı olacak. İnan bana.”</p>

    <p class="paragraf">Elif genç adamın akıllıca düşündüğünü hissetti. Feryadı bastı.</p>

    <p class="paragraf">“Ben inmek istiyorum!”</p>

    <p class="paragraf">Zaten sıkışık olan trafikte ambulansın duraklaması ve genç kızın aşağıya atlaması zor olmadı.</p>

    <p class="paragraf">Elif sırt çantası sırtında, British Museum’a doğru olanca hızıyla koşmaya başladı.</p>

    <p class="paragraf">Konferansın yapılacağı The Raymond and Beverley Sacler Odaları’ndan içeriye başını uzattığında, arkadaşı Viktor konuşmaya başlamak üzereydi.</p>

    <p class="arabaslik_sol" id="_idParaDest-146">“Nedir bu büyük yalan?”</p>

    <p class="paragraf">Dev adam mikrofonunu test ettikten sonra kendini tanıttı ve konuşmaya başladı.</p>

    <p class="paragraf">“Bu konuyu sizlerin önüne asıl getirmesi gereken kişi ben değilim. O, ne yazık ki şu anda bir ambulansın içinde, hastaneye yetiştirilmeye çalışılıyor. Kendisini vuranlar, ya da vurulmasına yol açanlar, az sonra sizlere sunumunu gerçekleştireceğim <span class="CharOverride-18">büyük yalan</span>’ın devam etmesini isteyenler.”</p>

    <p class="paragraf">Viktor’un bu girişi, basın açıklamasını izlemeye gelen doksana yakın medya mensubunun şoke olmasına yol açtı. Salonda bir uğultu meydana geldi.</p>

    <p class="paragraf">Açığa çıkan ilgi, dev adamın hoşuna gitti. Bu durumu kullanmaya devam etmeliydi. Sanki salondakilerin kendi aralarında konuşmaya başlamış olmaları nedeniyle susuyormuş gibi yaptı. Bu arada kendisine bakıp başparmağını yukarıya kaldırarak her şeyin yolunda olduğunu işaret eden Elif’i gördü.</p>

    <p class="paragraf">Tekrar başlamak için kısa bir süre bekledi ve ardından uzun uzun ama vurucu cümlelerle <span class="CharOverride-18">büyük yalan</span>’ın ne olduğunu anlattı. Bu arada önündeki laptopu kullanarak perdeye Apollonius’a dair görüntüler aktardı.</p>

    <p class="paragraf">Konuşmasını yer yer adeta bir tarih ve din konferansı gibi sürdüren Viktor, sözü arada bir bin yıldır varlığını sürdüren Pisagor Cemiyeti’ne de getirdi.</p>

    <p class="paragraf">Sıra <span class="CharOverride-18">büyük yalan</span>’ı ortaya çıkartacak kanıtlarla ilgili kısma gelince, dev adam önündeki bardaktan bir yudum su içti. Ön sırada oturmakta olan iki kişiye dikkatle baktı ve konuşmasına devam etti.</p>

    <p class="paragraf">“Az önce, size bu açıklamayı yapması gereken değerli dostum Anastas’ın Thistle Oteli’nde hırsızlar tarafından vurduğundan söz etmiştim. O, tabanca kurşunlarına sadece gözü korksun ve bu açıklamayı yapmaktan vazgeçsin diye hedef olmadı. Tabancasını ateşleyerek onun hayatına kasteden kişi, bu eylemi, onun burada size sunacağı kanıtları alıp kaçmak ve onları yeniden karanlıklara gömmek için gerçekleştirdi. Düşündüğünü uyguladı! Dostumun içinde kanıtlar bulunan çantasını aldı ve sırra kadem bastı. Eminim yakalanamayacak ve çaldıklarını, <span class="CharOverride-18">büyük yalan</span>’ın sürmesini isteyenlere teslim edecek.”</p>

    <p class="paragraf">Viktor, son sözleri üzerine kendi aralarında tekrar konuşmaya başlayan medya mensuplarını sessizliğe davet etmek istercesine, tıpkı az önce yaptığı gibi sustu.</p>

    <p class="paragraf">Bulunduğu yerden dev adamı dikkatle izleyen Elif, “Numaracının önde gideni. Ama çok sempatik” diye geçirdi içinden. Aklına Anastas geldi. “O da öyleydi. Ambulansın içinde bile sempatikti” dedi kendi kendine ve tebessüm etti.</p>

    <p class="paragraf">İstediği sessizlik sağlanınca, dev adam en ön sırada oturan iki kişiyi işaret ederek konuşmaya yeniden başladı.</p>

    <p class="paragraf">“Değerli medya mensupları, Bayan Catherina Hoare ve Bay Morice Berge olmasaydı, baştan beri söylediklerimin hepsini bir hikâye olarak dinlemiş olacaktınız. Neyse ki onlar vardı...”</p>

    <p class="arabaslik_sol" id="_idParaDest-147">“Bu soruyu bana değil...”</p>

    <p class="paragraf">Anastas hasta yatağında ama gülerek, “Peki sonra ne söyledi?” diye sordu basın konferansını en başından başlayarak anlatmaya çalışan Elif’e.</p>

    <p class="paragraf">Genç kız, dev adamın utangaç bakışları altında tıpkı onun gibi konuşmaya gayret etti.</p>

    <p class="paragraf">“Dün kendileriyle temas kurduğumuzda, Bayan Hoare ve Bay Berge bize elimizde bulundurduğumuz orijinallerin bir basın konferansında ortaya çıkartılamayacak kadar değerli ve önemli olduğunu söylediler.”</p>

    <p class="paragraf">“Sonra?” dedi Anastas.</p>

    <p class="paragraf">“Sonrasını ben anlatayım” diye araya girdi Viktor.</p>

    <p class="paragraf">“British Library’de kendisini ziyaret ettiğinde Bayan Hoare sana ve British Museum’da Bay Berge bana ne söylediyse aynını söyledim. O sabah itibariyle, Apollonius’un haritasının orijinalinin British Museum’da, Apollonius’un hayatını anlatan <span class="CharOverride-18">Tyanna’lı Apollonius</span> kitabı ile İznik Konsülü’nün tutanaklarının British Library’de görmek isteyenler için hazır hale getirilmiş olduğunu vurguladım. Projeksiyonla orijinallerinin görüntülerini gösterdim.”</p>

    <p class="paragraf">Viktor konuşmasına ara verince Elif onun kaldığı yerden devam etti.</p>

    <p class="paragraf">“Ben de bir setini Ateş Kaptan çaldığı için elimizde sadece iki takım kalmış olan dokümanların tıpkılarının elden ele geçmesini sağladım.”</p>

    <p class="paragraf">Anastas, “Haritanın tıpkılarının altın olup olmadığını soran çıktı mı?” diye sorunca, Elif, “Çıktı ve ben de bu soruyu Bay Berge ve Bayan Hoare’a sormalarının gerektiğini söyledim” dedi.</p>

    <p class="arabaslik_sol" id="_idParaDest-148">“Her yer Taksim her yer direniş!”</p>

    <p class="paragraf">Anastas, “Bana sanki bir şeyi unutmuşsunuz gibi görünüyor” dedi arkadaşlarını dinledikten sonra.</p>

    <p class="paragraf">Elif ve Viktor, genç papazın bu sözleri üzerine, “Acaba neyi unuttuk?” der gibi birbirlerine baktılar.</p>

    <p class="paragraf">Anastas, “<span class="CharOverride-18">Büyük yalan</span>’ı neden tam da bu zamanda ortaya döktüğümüzü söylememişsiniz. Bir de tabii verdiğimiz bir sözü yerine getirmemişsiniz” diyecek oldu ki Viktor ve Elif kahkahalarla gülmeye başladılar.</p>

    <p class="paragraf">Genç papaz tuzağa düştüğünü anladı. Ama o da güldü.</p>

    <p class="paragraf">Viktor az önce bıraktığı yerden devam etti.</p>

    <p class="paragraf">“Tabii ki söze tam da senin tahmin ettiğin gibi başladık dostum. Sevgili kardeşimiz Lena’nın başına saplanan gaz kapsülünün ağzına kadar dolmuş olan bardağımızı taşırdığına özel olarak vurguda bulunduk. Türkiye’de gençlerin, yalana, riyaya, aymazlığa karşı nasıl şanlı bir direniş gerçekleştirdiklerini anlattık. Türkiye insanını ayağa kaldıran büyük Gezi Direnişi’nin sana ve bize verdiği ilhamın altını çizdik. Direnişe katkıda bulunan herkese, bize cesaret verdikleri için teşekkür ettik...”</p>

    <p class="paragraf">“Tamam tamam anladım” dedi Viktor’un açıklaması sürerken Anastas ve yalvarır gibi bir ses tonuyla bir de ricada bulundu.</p>

    <p class="paragraf">“Biraz daha anlatıp ağlatmaksa beni niyetin, lütfen vazgeç dostum.”</p>

    <p class="paragraf">Uzunca bir aradan sonra, Anastas Viktor’a tekrar baktı.</p>

    <p class="paragraf">“Peki ne tür sorular geldi sen konuşmanı tamamlayınca?”</p>

    <p class="paragraf">Genç papazın Viktor’a sorduğu bu soruyu, “Hepsini not aldığım için ben cevaplasam daha iyi olacak” diyerek Elif cevaplamaya girişti.</p>

    <p class="paragraf">“Gelen soruları birkaç başlıkta toparlamak mümkün” dedi ve aldığı notları okumak üzere çantasının gözünden not defterini çıkarmaya çalıştı.</p>

    <p class="paragraf">Defterini açınca, önceliği kendisine en ilginç gelen soruya verdi.</p>

    <p class="paragraf">Biri, “Sağ kaşınızda yan yana duran iki piercing’i sadece dekoratif amaçla mı taşıyorsunuz yoksa başka bir anlamı var mı?” diye sordu.</p>

    <p class="paragraf">“Nasıl biriydi bunu soran?” dedi Elif’in aktardığı soru üzerine Anastas.</p>

    <p class="paragraf">Elif, genç papazın sorusu üzerine “Bu soruyu sen cevapla” der gibi Viktor’a baktı. Dev adam tebessüm etti.</p>

    <p class="paragraf">“Sağ kaşında 11 anlamına gelen iki çentik açmış biriydi.”</p>

    <p class="paragraf">Anastas can dostunun bu soruyu nasıl cevaplandırdığını merak etti.</p>

    <p class="paragraf">“Peki sen ne dedin?”</p>

    <p class="paragraf">“Benim ve hastanede yatan dostum Anastas’ın sağ kaşlarımızda düşey olarak ikişer piercing var çünkü biz, kuruculuğunu Apollonius’un yaptığı Pisagor Cemiyeti’nin birer üyesiyiz dedim.”</p>

    <p class="paragraf"><span class="CharOverride-22">Anastas, can dostunun verdiği cevabı beğendiğini belirtecek şekilde başını salladı.</span></p>

    <p class="paragraf"><span class="CharOverride-22">Elif, “Siz ikiniz Pisagor Cemiyeti üyesisiniz, bunu anladık! Peki ben neyim?” diye sordu.</span></p>

    <p class="paragraf"><span class="CharOverride-22">İki papaz, “Bu soru da nerden çıktı şimdi?” der gibi birbirlerine baktılar. Elif iki arkadaşının şaşırmalarını fırsat bilip kaldığı yerden devam etti.</span></p>

    <p class="paragraf"><span class="CharOverride-22">“Ben de bundan böyle kendimi Pisagor Cemiyeti üyesi olarak ilan ediyorum.”</span></p>

    <p class="paragraf"><span class="CharOverride-22">Anastas, “Ama bu mümkün değil!” diyecek oldu ki Elif adeta kükredi.</span></p>

    <p class="paragraf"><span class="CharOverride-22">“Nedenmiş o?”</span></p>

    <p class="paragraf"><span class="CharOverride-22">Cevap Viktor’dan geldi.</span></p>

    <p class="paragraf"><span class="CharOverride-22">“Çünkü sen bir kadınsın ve Pisagor Cemiyeti sadece erkeklere açıktır.”</span></p>

    <p class="paragraf"><span class="CharOverride-22">“O halde...” diye karşılık verdi dev adama Elif. “Bu gelenek şu an itibariyle değişmiş bulunuyor. Ben de böylece Pisagor Cemiyeti’nin ilk kadın üyesi olarak tarihe geçmiş oluyorum.”</span></p>

    <p class="paragraf"><span class="CharOverride-22">Anastas ve Viktor “Acaba olabilir mi?” der gibi birbirlerine baktılar.</span></p>

    <p class="paragraf"><span class="CharOverride-22">İki papazın bakışmalarının nedenini gayet iyi anlayan Elif, “Oldu bile!” dedi. Başka söyleyecekleri de vardı.</span></p>

    <p class="paragraf"><span class="CharOverride-22">“Hemen şimdi dışarıya çıkıp, kendime bir çift piercing alıp taktıracağım. Siz de derhal telefona sarılıp, yetkili mercilerle konuşun, kayıt işlemimi hemen gerçekleştirsinler. İsmimi üye kayıt defterine altın harflerle yazsınlar. Bugüne bugün, Pisagor Cemiyeti’nin en çok arzu ettiği eylemi gerçekleştirmiş üç insandan biriyim.”</span></p>

    <p class="paragraf"><span class="CharOverride-22">Küçük sırt çantasını kaptığı gibi kapıya yürüyen Elif aklına bir şey gelmiş gibi durakladı, geri döndü.</span></p>

    <p class="paragraf"><span class="CharOverride-22">“Piercing’lerimi taktırdıktan sonra hemen geri döneceğim. Viktor gelirken sana yiyecek olarak ne getirmemi istersin?”</span></p>

    <p class="paragraf"><span class="CharOverride-22">Viktor gülümsedi ve “Mayonez ve tonbalıklı sandviç” dedi.</span></p>

    <p class="paragraf"><span class="CharOverride-22">Elif, hastanenin kapısından gülümseyerek çıktı. Londra’da hoş bir akşam çökmek üzereydi. Genç kız bu güzel kentin her zaman telaşlı olan sokaklarında piercing yapan bir dükkân aramaya koyulurken, İstanbul Gezi Parkı’nda ertesi gün gerçekleşecek “büyük karanfil eylemi” için çalışmalar olanca hızıyla sürüyordu.</span></p>
  </div>
</body>
</html>
