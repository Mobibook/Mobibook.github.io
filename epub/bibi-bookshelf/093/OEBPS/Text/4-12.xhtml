<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-12</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x4" xml:lang="tr-TR">
  <div class="Basic-Text-Frame">
    <p class="split"/>

    <p class="anabaslik" id="_idParaDest-125">19 Haziran</p>

    <p class="arabaslik_sol" id="_idParaDest-126">“Kara göründü!”</p>

    <p class="paragraf">“Happy birthday to you,</p>

    <p class="paragraf">Happy birthday to you,</p>

    <p class="paragraf">Happy birthday dear Elif,</p>

    <p class="paragraf">Happy birthday to you.”</p>

    <p class="paragraf">Elif merdivenleri tırmanırken başlayan doğum günü şarkısı, bir parça peynirin üzerinde yanmakta olan kibriti söndürmesi üzerine durdu ve yerini alkışlara bıraktı.</p>

    <p class="paragraf">Genç kız Balkaptan’ın uzattığı bıçakla peyniri dört eşit parçaya böldü ve <span class="CharOverride-18">Elena</span>’nın her yolcusuna bir parça uzattı. Son parçayı kendi ağzına atarken, arkadaşlarına doğum gününü unutmadıkları için teşekkür etti.</p>

    <p class="paragraf">Piposundan art arda birkaç nefes çeken Balkaptan, “Asıl doğum günü partisi orada verilecek” dedi sağ eliyle ufku işaret ederek.</p>

    <p class="paragraf">Elif gözlerini kısarak adamın gösterdiği yöne baktı. Sanki belli belirsiz kara görünüyor gibiydi. “Yaklaştık mı?” diye sordu.</p>

    <p class="paragraf">“Yaklaşmadık, geldik” dedi kaptan.</p>

    <p class="paragraf">Viktor, “Pus var onun için göremiyoruz. Kaptanın dediğine göre yarım saat sonra Brighton Marina’da olacağız” diye devam etti onun bıraktığı yerden.</p>

    <p class="paragraf">Dev adamın nefes almasını fırsat bilen Anastas, az önce kaptandan edinmiş olduğu bilgileri Elif’e aktardı.</p>

    <p class="paragraf">“İngiltere’nin en büyük marinası. Balkaptan, dikkat çekmeden karaya çıkabileceğimizi düşünüyor.”</p>

    <p class="paragraf">Anastas’ın konuşmasında da adı geçince, Balkaptan karaya çıkmak konusunda nasıl davranacaklarına açıklık getirmesinin yararlı olacağını düşündü.</p>

    <p class="paragraf">“Bunu daha önce de defalarca yaptık ve hiçbir sorun çıkmadı. İçinizi rahat tutun. Marinaya girerken güvertede görünmeyecek, kamaralarınızda olacaksınız. Telsiz üzerinden gerekli konuşmaları yapıp yanaşınca, teknenin kapısını kilitleyeceğim. Sonra Liman Başkanlığı’na gidip, yatın ve kendimin giriş işlemlerini gerçekleştireceğim, gerekli ödemeleri yapacağım. Sonra alışveriş için süpermarkete uğrayacağım ve elimde torbalarla geri döneceğim. Torbaları mutfağa birlikte yerleştireceğiz. Yemeğimizi pişirip, teknenin içinde hoşça vakit geçirmemizin önünde bir engel yok.”</p>

    <p class="paragraf">Anastas, “Anladığım kadarıyla, karanlık oluncaya kadar bizim görünmememiz gerekiyor” diye müdahale etti adamın lafı uzattığını düşünerek.</p>

    <p class="paragraf">“Öyle değil” diye cevapladı onu kaptan.</p>

    <p class="paragraf">“Peki ne zaman çıkacağız dışarıya?” diye sordu bu sefer de Viktor.</p>

    <p class="paragraf">“Akşamüstü burası insan kaynıyor olacak. Tekneleriyle denize açılmak isteyenler, marinada vakit geçirmek için gelenler, ana baba günü olacak anlayacağınız. Ortam bu hale dönüşünce hep birlikte tekneden çıkıp, önce marinanın iç, sonra dış kalabalığına karışacağız. Güvenliğin bulunduğu iç kapıdan çıkarken, ben sizin ziyaretçilerim olduğunuzu söyleyeceğim. Adam bunu yadırgamayacak, kendisinden önce nöbet tutan arkadaşları tarafından alınmış olduğunuzu düşünecek. Bu alışılmış bir durumdur. Turgutreis’te marinaya nasıl bir kaptan yardımıyla girdiyseniz, burada da aynı şekilde girebilirsiniz ve çıkabilirsiniz.”</p>

    <p class="paragraf">“İyiymiş” dedi dev adam kaptanın sözleri üzerine.</p>

    <p class="paragraf">Tam o anda Elif çığlığı bastı.</p>

    <p class="paragraf">“Kara göründü, kara göründü!”</p>

    <p class="paragraf">Doğruydu, Brighton Marina’nın yüksek duvarları önlerinde aniden Çin Seddi gibi belirmişti.</p>

    <p class="paragraf">Kaptan, Viktor’a yelkenleri indirmesi talimatını verdi. Geçen on günlük süre içinde her iki yelkeni de alabildiğine iyi kullanmaya başlamış olan dev adam söylenileni anında yerine getirdi.</p>

    <p class="paragraf">“Şimdi de...” dedi Balkaptan. “Hepiniz kamaralarınıza. Yol boyu yaptığınız gibi İznik Konsülü’nün tutanaklarını ya da Apollonius’un hayatını okuyabilirsiniz.”</p>

    <p class="paragraf">Anastas ve Viktor birbirlerine bakıp on günü ne kadar iyi değerlendirmiş olduklarını düşündüler. O kadar ki kaptan bile artık kendileriyle aynı dili konuşmaya başlamıştı.</p>

    <p class="paragraf">Üç yolcusu kamaralarına çekilince, <span class="CharOverride-18">Elena</span>’nın kaptanı Brighton Marina’ya telsiz üzerinden çağrıda bulundu.</p>

    <p class="arabaslik_sol" id="_idParaDest-127">Parti Time</p>

    <p class="paragraf">Kaptan tam da söylediğini yaptı.</p>

    <p class="paragraf">Tekneyi marinaya yanaştırdıktan sonra kapıyı dışarıdan kilitledi ve alışveriş yapmak için <span class="CharOverride-18">Elena</span>’dan ayrıldı.</p>

    <p class="paragraf">Onlarca naylon torbayla geriye dönen Balkaptan, taşıdığı naylon torbaları marinaya bağlı Elena’ya aktardı. Sonra gidip kapının kilidini açtı ve seslendi.</p>

    <p class="paragraf">“Hey yolcular! Tamam güverteye çıkamazsınız ama bu benim uzatacağım naylon torbaları almanıza engel değil!”</p>

    <p class="paragraf">O başını uzatıp teknenin içindekilere seslendiğinde, Elif internet üzerinde sörf yapıyor, Anastas ile Viktor ise her zamanki gibi İznik Konsülü’nün tutanakları üzerinde çalışıyordu.</p>

    <p class="paragraf">Balkaptan’ın çağrısı üzerine Elif, Anastas ve Viktor kapının altında, merdivenlerin dibinde yerlerini aldılar.</p>

    <p class="paragraf">Elif her torbayı açtığında “Vay, vay, vay! Sanki benim doğum günüm için alınmış” dedi.</p>

    <p class="paragraf">Balkaptan yiyecek stokunu kendisine göre dolaplara yerleştirirken genç kız yeni gelen malzemeye bir kez daha baktı ve “Kaptan, bu sabah kahvaltı ve öğle yemeğini bir arada yemeye ne dersin?” diye sordu.</p>

    <p class="paragraf">Anastas, “Anlaşılan doğum günü çocuğu branç yapmak istiyor” diye cevapladı onu.</p>

    <p class="paragraf">Viktor, “Akşama kadar içeride vakit geçirmek zorunda olduğumuza göre, bence Elif’in bu teklifini değerlendirelim” diyerek katıldı konuşmaya.</p>

    <p class="paragraf">Kaptan unutmuş gibi yapıp bir koşu güverteye çıktı ve iki torbayla daha geriye döndü. Birinde güzel bir doğum günü pastası, ötekinde de tıka basa üstelik soğuk Guinnes biraları vardı.</p>

    <p class="paragraf">İki torbayla merdivenlerden inerken, “Kahvaltı, öğle yemeği, doğum günü partisi ve yolculuğu bitirmiş olmamız şerefine, teknenin içinde olmak kaydıyla, akşamüstüne kadar eğlenelim!” diye bağırdı. Az sonra da ilk birasını açıp, “Doğum günün kutlu olsun Elif” diyerek başına dikti.</p>

    <p class="paragraf">Elif, Viktor ve Anastas da onu izlediler.</p>

    <p class="arabaslik_sol" id="_idParaDest-128">Marinadan Çıkış</p>

    <p class="paragraf">Gerçekten de tam Balkaptan’ın dediği gibi oldu. Akşamüstüne doğru Brighton’da yaşayanlar ve yatların sahipleri yavaş yavaş marinayı doldurdu. Zaman içinde, teknelerin etrafında ve lokantaların, barların, pub’ların bulunduğu şeritte yoğun insan kalabalığı oluştu. Esintili haziran akşamüstünün keyfini tekneleriyle denizde çıkartmak isteyenler ve onları içkilerini yudumlayarak izlemek isteyenler iç içe geçti.</p>

    <p class="paragraf">“Vakit geldi” dedi Balkaptan.</p>

    <p class="paragraf">“Her şeyi senin dışarıya çıkarman uygun olacak mı?” diye sordu son bir kez daha Anastas.</p>

    <p class="paragraf">Bunun üzerine, “Sırt çantalarınız ve metal kutunuzla güvenlik noktasından çıkarken dikkat çekebilirsiniz” diyerek fikrinde ısrar etti kaptan.</p>

    <p class="paragraf">Viktor adamın söylediklerine, “Eğer elimizi kolumuzu sallayarak çıkarsak, kaptan bizi kapıdan içeriye almış gibi olur. Öteki türlü sanki seyahatten dönüyormuş gibi görünür, dikkat çekeriz” diyerek hak verdi.</p>

    <p class="paragraf">Kaptan daha önce de söylemiş olduğu sözleri tekrarladı.</p>

    <p class="paragraf">“Yarım saat sonra geri döner, üçünüzün çantasını bir büyük çantaya koyar, metal kutuyu da birkaç naylon torbaya sardıktan sonra tereyağından kıl çeker gibi çıkarım.”</p>

    <p class="paragraf">Sonunda Elif ve Anastas da ikna oldular.</p>

    <p class="paragraf">Marinadaki tüm tekneleri olduğu gibi <span class="CharOverride-18">Elena</span>’yı da gören pub’da oturunca, “Ben Guinnes’le devam edeceğim, siz ne istersiniz?” diye sordu kaptan.</p>

    <p class="paragraf">“Ben de” diyerek ayağa kalktı Viktor.</p>

    <p class="paragraf">Elif, “Ben normal, bildiğimiz insan birasından alabilir miyim?” diye sordu.</p>

    <p class="paragraf">Anastas, “Ben de” dedi.</p>

    <p class="paragraf">“Lager demek istiyorlar” diye kaptana açıklamada bulundu Viktor. Sonra, “Yanında fish and chips” diyerek kaptanla birlikte uzaklaştı.</p>

    <p class="paragraf">Az sonra, kaptanın yolculuğun başında sözünü verdiği doğum günü partisi başladı.</p>

    <p class="paragraf">Elif konuşma yapacağını hissettirircesine öksürdü.</p>

    <p class="paragraf">“Bir günde üç doğum günü partisi. Sabahleyin peynirin üzerinde kibritle, öğlende üzerinde mumlar yanan pastayla ve akşam yemeğinde ise normal insan birasıyla. Başka ne isteyebilirim ki!”</p>

    <p class="paragraf">Ve genç kız konuşmasını şöyle bağladı.</p>

    <p class="paragraf">“Hayatımın en güzel doğum günü için hepinize tekrar çok teşekkür ediyorum.”</p>

    <p class="arabaslik_sol" id="_idParaDest-129"><span class="CharOverride-21">Elena</span>’dan Ayrılış</p>

    <p class="paragraf">Yemeklerini yiyip biralarını içtikten sonra kaptan, “Ben gidip eşyalarınızı ve meşhur metal kutunuzu getireyim” dedi.</p>

    <p class="paragraf">“Ayrılma saati geliyor mu yani?” diye sordu Elif.</p>

    <p class="paragraf">“Yolcu yolunda gerek” dedi genç kızın bu sözleri üzerine Viktor.</p>

    <p class="paragraf">Kaptan, “Eğer pansiyona kabul etmezlerse nereye geleceğinizi biliyorsunuz” dedi eşyaları getirmek üzere uzaklaşırken.</p>

    <p class="paragraf">Anastas, “Umarım Sea Breeze resimlerdeki kadar güzeldir” dedi Balkaptan yanlarından ayrılınca.</p>

    <p class="paragraf">“Zaten bir gece kalacağız” diyerek cevapladı onu Viktor.</p>

    <p class="paragraf">Sea Breeze için rezervasyonlarını bir gün önce yaptıklarını hatırlayıp, “Denizin ortasında rezervasyon yaptırabilmek ne büyük bir imkân değil mi?” diyerek konuşmaya dahil oldu Elif.</p>

    <p class="paragraf">Konuşurken birbirlerine bakmıyor, kaptanın Elena’ya doğru yürüyüşünü izliyorlardı.</p>

    <p class="paragraf">O yürürken Elif buz gibi bir soru sordu.</p>

    <p class="paragraf">“Tekneye bindikten sonra halatı çözse, makineyi çalıştırsa ve marinadan çıkıp gitse ne yapardınız?”</p>

    <p class="paragraf">Anastas içinin tuhaf olduğunu hissetti. Metal kutudan uzakta olmak kalbinin hızlı çarpmasına yol açmıştı.</p>

    <p class="paragraf">Elif’in sözleri Viktor’un da yüzünü değiştirdi. Dikkatle izlediği kaptanı daha da yakın takibe aldı.</p>

    <p class="paragraf">Balkaptan tekneye bindi, dümen mevkiini geçti ve kamaranın kilidini açtı. Az sonra elinde, içinde üç küçük sırt çantası ve metal kutu olan kocaman bir çantayla yeniden güvertedeydi. Kapıyı kilitledi. Çantayı omzuna astı ve <span class="CharOverride-18">Elena</span>’dan dışarıya çıktı.</p>

    <p class="paragraf">Anastas Elif’e döndü ve “Balkaptan’ın günahını aldın” dedi.</p>

    <p class="paragraf">Viktor, “Onunla ilgili neler düşündüğünü ve söylediğini kendisine anlatacağım” dedi.</p>

    <p class="paragraf">Elif, “Sakın!” dedi ve ekledi.</p>

    <p class="paragraf">“Bir daha adamın yüzüne bakamam ve emin ol seni kara listeme alırım!”</p>

    <p class="paragraf">Viktor dev cüssesine yakışır bir kahkaha attı ve “Peki başka kimler var kara listende?” diye sordu.</p>

    <p class="paragraf">“RTE var mesela” diye cevapladı onu Elif.</p>

    <p class="paragraf">“Eyvah! Asla adımın bir arada anılmasını istemeyeceğim türden insanlar var anlaşılan” dedi. Ardından, “Katiyen söylemeyeceğim düşüncelerini Balkaptan’a” diyerek Elif’e söz verdi.</p>

    <p class="paragraf">Balkaptan büyük çantayı masanın üzerine koydu, üç sırt çantasını içinden çıkarıp sahiplerine uzattı ve bir uyarıda bulundu.</p>

    <p class="paragraf">“Sizin yerinizde olsam, metal kutuyu şimdilik bu büyük çantanın içinde tutarım. Büyük filan ama yeni bir çanta alıncaya kadar idare eder. Elinizde bin yıllık bir metal kutuyla sokaklarda dolaşmanız bana soracak olursanız dikkat çeker.”</p>

    <p class="paragraf">Gençler kaptana hak verdiler.</p>

    <p class="paragraf">“Ve izin verirseniz...” diye devam etti kaptan, “şimdi tekneye dönüp birkaç gün uyumak istiyorum. Siz de pansiyonunuza gitseniz fena olmaz.”</p>

    <p class="paragraf">Kaptanı teknesine uğurlayan üç arkadaş çantalarını omuzlayıp Sea Breeze’nin yolunu tuttular.</p>

    <p class="arabaslik_sol" id="_idParaDest-130">Sea Breeze</p>

    <p class="paragraf">Homoseksüel resepsiyonist, biri dev boyutlarında saçlı sakallı ve piercing’li iki adamı bir arada görünce sesini biraz daha yumuşatarak “Hello!” dedi. Sonra sesine biraz daha anlam katarak, “Üç kişi için üç oda biraz fazla değil mi?” diye sordu ve kendisinin muhtemelen şuh olduğunu düşündüğü, isterik bir kahkaha patlattı.</p>

    <p class="paragraf">Pansiyon için ödeme Balkaptan’ın kredi kartı kullanılarak yapıldığından, Elif, “Parayı erkek arkadaşım daha önce ödemişti” diye açıklamada bulundu.</p>

    <p class="paragraf">Resepsiyonist, “Sen de nereden çıktın şimdi? Şurada biz bize konuşuyorduk” der gibi baktı rekabet dolu gözlerle Elif’e.</p>

    <p class="paragraf">Gençler anahtarları alıp odalarına çıkarken, Elif Türkçe olarak, “Çenemi tuttum ve papaz olduğunuzu söylemedim. Kıymetimi bilin” dedi arkadaşlarına.</p>

    <p class="paragraf">Viktor, “Çok iyi kalplisin” diye cevapladı Elif’i.</p>

    <p class="paragraf">Anastas, “Brighton bu konuda ünlüdür. Özellikle de bu bölgesi” diye bilgi verdi.</p>

    <p class="paragraf">Elif en hazır cevap haliyle, “Nereden biliyorsun?” diye sordu.</p>

    <p class="paragraf">Gülüştüler. Eşyalarını odalarına koymak üzere ayrılırlarken, Anastas, “Yarım saat sonra benim odamda buluşalım mı?” diye sordu.</p>

    <p class="arabaslik_sol" id="_idParaDest-131">Bir Kadın ve Bir Erkek</p>

    <p class="paragraf">Elif ve Viktor kararlaştırdıkları gibi yarım saat sonra Anastas’ın odasına gidince, onu iki telefon numarasıyla telefonun yanında kendilerini bekler buldular.</p>

    <p class="paragraf">“Aramadım, sizi bekledim” dedi Anastas. “Nasıl bir konuşma yapmamız gerektiğini tekrar gözden geçirelim istedim.”</p>

    <p class="paragraf">“Önce birer kahve hazırlayalım” dedi Viktor. Ve harekete geçti.</p>

    <p class="paragraf">İlk hamle olarak düşündükleri, biri kadın diğeri erkek iki kişiyi arama işini istedikleri zaman gerçekleştirebileceklerini bildikleri için rahattılar.</p>

    <p class="paragraf">“İsterseniz tekrar gözden geçirebiliriz neler konuşacağımızı” dedi ve küçük sırt çantasına uzandı Elif. Viktor kahve işiyle ilgilenirken sırt çantasından not defterini çıkardı.</p>

    <p class="paragraf">“Bu konuyu İtalya açıklarında konuşmuşuz. Aldığım notları okumamı ister misiniz?”</p>

    <p class="paragraf">İki papaz genç kızın teklifine başlarını sallayarak onay verdiler.</p>

    <p class="paragraf">Elif aldığı notları okumaya başlarken, Anastas iki hafta kadar önce güzel kıza iş teklifinde bulunduğu Gezi Pastanesi’ne doğru bir yolculuğa çıktı.</p>

    <p class="paragraf">“Kuşkusuz o olmasaydı bu iş gerçekleşemezdi” diye düşündü.</p>

    <p class="paragraf">Genç papazın aklına birden, aslında yapmak istediklerini henüz yapamamış oldukları geldi.</p>

    <p class="paragraf">“Yaklaştık” dedi kendi kendine bunun üzerine. “Yaklaştık ama daha sonuçlandırmadık. Onun için, sanki tamamlamışız gibi bir duyguya kapılmam doğru olmaz.”</p>

    <p class="paragraf">Elif aldığı notları okuyup Viktor’un hazırladığı kahvelerin de dibi bulununca, “Arıyorum o halde dostlarımızı” dedi Anastas.</p>

    <p class="paragraf">Viktor ve Elif, olur anlamında başlarını salladılar.</p>

    <p class="arabaslik_sol" id="_idParaDest-132">Time Table</p>

    <p class="paragraf">İki konuşma da pürüzsüz geçince, Elif, “O halde biriniz aşağıya inip resepsiyondan yarınki tren saatlerini gösteren bir time table alıp gelsin” dedi.</p>

    <p class="paragraf">Anastas Viktor’a, Viktor Anastas’a baktı ve ikisi birden “Neden sen değil de biz?” diye sordular.</p>

    <p class="paragraf">“Sadece işlerimizin daha kolay yürümesini istediğim için ikinizden birinin gitmesini istedim” diye cevapladı iki papazı genç kız. Sonra, yeni aklına gelmiş gibi, “Bence Anastas çok daha uygun olur” diye bir de eklemede bulundu.</p>

    <p class="paragraf">“Nedenmiş o?” dedi genç papaz.</p>

    <p class="paragraf">Cevap Viktor’dan geldi.</p>

    <p class="paragraf">“Brighton’un neyiyle ünlü olduğunu bilen ben değilim ki sensin!”</p>

    <p class="paragraf">Üç arkadaş yine gülüştüler.</p>

    <p class="paragraf">Elif ayağa kalktı ve kapıya doğru yürürken, “İkinize de kıyamam” dedi. İçinden, “Kendime de tabii” diye geçiriyordu.</p>

    <p class="paragraf">Az sonra, elinde bir time table ile geriye döndüğünde katıla katıla gülüyordu.</p>

    <p class="paragraf">“İnanmayacaksınız ama ‘Neden sen geldin?’ diye sordu! O kadar sempatikti ki anlatamam.”</p>

    <p class="paragraf">“Anlatmasan iyi olur Elif” dedi Anastas.</p>

    <p class="paragraf">“Düne kadar papazdık biliyorsun” diye ilavede bulundu Viktor.</p>
  </div>
</body>
</html>
