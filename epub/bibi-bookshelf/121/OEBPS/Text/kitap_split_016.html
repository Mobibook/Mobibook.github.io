<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>akdeniz1.indd</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_12"><span>VI</span> <span>BATI’NIN ÇAĞRISI</span></h2>

    <p class="metin"><span>Mihail’in hareketinden sonra İbrail’de duramadım. Ertesi gün Bükreş’e gittim.</span></p>

    <p class="metin"><span>Durumunun vahimliğine karşın, yüreğim umutla doluydu. Verem hastalığında mucizeler görülür. Onun intiharına nasıl ihtimal verirdim?</span></p>

    <p class="metin"><span>Ama ilk on beş gün geçti. Odesa’dan haber çıkmadı. Kendi kendime, “Belki kendini çok yorgun hissetmiş ve bana yazmadan Kazan trenine binmiştir,” diyordum.</span></p>

    <p class="metin"><span>Şimdiden yalan söylüyordum, çünkü Mihail sözünde durmayacak adam değildi. Sonra bir ay, iki ay... Hiç!..</span></p>

    <p class="metin"><span>O zaman, umutsuz, uzun bir bekleyişe karar verdim ve insanların tarafına döndüm.</span></p>

    <p class="metin"><span>Gidiş ve dönüşlerde Türkiye’de, Yunanistan’da, İtalya’da kalarak birbiri ardından üç kış daha Mısır’a gittim. Akdeniz’de yaptığım bu son yolculukların bazı bölümlerini başka kitaplarda anlattım. Bu yolculuklar, 1913’deki Balkan Savaşı’na kadar sürdü ve o vakit her zamankinden yalnız olarak Bükreş’te kapanıp kaldım.</span></p>

    <p class="metin"><span>Akdeniz’e ait öykülerim gerçi çok rağbet gördü. Gazeteler, dergiler bana sütunlarını açıyordu. Güçlenmiş olan Sosyalist Partisi bana sahip çıkmıştı, ama hep o otoriter tarzıyla, hep “disiplinsizliğimi”, “anlamsız hareketlerimi” çekiştirerek. O beni tüm militanları gibi yapmak istiyordu: Makinesinin basit bir çarkı...</span></p>

    <p class="metin"><span>Buna asla razı olmayacağım.</span></p>

    <p class="metin"><span>Bununla birlikte, biz iyi dostuz. Beni partinin gözdeleri arasına koymuş olan bir “kahramanlık”ım var. Mihail’in gittiği yıl, 19 Eylül 1909’ da, çok sevdiğimiz rehberimiz Doktor Stanciof’un tutuklanması, bir sokak savaşına meydan verdi ve özellikle bizim taraftan epey kan aktı. Yiğit çocuklardan bir grubun başına geçerek kavgayı başlatan ben oldum. Gösterimize engel olmak isteyen polislerin zorbalığına katlanamayarak üzerlerine atıldık ve barajı yardık. Bize kılıç salladılar. İnşa edilmekte olan bir evin önündeki tuğla yığınını kaldırıp saldıranların başına fırlattık.</span></p>

    <p class="metin"><span>Dövüş geceyarısına kadar sürdü, o zaman çevrildik ve hareketsiz kaldık. Yüz kişi tutuklandı. O gece polisin bodrumlarında bizi eşek sudan gelesiye dövdüler. Sabahleyin, ben de dahil, aramızdan sekiz kişi sabıkalılar dairesinden geçirildi ve hapse tıkıldı.</span></p>

    <p class="metin"><span>Bu olay beni kaba polislerin zulümlerine uğramış olan kişilere tüm kuramlardan çok bağladı. Dört yıl sonra, bugün bile hâlâ o olaydan söz ederiz ve kendimize “kıdemli mücahitler” süsü veririz.</span></p>

    <p class="metin"><span>Partinin rejimine bir türlü ısınamıyordum. Dostluğu benim anladığım anlamda ele alan ve yaralı yüreğimle sevdiğim ve saydığım tek kişi Kosti Aloman. Paris’te beş yıl yaşamış bir halıcı ustasıdır; duyarlılığı, kültürü ve konuşma yetenekleri onu benim üzerimde bir üstünlük taşıyabilecek tek sosyalist militan yapıyor. Ben böyleyim. Ancak beni geçeni sever ve sayarım. Kendisinden öğrenecek bir şeyim olmayan ve takdir ettiğim erdemlerin hiçbiri ile dikkatimi çekmeyen adam, ancak bulunduğum yerde peşimden gelirse beni ilgilendirir. Onun bulunduğu ve benim zihinsel değerler üzerine koyduğum basamaktan daha aşağıda olan basamağa asla inmem.</span></p>

    <p class="metin"><span>Aloman, Mihail olmaktan uzak, çünkü Mihail benim ölçümün üstünde eşsiz bir adamdı. Ama o, daha başka bir şey. Beni pek sevdiğim bir yanıyla ilgilendiriyor. Bence o örnek bir devrimci. İsyanı dostluk şefkatiyle birleştiriyor. Bizim partide bu, oldukça ender bir özelliktir. Sonra kültürü, konuşması, eleştiri ve hoşgörüyü reddetmeyen mantıklı bağlılığı nedeniyle benden üstün bir insan. Böylece o, partiyle benim aramda bir bağ oluşturuyor, yani demek istiyorum ki, onun tatlı davranışları nedeniyle, kendimi acı çeken ve bir gün güneşte yerini alması gereken o insanlığın yakınında hissetme olanağı buluyorum. Aloman olmasa, ben kendimi bu dünyada yabancı hissedeceğim. Evet, belki bu söylediğim yüzsüzce bir şey, çünkü sınıfımı yadsır gözüküyorum. Daha doğrusu, Mihail’i bir yana bırakalım, Aloman da olmasa dünya bana zindan olurdu.</span></p>

    <p class="metin"><span>Bu uyum gösterememe, bu anlayışsızlık, bu bencillik, beni tek başıma bırakan bu insandan kaçma huyu, biliyorum, benim için bir felaket. Çünkü benim kadar başka insanlara gereksinim duyan kimse yoktur. Derbeder yaşantım yüzünden, her an onların yardımlarına ihtiyacım var. Bir ailesi, bir mevkii olmayan bir adamın, hemcinslerine ihtiyacı olmaması mümkün değildir, meğer ki kalpsiz bir hayvan, ya da kendisini her türlü maddi yoksunluklardan koruyacak bir ahlak düşkünü olsun. Yazık ki, ben böyle olmaktan uzağım! Alçakça düşündüğünü, ya da toplumsal suçlar yüzünden bir köpek gibi acı çektiğini gördüğümde onu seviyor ve ona acıyorum. O zaman ondan ne yüreğimi, ne yardımımı esirgiyorum. İnsanlara bundan daha bıktırıcı bir biçimde bağlanmak mümkün mü?</span></p>

    <p class="metin"><span>Mihail’in ölümünden sonra, benim en iyi dostum olan Kosti Aloman, karakterimdeki bu karşıtlıkları seziyor, ama parti militanlarının çoğunun yaptığı gibi yüzüme vurmaktan çekiniyordu. Ben de davranışındaki bu farkı, bu anlayışı, bana karşı beslediği sevgi dolu dostluğu gördükçe, onu kendime göre sevmeye başladım. Bu, bir insandan seni ayıran şeylerin hepsini unutmak, onu olduğu gibi kabul etmek ve ruhunu onun ruhunda eritmektir. Bu, insanın aklını başına getirerek maddi kurtuluşa doğru götürmenin tek yoludur.</span></p>

    <p class="metin"><span>Aloman’la ben, kişiliğimizi koruyarak, ama birbirimize karşılıklı tavizlerde bulunarak anlaştık ve seviştik. Böylece o benim “disiplinsizliğime”, “serseri ruhuma” göz yumdu, buna karşılık benden partinin haftalık gazetesinde çalışmamı istedi. Sosyalist kuruluşun tüm diğer görevlerinde olduğu gibi, bir açlık ücretiyle gazetenin ikinci yazarlığını yapacaktım.</span></p>

    <p class="metin"><span>Bu zorunlu entelektüel görev beni fena halde sıktı. Ama Kosti’nin istediği gibi görev duygusuyla değil, ona karşı duyduğum dostluk yüzünden bunu kabul ettim. Ve bunu kendisine söyledim.</span></p>

    <p class="metin"><span>Memnun olmadı:</span></p>

    <p class="metin"><span>– Doğru değil, Adriyen, senin Mihail’in seni dostluğun görevden<br class="calibre1" />
    üstün olduğuna inanmaya çok kötü alıştırmış. Dostluğu takdir ederim, bilirsin, ama dostluk duygusu, kaprisli, mağrur, hep kendisine<br class="calibre1" />
    güzel ve kusursuz olduğunun tekrarlanmasını isteyen yaşlı bir kız gibi<br class="calibre1" />
    vesveselidir. Bana kalırsa, dostluk insanın toplumsal ilerlemedeki rolünü idrak eden bir hayatı dolduramaz.</span></p>

    <p class="metin"><span>“Oysa,” diye kurnazca ekledi, “her aydın adamın toplumsal gelişmenin tarihinde bir rol sahibi olması gerektiği bilincinden senin yoksun olduğunu düşünerek sana hakarette bulunmak istemiyorum. Eğer<br class="calibre1" />
    böyleyse, topluma karşı görev duygusu bir Yani ya da Yako için duyabileceğin dostluktan önce gelmelidir...”</span></p>

    <p class="metin"><span>– Ama Mihail’le sen, “Yani”ler, “Yako”lar değilsiniz! Siz benim için...</span></p>

    <p class="metin"><span>– Dur! Dur! Senin için ne olduğumuzu bana sonra söylersin!<br class="calibre1" />
    Şimdi sana önemli bir şey anlatmak istiyorum ve mantığım hoşuna<br class="calibre1" />
    gitmeyince sözümü kesmeni ve beni ahmak yerine koymanı istemiyorum! Hep kötüye kullandığın bu oyalama tarzı, senin Yunanlı atalarının mükemmel soylarında var olan erdemlerin en büyüğü değildir.<br class="calibre1" />
    Hem dost olmamızı istiyorsan, Aristofanes’in zehirinden çok Sokra-<br class="calibre1" />
    tes’in soyluluğuna gıpta etmeye çalış.</span></p>

    <p class="metin"><span>Haklı olduğunu anladım. İşime gelmeyen bir mantığı baltalamaktan hep zevk duyardım.</span></p>

    <p class="metin"><span>“Al!” dedi. “Demek ki sözümü bitirmeme izin vereceksin. Çünkü elimde dostluğa karşı ve görev lehinde kesin bir delil var.”</span></p>

    <p class="metin"><span>Hoşuma gider diye, güzel bir dostluğun ruhumuzu görevden çok büyüleyebileceğini kabul edeyim. Ama sorarım sana: Dostluk “biricik dost” dediğinin ihaneti ya da ölümü ile sona erdiğine göre, başlıca desteğin yıkılmasından sonra hayatının ne değeri kalır? Dört yıldan beri senin de durumun bu değil mi? Ve bugün Mihail gibi dostluk yollarında ağır aksak seni izlemeyi başardığımı varsayalım; güzel bir kadın, her birimize ayrı ayrı bağlılık sözü verip ikimizi de sevmek yoluyla sonsuza dek aramızı açtığı gün halin ne olur? Ben otuz senelik toplumsal hayatımda şu ya da bu şekilde bir düzine kadar “güzel dostluk” gömdüm, gördüğün gibi hayattayım, çünkü en iyi dostum kendimim ve her gün kendimi daha çok inandırıyorum ki, ancak görevin yapılmasından doğan hoşnutluk hayatımı doldurabilir.</span></p>

    <p class="metin"><span>“Duygularını daha açık görmeye çalış. Kaderin sınıfına bağlı olmasa bile, onun kurtuluşuna yardım etmenin yine görevin olduğunu öğren, çünkü sen insanların vicdanı önünde bir görev almış olma savındasın. Hem tekrarlıyorum, görevimizin yapılmasının bize verdiği mutluluğu bilmiyorsun. Dostluk sıkıntılara, yitirmelere katlanamaz, yıkılır. Görevse her şeye dayanır ve insanlar sana karşı ne denli haksızlık ederlerse, o oranda vicdanın onların karşısında dikilerek görevinden asla geri kalmamış olduğunu onlara anımsatır. Sevgi, dostluk, yadsınabilir soyut kavramlardır.</span></p>

    <p class="metin"><span>“Kendi vicdanına karşı görevini yap, Adriyen, duygusal hayaller peşinde koştuğun zamanlardakinden daha mutlu olduğunu göreceksin. Ben de ilkgençliğimde bu bakımdan günahlar işledim. Dostluğa, sanata, karımın bağlılığına inandım ve en sonunda tüm umutlarımı oğluma bağladım. Bugün tüm bunlar bir mezarlıktan ibaret! Benim Mihail’im olan kunduracı şair Nekoulutza sefalet içinde öldü. Viyolonselimi de gömdüm, çünkü yalnız boğazım için benden günde on saatlik mesai isteyen halıcılıkla bir arada olamıyordu. Karım beni aldattı ve onu kovdum. Deli gibi sevdiğim oğluma gelince, ona verdiğim terbiyeye karşın, sefil bir serseri oldu, çünkü anasının ruhuna sahipti.</span></p>

    <p class="metin"><span>“O zaman uluslararası sosyalist teşkilatın okyanusuna daldım. Berlin’de, Londra’da ve daha çok Paris’te yaşadım. Orada hayatı ve kendimi daha iyi tanımayı öğrendim. Oradan, yürek gücü olan kişi için, hayatta yıkılmaya karşı koymanın tek yolu, görevini yapmak ve insanlardan hiçbir şey beklememekten ibaret olduğu düşüncesiyle döndüm.</span></p>

    <p class="metin"><span>“Bugün, akşamlarımı mahalle toplantılarında geçirdikten ve geceyarısı esaret arkadaşlarım olan bir avuç işçinin dimağlarına biraz ışık yaydıktan sonra, evime döndüğüm zaman, insanlara yapabileceğimiz tek iyiliğin bundan ibaret olduğunu biliyorum. Bir dene, anlarsın!”</span></p>

    <p class="metin"><span>Denedim ama anlayamadım.</span></p>

    <p class="metin"><span>O yaz, üç ay, öğleleri bir çorba ve akşamlan da bir parça sucuk yiyerek, gazetemizin yazı işlerinde çalıştım.</span></p>

    <p class="metin"><span>Ah! Sosyalist propagandasının yaverleri ellerimden yığınlarla geçti! Ah! “Esaret arkadaşlarım”ın sözde devrimci saçmalıkları,vilayetlerinin bir köşesinden gönderdikleri bitip tükenmek bilmez okunaksız palavra edebiyatı!</span></p>

    <p class="metin"><span>Hayır hayır! Doğu sosyalist yayıncılığının büyük gazeteleri belki işçi müşterilerine birinci sınıf bir zihinsel gıda sunmaktadır, ama burada, partinin avukatları bile, adamı çileden çıkaracak bir üslupla yazılmış saçmalıklarla yazı işlerini usandıran ahmaklardır. Zavallı meslekdaşlarım Mrinesko ile Pujor, hazmedilir cinsten olmayan makaleleri kesip biçerek yutulur hale getirmeye çalışıyorlar. Bense bunları sepete atıyorum.</span></p>

    <p class="metin"><span>Zavallı işçi sınıfı! Sen daha iyi bir talihe layıktın!</span></p>

    <p class="resim"><span class="ideitalik">*</span></p>

    <p class="metin"><span>Aralık ayındayız, hava soğuk, sağanak halinde yağmur yağıyor. Yine içime bir hüzün doldu. Geçen hafta Akdeniz güneşine doğru her zamanki yoluma çıkmak istedim, ama Aloman yakama yapıştı:</span></p>

    <p class="metin"><span>– Bu Akdeniz komedileri yeter artık! İşte altı yıldır, Musa gibi insan artıkları, Sara gibi kokotlar, Klein gibi sevda tellalları, Moldovan gibi dolandırıcılar ve Akdeniz’de kaynaşan bütün o serseri takımlarıyla en iyi zamanlarını körletiyorsun.</span></p>

    <p class="metin"><span>“Anlaşıldı, hoşuna gitmeyen bir entelektüel işi yapmak elinde değil. Sen böyle yaratılmışsın, ısrar etmiyorum.</span></p>

    <p class="metin"><span>“Ama, Tanrı aşkına, bari ömrünü böyle heba etmeye bir son ver! İşletilmesi gereken yeteneklerin var. Senin işine yarayacak olan ne Mısır’ın, ne Suriye’nin, ne de soysuzlaşmış Yunanistan’ındır.</span></p>

    <p class="metin"><span>“Batı’yı tanımalısın! Büyük bir Batı dili öğrenmelisin, daha fazlası elinden gelmezse bari bir tanesini öğren. Ve yaratılışın Fransız kültürüne ve Fransa’da hüküm süren özgürlüklere uygun olduğuna göre, hemen bu akşam Paris’e hareket edeceksin!”</span></p>

    <p class="metin"><span>1913 kışının başlangıcına rastlayan o akşam Paris’e hareket ettim.</span></p>
  </div>
</body>
</html>
