<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>akdeniz1.indd</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_11"><span>V</span> <span>MİHAİL’İN ÖLÜMÜ</span></h2>

    <p class="metin"><span>Mihail öldü, ben şimdi ruhunu kaybetmiş bir gölge gibi dolaşıyorum.</span></p>

    <p class="metin"><span>Akdeniz! Artık seni sevmiyorum. Üst üste üç yıl o, senden güneşli bir kulübecik dilendi. Bitlerden ve yılanlardan yana pek cömert davranan sen, ondan bunu esirgedin. Yeryüzünde bulunuşu yaradılışın hatalarını mazur gösteren ve düzelten o az bulunur insan, hastalıktan donmuş kemiklerini ısıtmak için senin güneşin altında mütevazı bir köşecik bulamadı.</span></p>

    <p class="metin"><span>Tuh!.. Hayat tanrısal bir dolandırıcılıktan başka bir şey değilmiş.</span></p>

    <p class="metin"><span>1909 Ağustos’unda bir gün İbrail’den ayrıldık. Bir bastona dayanarak iki büklüm yürüyordu. Mavimtırak yüzünden sürekli yağlı bir madde sızıyordu. Hiç durmayan öksürük ve balgam nefesini kesiyordu. Bununla birlikte, sık sık benimle konuşmak istiyor, ama ancak otururken konuşabiliyordu.</span></p>

    <p class="metin"><span>Gözlerime, kulaklarıma inanmak istemeyerek, canevimden vurulmuş bir halde onu dinliyordum. Mihail gidiyordu. Mihail ölüyordu. Artık yaşamayı sürdürmem için ne sebep vardı?</span></p>

    <p class="metin"><span>Bu acı da bir yalan! Bugün bunu anladım: Dört yıldan beri umuyorum. Oysa gemi Odesa’ya hareket ederken bana açıkça söylemişti:</span></p>

    <p class="metin"><span>– Şunu iyi bil: Eğer deniz kötü olursa, çok acı çekersem, kendimi denize atacağım; benden mektup almazsan, bil ki, nedeni budur. Aksi halde, Odesa’ya varır varmaz sana yazacağım, sonra Kazan’a kadar yoldaki tüm kentlerden mektuplarımı alacaksın.</span></p>

    <p class="metin"><span>Bana bunları 1909’da söylemişti. Şimdi 1913’teyiz. Hâlâ Odesa’dan gelecek ilk mektubu bekliyorum. Şu halde en büyük dostun kemikleri Karadeniz’in dibinde yatıyor!</span></p>

    <p class="metin"><span>Hâlâ günde birkaç kez, sokakta yalnız gezerken, birdenbire dönüp sol yanıma baktığım oluyor: Mihail hep orada bulunurdu. Altı yıl onu hep orada hissettim. Küsüşmelerimizin, bir iki aylık ayrılışlarımızın oluşturduğu “dostluk tatilleri”nde bile, hayali hep solumda hazır bulunurdu. O kadar hazır bulunurdu ki, uzun uzun görüşürdük.</span></p>

    <p class="metin"><span>Çünkü asla kırgınlıklarımız birbirimize ne derece bağlı olduğumuzu bize unutturamamıştı. Bağlıydık. Burada</span> <span class="ideitalik">sevgi, dostluk</span> <span>kavramları bizim ruh birliğimizi tarif etmekten acizdir. Bu, bize özgü bir yaşama tarzıydı. Yıllarca şuna inanmıştık: kimsenin bize gereksinimi yoktu ve bizim de birbirimize olduğu kadar kimseye gereksinimimiz yoktu.</span></p>

    <p class="metin"><span>Etrafımızda insanların seviştiklerini, sonra da sevişmeyiverdikle-rini görüyorduk. Bazıları da severken ayrılıyorlardı. Çoğunlukla bir kadının hırçınlığı yüzünden. Ama her iki halde de, bir süre geçince, zamanla birbirlerini sevmiş olan gözleri kayıtsızlık, hatta unutma kaplıyordu.</span></p>

    <p class="metin"><span>Ey sevgi gururu, oysa sen sade gururdan ibaret de değilsin! Yaradan’a bin şükür: Her şeyi ezen, her engeli yengi olan sevgiyi yüreğim tanıyor, Mihail’in yüreği de tanımıştı. Yazık ki bu yengi, ayrıldığımız gün Mihail’in yüzü gibi, ölüm terleri dökerek elde ediliyor!</span></p>

    <p class="metin"><span>Kavgalarımızdan sonraki ayrılışlarımızın bize deneyimler edindirdiği sıralarda bu yenginin daha çok farkına varıyordum. Bunlar bizim birbirimizi en çok sevdiğimiz, yani hiç katışıksız, tam bir anlaşma ile seviştiğimiz zamanlardı. Kırgın yüreklerimiz o zaman, birbirini arar ve yuvalarına dönen kırlangıçların kolaylığıyla buluşurlardı. Mihail’in ruhunu solumda duyumsardım. O da benimkini sağında duyardı. Ölmez kuvvetler arasında engel olur mu?</span></p>

    <p class="metin"><span>Bu sessiz görüşmelerde, ruhlarımız birbirine neler söylerdi? –Hiç... Boş şeyler.– Bugün ben otuzuna yaklaşan bir adamım, Akdeniz’de enine boyuna altı yıl yolculuk yaptım, çok okudum, çok gördüm, çok hissettim ve çok iyi anlıyorum ki, Mihail’in bilgisinin beni büyülediği, düşüncelerini çoğunlukla benimsediğim doğru olmakla birlikte, ona karşı sevgimin asıl nedeni, arkadaşımın kişiliğindeki bu özellikler değildi; tıpkı, onun da beni aynı derecede büyük bir sevgiyle sevme nedeninin, bende bulduğu herhangi elle tutulur, tarif edilir, değişmez vasıflar olamayacağı gibi.</span></p>

    <p class="metin"><span>Hayır. Biz karşıtlıklarla doluyduk. Başlangıçta karşıtlıklar ondan çok bendeydi. Sonraları verem ve ölüm korkusu vicdanını kararttığı ve onu, bazen kendisini Katolik yapmasına ramak kalan Kahire’deki seksenlik Yahudi ve Katolik milyoner patronunda, bazen Aynaroz keşişlerinde, bazen Tuzlu-Göl’deki otel sahibinde kurtuluşu aramaya sevket-tiği zamanlar, güzel yüzünü kaplayan çirkinliği görmemek ve ruhumda onu kusursuz saklamak için kendimle ne mücadelelerde bulunmam gerekti!</span></p>

    <p class="metin"><span>O zamanlar, iyi yürekli Kir Nikola’nın o iğrenç börekçi dükkânında,</span> <span class="ideitalik">Jack’ı</span> <span>aslından koruyan bitli uşağı anımsıyordum. Bir lokma ekmek için en zahmetli işlere katlanan bu genç soylu kişinin geçici serseriliğini düşünüyordum. Yaşamın kendisine sunduğu çirkinliklere karşın, güzel ve iyiyi bir din gibi yaymak isteyişini de terazinin kefesine atıyordum. Bu din, kendi imanımı doğruluyordu, delikanlılık çağımın annemden başlayarak en bayağı ayyaş kadına kadar tüm mahallenin bana deli demekte ağız birliği ettiği bir anında beni umutsuzluktan kurtardı.</span></p>

    <p class="metin"><span>O zaman ruhlarımızı birbirine lehimledik.</span></p>

    <p class="metin"><span>Hepsi bundan ibaret. Ruhlarımızın birbirine söyleyecek çok şeyi yoktu. Edebiyat dünyasında uyumun, mutlak sessizlikten doğduğunu sanıyordum. Söz, Tanrı’nın, yeryüzünün tek kibirli hayvanına yüklediği bir çile olmalıdır.</span></p>

    <p class="metin"><span>Mihail’le benim aramızda dostluğu besleyen dinamo, konuşma değildi, hatta bizim</span> <span class="ideitalik">maddi varlığımız</span> <span>da değildi, yalnızca birbirimizin bilincinde oluşumuzdaydı, belki de bakışlarımızın ilk kez karşılaştığı an aramızda kesin bir uyum oluşmuştu.</span></p>

    <p class="metin"><span>O zamandan beri, sözler bizi çoğunlukla kırdı ve birbirimizden ayırdı, sessizlik ise asla. Çünkü bizim her zamanki konuşmalarımız, bütün ölümlülerinkinden başka türlü olmuyordu, yani bu konuşmalara aynı iyi niyeti ve yine aynı gurur duygusunu katıyorduk. Biz birer aziz değildik. Dostluğumuz için koca bir mihenk taşı görevi görmüş olan parayı, birlikte kazanıp harcanan parayı da unutmamalı. O birçok kez ruhumuzu zehirledi. Birbirimizi haksız olarak bencillikle suçladık. Ağzımızdan oldukça ağır sözler kaçtı.</span></p>

    <p class="metin"><span>Ama anlaşmazlığımızın nedeni ne olursa olsun, vicdanlarımızın ruh birliğini silemedi. Bu ruh birliği, tam altı yıl etrafımızda gördüğümüz dostluk bağları arasında eşsiz bir örnek oluşturuyordu.</span></p>

    <p class="metin"><span>Artık bitti!</span></p>

    <p class="metin"><span>Bu dünyada olanlardan hiçbirinin öteki dünyada bulunmadığı demek doğruymuş! Mihail’in ruhunun, hâlâ ten kafesimin kapalı tuttuğu ruha artık gereksinimi yok. Ben de artık hiç onu solumda hissetmiyorum. Tam tersine, kesin ayrılışı, her türlü anlaşmanın tümüyle yok olduğunu çok güzel hissediyorum. Onun ruhu arlık beni çağırmıyor. O artık</span> <span class="ideitalik">başka bir şey.</span> <span>Şimdi o herhalde</span> <span class="ideitalik">bütünle tek vücut</span> <span>olmuştur. Ve bu</span> <span class="ideitalik">bütün;</span> <span>kimsenin değildir, bizim</span> <span class="ideitalik">her birimizin</span> <span>olduğundan çok başka olsa gerektir.</span></p>

    <p class="metin"><span>Ne dediğimi çok iyi biliyorum. Anlamama yardım eden yine ruhumdur. O bile artık benim için, Mihail’in yaşadığı zamanlardaki özelliğini kaybetti. Arkadaşımın ruhu maddi engellerden kurtulduğu zamandan beri o da çok değişti. Ve o, bu kurtuluşun tarihini açıkça gördü. Hatta beni bile haberdar etti. Ben inanmak istemedim. Altı aylık umutsuz bir bekleyişten sonra, gerçeği gördüğüm zaman, ruhum bana yabancı ya da adeta hasta gibi göründü. Ya da uykuda. Hep solumda duran o kudretli yaşam için ürperdiğini artık duyamaz oldum.</span></p>

    <p class="metin"><span>Çünkü artık solumda karanlık bir uçurumdan başka bir şey yoktu.</span></p>

    <p class="metin"><span>Şimdi ben bu uçurumun, bu açık çukurun kenarından gidiyorum.</span></p>

    <p class="metin"><span>Ve ne garip! Yavaş yavaş dokuz yıl önceki perişan yaratık oluyorum. Mihail’i tanımadan önceki, kendi hakkımda ne düşüneceğimi bilemediğim zamanlardaki halime dönüyordum.</span></p>

    <p class="metin"><span>Bugün o bana her zamankinden yabancı görünüyor. Bir adam onu bana yaklaştırmıştı. Aynı adam, ölümüyle beni ondan uzaklaştırıyor. Mihail’le birlikte geçen hayatımda, duymuş ve sevmiş olduğum şeylerin hiçbirini dünyada yalnız dolaştığım zamandan beri duymuyor, sevmiyorum.</span></p>

    <p class="metin"><span>Bu duygunun belirsiz bir yanı yok. Mihail bir gerçek miydi, yoksa bir hayalet miydi, diye düşünmeye başlıyorum. Eğer bir gerçekse, şu halde İsa’nın gerçeğine benziyor. İsa hayata bir daha geri dönmedi. Mihail de öyle. Dört yıldan beri, onu insanların arasında ne kadar arasam, var olmadığını daha iyi fark ediyorum. Demek ki, Allah’ın insanlar arasına sonsuzluğun büyük günlerinde gönderdiği bayramlık ruhlar var.</span></p>

    <p class="metin"><span>Bu ruhları yalnız bizim sevgimiz görüp tanıyabilir. Yalnız sevgimiz onları izleyebilir. Çünkü bunlar, hiçbir şeye benzememekle birlikte, her şeyde görünebilirler, hatta bir ahırın hayvanlarında bile.</span></p>

    <p class="metin"><span>Yazık! Bize Sonsuzluğun büyük günlerinde yaratılmış ruhları keşfettiren bu sevgiyi bile, her gün kullanmamız nasip olmaz. Yükselişin derecelerine göre bir olanaklar basamağı vardır.</span></p>

    <p class="metin"><span>Mihail’in ölümüyle birlikte benim bir insanı Tanrı gibi sevme olanağım da kayboldu. Ve dünya yüzünde hangisinin çok daha eksik olduğunu bilmiyorum: hayat tanrıları mı, yoksa onların ölçüsündeki sevgi mi? Bana ikisi de aynı gizemli yoldan geldi ve gittiler.</span></p>

    <p class="metin"><span>Bu bir ziyaret oldu. Dokuz yıl sürdü ve bende bir alışkanlık haline geldi. Bunun başka türlü olamayacağını sandım. Hayır, bu yalnızca benim büyük bayram günümdü. Bir güneş tutulması gibi kayboldu. Her günkü adamlara ve ben de içinde olduğum halde, hepimizin ayaklarımızı ısıtmak için kullandığımız sevgiye döndüm.</span></p>

    <p class="metin"><span>Şimdi her şey ılık.</span></p>

    <p class="metin"><span>Ruhum, hiçbir şey olmamış gibi davranıyor. Uyuyor. Benim sorularım karşısında dilsiz kalıyor. Onun için bütün durumlar kabul edilebilir, çünkü o Sonsuzluğa ayak uydurmuş ve anıyı unutmuş gibi görünüyor.</span></p>

    <p class="metin"><span>Ama adi adımla giden ve Mihail’i anımsayan ben, acı çekiyorum. Benim Sonsuzluğum, sabahleyin uyanınca elime düşen gazetedir.</span></p>

    <p class="metin"><span>Mihail benim gerçeğim olduğu zamanlar, ben onun temposuyla yaşıyordum. Bu, onu Kir Nikola’nın dükkânında keşfettiğim gün başladı ve İbrail iskelesinin rıhtımında benden ayrıldığı zaman sona erdi. O zamanlar hayatın büyüklüğünden esinlenmiştim.</span></p>

    <p class="metin"><span>Bugünse o insanı kaybettim. Yine Mihail’den önceki yaşantımı yaşıyorum. Etrafımda yemek ve çoğalmak için yaşayan her zamanın ve her yerin insanlarından başka kimseler görmüyorum. Onlardan nefret etmiyorum, ama beni hiç ilgilendirmiyorlar. Dünyayı bir yemekhane ve hara gibi görmeye alışmamışım. Kuşkusuz, insanlığın yüzükoyun yerde sürünmemek için elinden geleni yaptığını bilmiyor değilim, ama ne yalan söyleyeyim, bu konudaki gayretleri bana acınacak şeyler gibi görünüyor. Hiçbir büyük şey yapılmıyor.</span></p>

    <p class="metin"><span>Tanrısala doğru yükselişler ışıktan ilahilerdir. Bunlar benzin kokmazlar. Ben olduğum gibiyim, ne övgülere, ne yergilere hak kazanmışım. Büyük olmak benim elimde değil. Şu halde bayağılığını hissetmekte haklıyım.</span></p>

    <p class="metin"><span>İşte bayağı insanların yasası.</span></p>

    <p class="metin"><span>Bu benim yasam değil. Mihail’in değerini ilk bakışta anlamış tek adam oluşum neden? Dahası var; neden ben hayattan onu istemiş ve onu aramış olmakta yalnızım? Çünkü insan ancak emin olduğu şeyi arar, tıpkı hiçbir şey keşfetmeyen bilge ve bilginler gibi. Ve şimdi, arkadaşımı kaybettikten sonra, bundan kendi ruhumu tanımayacak derecede acı çekmekte neden yalnızım?</span></p>

    <p class="metin"><span>Ah! Alışılmışın dışına kavuştuktan sonra alışılmışa dönmek ne acı şey!</span></p>

    <p class="metin"><span>Herkesin herkese karşı dostluğu... Dostluk, içeri alınmak için sırasını bekleyen ikinci derecede bir duygu...</span></p>

    <p class="metin"><span>İşte şimdi bulabileceğimin hepsi bu. Beğen beğendiğini al. Beli kamalı dostluktan sosyalist “tıraş” dostluğuna kadar her zevke göresi var.</span></p>

    <p class="metin"><span>Hepsi dış odada sıra bekliyorlar. En büyük kusurları bu. Çünkü sevgiden söz edilirken, ben yalnız bir türlüsünü anlarım: Tüm yaşam sorunlarında en önde geleni.</span></p>

    <p class="metin"><span>Neden Tanrı duygular alanını, tıpkı bizim giysi dolabımıza benzetmiş: hepsi birbirinden aşağılık yüz kat giysi?</span></p>

    <p class="metin"><span>İnsan, hayvanlar gibi yaşayıp ölebilirdi: Bunlar basitlikleri içinde soyluluktan yoksun değildir ve insandan çok daha az zalimdir, çünkü işkenceyi bilmezler. Gündelik gereksinimlerimiz için emrimize amade olan bu görülmemiş derecede çeşitli duygular, bizim için bir üstünlük belirtisi midir, yoksa bir musibet midir?</span></p>

    <p class="metin"><span>Ama, Yaradan’ın hikmetinden sual olunmaz. Mihail’le benim için, bize insanı tanrılığa yaklaştıran bir sevgi bahşetmiş olan Tanrı’ya şükretmekten başka yapacak bir şey yoktu, bu sevginin hiçbir maddi tarafı yok. O, bedene diğer duygular ya da tutkular gibi haz ya da acı vermez. Çünkü onun sahası ruhtur. O yalnızca huzurdan ve devamlılıktan ibarettir.</span></p>

    <p class="metin"><span>Mihail’in son günlerini anlatacağım.</span></p>

    <p class="metin"><span>Bir daha Mısır’a yalnız bir kez döndü ve bu 1908-1909 kışında oldu. Tabii ben de kendisine eşlik ediyordum. Olayların engellemesi yüzünden oraya her zamankinden daha geç gittik. Bobesko otelinden eylülde ayrıldıktan sonra, dostum bir gribe yakalandı, ekimin yarısına kadar tedavisiyle ilgilendi, iyileştiği ve harekete hazır geldiği zaman havalar bozdu.</span></p>

    <p class="metin"><span>6 Aralık Aya Nikola yortusuna kadar, bütün sonbahar çok kötü geçti. Hep anacığımın evinde sıcakta oturduk, tabii o da bundan çok memnun oldu. Gazeteler bize deniz hakkında en kötü haberleri veriyordu, fırtınalar hemen hiç dinmek bilmiyordu. Mihail’in içi eriyordu.</span></p>

    <p class="metin"><span>Pencerelerde sağanak halinde yağan karlı yağmurlara bakarak:</span></p>

    <p class="metin"><span>– Bunca açık hava ve güneşli güzel günleri boşa gitti! diyordu.</span></p>

    <p class="metin"><span>Katlanmak zorunda kaldık. Böyle bir havada gitmemiz olanaksızdı. Mihail’i deniz çok kötü tutardı. Bir hayli okuduk, annemi eğlendirmek için sık sık iskambil oynadık, bazen yüksek edebi sorunları tartışarak, bazen ruhlarımızı dostluğumuzun ışık banyosu olan o uzun sessizliklere gömerek ocak başında tatlı geceler geçirdik.</span></p>

    <p class="metin"><span>Sonunda, 6 Aralık’tan sonra, kuru don güzel havaları getirdi. Zavallı anamı keder içinde bırakarak uçup gittik.</span></p>

    <p class="metin"><span>Mısır’da geçirdiğimiz bu mevsim hiç de hareketli olmadı ve benim bilinen fantezilerim olmasaydı, hiç olaysız geçebilirdi. Ancak bu ülkelerde görülen yeni bir serap karşısında apışıp kaldım. Mihail’e yine itaatsizlik ettim, ama zararımız büyük olmadı.</span></p>

    <p class="metin"><span>İşte başımıza gelen:</span></p>

    <p class="metin"><span>Bu kez bütün kış çalışmadan yaşayacak kadar zengindik. Bobesko Oteli’nden Mihail bin beş yüz, ben de bin frank biriktirerek ayrılmıştık. Noel arifesinde, Nil’in cazip bir köşesinde güzel bir odaya yerleştiğimiz zaman, bu paradan elimizde daha iki bin frank vardı. Sıradan bir Rum lokantasında iki öğün nefis bir yemek yiyerek, üç günde bir ya Piramitler tarafına, ya da Helyopolis’e doğru bir tramvay gezintisi yaparak geçirdiğimiz bir haftalık düzenli bir hayattan sonra deneyimlerimiz bize gösterdi ki, genel masraflarımız ayda iki yüz frankı geçmiyordu.</span></p>

    <p class="metin"><span>O zaman Mihail’in yüzüne tatlı bir huzur yayıldı. Böylece, her türlü maddi kaygıdan uzak aylarca yaşayabilmek düşüncesi ona umut veriyordu. Şimdi artık o en basit bir işi bile yapacak halde değildi. İyileşmeden tekrar çalışmaya zorunlu kalma olasılığı onu kara kara düşündürüyordu. Bana diyordu ki:</span></p>

    <p class="metin"><span>– Şimdi yaşadığımız gibi iki yıl daha yaşayabilmek, işte kaderimden istediğim bundan ibaret. Mısır’dan ayrılmazdım. Kışın Kahire’de, yazın İskenderiye’de. Hatta günde bir tek iyi yemekle yetinirdim. Kitaplarla birlikte, bana haftada beş franktan fazlaya mal olacak her türlü eğlenceden vazgeçerdim. Yalnız başıma, bu bana ayda yüz yirmi franka mal olurdu. İki yıl süreyle kim bu parayı bana verir?</span></p>

    <p class="metin"><span>– Ailenden başka kim verebilir?</span></p>

    <p class="metin"><span>– Yine ailemden söz ediyorsun. Sana demedim mi ki, ancak ölmek için eve döndüğüm gün benden haber alabilirler. Aksi halde, onlar için ölmüş bir adamım.</span></p>

    <p class="metin"><span>Ona, “Kal! Ben çalışır, sana yüz yirmi frankı bulurum!” diyemediğime öyle üzülüyorum ki! Ama, kendi gereksinimlerimi bile adamakıllı karşılayamazken, ona bu parayı nasıl verebilirdim?</span></p>

    <p class="metin"><span>Yemeklerimizi yediğimiz ve günün bir kısmını geçirdiğimiz Müzik mahallesinde yeni tanıştığımız bir dosta bir gün bu sıkıntımı açtım. Bu, benim yaşımda, genç, ama kibirli ve çıtkırıldım bir Romendi; pansiyon, kahve ve özellikle her gün birinci sınıf nişancılar üzerinde bahislere girdiği “güvercin avı” arasında haftada üç yüz franka yakın para harcardı. Bizi de birçok kez bu “güvercin avı”na götürdü; cömertti, gelişigüzel ama açık yürekli bir cömertlik; ona bir aylık parasını bir haftada harcattıran, sonra da dostlarından, hatta konsolosumuzdan para istemeye zorlayan hafiflikleri yüzünden onunla alay edilmesine hiç kızmazdı.</span></p>

    <p class="metin"><span>İsmi Todor Moldovan’dı, ama kahve halkı ona daha çok Todorika derdi. Romanya’nın güzel bağlık vilayetlerinden birinden olan Moldovan, bizde iyi aileden çocuklara halkın dediği gibi, kendisini “kişi evladı” olarak tanıtıyordu. Yakında önemli bir mirasın da “gagasına düşeceğinden” söz ediyordu. Bu savlar, Darb-el-Barabra sokağı usta yalancılarının gözünde kolaylıkla birer “palavra” yerine geçerdi. Ama herifin elinde insanı etkileyen gerçek bir belge vardı: Bu, üzerinde resmini ve “İçişleri Bakanlığı memuru” damgasını taşıyan birinci mevki bir demiryolları permisiydi. Sonra, bazen konsolosumuz Bay Bacleanu’nun yanında otomobilde görüldüğü de olurdu. Bu konsolos, pasaportta yazılı olan</span> <span class="ideitalik">yardım ve himayeyi</span> <span>kendisinden istemeye giden tüm Romen döküntülerine çok sert davranmakla yükümlüydü. Oysa bir kez Moldovan konsolosa birisi ile bir mektup göndermiş, adam kendisine beş sterlin getirmişti. Bu olay kahvede oluyordu. Bütün alıklar, hatta ağırbaşlı adamlar buna şaşıp kalmışlardı. “Mirasyedi”lik şöhreti bu suretle yerleşmişti.</span></p>

    <p class="metin"><span>Bir başka söylenti daha buna eklendi: “Todorika’nın</span> <span class="ideitalik">Kudüs’te akrabaları</span> <span>varmış”, bu söz ‘bakanlıklarda nüfuz sahibi bir adamdır’ anlamına gelir. Hemen Mısır’da kıyamet gibi kaynaşan Romen kaçakları ve ipsizleri lehine ricalar ve aracılık vaatleri gırla giderdi.</span></p>

    <p class="metin"><span>Bu durum Todorika’ya canının istediğini kafese koyma olanağı veriyordu. Çünkü en merhametsiz bir konsolos bile buna boyun eğiyordu. Hatta “mirasyedi”nin “hastalık nedeniyle” iki aydan beri izinli olarak bulunduğu Kahire’de hayli dolgun borçları olduğu da söyleniyordu. Gerçi Romanya’dan her para gelişinde, Moldovan alacaklılarının bir kısmına ve özellikle Bay Bacleanu’ya para veriyordu ama, şurası da kesin ki, bu ödemelerin ertesi günü de ödünç almalar yeniden başlıyordu, yaşayış tarzı ve özellikle “güvercin avı” eline avucuna giren tüm paraları çarçabuk eritiyordu.</span></p>

    <p class="metin"><span>Mihail, Todorika’ya nazik davranmakla birlikte, ona kuşkulu bir gözle bakıyordu. Ötekiyse, dostunun kibarlığına hayrandı, onu can sıkıcı Fransızca sohbetlerle –Mihail, “Savoie ineklerine layık bir Fransızca” diyordu– usandırıyor ve hoşuna gitmek için ne yapacağını bilemiyordu. Paralı olduğu günler bizi iyi lokantalara, tiyatrolara götürüyor, otomobille gezdiriyor, öğleden sonraları “güvercin avı”yla bize işkence ediyordu. Burunları dibinde atılan tüfeklerle bu hayvancıkların yere serilmesi, bizim kaçığın tüm diğer taraflarından çok bizi isyan ettiriyordu.</span></p>

    <p class="metin"><span>Bir gün Mihail bana dedi ki:</span></p>

    <p class="metin"><span>– Bu Todorika’dan uzaklaşsak fena olmaz gibi geliyor bana. Ben<br class="calibre1" />
    kendi hesabıma bundan böyle ondan hiçbir şey kabul etmeyeceğim,<br class="calibre1" />
    çünkü her şeyden önce o bir ahmak. Okuduğu kitaplara bakılırsa,<br class="calibre1" />
    gerçekten ahmak:</span> <span class="ideitalik">Kara Elbiseler, Kızıl Maskeli Şato Sahibesi, İspanya’da Bir Cinayet</span><span>... vb. Parasız bulunduğu sürece, sürüyle bu tür kitap<br class="calibre1" />
    okuyor.</span></p>

    <p class="metin"><span>Onunla ilgimizi kesmeye razı olmadım, çünkü bir gün, Mihail’in nazik durumu dolayısıyla üzüntümü kendisine açtığım zaman, Todori-ka gözleri nemlenerek bana demişti ki:</span></p>

    <p class="metin"><span>– Ne diyorsunuz? Bay Kazanski gelecek yaz nereye gideceğini bilemiyor mu? Düşünülecek şey mi? İkiniz de bize, Campulung’a gelirsiniz. Biliyorsunuz ki orada veremliler için ideal bir iklim var, istediğiniz kadar kalabilir, kendi evinizde gibi rahat yaşarsınız.</span></p>

    <p class="metin"><span>Çılgına dönmüştüm. Umut beni körletmişti. Mihail kurtulmuştu!</span></p>

    <p class="metin"><span>Mihail de heyecanlandı:</span></p>

    <p class="metin"><span>– Evet... Campulung, Romen İsviçre’sinin güzel bir köşesidir ve seni temin ederim ki, şeytan bile davet etmiş olsa, parasız bir davet karşısında nazlanmam. Ama şu Todorika serseminin anlattığı ve anlattırdığı şeylerden hiçbirine inanmıyorum.</span></p>

    <p class="metin"><span>– Ama senin durumunu benden öğrendiği zaman gözlerine yaş doldu!</span></p>

    <p class="metin"><span>– Ben de yüreksiz olduğunu söylemiyorum. Ama o tam dengesiz bir cahil. Ona hiç güvenim yok. Ünlü demiryolları permisinin bir yıla yakın bir zamandan beri süresinin geçmiş olduğunu fark etmedin mi? İçişleri Bakanlığı’ndaki memuriyetine gelince, bu da bütün “meslekten talebe”ler gibi, basit bir sivil memurluktan ibaret olabilir.</span></p>

    <p class="metin"><span>– Ne isterse olsun, umurumda değil, onu kendime dost edinecek değilim, ama konsolosumuzun ailesini tandığı kesin, aksi halde konsolos ona güvenmezdi. Todorika bize verdiği sözü tutarsa bir yıl ona çiftlik uşaklığı etmeye hazırım.</span></p>

    <p class="metin"><span>Mihail kuşkularından vazgeçmedi. Ben umutlarıma sarıldım. Ve öteye beriye davetlerini kabul etmeden, kendisine dostça davranmayı sürdürdük.</span></p>

    <p class="metin"><span>Todorika verdiği sözü Mihail’e tekrarladı ve “iyileşmesine yardım etme mutluluğunu” kendisine çok görmemesi için yalvardı.</span></p>

    <p class="metin"><span>– Hem yalnız siz değilsiniz. Korbeanu da gelecek.</span></p>

    <p class="metin"><span>Korbeanu, İbrail dokları atölyelerinin mükemmel bir tornacı ustasıydı. Bu çocukluk arkadaşım veremdi, tabiatından gelen hüzünlü ciddiyeti, sessizliği ve artık iyileşemeyeceğine olan inancıyla üç aydan beri Kahire sokaklarında dolaşıyordu. Daha çocukluğundan beri, iki tutku gönlünü tutuşturmuştu. Av ve akordiyon. İkisinde de usta sayılırdı. Ama av yüzünden bir gün zatülcenbe tutuldu, hastalık sonra vereme çevirdi. Geçen yıl, altı aylık bir ücretli izinden sonra, devlet kendisine yol vermişti. O zamandan beri, fakir ailesinin ve âşık olduğu akordiyonunun kendisine sağladığı beş on parayla ölmeyecek kadar geçiniyordu.</span></p>

    <p class="metin"><span>Sessiz, nazik ve bir kuzu gibi uysal, her akşam Darb-el-Barabra’da Goldenberg’in taraçasında oturmaya gelirdi. Ve orada, yanağı çalgısına dayalı, bakışları uzak İbrail’in bataklık korularına dalmış, akordiyonun sayısız dişleri üzerinde zarif bir şekilde dolaşan parmaklarını unutur, aletinden binbir türlü nağmeler çıkarırdı. Korbeanu, hep kendi zevki için çalar ve sanatının kendisine kazandırdığı en coşkun övgüler karşısında bile mariz ciddiyetini bırakmazdı. Ona verdikleri beş on parayı, sevimli bir baş eğişle kabul ederdi. Uzun konuşmalara hiç yanaşmazdı.</span></p>

    <p class="metin"><span>Bir kez bana demişti ki:</span></p>

    <p class="metin"><span>– Ne diye konuşmalı? İnsanlar her zaman hiçbir şey söylememek için konuşurlar. Mihail’le senin yaptığınız gibi ilginç konuşmalarda ise söze karışmamayı yeğlerim, çünkü iyice anlayamıyorum. Bilirsin ki ben hayatımda yalnız üç şey yaptım: Çalışmak, avlanmak ve<br class="calibre1" />
    akordiyon çalmak.</span></p>

    <p class="metin"><span>Acı bir gülümsemeyle ekledi:</span></p>

    <p class="metin"><span>– Şimdi dördüncü bir şey yapıyorum: Yavaşça geberip gidiyorum.</span></p>

    <p class="metin"><span>Mihail ender insanlara gösterdiği bir ilgiyle Korbeanu’yu seviyor ve sayıyordu. Onun da Todorika tarafından Campulung’a davet edildiğini duyunca, dostum bir gün bana sordu:</span></p>

    <p class="metin"><span>– Söyleyin bakalım, Korbeanu, bu davetin ciddiliğine inanıyor musunuz?</span></p>

    <p class="metin"><span>– İnanmaya zorunluyum, cevabını verdi. Todorika şimdiye kadar benden on İngiliz lirası borç aldı.</span></p>

    <p class="metin"><span>– Sizin gibi ekmekle sardalya yiyip geçinen birinden on lira mı aldı? Ona bunca parayı nasıl verebildiniz?</span></p>

    <p class="metin"><span>– Ne bileyim, azar azar.</span></p>

    <p class="metin"><span>Mihail kızarak:</span></p>

    <p class="metin"><span>– Vay dolandırıcı vay! diye haykırdı.</span></p>

    <p class="metin"><span>– Dolandırıcı olduğunu sanmıyorum.</span></p>

    <p class="metin"><span>– Niçin? Konsolosunuzun güvenini kazandı diye mi? Bu da laf mı?</span></p>

    <p class="metin"><span>– Cebinden yüz tane konsolos çıkaracak kıratta ihtiyar bir tilkinin güvenini kazandı. Bu adam elli yıldan beri Muski’de berberlik yapan Romanyalı Nikolau’dur. Nikolau’nun Romanya’da görülecek bilmem nasıl bir işi varmış, Todorika ona Bükreş’ten resmi bir kâğıt getirtmiş ve berber apışıp kalmış. Şimdi gidin de her sabah Nikolau’nun Todorika’ya ne özen gösterdiğini görün. Bir mihrace için bile bu kadar candan yorulmaz, çünkü zengin bir pintidir. Konsoloslara ve kimseye metelik vermez. Bununla birlikte, Todorika’ya elli lira borç vermiş. İşte bana Bakleanu’dan çok bu durum güven veriyor. Nikolau’dan kimse bir şey sızdırmayı başaramamıştır.</span></p>

    <p class="metin"><span>Mihail:</span></p>

    <p class="metin"><span>– Öyleyse onu ilk üzen Todorika olacak! dedi.</span></p>

    <p class="metin"><span>Dediği doğru çıktı, yalnız Nikolau için değil, herkes için ve... bizim için! Günün birinde, Todorika telaş içinde gelerek benden beş lira ödünç istedi, ben de Mihail’e o kadar ısrar ettim ki parayı ona verdi, hemen ardından da bana şöyle dedi:</span></p>

    <p class="metin"><span>– Şu giden beş lira, bizim için beş hafta yan gelip keyif sürmek demekti. Şimdi ahmak olan Todorika değil, biziz.</span></p>

    <p class="metin"><span>– Ama Romanya’dan ilk havalesi gelir gelmez ondan parayı ısrarla isteyeceğim.</span></p>

    <p class="metin"><span>– Hayli zamandır havale mavale aldığı yok, şuradan beş lira alıp buraya üç lira ödemekle zaman geçiriyor. Ama insanların hilelerini görecek göz sende yok.</span></p>

    <p class="metin"><span>– Nikolau’da da mı yok?</span></p>

    <p class="metin"><span>– Nikolau’nun gözlerini kamaştıran “resmî belge” oldu, ama o bir ümmi olduğu için, o kâğıdı benim gözümle görmedi.</span></p>

    <p class="metin"><span>– Yani ne gördün?</span></p>

    <p class="metin"><span>– Sahte olduğunu!</span></p>

    <p class="metin"><span>– Ah! Mihail! Bazen ne kadar tatsız oluyorsun! Ama berber bu belgeyi bizim elçiliğin sekreterine göndermiş, o da gerçek olduğunu söylemiş.</span></p>

    <p class="metin"><span>– Ama sonradan o belgeyi yenilettirmek için Romanya’ya göndermekten de geri kalmamış. Bunun ise geleceği yok.</span></p>

    <p class="metin"><span>– Nereden biliyorsun?</span></p>

    <p class="metin"><span>– Todorika’nın telaşından. Berberin içine kuşku düşüp saçının çizgisini kusursuz yapacağım diye eskisi kadar uğraşmadığı zamandan beri, tehlikenin kokusunu aldı. Şimdi, eğer yanılmıyorsam, bunun mantıklı sonucu, herifin yakında ortadan kaybolması olacak.</span></p>

    <p class="metin"><span>Moldovan’a yolculuk parasını bizim beş lira sağlamış, çünkü onu ne ertesi günü, ne de hiçbir zaman göremedik. Buna karşın “mirasyedi”nin ortadan kaybolduğu akşam Nikolau’yu gördük. Goldenberg’e gelip bize haber verdi ki, “muhtemel kaçak”ın ev sahibi sıfatıyla kendisinin eşyalarını kilitlemişti, ama bunların arasında para edecek siyah bir elbiseden başka bir şey yokmuş.</span></p>

    <p class="metin"><span>Tornacıya:</span></p>

    <p class="metin"><span>– Bu elbiseyi sana veriyorum, dedi. Onun dolandırdıkları içinde<br class="calibre1" />
    en mutsuzu sensin. Bu gece eve dönmezse, yarın elbiseyi almaya gelebilirsin.</span></p>

    <p class="metin"><span>Korbeanu her zamanki mahzun tavrıyla berbere baktı:</span></p>

    <p class="metin"><span>– Mezara konulmak için üstümdeki elbise bana yeter. On liram<br class="calibre1" />
    daha çok işime yarardı.</span></p>

    <p class="metin"><span>Ah, Mihail’im! Bütün ömrümce senin ardından ağlayacağım! Son kez birlikte Mısır’da geçirdiğimiz mevsim, arkadaşımın bana gösterdiği uysallık yüzünden sonsuza dek anılarımda yaşayacak. O, hemen her zaman haklı ve ben haksızdım. Artık beni eskisi gibi azarlamıyordu, hiçbir zaman. Tüm sevgime karşın, kesinlikle büyük yalnızlığı, Romen halkının dediği gibi “ölüm yılına girmiş olan”ların hissini duyuyor olmalıydı.</span></p>

    <p class="metin"><span>Benim arkadaşlığımı istemiyor değildi, bana karşı ilgisi hiç azalmamıştı, ama bakışlarında büyük inzivanın haberini düşünen adamın, benimsemeye çalıştığı ve kabul edilir hale getirmeyi başardığı bir yere doğru hareketin sezgisini okuyordum. Ama Mihail, bu konudaki hayallerini kıskançlıkla ve tümüyle kendine saklıyordu. Onu bu konuda tümüyle sorguya çekme günahını hiçbir zaman işlemedim, bu yüzden bana son derece minnettar olduğunu açıkça görüyordum. Ama ne acı geliyordu bana!</span></p>

    <p class="metin"><span>Laik ölüm, düşünen insanın en acı işkencesi ve cezasıdır. Madem ki yaradılış insanı ömrünün kısalığının bilincine vardırdı ve ona ölüm korkusunu verdi, ikinci ve sonsuz bir hayata iman, onun için dinsel olmaktan çok, insani bir zorunluluk oluyordu.</span></p>

    <p class="metin"><span>Zavallı insanı hayatının en zalim anında umutsuz bırakmak insani bir iş değildir. Hem neye yarar bu? Kime yarar? Bundan elimize geçen ne?</span></p>

    <p class="metin"><span>Ah! Her şeyden kurtulmak isteme gururu! Kesin olan her şeyin bu dünyada biteceği hükmünü vermenin sorumluluğunu duyacağız. Bizim bilim zihniyetimiz buraya varmamalıydı. Ölüme meydan okuyanların mağrur ölümlerinden söz açmayın bana: Bunlar aşksız ruhlardır! Hayat ve ölüm konusunda her şeyden emin olmak eğitimli ahmağın özelliğidir. Ben yaşamımın belirli bir döneminde bu yoldan geçtim ve şimdi bundan utanıyorum; çünkü bilgi sahibi bir adam değilsem, ahmak da değilim.</span></p>

    <p class="metin"><span>Herkesten daha az ahmak olan ve bilgisi ile övünmeye hakkı olan Mihail, hayat açmazı karşısındaki uysal tavrı ile benim için güzel bir örnek oluşturdu. Öleceği yıl büyük Bilinmeyen’e sorduğu sessiz sorular, bugüne kadar tanık olduğum manevi mücadelelerin en kahramancası oldu.</span></p>

    <p class="metin"><span>Hiçbir yanıt onu tatmin etmiyordu, ama birbiri ardından, hepsini tevekkülle kabul ediyordu. Kuşkusuz, vicdanında “günah” düşüncesi mevcut değildi ve kiliseden tümüyle uzaktı. Bununla birlikte, çok bitkin olduğu bir akşam, uzun bir sessizliği bozarak, birdenbire şunları söyledi:</span></p>

    <p class="metin"><span>– ... Ne olursa olsun, kilise ve tüm yapaylıklarıyla birlikte dua yıkılmamalıydı. Onu korumalıydık. O bizim zekâ ürünümüz değil, insanda doğuştan var olan bir duygu, bir korunma içgüdüsü. İnsanlar onu kilisenin arabasına koşmak ve onu kaderine paylaştırmakla hata ettiler. Kilisenin hiç de ilahi olmadığı sonunda meydana çıktıysa, suç onda değil. Dua, yalnızca tanrılıktan ibarettir. İçtenlikle dua edemeyene, içtenlikle dua edenin üstünlüğü bundandır. Ben de dua edemiyorum. Bu büyük bir mutsuzluk, ama elimden gelmiyor.</span></p>

    <p class="metin"><span>Ağzımı açmıyordum. Sessizlik yeniden odamızın karanlığını kapladı.</span></p>

    <p class="resim"><span class="ideitalik">*</span></p>

    <p class="metin"><span>Bu sözleri İbrail’de, hareketinin arifesinde söylemişti.</span></p>

    <p class="metin"><span>Ertesi gün öğleyin Rus Denizyolları Şirketi’nin iskelesine birlikte gitmiştik. Ben ondan daha kederliydim, ama kesinlikle görünüşte bu böyleydi.</span></p>

    <p class="metin"><span>Bir saat zamanımız olduğundan, beni limanın tenha bir yerine götürdü ve bir direk yığınının üstüne oturdu. Bu ayrılığın müthiş olacağını biliyordu ve onu yabancı gözlerden saklamak istemişti.</span></p>

    <p class="metin"><span>Orada kendimizi unuttuk.</span></p>

    <p class="metin"><span>Bana güç vermek için “Volga’nın biçilmiş samanları üstünde” nasıl tam bir dinlenceye kavuşacağını anlatıyordu, ama ben yalnız onun kesik, hırıltılı nefesini dinliyordum, bu nefes bana fenalık verecek kadar içimi eziyordu.</span></p>

    <p class="metin"><span>Ansızın geminin düdüğü havayı yırttı. Birbirimizin kollarına atıldık. Onu ağzından öpmek istedim, ama yüzünü yana çevirdi:</span></p>

    <p class="metin"><span>– Ağzımdan olmaz!.. Ağzımdan olmaz!.. Senin için çok tehlikelidir!</span></p>

    <p class="metin"><span>– Hayır, ağzından öpeceğim!</span></p>

    <p class="metin"><span>Ve ruhunu içtim.</span></p>
  </div>

  <div class="calibre2" id="calibre_pb_24"></div>
</body>
</html>
