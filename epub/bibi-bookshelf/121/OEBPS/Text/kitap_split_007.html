<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>akdeniz1.indd</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_5"><span>III</span> <span>MISIR’IN İYİ VE KÖTÜ TARAFLARI</span></h2>

    <p class="metin"><span>İskenderiye’de değil, ancak Kahire’de insan kendini gerçekten Mısır’da hissediyor. İlkin, sokaklar burada çok daha az Avrupalı gibi. Sonra, eski Arap bina ve anıtları İskenderiye’dekinden çok daha güzel ve sayıları daha kabarık. Eski Mısırlılarla hemen hiç ilgisi bulunmayan, Arap asıllı yerli halk bir yana, benim gibi tarihî eserlerin etkisi altındaki bir acemiye kent, yalnızca eski bir Arap medeniyetinin izlerini ortaya koydu. Ancak, piramitlerin ve o heybetli Sfenks’in önündedir ki, firavunların ve çocukluğumun Mısır’ını yeniden buldum. Bu anıtların ve kumların ezici hacimleri, sonsuz çıplaklığı içinde, ruhlarının pahasına değer vermiş ve onu sonsuza dek sevgiyle anmış olan İncil’in anlattığı o büyük hükümdarların erişilmez tutkularına tanıklık etmektedir.</span></p>

    <p class="metin"><span>Nil beni hayal kırıklığına uğrattı. O da Tuna gibi çamurlu, timsah namına da bir şeyi yok. Ama yer yer kıyıları kaplayan görkemli palmiyeler, çocukluk resimlerimin Mısır’ını oluşturuyor. Bulak müzesine gelince, mumyaları beni iğrendirdi, diğer şeyleri de bana usanç veriyor. Ben kataloğa geçirilmiş şeyleri sevmem. Oradan çıkıp girişi bir kuruş olan güzel Esbekiye bahçesine gitmeye can attım.</span></p>

    <p class="metin"><span>Serbest saatlerinde beni her tarafa götüren Mihail, daha edebi, daha etraflı görmek istediği izlenimlerimden memnun değil, gazeteye özgü acayip tasvirler yapmamı bekliyordu. O da beni iyi tanımıyor; duygularımı mesleğe aktararak, onlardan maddi yarar sağlamak konusunda pek yetenekli değilim.</span></p>

    <p class="metin"><span>Bana dedi ki:</span></p>

    <p class="metin"><span>– Bu senin sanatçı olmadığını kanıtlar. Bir sanatçının duyguları ancak sanatından yararlanması içindir. Bu sanat da tüm diğerleri gibi bir meslek olur, şu farkla ki, öğrenilmez.</span></p>

    <p class="metin"><span>Olabilir. Ne yapalım. Başaramadığım takdirde, hayatımı kendime zehir etmek pahasına kendimi ille sanatçı yapmaya zorlamaktansa, sanatçı olmamayı yeğlerim. Çünkü, bunca diğer örneklerden biliyorum ki, insan, her ne pahasına olursa olsun, sanatçı olmayı aklına koydu mu, artık yalnız bu amaç uğrunda yaşar.</span></p>

    <p class="metin"><span>Hayır, hayır! Ben güzel hayatımı olduğu gibi seviyorum. Mutluyum, çünkü Mısır’dayım, özgürüm, olabildiğince her gün yemek yiyorum, hatta aklıma eserse, özgürlüğüm bana ekmekten daha tatlı gelirse, bazen de yemeyiveriyorum. (Benim keyfime göre yaşamamı engelleyecek sosyalist bir toplumdan nefret ederim.) Hem bir Mihail ile bir Musa gibi arkadaşlara sahip olmak da mutluluk değil midir? Bana ne gerek? Biraz sağlık. Bir “mevki” mi? Onu, yaşamlarının amacı yapanlara bırakıyorum. Sanata gelince, onu ancak yıldızlar gibi en yüksek yoğunluğa vardığı zaman seviyorum. Ne yapalım, benim elimden bir şey gelmezse, başkalarının gelir, ben de onların yapıtlarından sanki ortaya çıkaran benmişim gibi zevk duyarım. Bu söylediklerim dürüstçe değil mi?</span></p>

    <p class="metin"><span>Burada görülmeye değer olan her yere yaptığım bu ardı arkası kesilmez ziyaretlerde Musa çok ender olarak bana eşlik etti. Garip şey, o bu tarihî ve görkemli güzelliklerden bir şey anlamıyor. Onlara hiç aldırış etmiyor. Buna karşılık, memleketin cömert doğası, onun ruhunu adeta dinsel bir vecdle dolduruyor.</span></p>

    <p class="metin"><span>Bu arkadaşın ailevi kaygılarla bunca acı çekmesi ne yazık. Şimdi de aklı fikri Kahire’ye patron sıfatıyla yerleşip çoluk çocuğu buraya getirmekte. Bütün gün çarşıyı dolaşıp dükkân arıyor. Cebinde tek lirasıyla Falconi’den medet umarak dolaşıyor, oysa o kendisine tesisat için gerekli parayı vermek konusunda hiç acele etmiyor. Aslında centilmenin ortaklarına verdiği avanslar da suyunu çekti. Titel’le Sara, hemen hemen meteliksiz. Herhalde işin içinde bir bit yeniği var. Bar sorunu bir çıkmaza girmişe benziyor. Sara her gün “ortak”ın yanına gidiyor ve neşeli dönüyor, ama neşesinin yapmacık olduğunu sanıyorum. Onun ezici bir usancın kanıtı olan hallerini yakaladım. Babası bir şeyin farkında değil. Gözü müstakbel dükkânından başka bir şey görmüyor. Herkes bir düşün peşinde. Düş diyorum, ama Falconi’nin, hiç haber vermeden, hepsini yüzüstü bırakabileceğine ihtimal vermiyorum. Böyle bir son, bu zavallı dostlar için çok kötü olurdu.</span></p>

    <p class="metin"><span>Şu da var ki, Falconi artık eskisi gibi cömert davranmıyor. Kahire’de bulunduğumuz bir haftadan beri, ne Musa, ne de ben adamın yüzünü görmedik. Continental otelinde oturuyor, oraya da her önüne gelen giremez. Bizlerse avam muhiti olan Darb-el-Baraba’da oturuyoruz. Sara ile dostu geldiklerinde Port-Said oteline gitmişlerdi, ama iki gün sonra hemen akıllarını başlarına topladılar. Şimdi bizimkine bitişik, orta karardan da aşağı bir odada kalıyorlar. Ayda yalnız iki taler kira veriyoruz.</span></p>

    <p class="metin"><span>Ama bu on üç frankı ve boğazımızı kazanmamız gerekecek, oysa şimdilik bunun sözü bile edilmiyor. Falconi’nin Musa’yı, Sara’nın deyişiyle, “saygıdeğer bir müteahhit” haline getirecek olan hareketini bekliyor, elimizde avucumuzdaki beş on kuruşu kemirip duruyoruz.</span></p>

    <p class="metin"><span>Mihail hakkımızda büsbütün umutsuz. Kendisiyle Türkçe konuşmaktan hoşlandığı Musa’yı seviyor, iki sevgiliden de hoşlanıyor, ama “Hartum barı” gibi, bizim “badanacılık girişimimiz”le de alay ediyor.</span></p>

    <p class="metin"><span>Bana öğüt veriyor:</span></p>

    <p class="metin"><span>– Son şilinini de tüketmeden kendine bir iş bulsan daha iyi edersin.<br class="calibre1" />
    Eğer parasız kalırsan, seni kaynamış bakla demek olan</span> <span class="ideitalik">ful</span> <span>rejimine<br class="calibre1" />
    yazdırırım. Yoksul Arapların bu milli yemeğini işsiz Avrupalı seve seve kabul eder, ama elinden geldiği anda da oynaya oynaya bırakır. Bu<br class="calibre1" />
    yemeğin lezzeti İngiliz lirasından yoksun bir Mısır özgürlüğüne bende<br class="calibre1" />
    iştah bırakmadı.</span></p>

    <p class="metin"><span>Mihail’i her bakımdan değişmiş buluyorum. Hasta, öksürüyor, nöbet geliyor, geceleri terliyor. Verem olmuş ve bundan haberi var. Bu hastalığı burada Mısır’da, sırf ahmaklık yüzünden, yani çok para kazanmak için fazla çalışmaktan ötürü kapmış. Gece otel kapıcılığından az para kazanmıyor, gündüzleri de hiçbir iş görmeyerek uyuyacak, dinlenecek yerde, çevirmenlik yapıyor. Yirmi dört saatte bir-iki saat ya uyur, ya uyumaz. Sabah akşam turistlerle birlikte taban teptiğini görürüm. Geceleri görev başında yorgunluktan bitkin düşüyor. Bununla birlikte zayıf değil, hatta şişmanladı bile.</span></p>

    <p class="metin"><span>İçi hiç değişmemiş: Hep güzelliğe ve öğrenmeye âşık, yalnız kendisine ansızın bulaşan bu para hırsı yüzünden ruhu biraz kararmış, bulanmış gibi. Bir gün cimriliğini yüzüne vurduğum ve eski özgür yaşamımızı anımsattığım sırada, cebinden bir avuç sterlin çıkardı, onda hiç görmediğim acayip bir bakışla gösterdi ve alaycı bir tavırla:</span></p>

    <p class="metin"><span>– Özgürlük mü? İşte! dedi.</span></p>

    <p class="metin"><span>Gelişim onu fazla sevindirmedi. Kuşkusuz orada oluşumdan memnundu ve beni sevmeyi sürdürüyordu sanırım. Ama sekiz aylık bir ayrılıktan sonra bu gök altında tekrar buluşmamızı kutlamak için o eski küçük çılgınlıklarımızdan birini yaptığını görmedim. Hatta üstelik kendisine bir gün yük olmamdan korktuğunu da gizleyemiyor. Avuç avuç sterlinleri olmadığı zamanlardaki kese birliğimiz geçmiş ola!</span></p>

    <p class="metin"><span>İnsan ruhu ne acınacak şey...</span></p>

    <p class="metin"><span>Uzun zaman Romanya’da oturmuş bir Çek olan Bay Wirth’in yanında iş buldum. Pek sevimli bir patron. Çok dürüst adam. Bütün işçiler kendisinden memnun. Öğleleri, sıcak son haddini bulduğu için, adamlarının saat ikiye kadar uyku çekmelerine izin veriyor. Bu insani bir önlem, aynı zamanda hesaplı bir hareket. İki yürüyüş arasında şiddetli bir güneşin altında çarçabuk yemeğini mideye indirip şişkin karınla iskelesine çıkan işçi, saatlerce esnemekten başka bir şey yapmaz, yavaş çalışır, iş ilerlemez. Bay Wirth, onun bir saat dinlenip karnını rahatlattıktan sonra işe dört elle sarılmasını yeğliyor. Bu sistemi ilk kez görüyorum. Sonucu galiba mükemmelmiş. İsabet, ben de bundan yararlanıyorum.</span></p>

    <p class="metin"><span>Ücretler pek düşük. Günde ancak beş frank kazanıyorum. Kabahat dört ve hatta üç franga çalışan Arap işçisinde. Ama onlar genellikle iyi işçi sayılmaz. Bununla birlikte, yapı işlerinin dörtte üçü yerli el emeğiyle oluşur. Bu da çok doğal. Mısır’da Arap kendi evindedir. Ona hoş görünmeye çalışıyor ve kolaylıkla başarıyorum. Arabın ahlakı iyidir. Avrupalı ona biraz arkadaşça davrandı mı, yürekten dostu olur. Bununla birlikte, Avrupa medeniyeti adına henüz İngiliz işgalinden başka bir şey tanımamıştır; bu işgal de onun gıda ve mesken kötülüğüne, özellikle de gözlerini kör eden müthiş trahoma çare bulamamıştır. Yoksul yerliler arasında gözleri iltihapsız pek az insan görüyorum. Aralarında göz iltihabının alabildiğine hüküm sürdüğü, hepsi dilenci ya da yarı dilenci, çocukları kucaklarında, yırtık pabuçlarını sokak sokak sürüyen, erkekli kadınlı bütün bu insanlar ne acıklı bir manzara. Gözlerinin üstünde sinekler, ender olarak rahatsız edilen, kesif yığınlar oluşturur. Ellerine dokunmaya insan cesaret edemez. Bu felakete karşı etkili bir mücadele veren yok.</span></p>

    <p class="metin"><span>Biz Nil kıyısında kocaman bir yapı olan Semiramis otelinde çalışıyoruz. Üst katlardan manzara o kadar yüce ki, benim gibi Avrupalı işçiler, ellerinde aletleriyle, ağızları açık, kendilerini unutup panoramayı seyre dalıyorlar. Otel çok yakında açılacağı için, her zanaatten işçiler hep birden çalışıyorlar; yüz kadar işçi kötü idare edilen bir kargaşa oluşturuyor, bunların en az üçte biri gereksiz ve ne yapacağını bilmeyen kişiler. Bazen bir ustabaşı aramak için kat kat dolaşmak gerekiyor. Karışıklıktan yararlanarak bir köşeye çekilip saatlerce uyuyanlar da var. Hiçbir ekip başı, emrinde olan işçilerin sayısını tam olarak bilmiyor. Kimse bundan şikâyetçi değil. Sizden acele iş istedikleri zaman haklı olarak tüm hesaplar kabarıyor. İki kişi ile bitecek bir işe üç kişi koşuyorlar.</span></p>

    <p class="metin"><span>Önceleri on dakika boş dursam kendime içerliyordum. Suçlu olmasam da, bir ustabaşı tarafından işsiz bir durumda görülmek, boş duruşumun nedenini açıklamak zorunda kalmak, hep haklı çıkmak isteyen bir adamla çene yarıştırmak hoşuma gitmez. Hayır, iş iştir. Boş dolaşmak arzusunu duyarsam, önlüğümü çıkarıp yürek huzuruyla kendi hesabıma dolaşmayı yeğlerim.</span></p>

    <p class="metin"><span>Burada iş başka türlü. Eh, ne yapalım, sonunda biz de gidişe ayak uydurduk. Görevim bitti mi, gelip bana iş göstermelerini bekliyorum.</span></p>

    <p class="metin"><span>Pencereye dayanarak, bazen bir saat boyunca hayaller kuruyorum. Yapayalnız. Tarihî anıları pek bol olmayan zihnimle hayaller kuruyorum. Bir kusurdur bu. Güçlü bir bilgi ve bellek çatısına dayandığı zaman düş herhalde daha bir gerçek olur. Oysa ben bu ülkenin ve bütün insanlığın geçmişine ait çok az şey biliyorum. Bunun nedeni, öğrenmek için zamanımın kıtlığı değil, olayları hatırda tutamayışımdır. Dimağım okumaktan gelen zenginleşmeye karşı âsi. Annem beni liseye gönderebilmiş olsaydı, orada çok kötü bir öğrenci olurdum. Oysa bu halimle ben kimseyi taklit etmiyorum, bende olmayan kanatlara gereksinim gösteren yüksekliklerde uçmaya kalkışmıyorum. Buna karşılık, dinlenmek bilmeyen duygularım üzerine capcanlı düşen en küçük bilgi kırıntısına değer veririm. Ben bir arzular ocağıyım. Dünya ve yaşam, onları hissetme gücünün kaplayamayacağı derecede büyük değildir. Ben, gerçekten, kor haline gelmiş bir köstebeğim.</span></p>

    <p class="metin"><span>Sonunda, bir ay süren oyalamalardan ve atlatmalardan sonra, Bay Falconi ağzından baklayı çıkardı. Şubattayız. Bir akşam, Sara, benzi atmış bir halde gelip kibar adamın nasıl maskesini çıkararak, ona tek başına kendisiyle Arjantin’e gelmesini önerdiğini anlattı. Bar öyküsü bundan ibaretmiş! Ve zavallı Sara, altı aydan beri onun metresiymiş, zaman zaman ancak açlıktan gebermeyecek kadar bir şeyler koparabilen bir metres. Sonunda düşlerinin barını açmak için gerekli sermayeyi vereceği umuduyla ondan bir şey istemiyormuş. Herif, ustalıkla yürüttüğü planı için avının sefaletinin en iyi araç olacağı düşüncesiyle, hiçbir zaman asıl amacını itiraf etmemişti.</span></p>

    <p class="metin"><span>Dostlarımın derdi, umutsuzluğu her zamankinden büyük. Acınmayı en çok hak eden ise Musa. O benimle birlikte Wirth’in yanında çalışıyor ve günde altı frank alıyor, ama bu para her üçünü geçindirmeye yetmiyor. Sara yeniden hastalandı.</span></p>

    <p class="metin"><span>Elimden bir şey gelmeden onu seyrediyorum. Bazen ona şeker meker getiriyorum. Bu küçüğü günden güne daha çok seviyorum. O, kendi hayallerinin kurbanı bir zavallı. Hiç işveli değil, samimi bir insan, ama düşler uğruna kendini çıkmaza sürüklüyor. Hayal kurmaktan hiç bıkmıyor. Tam tersine, onu yaşatan ancak bu olmayacak tasarılar! Sözlerine biraz kulak verildi mi gözleri ışıldıyor, cıvıldaması bitmek tükenmek bilmiyor, yanakları pembeleşiyor. O zaman bütün güzelliğiyle parıldıyor. Bu yüzden, onu kollarımın arasında sıkmak için duyduğum çılgınca arzuya güçlükle engel olarak, sık sık onun yanında oturmak hoşuma gidiyor.</span></p>

    <p class="metin"><span>Ya zengin olmak, bir kraliçe gibi giyinmek, Bükreş’e dönmek, yakınlarını nimete garketmek ve rakiplerini, eskiden “fakir Yahudi” diye onunla eğlenen bazı zengin Romen kadınlarını utandırmak istiyor. Bu çocuğun yüreğini ölçüsüz bir gurur kemiriyor. “Düşmanlar”ının gözlerini kamaştırmak ve herkesin içinde onları gülünç duruma düşürmek için neler yapacağını birer birer bana anlatıyor:</span></p>

    <p class="metin"><span>– Beni zengin görünce, mutlaka, bütün eğlencelerine katılmamı<br class="calibre1" />
    isteyecekler. Ben müşkülpesent davranacağım. Bükreş’in en kibar<br class="calibre1" />
    çevreleriyle ilişkide olduğumu onlara göstererek kendime yalvartacağım, tabii bütün bu yüksek aileler, bana kapılarını açacaklar. (Bilirsin, bizde, en “şerefli” servetlerin kaynağı benimkinden daha kuşkuludur.) Sonunda, tüm düşmanlarımın aynı evde toplanmış olduklarını<br class="calibre1" />
    öğrendiğim gün, en değerli mücevherlerimi takınarak oraya gideceğim. Ve o zaman! Kapı dışarı edileceğimi bilsem de en insafsızca<br class="calibre1" />
    alaylarla bütün gece onları iğneleyeceğim. Ah!.. Yalnız Allahcığım tasarılarımın gerçek olmasına bir yardım etse!</span></p>

    <p class="metin"><span>Tasarılar; onda ve Titel’de bundan bol bir şey yoktu. Şimdi de bir beyle tanışmışlar, daha kendisine bardan söz etmemişler ama, her gün “milyoner”le satranç oynayan Titel, zemini hazırlıyor.</span></p>

    <p class="metin"><span>Musa yeni “iş”i sezdi ve müthiş bir küfür sağanağıyla cevap verdi. Ne damadının “pezevenk”liğini bıraktı, ne de kızının “veresiye orospu” luğunu. Doğru, bu kız, Titel’inden tutun da, son serserisine kadar hep veresiye iş gördü. Kendisine biraz umut vermek, onu uysal bir kapatma yapmak için yeterliydi. Günün birinde “Bey” de ona sahip olacak. Gözü daha yukarılarda olduğu için, heriften almak istemeyeceği sterlini pastacı çırağı ona getirecek... Tabii her zamanki gibi satrançtan kazandım diye.</span></p>

    <p class="metin"><span>Bu aile faciasının en dayanılmaz tarafı, Titel’in rezalet derecesine varan kayıtsızlığı. Çalışmak istemiyor. Kendisine bir iş önerildi. Mısır’da çektiği yoksulluklar yüzünden sağlığının bozulduğunu ileri sürerek reddetti. Ne kadınını, ne de ilerlemiş yaşına karşın onları beslemek için dünyanın zahmetine katlanan zavallı ihtiyarı düşünüyor. Sara da bu hali doğal buluyor. Musibet dostuna en küçük bir sitemde bile bulunmuyor. Onu bir çocuk gibi koruyor. Tesadüfen ellerine bir lira geçse, Titel parayı keyfi istediği gibi harcıyor... Onu bir iki saat içinde tuvalet eşyasına veriyor, kendisine boyunbağlar ve yakalar, Sara’ya da bir çift çorapla bir şişe kolonya.</span></p>

    <p class="metin"><span>O zaman Sara haykırıyor:</span></p>

    <p class="metin"><span>– Bakın ne nazik adam!</span></p>

    <p class="metin"><span>Musa soruyor:</span></p>

    <p class="metin"><span>– Ya evin kirası? Ya lokantanın borcu?</span></p>

    <p class="metin"><span>Başlangıçta mahalledeki bir Yahudi lokantası evlerine yemek gönderiyordu. Hiçbir zaman yediklerinin üçte birinden fazlasını ödeyemediler. Lokantacı devam etmedi, Musa da kızını beslemek zorunda kaldı, ama Sara iştahsızlığını ileri sürerek tabakları Titel’e uzatıyor, o da hepsini büyük bir itina ile mideye indiriyordu. Bir gün ihtiyar kızdı:</span></p>

    <p class="metin"><span>– İştahın mı yok? Pekâlâ! Öyleyse köpekler yesin!</span></p>

    <p class="metin"><span>Ve et kızartmasını pencereden fırlattı.</span></p>

    <p class="metin"><span>Bu tatsızlıklara karşın, Mısır’da yaşantımız yine hazlar içinde geçiyor. Buraya servet yapmaya gelmemiş olan Musa ile kendimden söz ediyorum. Sıkıntılı ve yarınsız varlığımızın, ne kadar az olursa olsun, bütün hoş taraflarından tam anlamıyla zevk alıyoruz. Pazartesi sabahları cebimizde metelik kalmıyor ve yeni haftaya mahsuben aldığımız beş-on para ile geçiniyoruz. Fakat pazarları çılgınlıklar yapıyoruz.</span></p>

    <p class="metin"><span>Sabah serinliğinde, Esbekiye’nin karşısında, büyük bir Arap kahvesinin taraçasında beyler gibi kuruluyoruz. Orada zeytinyağlı güzel birer “ful” ısmarlıyoruz. Ve Musa’nın deyişiyle “Katedral-nargileler” tüttürüyoruz. Bu aletleri tokurdatmakta dostumun öyle bir ustalığı var ki, en deneyimli Mısırlı tiryakileri bile hayretler içinde bırakıyor. Öğleye kadar bütün zamanımız orada geçiyor, tavla oynuyoruz. Öğleyin bizim mesken Darb-el-Baraba’ya dönüp göbekli Goldenberg’in dükkânında nefis bir turna balığı dolması ve</span> <span class="ideitalik">pirohi</span><span>’ler</span> <span>buluyoruz. Bunları gelecek pazara kadar bize konu oluşturacak bir iştahla yiyoruz; yani bütün hafta ne bulursak onu yiyoruz. Ama Turna balığı dolmasıyla</span> <span class="ideitalik">pirohi</span><span>’lerden söz etmekten geri durmuyoruz. Bunlar, her gerçek Yahudi’nin cumartesi günü, diğer altı günkü kötü gıdaları bağışlatmak için çoluk çocuğuna yedirdiği Tevrat yemekleridir.</span></p>

    <p class="metin"><span>Goldenberg’in dükkânında bir ya da iki şişeyi boşaltarak derdimizi avutuyoruz. Patron Focâni’de bulunduğu ve antisemitlerden dayak yediği zamanlardaki kahramanca hareketlerini anlatmayı sever. Hep yakıp yıkmalar, linç etmeler, ırza geçmelerle dolu öyküler. Kahire’de yirmi yıllık mutlu bir yaşam yüzünden gelişmiş hayalinin, anlattığı öykülerde büyük hissesi vardır, ama karşı çıkmıyorum ve tüm dinleyenlerle birlikte mırıldanıyorum:</span></p>

    <p class="metin"><span>– Kötü memleket! Hey Yarabbi, Mısır’da yaşamak ne güzel şey!</span></p>

    <p class="metin"><span>Delili: Anlatanın göbeği, iki kalça gibi iri yanakları. Goldenberg hoş adam. Size veresiye yemek yedirir ve parasını fazla gürültüyle istemez. Ben de ona bir taler borçluyum. Musa üç, Sara iki sterlin. Dediğine bakılırsa, Kahire’de yirmi yıllık ticaret hayatı süresince bu biçimde yitirdiği paraların hepsi eline geçse Shepeard’s Hotel’i</span> <span>satın alabilirmiş!</span></p>

    <p class="metin"><span>Bazen mantar şapkalı ve beyaz giysili bir müşteri, Yukarı Mısır’ daki icraatını anlatmaya koyulur. Lord Gromez’in maiyetinde bulunmuş, İngilizlerin Sudan kuşatmasına katılmış ve bir heybe dolusu sterlini varmış ama sonra kaybetmiş. Burada altın sterlin tanrılaşmıştır. Benim soylu Mihail’imden tutun da, arada bin tane Sara bırakarak, en aşağılık Romen kaçağına kadar, herkes altın sterlinle dolu heybeler hayal eder. Birkaç sterlin kazanır kazanmaz hayal gücü alev alır. Artık hep Sudan’dan, kârlı işlerden, yığınla sterlin lirasından dem vurulur.</span></p>

    <p class="metin"><span>Goldenberg’in dükkânında, burada uzun yıllardan beri yaşayan, yaşamın her türlü mihnetini çekmiş insan döküntüleri daha ilgi çekicidir. Onların bedbin felsefeleri, yeni gelmiş olup, kendilerinden yararlı bilgi isteyenleri dikkatli olmaya davet eder. Fakat, çoğunlukla, palavracının biri sözlerini keser:</span></p>

    <p class="metin"><span>– Sen beceriksizin birisin! Mısır’ı ne bilirsin sen! Benim Hartum’da bir barım vardı ki...</span></p>

    <p class="metin"><span>O zaman Musa yerinden hoplar:</span></p>

    <p class="metin"><span>– Hah! Bunun da barı varmış!</span></p>

    <p class="metin"><span>Ve dışarıya çıkarız; Darb-el-Baraba’da pazar öğleden sonrası bitmiştir. Dışarısı henüz aydınlıktır. Kafalarımız tütsülü, mutluyuz. Pitoresk Muski’nin gürültülü kalabalığına karışmaya gideriz. Bu uzun yolu eşekle ya da yayan geçip kentin dışında Mokatan’a kadar çıkarız. Orada eşekçilerimizle birlikte rakı içeriz, hızlı koşmaya zorlayarak hayvanların sabrını tüketir, her seferinde yere yuvarlanırız. Bu gezintilerden birinde, Mısır’da pek ender rastlanan okkalı bir yağmura tutulduk. O zaman, sağanak altında el çırpıp göbek atarak aşağı yukarı şöyle haykıran Arap kızları gördüm:</span></p>

    <p class="resim">Natara! Natara! Ya natara,</p>

    <p class="resim">Rueh, rueh, fil bet okhth!</p>

    <p class="metin"><span>Bunun ne demek olduğunu bilmiyorum. Fakat çocuklar neşelidirler, biz de kendilerini taklit ederek onlardan daha gayretle zıpladık, gülmekten katıldılar.</span></p>

    <p class="metin"><span>İşte bizim pazarlarımız böyle geçer. Haftanın diğer günleri daha az güzeldir. Sessiz, kir içinde, adi terebentin yüzünden gözlerimizden yaş gelerek, kavurucu bir sıcakta emek veririz. Fakat madenlerde çalışıp da Mısır’da zengin fakir, herkesin yararlandığı göğün görkemini hayallerinden bile geçirmemiş olanları düşünüyoruz.</span></p>

    <p class="metin"><span>Yalnız bazı insanlar acayip tabiatlı olurlar, hiçbir şey kendilerini uzun zaman tatmin edemez. Ben de bunlardanım.</span></p>

    <p class="metin"><span>Nisanın başına doğru, hava sanki nefesi kesecek bir hale geldiği için, İskenderiye’yi ve oranın Akdeniz yelini şiddetle arzulamaya başlamıştım. Artık çalışmak hoşuma gitmiyordu. Önce bu işten bıkkınlık geldi, sonra cebimde iki sterlinle işi bıraktım. Derhal yola çıksaydım, bu para yeterdi, fakat çıkmadım. Suç olaylarda olduğu kadar yüreğimde. Kahire’de üç aya yakın kalmıştım ve Wirth’in yanında iş bulduğumdan beri Mihail’i hemen hemen hiç görmemiştim. Akşamları onun yanına gidemeyecek kadar yorgun düşüyordum, o da otelinden ayrılamıyordu. Nadiren, pazarları, bir iki söz edecek kadar görüşebiliyorduk. Eskiden hemen olduğu gibi onun yanında daha uzun zaman geçirmek istedim.</span></p>

    <p class="metin"><span>Bu arzumu yerine getirdim. Şimdi tüm zamanım ona hasredilmiştir, ama tekrarlıyorum, Mihail artık o eski Mihail değil.</span></p>

    <p class="metin"><span>Benim için çok yararlı, kendisine ne derece hayran olduğumu bilen Mihail için teselli verici olan soylu bilgeliklerle dolu o eski görüşlemelerimiz, yerini bugün konusu pek can sıkıcı olan eski bir öyküye bıraktı.</span></p>

    <p class="metin"><span>Mihail artık bana hep patronu olan kadından ve bir bakıma ona karşı duyduğu ilgiden söz ediyor, bu işin ahlakdışı oluşu gözünden kaçıyor, ya da bunu umursamıyor. Patronu olan kadın, son derece zengin bir Rus Yahudisidir, ki ruhu... ve servetiyle birlikte Katolikliğe geçmiştir. Mihail onun ruhunu, seçtiği Tanrı’nın elinden almak niyetinde değildir. Ama serveti hakkında başka türlü düşünüyor. Bu servetin dörtte üçü “kesinlikle elden gitmiştir”. Elde kalan, “bir milyoncuk sterlin lirası” değerinde, Royal’in de içinde olduğu binalar grubudur. Bu “milyoncuğu” zavallı Mihail’im “Katolikliğin elinden kurtarmak” istiyor. Onun da barı bu. Olmayacak bir bar. Kendisine tutulmuş olan ve karısı olur olmaz bütün o binalar grubunu onun üzerine yapacağını söyleyen yetmişlik bir karıyla evlenmek. Gelgelelim... Kadın önce, tutucu bir savunucusu, hararetli bir inananı olduğu Katolik dinini onun da kabul etmesini istiyor. Benim soylu dostum da bilmem hangi Fransız kralı gibi, ne de olsa, “bir milyoncuk altın lira”nın din değiştirmeye değer olduğunu kabule yanaşmıyor değil.</span></p>

    <p class="metin"><span>Mısır kesinlikle tüm gözler için en inanılmayacak düşler ülkesi.</span></p>

    <p class="metin"><span>Bu çılgınca maceranın ayrıntısı şaşırtıcı safhalar içeriyor. Mihail beni kocakarının kaçık olmadığına, kendisinin de alçakça hareketlerde bulunacak bir adam olmadığına inandırmak istiyor. Söylediğine göre kadın, bilgili ve kibarmış, yaşamının son günlerinde, çok genç ölen ilk kocasına benzeyen Mihail gibi bir arkadaş edinmeyi çok istiyormuş. Mihail eski kocasına özellikle şefkatli dostluğu ve yaşamın gizemine erme konusundaki tutkusuyla benziyormuş. Onunla anadili olan Rusça konuşabilmekten memnun, Mihail’in düşüncelerindeki derinliği ben ondan iyi bilirim, şaştığım taraf şurası ki, bu düşünceleri hiç de dinsizce bulmuyormuş. Hatta kendi Katolik imanına pek yakın olduğunu söylüyor ve çeşitliliği hoşuna gidiyormuş.</span></p>

    <p class="metin"><span>– Ne yapalım! dedi Mihail, hem ilmi gerçeklerin de dini gerçekler kadar anlaşılması güç olduğunu ve samimi bir ruhu aynı mutlak’a götürmek için binbir yol bulunduğunu bilmiyor muyuz? Benim burada ilgimi çeken şey, bir milyon sterlindir. Korkma, sefil bir insan olmadım. Cizvitler, milyonlardan ilk üçünü Katolikliğe yeni ruhlar kazandırmaya harcıyorlarsa, ben de sonuncu milyonu ele geçirirsem, birtakım ruhları her türlü endişelerden kurtarmak ve onlara kendilerine göre hayatı sevgiyle anma olanağını vermek için bir barınak kurmak istiyorum; o sanatçılar ki, yok olmaları bazen dünyamız için, gökyüzünün sonsuza dek kapalı kalmasından daha acı bir sonuçtur. Hem sanatçılar yurdunu İskenderiye’de Akdeniz kıyısında kuracağım. Yalnız, ne yaparsın, benim gibi bir dinsiz olmayan ve hedefi Paris olan IV. Henri’den biraz daha sıkıntılı bir durumdayım. Arada oldukça fark var.</span></p>

    <p class="metin"><span>Mihail’in tüm insanların saygısına layık bir adam olduğunu, onu Kir Nikola’nın dükkânında, sefil bir halde keşfettiğim günden beri biliyorum. Ama milyoner bir pinti kocakarının gece kapıcısına tutulması ve ona Katolikliği kabul ettirebilmesi, işte dostuma hiç de yaraşmayan bir şey. Hayır, yirmi altı yaşındaki Mihail’i yetmişlik bir karının kocası rolünde düşünemiyorum, hatta tüm yeryüzünü “yoksul büyük sanatçılara” özgü “yurt”larla dolduracak durumda olsa da.</span></p>

    <p class="metin"><span>Gerçek bambaşka. Mihail hasta ve sefalete düşmekten korkuyor. Bana hep bundan söz ediyor ve hasta hasta bir lokma ekmek için sürünmek zorunda kalmaktansa, kendini öldüreceğini söylüyor. Royal’de, nişanlısının kendisine oldukça az bir aylık bağlamış olmasına karşın, hayatını bol bol kazanıyor, istediği kadar da dinlenebiliyor. Onun için, bu görevi ne olursa olsun korumak istemesi yerindedir. Ama bu işi o acayip maceraya burnunu sokacak kadar ileri götürmek için aklının yarısını yolda kaybetmiş olması gerekir.</span></p>

    <p class="metin"><span>Öteki, yani Musa, borç içinde, günü gününe yaşıyor, benim gibi o da “demir almak”tan aciz durumda. Şimdi yeniden bir bar öyküsüne kulak kabartmakta. Bu kez söz konusu olan bir tasarı değil, başkaları tarafından açılan ve bugüne kadar bilinmeyen yeniliği tüm Kahire halkını heyecana getiren gerçek bir bar. Buna “Otomatik Bar”</span> <span>diyorlar. Gerçekten, bu barda tüm servisi gözle görünmeyen makineler yapıyor. Geniş bir salonun tüm duvarları boyunca yerleştirilmiş iki metre yüksekliğinde bir tür mermer paravan bu. İstenen şeyin fiyatına göre bir ya da birkaç kuruşun bir deliğe bırakılmasıyla harekete geçen yaylar aracıyla musluklarından ve döner tabaklarından size bira, sandviç ve pastalar çıkarıyor. Ne masa, ne de iskemle var. Herkes ayakta, bir elinde kadeh, ötekinde kuruş, bir musluktan öbür musluğa koşuyor.</span></p>

    <p class="metin"><span>“Herkes koşuyor” dedim, oysa koşmuyor, adamlar ezişiyor, dövüşüyor, boğuşuyorlar. Neredeyse makineleri deviriyorlar. Daha ilk günü polisi çağırıp orada bir inzibat servisi kurmak gerekti. Kimse böylesi bir çılgınlık gördüğünü anımsamıyor. En yoksul Arap bile koşa koşa gelip son kuruşunu oraya bırakıyor. Parayı deliğe tıktıktan sonra kulağını bölmeye dayıyor, makinenin gürültüsünü dinliyor, sonra biranın fışkırmasını seyrediyor ve haykırıyor: “Şeytan!”</span> <span>Bir hile tahmin ederek, Araplar, birbirinin sırtına çıkıp işi idare eden adamı yakalamak umuduyla, paravanın arkasına bakıyorlar.</span></p>

    <p class="metin"><span>Ya, işte Sara bunu görünce çılgına döndü. Ağlıyor ve kendisine otomatik bir bar kurması için Bey’e yalvarıyor. İki kere iki dört eder gibi kanıtlıyor ki, böyle bir girişime yatırılacak sermaye, barın açılışından bir ay sonra tekrar cebinize girecektir. “Sonraki aylar” dolu gibi yağacak milyonlar da cabası.</span></p>

    <p class="metin"><span>– Hayır, yavrucuğum, diyor Bey, hiç de öyle değil. Sonraki aylar<br class="calibre1" />
    bir kez merak geçti mi, ardından iflas ve tasfiye gelir, bunu Avrupa’<br class="calibre1" />
    da, Amerika’da çok gördüm.</span></p>

    <p class="metin"><span>Geçen pazar, Bey’le Titel’in satranç oynadıkları kahve taraçasında bu sahneye tanık oldum. Sara kolay kolay kanmıyordu:</span></p>

    <p class="metin"><span>– O kadar gecikecek olan tasfiye umurumda değil; o güne dek zengin oluruz, hem de nasıl!</span></p>

    <p class="metin"><span>– Tamam, Beyrut’ta düşünürüm.</span></p>

    <p class="metin"><span>Bey, Beyrut’ta oturan zengin bir Suriyelidir. Mısır’da büyük pamuk işleriyle ilgilendiği söyleniyor. Bana Mihail’in patronu olan kadın gibi hasis ve kibar görünüyor, birkaç dil konuşuyor, sevimli ve zeki. Beyrut’ta bir otomatik bar kurma konusunda verdiği kaçamaklı sözüne ne derece güvenilir bilmiyorum. Musa da öyle. O, küskün bir tavırla dinlerken, aklı fikri çoluk çocuğunun kendi yardımından yoksun bir halde kötü bir kış geçirmiş oldukları Bükreş’te. Birkaç güne kadar, işler bitince, o da benim gibi sokakta kalacak.</span></p>

    <p class="metin"><span>Ne kadar saçma görünürse görünsün, buna seviniyorum. Artık yalnızlıktan bıktım. Kafası hep o evlenme meselesiyle meşgul olan Mihail’in yanında canım sıkılıyor. Bana yazık oluyor. Boş hayat Mısır da öyle güzel ki!.. Burada bir hiçle geçinmek olası. Özellikle çok besleyici olan hurma ve muz gibi yemişlerle karın doyuyor. Her şey ucuz. Bir tabak sebzeli et bir kuruşa. Nargile de dahil olmak üzere günde bir şilinden çok harcamıyorum. Yalnızca kadın konusunda yaşantımda eksiklik var. Buraya gelişimden beri bir tek dostum bile olmadı. Kadınlar yok değil, her taraf dolu; ama bunlar ya benim gibi bir cebideliğin harcı olmayan orta halli turistler, ya da orospular. Berikilerin, ister genel, ister özel olsunlar, hastalıklı olma olasılığı fazla. Bunlardan bir iki tanesini tanıdım, ama beş para etmezler, yavuklunun yerini tutamazlar. Bu yoksunluk da insana acı geliyor.</span></p>

    <p class="metin"><span>Üç hafta önce, cebimde iki liram varken, ya da bir süre sonra, son liram dururken İskenderiye’ye gitmediğime pişmanım. Şimdi artık sefalet.</span></p>

    <p class="metin"><span>Gezgin ilancıyım. Evet, bir köşebaşında bir reklam fenerini bekliyorum. Bu fenerin üstünde “Minyon Sinema” yazılı, altında da bir işaret parmağı, izlenecek yolu gösteriyor. Bana bu iyiliği Bianchi adında bir İtalyan dostum yaptı. Minyon Sinema’nın piyanisti olan Bianchi beni meteliksiz görünce bu yeni işi bana önerdi. Büyük bir halt ettiğim yok, bununla birlikte günde, daha doğrusu gecede iki şilin kazanıyorum.</span></p>

    <p class="metin"><span>Sabahları hiçbir işim yok. Saat ikide, bir paket el ilanı alıp kahvelerde dağıtıyorum. Bu, akşama kadar sürüyor, o zaman da, kentin orta yerinde, Bulak sokağıyla Esbekiye meydanının oluşturduğu köşede fenerimi alıp yerleşiyorum. Fenerim, adam boyunda bir sırık üstüne oturtulmuş, pek de büyük olmayan bezden bir ürün; içinde üç mum yanar. İlk önce feneri kaldırımda bekçisiz olarak bırakmayı denemişler, ama rüzgâr, ya da gelip geçenler deviriyormuş. Mumlar yerlerinden fırlıyormuş; az kalsın fener de yanacakmış. Bunun için bir adam tutmak zorunda kalmışlar.</span></p>

    <p class="metin"><span>Eğlenceli bir iş. Her gün kentin yarısını dolaşmama ve kenti her yönüyle tanıyıp görmeme olanak veren el ilanlarının dağıtılması işi bitince, güzel Melachrino tütün mağazasının karşısına geçer ve saat ona kadar yerimden kımıldamam; saat on oldu mu oyuncağımı yerine bırakıp Musa’ya koşarım.</span></p>

    <p class="metin"><span>Tam dört saat, tüm Kahire önümde geçit resmi yapıyor; ama tüm bu şık insanlar arasında en ilginç olanlar benim küçük yosmalarım. Birkaç gün içinde bir sürü kadın dost edindim, akşamları Kahire sokaklarında dolaşan kadınlardan hiç değilse üçte birinin “serbest” orospular olduğunu söyleseler inanmazdım. Mısır’ın hafifmeşrep kadınların vatanı olduğu doğru mu yoksa? Aralarında her milletten, her dilden kadınlar var. Çat pat İtalyanca kavramaya başladığım için, bu dostların çoğunluğuyla anlaşabiliyorum.</span></p>

    <p class="metin"><span>Bunlar çok canlı insanlar. Oldukça gülünç olan manzaram –ışıklı bir direk yanında nöbet bekleyen bir adam– onları çılgınca güldürdü ve gülmeleri gelen geçenlere de geçtiğinden, ilk geceler, türlü alaylara hedef oldum. Ciddi bir tavırla</span> <span class="ideitalik">La Bourse Egyptienne</span> <span>gazetesini okur gibi yaparak ben de işi alaya vurdum. Sonra birer birer gelip bana soru sordular ve “benim gibi bir adamın” bir fenere bekçilik etmekten daha iyi bir iş bulamamış olmasına üzüldüklerini bildirdiler. Onlara halimden memnun olduğumu ve beteri bulunduğunu söyledim. Çarçabuk bana sırlarını açtılar, sonra da beni postacıları yaptılar. Bana bırakılan mektupları sahipleri gelip de isteyene kadar koruyordum. Mektup sahipleri bazen koket kadınlar, bazen de sıkılgan erkeklerdi. Bu küçük hizmet için yosmalarım beni “ödüllendirmek” istediler. Para kabul etmedim, fakat uzattıkları sigaraları aldım, ender olarak da “aynen bir ödül” ki, daha çok bir sevgi eseri, içten bir bağış sayılır. Onlara minnet duydum. Bu en çok istediğim şeydi. Hapsedilmiş bir köpek gibi bunun özlemini duyuyordum.</span></p>

    <p class="metin"><span>Bu kadınların çoğu bir çocuğa, sakat bir anaya gösterdikleri sadakat ve vefa yüzünden saygıdeğer insanlardır. Bazıları herkese nasip olmayan bir yürek taşırlar, duyguludurlar, kendilerini sürüden ayırdeden dürüst bir cazibeleri vardır. Hayli güzel bir Rum kızı bir akşam bana, namuslu bir işçi ile evlenerek evde her türlü ev işini görmeyi arzuladığını açmıştı. Bir sürü şey öğreniyordum. İnsanlık çok zaman acınası şey. Bunu tahmin ediyordum. Şimdi biraz daha iyi biliyorum.</span></p>

    <p class="metin"><span>Yarın başka bir maceraya atılmak üzere Kahire’den ve Mısır’dan ayrılıyoruz. Beyrut, Suriye. Sanılabileceği gibi otomatik bar işi için değil. Bu berbat sıcağa karşın, geçici ve cılız cömertliğinden yararlandığı Bey’in yanında kalacak olan Sara’yı büyük bir üzüntü içinde bırakarak yalnız Musa ile ben gidiyoruz.</span></p>

    <p class="metin"><span>Suriye yolculuğu gökten düşen bir taş gibi oldu. Hazirandayız. Sinemam kapanalı çok oldu; ne fener var, ne de iki şilinim. Bütün eşyam satıldı, kala kala içinde iki gömlekle birkaç kitap bulunan bir torbam kaldı. Bana bir-iki kez çok isteksizce para veren Mihail’den tekrar para istemeye zorunlu kalmamak için bunu yaptım.</span></p>

    <p class="metin"><span>Ah! Hayat, hayat! Göz kamaştırıcı ve zalim komedi! Adamı bir hayran bırakır, bir iğrendirir.</span></p>

    <p class="metin"><span>Bütün bir hafta çok canım sıkıldı. Mihail’in haber verdiği gibi, salt bakla ile beslenmeye zorunlu kaldığımdan değil, o eşsiz dostun baklam karşısında aldığı tavır yüzünden. Yüz sterlinlik küçük bir servete sahip olduğunu bana itiraf etmesine karşın, bu hal karşısında sanki kayıtsızdı. Bu “paraya dokunmak” istemiyor ve yazı Aynaroz’un bir manastırında geçirmeye niyetleniyor.</span></p>

    <p class="metin"><span>Kafasında neler hazırlıyor bilmiyorum ama, işi azıtıyor. Artık evlenme fikrini bir yana bıraktı. Başka bir deliliğe tutuldu. Patronunu soymak istiyor! Mihail’in odasında duran bir kasada kadının “on binlerce altın lira”sı varmış. İşte bu servetin bir kısmını çalmak istiyor. Nasıl mı? Yalnızca kendi elceğiziyle imal etmeye çalıştığı yalancı anahtarlarla; oysa çilingirlik hakkında en küçük bilgisi yoktur! Parmaklarını törpü didik didik etmiş; bana bir sürü demir parçası gösterdi, gülmekten kırıldım.</span></p>

    <p class="metin"><span>Delikanlılık çağımda çilingirlik de yapmış olduğum için, kendisine bir kasanın nasıl açılıp kapandığını açıkladım ve böyle bir girişimden onu vazgeçirmeye çalıştım. Boşuna. Kesinlikle başaracağına inanıyor. Her gece çeşitli çelik çubuklarda tuhaf yarıklar açmak için törpüleri körletiyor ve narin parmaklarını bereliyor. En güzel dimağlar bakın nasıl yolunu sapıtabiliyor. Hastalık. Sefalet korkusu. Dengesizlik. Kendisini bekleyecek hapishaneyi ona anımsattım. Bana “icabında kurtarıcılık edecek bir browning” gösterdi.</span></p>

    <p class="metin"><span>Üstün ruhların zavallı kaderi! Böyle ruhların varlığından kuşku duymamayı kendisine borçlu olduğum sevgili Mihail!</span></p>

    <p class="metin"><span>Haftalar işte böyle hüzünlü geçti. Musa bir yandan, ben bir yandan, ekmek parasını çıkarmak için ne olursa olsun bir iş peşinde koşuyorduk. Ama iş yok. Mağazalar kapanıyor, Avrupalılar sıvışıyor, çünkü “eyyamı bahar” yaklaşıyor. Bir akşam, piyanist Bianchi, Darb-el-Baraba’ya geldi. O da işsizdi, ama “açıkgöz bir aftos”u ve kenarda biraz parası vardı. Ona kırılmış olan eskisinin yerine koymak üzere bir lamba şişesi alacak paramız bile olmadığını söyledik; bize cömertçe bir taler verdi. Musa onu kucakladı ve birer kadeh ısmarladı. Bianchi kadehleri tazeletti. Ben de aynı şeyi yaptım. Sonra, piyanist bizden ayrıldı, biz de lamba şişesini almaya gittik. Yolda kendimize birer kadeh rakı ısmarladık, inadımıza.</span></p>

    <p class="metin"><span>Musa karşımıza çıkıp, ya da ardımızdan gelip bizi süzen ve kıs kıs gülen Araplara kızdı:</span></p>

    <p class="metin"><span>– Bu kadar gülecek ne var sanki?</span></p>

    <p class="metin"><span>– Meraklarını çeken bir dille pek hızlı konuşuyoruz da ondan.</span></p>

    <p class="metin"><span>– Hiç de değil! dedi. Pantalonumun kıçı delik diye halime gülüyorlar!</span></p>

    <p class="metin"><span>Gerçekten pantalonunda kocaman bir delik vardı ve ikide bir elleriyle bunu yokluyordu, bu da gelen geçenin dikkatini çekiyordu. Kalabalıktan güçlükle çıktık ve bir Arap bakkala girdik. Burada bilmem neden, ihtiyar kendisine çıkardıkları lamba şişelerini bir türlü beğenemiyor ve gereğinden fazla pazarlığa girişiyordu. Bir süre sonra, Arap bakkal, sabrı tükenerek hakkımızda yersiz sözler söyledi. Musa lamba şişesini herifin kafasında kırdı.</span></p>

    <p class="metin"><span>– Böyle pazarlığı yalnız Yahudiler mi yapar, öğren bakalım!</span></p>

    <p class="metin"><span>– Evet, dedim, öğrenecek ama, biz de bu geceyi karakolda geçireceğiz!</span></p>

    <p class="metin"><span>Bakkal, dükkânın kapısında avazı çıktığı kadar bağırdı. Tehdit dolu bir kalabalık toplandı. Bir çavuş göründü; o çok sakin, çok nazlı ve medeni Arap polislerden biri. Kırılan şişenin parasını ödedikten sonra gitmemize izin verdi. Halk arkamızdan yuha çekiyordu.</span></p>

    <p class="metin"><span>Musa yürüyor ve homurdanıyordu:</span></p>

    <p class="metin"><span>– Tamam! Şişe parasını verdik ama, yine karanlıkta yatacağız.</span></p>

    <p class="metin"><span>– Zararı yok. Bu gece dikiş dikecek değiliz.</span></p>

    <p class="metin"><span>– Ne diyorsun! Zavallı karıma mektup yazmak istiyorum!</span></p>

    <p class="metin"><span>– Bu gece yazamazsın. Sen sarhoşsun.</span></p>

    <p class="metin"><span>Ansızın durdu. Bir nişan atma barakasının önündeydik. Arkadaşım kollarını havaya kaldırarak haykırdı:</span></p>

    <p class="metin"><span>– Ne lanetliymiş şu bizim ırkımız! İşte, kalan ömrümde</span> <span class="ideitalik">serseri<br class="calibre1" />
    Yahudi</span> <span>de</span> <span>oldum!</span></p>

    <p class="metin"><span>Ve yere tükürdü. Sonra atış yapılan tüfekleri gördü:</span></p>

    <p class="metin"><span>– Hah! Ben de bir defa atacağım! Sen hiç tüfek atan Yahudi gördün mü?</span></p>

    <p class="metin"><span>– Hayır. Hiç görmedim.</span></p>

    <p class="metin"><span>– İşte ben bunu yapacağım. Belki de Allah’ı kurşuna dizeceğim.</span></p>

    <p class="metin"><span>– Diz bakalım!</span></p>

    <p class="metin"><span>– Hayır, sinyor, atmayacağım. Hedefleriniz pek çirkin şeyler. Hiçbir şey fark edilmiyor.</span></p>

    <p class="metin"><span>İtalyan kabul etti:</span></p>

    <p class="metin"><span>– Evet, boyalar kalbura döndü, ama ne yapalım, şu anda onları<br class="calibre1" />
    yenileyemem. Pek pahalıya çıkar.</span></p>

    <p class="metin"><span>Musa önündeki tahtaya bir yumruk indirerek haykırdı:</span></p>

    <p class="metin"><span>– Ben size bunu çok ucuza yaparım.</span></p>

    <p class="metin"><span>– Kaça?</span></p>

    <p class="metin"><span>Bütün hayatı boyunca yalnız bu işi yapmış gibi hiç düşünmeden cevap verdi:</span></p>

    <p class="metin"><span>– On lira.</span></p>

    <p class="metin"><span>– Çoktur... Beş lira veririm.</span></p>

    <p class="metin"><span>Musa “oluyor!” der gibi bana baktı. Ve hedefleri saymaya başladı:</span></p>

    <p class="metin"><span>– Otuz iki parça, sinyor, çok iş var.</span></p>

    <p class="metin"><span>– Çok. Hem ancak geceleri, dükkân kapandıktan sonra çalışılabilir. Gündüzün ben çalışmaya mecburum.</span></p>

    <p class="metin"><span>– Gördünüz mü? Sizden on lira istemek için bu da ayrı bir neden, ama size sekize yapacağız.</span></p>

    <p class="metin"><span>– Altı veririm!</span></p>

    <p class="metin"><span>– Biri peşin olmak üzere yedi verin, hemen bu akşam işe başlıyoruz. İşte pasaportum.</span></p>

    <p class="metin"><span>İtalyan kabul etti ve bize avans bir lira verdi. Musa parayı kayıtsız bir tavırla aldı, selamladı, karanlık bir yere geldiğimiz zaman, kolumu yakaladı ve “Orphée Cehennemde” aryasını okudu:</span></p>

    <p class="resim">Ben Béotie’de kralken...</p>

    <p class="resim">Bir ordum vardı, altınım vardı!...</p>

    <p class="metin"><span>– Adriyen! Sen delikleri tıkar, zeminleri boyarsın, ben de gölgeleri ve ışıkları resmederim. Öbür gün hepsi tamamdır. Üçer liramız olacak. Ben karımın yanına döneceğim. Sen de istediğin yere gidersin.</span></p>

    <p class="metin"><span>– Galiba ben de Fransızca öğrenmek ve Akdeniz’e yakın yaşamak için Marsilya’ya gideceğim.</span></p>

    <p class="metin"><span>İş, Musa’nın tahmin ettiği gibi, bir sonraki gün bitti, ama Musa karısının yanına dönmedi, ben de Marsilya’ya gitmedim, çünkü Beyrut’tan Goldenberg’e gelen ve Klein adında birinin gönderdiği bir mektup çıkageldi. Bu mektupta deniliyordu ki:</span></p>

    <p class="metin"><span class="ideitalik">“Musa’nın Kahire’de olduğunu öğrendim. Kendisine haber vereyim ki, iki yüz Türk liralık bir boya işini üzerime aldım. Bu işte benim ortağım olmak istiyorsa, derhal Beyrut’a hareket etsin. Ve orada kabartma taklidi işinde ehliyetli bir işçi biliyorsa, onu da getirsin.”</span></p>

    <p class="metin"><span>Yerimden hopladım:</span></p>

    <p class="metin"><span>– Haydi, Musa! Bu sağlam bir iş! Bu sayede Suriye’yi, Lübnan’ı,<br class="calibre1" />
    sedir ağaçlarını, Akdeniz’in bir başka bölgesini tanımış oluruz. Sonra<br class="calibre1" />
    her birimiz kendi yönümüze, bugünkünden daha iyi şartlar içinde gideriz.</span></p>

    <p class="metin"><span>İhtiyar, mahzun bir tavırla:</span></p>

    <p class="metin"><span>– Ben de aynı şeyi düşünüyordum, dedi. Ama bu Klein’in ne<br class="calibre1" />
    mal olduğunu bilmezsin, o da Titel gibi Brezilya’da kızkardeşini, yeğeni olan bir kızı ve hatta kendisine melek gibi iki güzel çocuk vermiş<br class="calibre1" />
    olan şimdiki karısını kullandı. Böyle bir adamın sözüne güven olur<br class="calibre1" />
    mu? Bununla birlikte, oraya gitmeliyiz. Allah’ın ya da İblis’in inayetiyle<br class="calibre1" />
    haydi ileri! Belki çocuklarıma karşı küçük düşmemek için bundan daha<br class="calibre1" />
    sağlam bir pantalonla evime dönmek nasip olur.</span></p>

    <p class="metin"><span>İşte böylece yarın Beyrut’a hereket ediyoruz.</span></p>
  </div>

  <div class="calibre2" id="calibre_pb_10"></div>
</body>
</html>
