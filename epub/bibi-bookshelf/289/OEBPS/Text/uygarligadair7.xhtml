<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>UYGARLIGA DOGRU HOSNUTSUZLUGUMUZ-6</title>
  <link href="../Styles/uygarligadogru.css" rel="stylesheet" type="text/css"/>
<meta content="urn:uuid:1a21ad13-33b4-4edc-8715-f565eea170b1" name="Adept.expected.resource"/>
</head>

<body id="UYGARLIGA-DOGRU-HOSNUTSUZLUGUMUZ" xml:lang="tr-TR">
  <div>
     <p class="baslik" id="toc_marker-4"><span class="bold">III</span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Mutluluk üzerine yaptığımız araştırma şu ana dek bize herkesçe bilinmeyen fazla bir şey öğretmedi. Bu araştırmaya, mutlu olmanın neden insanlar için bu denli zor olduğu sorusuyla devam etsek bile, yeni bir şeylerin ortaya çıkma ihtimali daha yüksek görünmüyor. Acılarımızın üç kaynağına işaret eden cevabı çoktan verdik: doğanın üstünlüğü, kendi vücudumuzun zafiyeti ve insanların aile, devlet ve toplum içerisinde birbirleriyle ilişkilerini düzenleyen kuralların yetersizliği. İlk ikisi hakkındaki hükmümüz artık belirsiz olamaz; hükmümüz, bizi bu acı kaynaklarını görmeye ve kaçınılmaz olana teslim olmaya zorlamaktadır. Doğaya hiçbir zaman tam anlamıyla hükmedemeyeceğiz. Bu doğanın bir parçası olan kendi organizmamız, her zaman bir parça geçici (ölümlü), uyum ve performans konusunda da sınırlanmış bir varlık olarak kalacak. Bu bilginin etkisi felç edici değildir. Tam aksine, yetilerimizin yönünü gösterir. Eğer bütün acıyı ortadan kaldıramıyorsak bile bir kısmını dindirebiliriz; bir kısmını da yumuşatabiliriz. Binlerce yıllık deneyimlerimiz, bizi durumun bu olduğuna ikna eder. </span></p>

    <p class="Normal para-style-override-7"><span class="char-style-override-5">Üçüncü acı tipi olan sosyal acı konusunda ise farklı davranırız. Bu acı kaynağını hiçbir şekilde kabul etmek istemeyiz. Kendi oluşturduğumuz özelliklerin bize daha fazla korunma sağlamamasının ve hoşluk vermek zorunda olmamasının nedenini göremeyiz. Gerçi bu alanda acıyı önlemek konusunda ne kadar başarısız olduğumuzu düşündüğümüzde, bu alanda da fethedilemez doğadan bir parçanın gizli olabileceği şüphesi uyanır. Bu sefer, kendi psişik yapımızın bir parçası olarak…</span></p>

    <p class="Normal para-style-override-7"><span class="char-style-override-5">Bahsettiğimiz ihtimalle ilgilenirken ilerlediğimiz yolda karşımıza son derece şaşırtıcı bir iddia çıkar. Bu iddianın etrafında biraz oyalanacağız. Bu iddiaya göre, sefaletimizin suçlusu büyük ölçüde sözde uygarlığımızdır, uygarlıktan vazgeçersek ve ilkel koşullara geri dönersek çok daha mutlu oluruz. Bu iddiaya şaşırtıcı diyorum, çünkü – insan uygarlığı nasıl tanımlarsa tanımlasın – acı kaynaklarının tehditleri karşısında korunmak için denediğimiz her şeyin, tam da bahsi geçen uygarlığa ait olduğu aşikârdır. </span></p>

    <p class="Normal para-style-override-7"><span class="char-style-override-5">İnsan hangi yolla böylesine şaşılacak derecede uygarlık düşmanı oldu? Sanıyorum ki mevcut uygarlıkla ilgili uzun zamandır hissedilen derin bir memnuniyetsizlik bunun zeminini oluşturdu. Bu zeminin üzerine bazı tarihi olaylar son noktayı koydu. Bu olaylardan sonuncusunu ve sondan bir öncekini biliyorum, ama bu olayların kökenlerini insanlık tarihinin derinliklerine kadar takip edecek kadar bilgili değilim. Bu ikisine ek olarak, Hıristiyanlığın putperest dinlere karşı kazandığı zaferde de böyle bir uygarlık düşmanlığı faktörü bulunmalı. Hıristiyan öğretisi ile tamamlanan dünyevi hayatın değersizleştirilmesi, bahsi geçen düşmanlığa oldukça yakın görünmektedir. Sondan bir önceki kışkırtma ise büyük keşifler çağında ilkel halklar ve kabilelerle temas sonucu geldi. Bu halk ve kabilelerin örf ve adetlerinin yetersiz bir şekilde gözlemlenmesi ve yanlış anlaşılmaya dayalı görüşler nedeniyle, bu insanlar Avrupalılara basit, mutlu ve sıkıntısız hayatlar sürüyormuş gibi göründüler. Onlarınki, uygarlık yönünden üstün ziyaretçileri için ulaşılabilir bir hayat değildi. Daha sonraki deneyimler bu yargıyı düzeltti. Ama birçok durumda insan, hatalı bir şekilde, doğanın yüceliği ve büyük ihtiyaçların karşılanmış olmasının rahatlığı sayesinde kolaylaştırılmış hayatı çapraşık kültürel gereksinimlerin yokluğuna atfetti. Son kışkırtma ise bize çok tanıdık; insan, nevrozun mekânizmalarını tanırken oluştu. Bu da o zamana kadar mutlu olan uygar insanı, mutluluğunu sarsmakla tehdit etti. Toplum tarafından insanlara yüklenen ve kültürel ideallere hizmet eden bu kadar fazla inkârı insanların kaldıramadığı ve bu yüzden nevrotik oldukları anlaşıldı. Bu noktada insanlar, mutluluk ihtimaline geri dönmenin bu gereksinimlerin ortadan kalkması veya yüksek oranda azaltılması anlamına geldiğini düşündüler. </span></p>

    <p class="Normal para-style-override-7"><span class="char-style-override-5">Bir hayal kırıklığı faktörünü daha eklemek gerekir. Son nesiller doğa bilimlerinde ve bunların teknik kullanımında olağanüstü ilerlemeler kaydettiler. İnsanların doğa üzerindeki hakimiyeti daha önce hayal edilemeyecek noktalara ulaştı. Bu ilerlemelerin ayrıntıları herkesçe bilinmektedir; bunları anlatmak gereksiz. İnsanlar bu kazanımlarıyla gurur duyuyor ve duymakta da haklılar. Ama insanlar, uzay ve zaman üzerinde binlerce yıldır özlemini çektikleri bu yeni gücün ve doğa güçlerine boyun eğdirmelerinin, hayattan bekledikleri haz tatmini miktarını yükseltmediğini, kendi algılarına göre daha mutlu olmadıklarını fark ettiler. Bu ifadeden, doğa üzerinde güç sahibi olmanın insan mutluluğunun tek şartı olmadığı gibi, uygarlık çabalarının da tek hedefi olmadığı sonucunu çıkarmakla yetinmeliyiz. Bundan teknik ilerlemenin, mutluluk ekonomimiz için değersiz olduğunu anlamamalıyız. Benden yüzlerce kilometre uzaklıkta yaşayan çocuklarımın sesini sık sık duyduğumda, veya arkadaşlarım gidecekleri yere vardıktan kısa bir süre sonra uzun ve zahmetli yolculuklarını salimen tamamladıklarını öğrendiğimde, bunlar pozitif bir haz kazanımı ve mutluluk hissinde açık bir büyüme değil de nedir diye itiraz etmek istiyor insan. Tıbbın, küçük çocuklarda ölüm oranlarını veya doğum yapan kadınlarda enfeksiyon tehlikesini bu kadar olağanüstü bir şekilde azaltması, uygar insanın ortalama yaşam süresini epey yıl uzatmış olması hiçbir anlam ifade etmiyor mu? Çokça kötülenen, çağın bilimsel ve teknik gelişmelerine borçlu olduğumuz bu nimetlerin uzun bir listesini yapabiliriz. Ancak, bu durumda pesimist eleştirinin sesi kendini duyurur ve bu tatminlerin çoğunu “ucuz bir zevk modeli”nin takip ettiği yönünde bizi uyarır. Belli bir anekdot kullanarak bunun çığırtkanlığını yapar. İnsan, böylesi zevki soğuk bir kış akşamı bir bacağını çıplak olarak yorgandan dışarı uzatarak ve geri çekerek de elde edebilir. Mesafelerin üstesinden gelen demiryolları olmasaydı, çocuk memleketini terk edemezdi, böylelikle sesini duymak için telefona da ihtiyaç olmazdı. Diyelim ki denizcilik okyanusları aşmasaydı, arkadaşım da deniz yolculuğuna çıkmazdı ve ben ona dair endişemi yatıştırmak için telgrafa ihtiyaç duymazdım. Bizi üreme konusunda uç noktada kısıtlamalar yapmaya zorluyorsa çocuk ölümlerinin azalmasının yararı nedir? Nihayetinde hijyenin hüküm sürdüğü zamanlardan öncesine göre daha fazla sayıda çocuk yetiştirmiyoruz. Böylelikle evlilikte cinsel hayatımızı zor şartlar altına mı soktuk ve hayırsever doğal seçilime bir ihtimal karşı mı gelmiş oluyoruz? Son olarak, neşeden uzak ve bu denli sıkıntılı olup ölümü kurtarıcı olarak görmemize neden olan bir hayatın uzun olması ne işimize yarar? </span></p>

    <p class="Normal para-style-override-7"><span class="char-style-override-5">Belli ki mevcut uygarlığımız içinde iyi hissetmiyoruz. Ancak daha erken dönemlerdeki insanlığın kendini mutlu hissedip hissetmediğine ve uygarlık koşullarının bunda ne kadar pay sahibi olduğuna dair bir hüküm getirmek oldukça zor. Hayatta sıkıntıyı her zaman nesnel olarak ele almaya meyilliyiz. Yani isteklerimizi ve yatkınlıklarımızı, hangi durumlarda mutluluk veya mutsuzluk hissini bulabileceğimizi sınamak için her koşula yansıtırız. Öznel duyarlılıklardaki çeşitleme ve farklılıkları hesaba katmadığı için nesnel gözüken bu tip inceleme, tabii olarak, bilinmeyen bütün ruhsal hallerin yerine kendi ruhsal halini yerleştirdiği için, mümkün olan en öznel incelemedir. Zaten mutluluk temelde öznel bir şeydir. Her ne kadar belli bazı durumlarda çok korksak da – antik dönemlerdeki kürek mahkûmlarının, 30 Yıl Savaşları’ndaki köylülerin, engizisyon kurbanlarının, katliamı bekleyen Yahudilerin durumları gibi – bu insanların yerinde olup, donuklaşan zihnin, kademeli olarak körelten bir sürecin, umutların yok olmasının ve beynin uyuşmasının daha kaba veya rafine yollarının ortaya koyduğu haz ve yavanlık hislerinin algıda yaptığı değişiklerin hissettirdiklerini hissetmemiz mümkün değildir. En uç acı olasılıklarında bile belli ruhsal koruma mekânizmaları devreye girer. Meselenin bu tarafını daha fazla soruşturmak bence verimli olmaz.</span></p>

    <p class="Normal para-style-override-7"><span class="char-style-override-5">Mutluluk açısından değeri şüpheyle sınanan uygarlığın doğası ile ilgilenmemizin zamanıdır. İnceleme ile bir şeyler öğrenmeden, bu doğayı az sayıda kelime ile ifade edecek olan bir formül talep etmeyeceğiz. Bizce, “uygarlık” kelimesinin hayatımızı hayvan atalarımızınkinden uzaklaştıran; insanları doğadan korumak ve insanlar arası ilişkileri düzenlemek olarak belirtilebilecek iki hedefe hizmet eden bütün performans ve özelliklere işaret ettiğini tekrar etmek yeterli olur. Daha fazlasını anlamak için, uygarlığın hatlarını insan toplumu içinde kendilerini gösterdikleri şekilde ayrıntılı olarak derleyip toplayacağız. Bunu yaparken, somut ifadeye baş eğmeyen içsezilerimize adaletli davranacağımız güvencesi ile, dilin kullanımı veya başka bir deyişle “linguistik his” tarafından yönlendirilmek konusunda tereddüt etmeyelim.</span></p>

    <p class="Normal para-style-override-7"><span class="char-style-override-5">İlk aşama oldukça kolay: uygarlığa dair gördüklerimiz, insanın dünyayı itaatkâr kılmak ve doğanın gücünün şiddetinden kendini korumak için kullandığı bütün etkinlik ve değerlerdir. Uygarlığın bu tarafına dair çok az şüphe vardır. Yeteri kadar geri gitmek gerekirse, uygar sayabileceğimiz ilk eylemler alet kullanımı, ateşin kullanımı ve konut inşasıdır. Bunların arasında ateşin kullanımı olağanüstü ve emsalsiz bir performans olarak ön plana çıkarken, başka performanslarla da insanın o zamandan beri her daim takip etmekte olduğu, hangi teşvikle gerçekleştiği kolay tahmin edilebilecek yollar açtı. Bütün aletleriyle insan, sahip olduğu organları mükemmelleştirdi – kasa dayalı olanlar olduğu gibi duyusal olanları da – veya performansı önündeki engelleri kaldırdı. Motorlar, devasa boyutta güçleri insanın kullanımına sundu. Ne suyun ne de havanın ilerlemesini engelleyebileceği gemiler veya uçaklar yapmak için insan, bu güçleri kendi kasları gibi kullanıp istediği yöne yönlendirebilir. Gözlükler vasıtasıyla gözündeki lensin eksikliklerini düzeltir, dürbün ile uzak mesafelere bakabilir, mikroskop ile retinasının yapısı tarafından belirlenmiş olan görünürlüğün sınırlarını aşabilir. Fotoğraf makinesi sayesinde insan, akıcı görsel izlenimleri sabitleyen bir cihaz geliştirdi. Taş plak da aynı işlevi, geçici olan ses izlenimleri için yapıyor olmalı. İkisi de temel olarak insana verilmiş olan hatırlama özelliğini ve hafıza işlevini gerçekleştirir. Masallarda bile gerçekleşmesi imkânsız görünen bir şekilde, telefonun yardımıyla insan uzaklardan haber alır; yazı, aslında mevcut olmayan kişinin dilidir, konut büyük ihtimalle her daim özlenecek olan ve insanın kendini güvende ve iyi hissettiği ilk evi olan anne rahminin ikamesidir. </span></p>

    <p class="Normal para-style-override-7"><span class="char-style-override-5">Kulağa sadece bir masal gibi gelmemeli, bunlar insanın yeryüzüne getirdiği bilim ve teknik ile direkt olarak bütün – hayır, birçok – masalsı arzunun gerçekleşmesidir. İnsan, yeryüzüne ilk önce zayıf bir hayvan olarak geldi ve insan türünden olan her birey bu dünyaya tekrar tekrar çaresiz bir bebek (poor inch of nature!)</span><span class="char-style-override-6">1</span><span class="char-style-override-5"> olarak gelmek zorunda. İnsan bütün bu mülkü kültürel kazanımlar olarak nitelendirebilir. İnsanoğlu uzun zaman önce kendine kadir-i mutlak, her şeyi bilen ve kendi tanrılarında vücut bulan bir ideal inşa etti. Ulaşılmaz olan bütün arzularını veya kendine yasak olanları tanrılara atfetti. Böylelikle bu tanrıların birer uygarlık ideali olduğu söylenebilir. İnsan şimdi bu ideallere ulaşmaya o kadar yaklaştı ki, kendi neredeyse bir tanrı oldu. Elbette ulaşılacak bütün ideallerin insani yargılara göre oluştuğu doğrudur. Bu tamamıyla doğru değil, bazı açılardan hiç doğru değil, bazı açılardansa sadece yarım olarak doğrudur. Tabiri caizse insan bir tür protezler tanrısı oldu. Bütün yardımcı organlarını ortaya koyduğunda oldukça heybetli. Lakin bu organlar insanın bir parçası haline gelemedi ve ara sıra büyük sorunlar yaratmaktalar. Bu arada insanın bu gelişmenin M.S. 1930 yılı itibarıyla bitmeyecek olması nedeniyle gururlanmaya hakkı var. İlerleyen zamanlar uygarlığın bu alanında akla hayale sığmayacak ilerlemeler getirecek ve beraberinde tanrıya benzerliği daha da artıracak. Ama araştırmamız kapsamında günümüz insanının tanrıya benzerliği konusunda mutlu hissetmediğini unutmamız gerekiyor. </span></p>

    <p class="dip" xml:lang="en-GB"> </p>

    <p class="dip" xml:lang="en-GB">1<span xml:lang="tr-TR"> Shakespeare’in Perikles oyunundan, insanın aczini dile getiren bir dize.</span><span></span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">O halde bir ülkenin uygarlık düzeyini kısaca, insanın topraktan faydalanmak ve doğanın güçlerinden korunmak için kullandığı her şeyin düzgün ve faydalı olacak şekilde işleyişine bakarak değerlendirebiliriz. Böyle bir ülkede sel baskınlarıyla yaşamı tehdit eden nehirlerin akışları düzenlenir ve su, kanallarla kuraklık çeken yerlere iletilir. Toprak dikkatlice işlenir, derinliklerdeki mineral hazinesini gayretle ortaya çıkarmaya ehil bitkilerle beslenir, gerekli aletler ve araçlarla işlenecek hale getirilir. Ulaşım araçları bol, hızlı ve güvenilir olur. Vahşi, tehlikeli hayvanların kökleri kazınır ve evcil hayvanlar üreme açısından altın çağını yaşar. Ama uygarlıktan başka isteklerimiz de var ve dikkate değer bir şekilde bunların aynı ülkelerde gerçekleştirilmesini ümit ediyoruz. İlk taleplerimizi görmezden gelirmiş gibi, işe yarar olmayan, hatta tamamen işe yaramaz olan şeylere karşı insanların titizliklerini gördükçe bunu uygarlığın bir işareti olarak karşılıyoruz. Örneğin bir şehirde oyun ve hava alma alanları olarak ihtiyaç duyulan alanların çiçeklerle bezenmiş olması veya evlerin pencerelerinin çiçek saksılarıyla süslenmesi gibi. Uygarlığın değer vermesini istediğimiz bu işe yaramaz olanın, aslında güzellik olduğunu hemen fark ederiz; güzellik ile doğada karşılaşıldığında ya da yetenekleri çerçevesinde insan güzelliği yarattığı nesnelerle ortaya koyduğunda, uygar insanın güzelliğe saygı duymasını talep ederiz. Uygarlıktan isteklerimiz bununla kalmaz. Hijyen ve düzenin işaretlerini de görmek isteriz. Babasının Stratford’daki evinin kapısının önünde yüksek bir gübre yığını olduğunu okuduğumuzda, Shakespeare zamanına ait bir İngiliz taşra kasabasının uygarlık seviyesini ileri olarak göremeyiz; Wiener Wald’ın (Viyana Ormanı) yollarının kağıt çöpleriyle kirletildiğini görünce kızarak bu durumu, uygarın zıttı olan “barbarlık” olarak nitelendiririz. Temiz olmayan her şey uygarlık açısından bize yakışıksız gelir. Temizliğe dair arayışımıza insan vücudunu da kattığımızda, Roi Soleil’den (XIV. Louis) yayılan kötü kokuların hikâyesini şaşkınlıkla dinleriz. Isola Bella’daki, Napoleon’un sabah bakımını yapmak için kullandığı küçücük lavabo gösterildiğinde bunu tasvip etmeyiz. Evet, biri sabunun kullanımını doğrudan uygarlık ölçütü olarak sayınca hayrete düşmeyiz. Düzeni de aynı şekilde. Tıpkı temizlik gibi, düzen de bir insan ürünüdür. Doğanın temiz olmasını ummayız ancak düzen fikri doğadan alınmıştır. Büyük astronomik düzenliliği gözlemlemek insana örnek olmakla kalmamış, aynı zamanda kendi hayatındaki düzeni tanımak için bir dayanak noktası vermiştir. Düzen, bir şeyin ne zaman, nerede ve nasıl yapılması gerektiğine bir defada, bir noktada karar verilmesiyle ortaya çıkan bir düzenlemenin tek tip tekrar etme zorunluluğudur. Böylelikle insan benzer durumlarda duraklamaktan ve sendelemekten kurtulur. Düzenin faydası inkâr edilemez. Düzen bir yandan insanın psişik gücünü boş yere harcamasına engel olurken, diğer yandan da uzay ve zamanı en iyi şekilde kullanmasına imkân verir. İnsanın, düzen denen olgunun zamanın başlangıcından beri teklifsizce hayatında yürürlükte olduğunu düşünme hakkı olabilir. Fakat durumun bu olmadığını, insanların ihmale, düzensizliğe ve günlük işlerinde kaypaklığa doğal bir meyilleri olduğunu ve kutsal modellerin örneklerini takip etmeden önce zahmetli bir şekilde eğitilmeleri gerektiğini fark edince şaşırabiliriz.</span></p>

    <p class="Normal para-style-override-7"><span class="char-style-override-5">Güzellik, temizlik ve düzen, kültürel zorunluluklarımızda özel bir yer tutarlar. Hiç kimse bunların doğa güçlerine hükmetmek ve bilmemiz gereken diğer etkenler kadar hayati önem taşıdığını iddia etmeyecektir. Fakat yine kimse bunları önemsiz diyerek ertelemek de istemeyecektir. Uygarlığın sadece fayda ile ilgili olmadığını, onun ilgi alanlarından biri olan ve yok sayamayacağımız güzellik örneği göstermektedir. Düzenin faydası tamamen aşikârdır; temizlik gibi düzen de hijyen tarafından şart koşulur. Bu birlikteliğin öneminin hastalıkların engellenmesinin bilimsel olarak çalışıldığı zamanlardan önce bile insanlar tarafından bilindiğinden şüphe duymamalıyız. Fakat fayda, çabaları tamamıyla açıklamıyor; başka bir şey daha devrede olmalı.</span></p>

    <p class="Normal para-style-override-7"><span class="char-style-override-5">Yüksek psişik yetilerin, entelektüel, bilimsel ve sanatsal performansların cesaretlendirilmesinden ve ihtimam görmesinden, fikirlerin insan hayatında öne çıkan bir role sahip olmasından başka hiçbir özellik; uygarlığı daha iyi nitelendiremez. Bu fikirler arasında en önde, benim yapılarına ışık tutmaya çalıştığım din sistemleri gelir. Bunları felsefi spekülasyonlar ve en nihayetinde insanların ideallik inşası diyebileceğimiz, bireysel anlamda kişiye, halka ve bütün insanlığa dair mükemmellik fikirleri ve bu fikirlerin ortaya koyduğu gereklilikler takip eder. Bu kavramların birbirlerinden bağımsız olmaması, hatta birbirleriyle iç içe olması, tasvirlerini olduğu kadar psikolojik türevlerini bulmayı da zorlaştırır. Eğer bütün insan eylemlerinin amacının birbiriyle paralellik içeren fayda ve haz almak hedefleri olduğunu düşünürsek, o zaman bu iki hedefin, aynı şekilde burada kendisine atıfta bulunduğumuz uygarlığın tezahür ettiği şekil için de doğru olduğunu varsaymamız gerekir. Öte yandan bu sadece bilimsel ve sanatsal eylemlerde açık bir şekilde görülmektedir. Ama başka eylemlerin de insanın diğer güçlü ihtiyaçlarına tekabül ettiğinden şüphelenilmemeli. Büyük ihtimalle sadece bir azınlıkta gelişmiş olan ihtiyaçlara. Bununla beraber insan, belli bir din, felsefi sistem veya idealle ilgili değer yargılarına aldanmamalı. İnsan bu alanlarda insan ruhunun en yüksek başarılarını veya sapkınlıklarını bulabilir. Ancak onların varlığının ve baskınlığının, gelişmiş bir uygarlığa işaret ettiği anlaşılmalıdır.</span></p>

    <p class="Normal para-style-override-7"><span class="char-style-override-5">Son olarak, uygarlığın hiç de önemsiz olmayan bir diğer özelliğine değinmemiz gerekmekte. Bununla, özellikle insanların birbirleriyle olan ilişkilerinin, - komşu, çalışan, cinsel nesne, bir ailenin veya bir ülkenin üyesi olarak - sosyal ilişkilerinin nasıl düzenlendiğini kastediyoruz. Kendimizi belli ideal taleplerinden bağımsız tutmak ve uygarın ne olduğunu tam anlamıyla kavramak bilhassa zor. Belki de uygarlık değerinin ortaya çıkışını, sosyal ilişkileri düzenlemenin ilk denemesi olarak açıklayan görüşle başlamak gerek. Böyle bir deneme olmasaydı, ilişkilere bireylerin gelişigüzel yaklaşımları hakim olurdu. Bu nedenle fiziksel olarak daha güçlü olan, kendi çıkarına ve içgüdüsel dürtülerine göre ilişkilerde belirleyici olurdu. Öyle ki daha güçlü olan, karşısında kendinden de güçlü biriyle karşılaşsa dahi hiçbir şey değişmezdi. Komünal yaşam, tek tek her bireyden daha üstün olan bir çoğunluğun toplanması ve bireye karşı cephe olabilmesiyle mümkün kılındı. Topluluğun gücü kendini, “kaba kuvvet” olarak değerlendirilen bireyin gücüne karşı, “doğru” güç olarak konumlandırdı. Bireyin gücünün topluluğun gücüyle yer değiştirmesi uygarlık için belirleyici bir adım oldu. Bu yapının temelinde, topluluğun üyelerinin arzu tatminlerinin kapsamını daraltması yatar. Öte yandan bireyler böyle bir sınırlandırmaya tabi değildir. Bir sonraki uygar gereklilik ise adalet gerekliliğidir; yani bir kere oluşturulan hukuk düzeninin bireylerin lehine çiğnenmemesinin sigortası. Burada hukukun etik değeri belirtilmemiştir. Uygarlığın gelişmesi için gözüken yol, bu hukukun sadece küçük bir topluluğun, kastın, toplumsal tabakanın veya kabile halkının iradesinin ifadesi olmasından çıkması için çabalamaktır. Yalnızca küçük bir zümrenin hukuku, diğerlerine ve belki de geniş kitlelere dahi saldırgan bir birey gibi davranabilir. Sonuç, herkese, en azından içgüdülerini kurban etme pahasına topluluğa katkıda bulunacak katılımcılara yönelik ve topluma giremeyenlerin istisnası ile, kimseyi kaba kuvvete kurban vermeyecek bir hukuk olmalıdır. </span></p>

    <p class="Normal para-style-override-7"><span class="char-style-override-5">Bireysel özgürlük uygarlığın eseri değildir. Bireysel özgürlük, bütün uygarlıklardan önce en üst noktadaydı. Gerçi insanlar onu savunacak durumda olmadıkları için bireysel özgürlüğün genellikle pek değeri yoktu. Uygarlığın gelişimi bireysel özgürlükler üzerinde kısıtlamalar getirdi. Adalet kimsenin bu kısıtlamalardan kaçamamasını talep eder. Bir insan topluluğunda özgürlük çağrısı olarak algılanan şey, var olan bir adaletsizliğe isyan olabilir ve böylelikle uygarlıkla uyumlu kalmak uygarlığın gelişmesi için uygun bir koşul oluşturur. Fakat çağrı yine de ilkel ve uygarlık tarafından ehlileştirilmemiş kişiliklerden gelebilir ve böylelikle uygarlık düşmanlığının temelini oluşturabilir. Yani özgürlük çağrısı uygarlığın belli kalıp ve isteklerine, veya tamamen uygarlığa karşı yönelebilir. Herhangi bir etkinin, insanı, insan doğasının termitin doğasına döndüğü bir konuma getirebilmesi mümkün gibi görünmüyor. İnsan muhtemelen her zaman bireysel özgürlüğünün taleplerini kitlenin iradesine karşı savunacaktır. İnsanlık mücadelesinin önemli bir parçası, bireysel ve uygar kitlenin istekleri arasında yararlı ve memnun edici bir uyuşmayı bulma görevinin etrafında oluşur. Bu uyuşma ve dengenin uygarlığın belli bir şekillendirmesi ile ulaşılabilir olup olmadığı; veya çatışmanın dindirilebilir olup olmadığı, insanlığın kaderini etkileyen sorunlardan biridir. </span></p>

    <p class="Normal para-style-override-7"><span class="char-style-override-5">İnsan hayatında hangi özelliklere uygar denilebileceğine ilişkin genel bir hissin bizi yönlendirmesine izin verirken, uygarlığın genel resmine dair anlamlı bir izlenim edindik. Ancak genel olarak bilinmeyen bir şeyler keşfetmedik. Bu esnada uygarlığın, insanların model aldığı mükemmele giden bir yolla, mükemmelleşmeyle eş anlamlı olduğuna dair önyargıya katılmaktan sakındık. Ama şimdi bizi başka bir yöne götürecek bir görüş ortaya çıkıyor. Uygarlığın gelişmesi, insanlığın geçtiği ve bazı özelliklerinin bize tanıdık göründüğü kendine has bir süreçtir. Bu süreci, tatmin edilmeleri hayatımızın ekonomik vazifesi olan, bilindik içgüdü eğilimlerinin bir dönüşümü olarak nitelendirebiliriz. İçgüdülerden bazıları bu şekilde tüketilirken, tek bireylerde karakter özelliği olarak betimleyebileceğimiz bir şey ortaya çıkar. </span></p>

    <p class="Normal para-style-override-7"><span class="char-style-override-5">Sürece dair en dikkat çekici örneği genç insanların anal erotizminde bulduk. Çocukların dışkılama işlevine yönelik ilksel ilgisi, büyüme sürecinde, dışkılama organları ve ürünleri değişime uğramak suretiyle, bize düzen ve temizlik bilinci olarak tanıdık gelen bir grup özelliğe dönüşür. Bu özellikler kendi içlerinde değerli ve uygun (sevilen) özellikler olmakla beraber kendilerini göze çarpacak bir üstünlük durumuna yükseltebilirler, ve anal karakter dediğimiz sonuç ortaya çıkar. Bunun nasıl olduğunu bilmiyoruz ama görüşün doğruluğu şüphe götürmez. Her ne kadar zevk kaynağı olarak işe yararlılıkları yaşam için gereklilikleri kadar aşikâr olmasa da, düzen ve temizliğin önemli uygarlık talepleri olduğunu gördük. Bu noktada uygarlık süreçleri ile bireylerin libidinal gelişimleri arasındaki benzerliği kabul etmemiz gerekir. Diğer içgüdüler, tatminlerinin şartlarını yerinden oynatmaya yönelecek, tatminin şartları birçok durumda bizce iyi tanınan yüceltmeye (içgüdünün hedefini) rastlayan, bazı durumlarda da yüceltmeden farklılaşan başka yollara girecek. İçgüdünün yüceltimi, uygarlığın gelişmesindeki belirgin bir çizgidir. Yüceltme bilim, sanat, idealizm gibi daha yüksek psişik etkinlikleri mümkün kılarak, kültürel hayatta anlamlı roller oynamalarını sağlar. İlk izlenime bakacak olursak, yüceltmenin aslında uygarlık tarafından zorunlu tutulan, içgüdünün bir nevi kaderi olduğu söylenebilir. Ama bunun üzerine daha uzun düşünmekte fayda var. Son olarak, üçüncü ve en önemli görünen şudur ki, uygarlığın büyük ölçüde dürtü feragati üzerine kurulduğunu ve güçlü dürtülerin tatmin edilmeden bırakılmasını -bastırma, regresyon ve bazı diğer yollarla- gerektirdiğini gözden kaçırmak mümkün değildir. Bu “uygarlık inkârı”, insanların sosyal ilişkilerinin büyük bir kısmına hükmeder. Zaten biliyoruz ki, bütün uygarlıkların mücadele etmesi gereken uygarlık düşmanlığının temel nedeni budur. Burada bilimsel ciddiyete dayanarak açıklamamız gereken çok şey var. İnsanın bir içgüdünün tatminini engellemesinin nasıl mümkün olduğunu anlamak kolay değildir. Aynı zamanda, insanın bunu ekonomik olarak tazmin etmemesi tehlikelidir; emin olun ki ciddi bozukluklarla sonuçlanabilir.</span></p>

    <p class="Normal para-style-override-10"><span class="char-style-override-5">Fakat, eğer uygarlığın gelişiminin, bireyin normal olgunlaşmasıyla karşılaştırılabilir derecede özel bir süreç olduğu görüşümüze nasıl bir anlam yüklediğimize bakmak istersek, açıkça bir başka meseleyi ele almamız gerekebilir. Bu mesele bize, uygarlığın gelişiminin kökeninde hangi etkilerin yattığını ve nasıl tayin edildikleri sorularını getirir. </span><span class="char-style-override-5"></span></p>
  </div>
</body>
</html>