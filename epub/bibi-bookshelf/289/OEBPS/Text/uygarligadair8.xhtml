<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>UYGARLIGA DOGRU HOSNUTSUZLUGUMUZ-7</title>
  <link href="../Styles/uygarligadogru.css" rel="stylesheet" type="text/css"/>
<meta content="urn:uuid:1a21ad13-33b4-4edc-8715-f565eea170b1" name="Adept.expected.resource"/>
</head>

<body id="UYGARLIGA-DOGRU-HOSNUTSUZLUGUMUZ" xml:lang="tr-TR">
  <div>
     <p class="baslik" id="toc_marker-5"><span class="bold">IV</span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Doğrusu bu mesele muazzam derecede zor ve yıldırıcı... İşte bulabildiğim birkaç varsayım. </span></p>

    <p class="Normal para-style-override-7"><span class="char-style-override-5">Mağara adamı dünyadaki kaderinin ellerinde yattığını ve çalışarak kaderini daha iyi hale getirebileceğini – kelimenin tam anlamıyla– keşfettikten sonra, ötekinin onun için mi yoksa ona karşı mı çalıştığına kayıtsız kalamazdı. Öteki, onun gözünde beraber yaşamanın faydalı olduğu bir iş arkadaşı olarak değer kazandı. Daha önce, maymunumsu tarihöncesinde, insan aile kurma alışkanlığını edinmişti; ailenin diğer üyeleri muhtemelen insanın ilk yardımcılarıydı. Muhtemelen ailenin kuruluşu cinselliğin birden belirip aniden kaybolan ve kaybolduktan sonra uzun süre kendisinden haber alınamayan bir misafir gibi olmaktan vazgeçmesiyle bağıntılıydı. Artık cinsel ihtiyaç, daha ziyade uzun vadeli bir kiracı gibi insanın yanına yerleşiyordu. Böylelikle erkeğin karısını veya daha genel olarak cinsel nesnesini yanında tutmak gibi bir motivasyonu oldu. Kadın da kendi çaresiz yavrusundan ayrılmak istemediği için ikisinin de çıkarı doğrultusunda daha güçlü olan adamın yanında kalmak zorundaydı. Bu ilkel ailede uygarlığın esaslı bir çizgisini görmüyoruz; yöneticinin, yani babanın keyfiyeti hâlâ sınırsızdı. “Totem ve Tabu” adlı kitabımda bu aileden bir sonraki beraber yaşama formu olan (erkek) kardeşlerin birliği basamağına nasıl ilerlendiğinin gelişim çizgisini göstermeye çalışmıştım. Babalarının üstesinden gelmek için oğullar, birlik halindeyken tek tek olduklarına nazaran daha güçlü olduklarını fark ettiler. Totem uygarlığı, oğulların birbirleri üzerine uyguladıkları ve bu yeni düzeni ayakta tutmaya yarayan kısıtlamalara dayanmaktaydı. Tabu töreleri ilk “hukuk”u oluşturdu. İnsanların beraber yaşadığı düzen, eş zamanlı olan iki katman halinde kurulmuştu; dışsal koşulların dayattığı çalışma zorunluluğu ve erkekler cephesinde kadınlarda bulunan cinsel nesneye duyulan, kadında ise bir zamanlar bedeninin parçası olan çocuğa duyulan aşkın gücü. Böylelikle Eros (aşk) ile Ananke (gereklilik) insan uygarlığının ebeveynleri oldular. Uygarlığın ilk başarısı, çok sayıda insanın topluluk içinde kalabilmesiydi. Ve iki büyük güç birlikte etkili olduğu için, sonraki gelişmelerin pürüzsüz bir şekilde gerçekleşmesi gibi, dış dünyaya her zaman daha iyi bir şekilde hükmedilmesi ve topluluğa bağlı insan sayısının daha da artması mümkün oldu. Bu uygarlığın, katılımcıları üzerinde mutluluk verici olmaktan öte nasıl bir etki yaratabileceğini kavramak kolay değil.</span></p>

    <p class="Normal para-style-override-7"><span class="char-style-override-5">Düzensizliğin nereden gelebileceğini araştırmadan önce, daha önceki tartışmalarda yer alan bir boşluğu doldurmak adına, aşkın medeniyetin yapıtaşlarından biri olduğu öngörüsü üzerinde duralım. Cinsel aşkın, insana en kuvvetli tatmin deneyimini yaşattığı ve bütün mutluluklar için örnek teşkil ettiği bilgisinden, ve yine cinsel aşkın insana, mutluluk tatminini cinsel ilişkiler alanında araması, jenital erotizmi hayatının merkez noktasına koyması gerektiğini önerdiğini söylemiştik. İnsanın bu yolla kendisini, en tehlikeli şekilde dış dünyanın bir parçasına, yani bizzat seçtiği aşk nesnesine bağımlı kıldığını, bu nesne tarafından geri çevrilmesi, yahut vefasızlık veya ölüm nedeniyle bu nesneyi kaybetmesi durumlarında en güçlü acıya maruz kaldığını öne sürüyoruz. Bu sebeplerden ötürü bütün zamanların bilgeleri bizi ısrarla bu tip bir yaşam yoluna karşı uyarmıştır; yine de bu yaşam yolu insanların büyük çoğunluğu için cazibesini kaybetmemiştir. </span></p>

    <p class="Normal para-style-override-7"><span class="char-style-override-5">Küçük bir azınlık, her şeye rağmen mutluluğu aşkın yollarında bulmayı kendi yapılarıyla mümkün kılmıştır. Ancak bunun için aşkın işlevinde büyük ruhsal değişikliklerin gerçekleşmesi zorunludur. Böyle kişiler, odak noktalarını sevilmekten sevmeye kaydırmak suretiyle kendilerini aşk nesnelerinin iradesinden bağımsız kılarlar. Bu kişiler sevgilerini tek bir nesne yerine eşit çapta bütün insanlara yönlendirerek kendilerini sevdikleri nesnenin kaybından korurlar. Ayrıca, jenital sevginin cinsellik amacından uzaklaşıp, onu engellenmiş bir hedefe çevirerek jenital sevginin sallantılarından ve hayal kırıklıklarından kaçınırlar. Böylelikle ortaya çıkardıkları, fırtınalı bir şekilde hareketli olan jenital sevgiden türemiş olsa da ona dışarıdan artık çok da benzerliği kalmamış, dengeli, sarsılmaz, sevecen bir histir. Assisili Aziz Francis, içsel mutluluk hissi için sevginin sömürüsünde en ileri noktaya ulaşmıştır. Haz ilkesini tatmin etmenin yollarından biri olarak gördüklerimiz çoğu zaman din ile ilintilendirilmiştir. Haz ilkesi, egonun nesnelerden ve nesnelerin birbirlerinden ayrışmasının ihmal edildiği uzak bir bölgede din ile bağlantılı olabilir. Daha derinlerdeki teşvik sebebinin bizim için açıklığa kavuşacağı bir etik bakış, insanlara ve dünyaya yöneltebileceğimiz genel sevgiyi insanın kendini yükseltebileceği en yüksek konum olarak görür. Bu noktada iki esaslı düşüncemizi esirgemeyelim: Ayırt etmeyen bir sevgi, nesnesine haksızlık yaparak, kendi değerinden bir parça yitiriyor gibi görünmektedir. Ayrıca, bütün insanlar sevilmeye değer değildir. </span></p>

    <p class="Normal para-style-override-7"><span class="char-style-override-5">Ailede temeli atılan sevgi, hem doğrudan cinsel tatminden vazgeçilmemiş olan asıl şekliyle kalır, hem de hedefinden alıkonmuş</span><span class="char-style-override-6">1</span><span class="char-style-override-5"> ve şefkate dönüşmüş şekliyle uygarlıkta etkin olmaya devam eder. Her iki formunda da, muazzam sayıda insanı birbiriyle bağlama işlevini yerine getirir ve bunu yapılan işle ilgili </span><span class="char-style-override-5">ortak </span><span class="char-style-override-5">çı</span><span class="char-style-override-5">karların yapabileceğinden daha iyi yapar. Dilde “sevgi”</span><span class="char-style-override-5"></span></p>

    <p class="Normal para-style-override-8"><span class="char-style-override-5">kelimesinin böylesine umarsızca kullanılmasının genetik bir haklılık payı var. Aşk, cinsel gereksinimleri üzerine bir aile kurmuş olan erkek ile karısı arasındaki ilişkiye denir. Ancak aşk aynı zamanda da, ebeveynlerle çocuklar ve ailedeki kardeşler arasındaki olumlu duygulara da denir, her ne kadar bu ilişkiyi hedefinden alıkonmuş aşk, şefkat olarak tanımlamak zorunda olsak da. Hedefinden alıkonmuş aşk esasen tam anlamıyla aşktır ve bilinçdışında hâlâ öyle olmaya devam etmektedir. Hem tam anlamıyla aşk, hem de hedefinden alıkonmuş aşk aileden dışarı uzanır. O ana dek birbirine yabancı olanlar arasında yeni bağlar kurar. Cinsel aşk yeni ailelerin kurulmasına rehber olurken, hedefinden alıkonulmuş aşk, cinsel aşkın tek eşlilik gibi sınırlamalarından kaçabildiği için kişiyi uygarlık için önemli olan arkadaşlıkların kurulmasına yönlendirir. Ancak aşkın uygarlıkla ilişkisi gelişim sırasında netliğini kaybeder. Bir taraftan aşk, uygarlığın menfaatlerine karşı gelirken, diğer taraftan uygarlık, aşkı hakiki kısıtlamalarla tehdit eder. </span></p>

    <p class="dip" xml:lang="en-GB"> </p>

    <p class="dip" xml:lang="en-GB">1<span xml:lang="tr-TR"> Almancada “zielgehemmte”– ç.n.</span><span></span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Bu bölünmüşlük kaçınılmaz görünmektedir ve nedeni hemen anlaşılamaz. Bölünmüşlük kendini aile ile kişinin ait olduğu toplum arasında çatışma olarak ifade eder. Daha önce de tahmin ettiğimiz gibi, uygarlığın asıl amaçlarından biri insanları büyük toplulukların içine yığmaktır. Ancak aile, bireyi kolayca vermeyecektir. Aile üyeleri arasındaki birliktelik ne kadar içtense, üyeler aile dışı insanlardan kendilerini ayrıştırmaya o kadar meyilli olacaklardır ve daha geniş bir yaşam döngüsüne girişleri o kadar zor olacaktır. Filogenetik olarak daha eski olan ve çocuklukta tek olan beraber yaşam biçimi, kendisini sonradan edinilmiş olan kültürel olarak ayrışmaya karşı savunur. Aileden ayrışmak her genç için bir ödev haline gelir ve bu ödevin çözümünde toplum, gençleri ergenlik çağı ve kabul ritüelleriyle destekler. İnsan, bu zorlukların her psişik ve aslında her organik gelişimin bir parçası olduğu izlenimini ediniyor.</span></p>

    <p class="Normal para-style-override-7"><span class="char-style-override-5">Bunun yanında, önceleri aşk talepleriyle uygarlığın temellerini atmış olan kadınlar da zamanla uygarlığın akışı ile uyuşmazlığa girer ve uygarlığın üzerinde kısıtlayıcı bir tesir göstermeye başlarlar. Kadınlar ailenin ve cinsel hayatın çıkarlarını temsil ederler; uygarlığın sürdürülmesi zamanla daha fazla erkeklere mal olmuştur, onlara zor görevler yüklemiştir. Uygarlık erkekleri, kadınların daha az yatkınlığı bulunan dürtü yüceltimini yapmaya zorlamıştır. İnsanın kullanımına hazır psişik enerji sınırsız olmadığı için insan, libidosunu uygun şekilde dağıtarak görevini yerine getirebilir. Erkek, uygar amaçlar için tükettiğini büyük ölçüde kadınlardan ve cinsel hayatından alır; erkeklerle değişmez beraberliği ve diğer erkeklerle olan ilişkilerine bağımlılığı, erkeği koca ve baba olarak görevlerine daha da yabancılaştırır. Böylelikle kadın, kendini uygarlığın istekleri tarafından arka plana itilmiş görür ve uygarlığa karşı düşmanca bir tavra girer.</span></p>

    <p class="Normal para-style-override-7"><span class="char-style-override-5">Uygarlık açısından, cinsel hayatın kısıtlanması eğilimi kültür çemberinin genişlemesi eğiliminden daha az net değildir. Daha ilk uygarlık dönemi, totemcilik, belki de insanın cinsel hayatının tarih boyunca gördüğü en keskin yaralanma olan ensest nesne tercihi yasağını beraberinde getirmiştir. Tabu, yasa ve örf, erkekleri olduğu kadar kadınları da ilgilendiren daha ileri kısıtlamalar ortaya koymuştur. Her uygarlık bu kadar ileri gitmez; toplumun ekonomik yapısı, geri kalan cinsel özgürlük miktarını etkiler. Uygarlığın ekonomik zorunluluğu takip ettiğini çoktandır biliyoruz. Bu yüzden uygarlık, cinselliği, büyük bir oranda kendi tükettiği psişik enerjiden mahrum bırakmak zorundadır. Bu açıdan, uygarlık cinselliğe karşı, başka bir grubu sömüren kabile veya halkın bir zümresi gibi davranır. Ezilenlerin ayaklanması kaygısı, güçlü emniyet tedbirleri almaya yol açar. Batı Avrupa uygarlığımız bu gelişimde bir tepe noktasına ulaşmıştır. Uygar toplumun, çocukların cinsel hayatının ifade edilmesinin ayıp olduğuna kanaat getirmiş olması, psikolojik olarak tamamıyla haklı görülmektedir. Çünkü çocukluk yıllarından üzerinde çalışmaya başlanmazsa, yetişkinlerde kuvvetli cinsel arzuların sınırlanması olanağı kalmaz. Ancak uygar toplumun, herhangi bir şekilde kolayca saptanabilir ve gayet kolaylıkla göze çarpan fenomenleri inkâr etmesinde bu kadar ileri gitmiş olması haklı görülemez. Cinsel olarak olgunluğa erişmiş bireyin nesne seçimi karşı cinsiyetle sınırlıdır ve jenital olmayan tatminlerin çoğu sapkınlık olarak yasaklıdır. Bu yasaklarla amaçlanan, herkes için tek tip bir cinsel hayat talebi, insanın doğuştan veya sonradan kazandığı cinsel yapısındaki farklılıkları görmezlikten gelmektedir. Bu yasaklar, insandan büyük ölçüde cinsel zevki kesip koparmakta ve ağır bir adaletsizliğin kaynağı olmaktadırlar. Bu kapsamlı kısıtlayıcı kuralların edinebileceği başarı, yapısal olarak engellenmiş olmayan normal bireylerde, bütün cinsel ilginin ziyan edilmeden açık kalmış kanallara akmasıdır. Aforoz edilmeden serbest kalan heteroseksüel jenital aşk da, meşruiyet ve tekeşlilik kısıtlamalarıyla daha da sekteye uğrar. Günümüz uygarlığı açıkça, cinsel ilişkilerin sadece erkek ile karısı arasında oluşacak bir kerelik ve çözülmez bir bağın içinde gerçekleşebileceğini, cinselliği tek başına bir zevk kaynağı olarak istemediğini ve cinselliğe, insanların üremesinin şu ana kadar yerine başka bir seçenek konulamayan kaynağı olarak tahammül edebileceğini söyler.</span></p>

    <p class="Normal para-style-override-10"><span class="char-style-override-5">Bu tabii uç bir konum. Bilindiği üzere, bunun kısa süreler için bile uygulanabilir olmadığı kanıtlandı. Sadece zayıf olanlar cinsel özgürlüklerine bu kadar ileri giden bir müdahaleye boyun eğer. Daha güçlü doğası olanlar bu kurala yalnızca daha sonra ele alacağımız bir telafi şartı altında boyun eğer. Uygar toplum, kendini, kendi tüzüğüne göre cezalandırmak üzere takip etmesi gerekirken birçok ihlalin üstünü kapatmaya zorlarken buldu. Ancak, öte yandan bir hataya düşüp, bütün niyetlerine ulaşamıyor diye toplumca böyle bir tavrın tamamen zararsız olduğunu varsayamayız. Uygar insanın cinsel yaşamı aslında ağır hasarlıdır ve bazen mevcut işlevinde, dişlerimizin ve saçlarımızın birer organ olarak geçiriyor olduğu gibi, dejenerasyon geçiriyor izlenimi vermektedir. Cinsel hayatın mutluluk bulma kaynağı olarak ve böylelikle hayattaki bu amacımızı gerçekleştirmedeki anlamının büyük ölçüde yitirildiğini varsaymaya büyük ihtimalle hakkımız vardır. Bazen insanın, yalnızca uygarlık baskısının değil, cinsellik işlevinin kendi yapısının da bizden eksiksiz tatmini esirgediğine inanası geliyor. Bu bir hata da olabilir, karar vermesi çok güç. </span><span class="char-style-override-5"></span></p>
  </div>
</body>
</html>