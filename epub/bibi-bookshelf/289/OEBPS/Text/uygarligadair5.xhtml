<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>UYGARLIGA DOGRU HOSNUTSUZLUGUMUZ-4</title>
  <link href="../Styles/uygarligadogru.css" rel="stylesheet" type="text/css"/>
<meta content="urn:uuid:1a21ad13-33b4-4edc-8715-f565eea170b1" name="Adept.expected.resource"/>
</head>

<body id="UYGARLIGA-DOGRU-HOSNUTSUZLUGUMUZ" xml:lang="tr-TR">
  <div>
     <p class="baslik" id="toc_marker-2"><span class="bold">I</span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">İnsanın güç, başarı ve zenginlik için çabaladığını; diğerlerinde bunlara hayranlık duyduğunu ve hayatta gerçekten değerli olanı hafife alarak çoğunlukla yanlış ölçütler kullandığını görmemek imkânsız. Bununla beraber, bu tarz genel bir yargıya varıldığında, insan dünyasının ve ruhsal yaşamının renkliliğini unutma tehlikesine düşülür. Çağdaşları tarafından saygıda kusur edilmeyen, ancak büyüklükleri, kalabalıkların amaç ve ideallerine oldukça yabancı nitelik ve başarılara dayanan bazı kişiler vardır. Bu insanlar yalnızca küçük bir azınlık tarafından tanınırken, büyük çoğunluğun onları tanımaya tenezzül etmediği kolaylıkla düşünülebilir. Ancak insanın düşünce ile davranışı arasındaki tutarsızlıklar ve arzunun itici gücünün</span><span class="char-style-override-6">1</span><span class="char-style-override-5"> çeşitliliği hesaba katıldığında böyle bir sonuca kolayca ulaşılamaz. </span></p>

    <p class="Normal para-style-override-7"><span class="char-style-override-5"> </span></p>

    <p class="dip" xml:lang="en-GB">1 Almancada “wunschregung” olarak geçmektedir. S. Freud’u çevirmenin en zorlu kısımlarından biri S. Freud’un, kuramını tam anlamıyla anlatmak için Almancayı bile şahsına münhasır bir şekilde kullanmış olmasıdır. Almancada geçen bir kavramın bir çok farklı çevirisi olabilir. Bu çeviride yeni bir kavram yaratmak yerine S. Freud’un tam olarak anlatmak istediği düşünüleni betimleyen bir çeviri tercih edilmiştir – ç.n.</p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Bu mükemmel insanlardan birini dostum olarak adlandırma talihine sahibim. Dostuma dinin yanılsama olarak ele alındığı ufak bir yazımı yolladım. Cevabında din hakkında vardığım sonuca tamamen katıldığını, ancak dinin asıl kaynağının hakkını yeterince vermediğim için bana teessüf ettiğini yazdı. Bahsettiği kaynak, dostumun kendisinin de hiç bir zaman yokluğunu hissetmediği, bir çok kişi tarafından varlığının onaylandığını düşündüğü ve milyonlarca insanın deneyimlediğini varsayabileceği çok özel bir histi. Bu his, onun “sonsuzluk” duygusu diye isimlendirmek istediği, sınırsız, sınırlandırılamaz, okyanus gibi bir varlığı hissetmekti. Bu duygu tamamıyla öznel bir gerçekliktir; bir inanç meselesi değildir. Hiçbir kişisel varoluş güvencesinin üzerine inşa edilemez, ama çeşitli kiliseler ve din sistemleri tarafından ele alınmış, belli kanallardan iletilmiş, bilinen ve tüketilen dini enerjinin kaynağı haline gelmiştir. Kişi bütün inançları ve yanılsamaları reddetse bile, sırf bu okyanusvari duygu nedeniyle kendisine dindar diyebilir. </span></p>

    <p class="Normal para-style-override-7"><span class="char-style-override-5">Yanılsamanın sihrini bir zamanlar şiirsel dille anlatmış değerli dostum benim için az zorluk yaratmadı doğrusu</span><span class="char-style-override-6">2</span><span class="char-style-override-5">. Çünkü kendimde bu okyanusvari hissi keşfedememekteyim. Hislere bilimsel yollardan yaklaşmak kolay değildir. Belki hislerin fizyolojik işaretleri tarif edilmeye çalışılabilir. Ancak bunun mümkün olmadığı noktada, ki korkarım okyanusvari his bu minvaldeki nitelendirmelere meydan okuyacaktır, bu his ile ilişkili fikri içeriğe</span><span class="char-style-override-6">3</span><span class="char-style-override-5"> odaklanmaktan başka seçenek kalmıyor. Şayet dostumu doğru anladıysam, kast ettiği şey, orijinal ve oldukça tuhaf bir şairin, kahramanını, onun özgürce seçilmiş ölümü karşısında teselli etmesiyle aynı: “bu dünyadan düşemeyiz”</span><span class="char-style-override-6">3</span><span class="char-style-override-5">. Yani bu, çözülemez bir bağlılığın ve dış dünyanın bütünüyle gerçekleşen birbirine ait olmanın hissidir. Söylemek isterim ki bu his, her ne kadar beraberinde benzer kapsamdaki düşünce durumlarında eksik olmayacak duygusal bir tona eşlik ediyor olsa da, entelektüel bir idrakin özelliklerini taşımaktadır. Deneyimlerime dayanarak, böylesine bir hissin birincil doğası konusunda kendimi ikna edemiyorum. Ancak bu yüzden de bu hissin başkalarındaki gerçek varlığını inkâr edemem. Bu durumda soru, b<a id="x.12399"></a>u hissin doğru yorumlanıp yorumlanmadığı ve ayrıca, bütün dinsel gereksinimlerin kaynak ve kökeni olarak kabul edilmek zorunda olup olmadığı şeklinde karşımıza çıkar. </span></p>

    <p class="dip" xml:lang="en-GB"> </p>

    <p class="dip" xml:lang="en-GB">2 <span xml:lang="tr-TR">S. Freud’un bu dostu Romain Roland’dır – ç.n.</span></p>

    <p class="dip" xml:lang="en-GB">3<span xml:lang="tr-TR"> Almancada “Vorstellungsinhalt”– ç.n.</span><span></span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Bu sorunun kesin çözümüne katkıda bulunacak bir öneri ortaya koyamıyorum. Kişinin içinde yaşadığı dünyayla bağlantısını böyle doğrudan bir hisle sağlamak zorunda olduğu fikri en baştan kulağa öylesine yabancı geliyor ve psikolojimizin dokusuna o denli uymuyor ki, bu hissin psikanalitik ve hatta genetik kökenlerini etraflıca araştırmalıyız. Geldiğimiz noktada şöyle bir düşünce akışı ortaya çıkıyor: normal şartlar altında bizim için hiçbir şey kendiliğimiz ve kendi egomuza dair hissimiz kadar net olamaz. Bu ego</span><span class="char-style-override-6">4 </span><span class="char-style-override-5">bize, bağımsız, tam ve diğer her şeyden ayrıymış gibi görünür. Ego ile id arasındaki ilişkiye dair daha birçok bilgi sunabilecek psikanalitik incelemeler, ilk defa bunun bir aldatma olduğunu, egonun içeriye doğru daha ziyade net sınırlar olmaksızın, bizim id olarak isimlendirdiğimiz bilinçdışı psişik bir yapıya doğru devam ettiğini ve hatta egonun, ide cephe işlevi gördüğünü öğretmiştir. Ama en azından ego, net ve kesin sınırlarını dışarıya doğru savunuyormuş gibi görünür. Bu durum yalnızca hayli tuhaf, fakat hastalık olarak da değerlendirilemeyecek durumlarda söz konusu değildir. Âşık</span><span class="char-style-override-5"> olmanın zirvesinde ego ile nesne arasındaki sınırın bulanıklaşması tehdidi ortaya çıkar. Duyuların aksi yöndeki bütün kanıtlarına rağmen, âşık olan kişi “ben” ve “sen”in bir olduğunu savunur; böyleymişçesine davranmaya başlar. Fizyolojik bir işlev sonucu geçici olarak devre dışı kalan, doğal olarak hastalık içeren bir süreçle de zarar </span><span class="char-style-override-5">görebilir. Patoloji, bize, egonun dış dünya ile olan sınırının belirsizleştiği veya sınırların esasen yanlış çizildiği çok sayıda durum göstermektedir: kendi vücut parçalarımızın, kendi psişik hayatımızın parçalarının, algılarımızın, düşüncelerimizin ve hatta hislerimizin bize yabancı ve egoya ait değilmiş gibi geldiği; veya egoda ortaya çıkan ve genellikle ego tarafından sahiplenilen şeylerin dış dünyaya atfedildiği durumlar vardır. Bu nedenle ego hissimiz bile bozulmalara açıktır ve egonun sınırları düşünüldüğü kadar sabit ve dayanıklı olmayabilir. </span></p>

    <p class="dip" xml:lang="en-GB"> </p>

    <p class="dip" xml:lang="en-GB">4 Türkçe dahil bir çok dilde “Ego” olarak kavramsallaştırılmış olan unsur aslında S. Freud tarafından çok günlük bir kelime olan “Ben” (Alm. Ich, her daim büyük harfle yazılan) olarak kullanılmaktaydı. Türkçedeki psikanalitik terminolojinin devamlılığına uyum açısından bu çeviride de “Ich” “ego” olarak çevrilmiştir – ç.n.</p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Öte yandan, yetişkinlerdeki ego hissi başından beri aynı değildir. Ego, haklı olarak kanıtlanması zor, fakat yüksek olasılıkla yeniden kurgulanabilecek bir gelişim sürecinden geçmek zorundadır. Yeni doğmuş bebek henüz egosunu kendine doğru akıp duran duyuların kaynağı olan dış dünyadan ayıramaz. Bu ayrımı yapmayı adım adım, çeşitli uyaranlar sayesinde öğrenir. Bebek, sonradan kendi vücut parçaları olarak tanıyacağı bazı uyaran kaynaklarının kendine her an uyaranlar gönderebileceği, öte yandan diğer bazı uyaranların zaman zaman kendini geri çekeceği, ki bu uyaranlar arasında en rağbet gören anne memesidir, ve ancak yardım talep eden ağlamalarla geri gelebileceği izleniminden kuvvetlice etkilenmiştir. Böylelikle ego ilk defa kendi dışında var olan ve eylemle ortaya </span><span class="char-style-override-5">çıkartılabilen bir nesne ile karşı karşıya gelir. Egonun duyular kitlesinden ayrılmasını ve “dışsal olan”, bir dış dünyanın varlığını kabul etmesini diğer bir teşvik (dürtüş) daha sağlar; bu sıklıkla ortaya çıkan, muhtelif, kaçınılmaz ve tüm güçlü haz ilkesini devre dışı bırakan bir acı, nahoşluk ve yavanlık hissidir. Ego, bu nahoşluk hissinin kaynağı olan her şeyden kendini ayrıştırma, dışarı atfetme, yabancı ve tehditkâr olan dışarıya karşı bir saf haz egosu inşa etme eğilimi gösterir. Bu ilkel haz egosunun sınırları, deneyimin beraberinde getirdiği değişiklikler ve ıslah edilme sayesinde belirlenir. Neticede kişinin haz verici olması nedeniyle vazgeçmek istemediği bazı şeyler ego değil, nesne kaynaklıdır; öte yandan, kişinin kaçınmak veya aşmak istediği bazı ıstıraplar ise iç kökenlidir ve egonun ayrılmaz bir parçası olarak ortaya çıkar. Kişi böylelikle duyularını bilinçli kullanarak ve uygun kas eylemleriyle, iç kökenli ve egoya ait olan ile dış dünya kökenli olanı ayırmayı öğrenir. Böylelikle, sonraki gelişmeleri yönetecek olan gerçeklik prensibinin oluşumu için ilk adım atılmış olur. Bu ayrım tabii olarak pratik bir amaca hizmet eder; nahoş hislere ve tehditlere karşı koymak. Egonun içsel kökenli bu nahoş hisleri defetmek için kullandığı metotlar, dışsal kökenli nahoş hislere karşı kendini savunduğu metotlardan farklı değildir, ki bu da önemli patolojik bozuklukların başlangıç noktasıdır.</span></p>

    <p class="Normal para-style-override-7"><span class="char-style-override-5">Bu sayede ego kendini dış dünyadan ayırır. Daha </span><span class="char-style-override-5">doğrusu, en başta her şey egodur; ardından ego dış dünyayı kendinden ayırarak çıkarır. Bugünkü ego hissimiz yalnızca, ego ile çevre arasındaki yakın bağlılığa işaret eden geniş kapsamlı – hatta her şeyi kapsayan – bir histen, çekilme sonucu geriye kalandır. Eğer bu ilkel ego hissinin, küçük veya büyük ölçüde, birçok kişinin psişik hayatında varlığını sürdürdüğünü varsayarsak, bu ilkel ego hissi, olgunluk zamanının sınırları daha dar ve net çizilmiş ego hissine karşı bir kutup olarak kendini konumlandırmaktadır. Bu ilkel ve sınırsız egoya ait düşünsel içerikler her şeyle, sınır tanımayan bir birliktelik ve teklik şeklinde ortaya çıkar. Bu tam da dostumun okyanusvari olarak nitelendirdiği histir. Ancak, ilk, ilkel ve başta var olanın, ondan evrilerek ortaya çıkanın yanında ayakta kaldığını varsaymaya hakkımız var mı?</span></p>

    <p class="Normal para-style-override-7"><span class="char-style-override-5">Şüphesiz! Böyle bir durumun ne psişik, ne de diğer alanlarda varlığı sürprizdir. Hayvanlar alemi söz konusu olduğunda en gelişmiş türlerin en az gelişmiş türlerden evrildiği hipotezini kabul ediyoruz. Ancak bütün basit yaşam formlarının bugün hâlâ var olduğunu görebiliriz. Dev kertenkelelerin türü, memelilere yer açmak için tükendi. Ancak bu türün tam bir temsilcisi olan timsah hâlâ bizimle yaşıyor. Buradaki analoji oldukça zorlama olabilir, çünkü bugün yaşayan daha az gelişmiş türler, yaşayan </span><span class="char-style-override-5">daha gelişmiş türlerin ataları değildir. Ara türlerin nesli tükenmiştir ve ancak rekonstrüksiyonla tanınabilmektedirler. Buna karşın psişik alanda ilkel olanın, ondan dönüşerek ortaya çıkmış olanla yan yana var olması o kadar sık karşılaşılan bir durumdur ki bunu örneklerle kanıtlamaya gerek yoktur. Bu durum genellikle gelişimsel bir bölünmenin sonucu olarak ortaya çıkar. Bir tavrın, içgüdüsel bir dürtünün niceliksel olarak herhangi bir parçası değişmeden varlığını sürdürürken, bir diğeri gelişime tabi oluyor. </span></p>

    <p class="Normal para-style-override-7"><span class="char-style-override-5">Bununla beraber psişede muhafazaya dair, şu ana dek pek çalışılmamış fakat oldukça heyecan verici ve önemli bir probleme parmak basıyoruz. Konu için yeterli olmayacak olsa da bir süre için dikkatimizi buna verebiliriz. Alışık olduğumuz üzere unutmanın, hafıza şeridinde bir tahribat, böylelikle de bir imha anlamına geldiğine dair hatayı düzelttiğimiz anda karşıt varsayıma yaklaşırız. Bu varsayım, ruhsal dünyada bir kere inşa edilmiş olan hiçbir şeyin yok olmayacağı, bir yerlerde korunacağı ve bazı özel şartlar altında, örneğin derin bir regresyon sayesinde, tekrar bilinç yüzeyine çıkarılabileceğidir. Başka bir alandan bir karşılaştırmayla bu varsayımın ne anlama geldiğini anlamaya çalışalım. Örnek olarak Kadim Şehrin gelişimini alalım</span><span class="char-style-override-6">5</span><span class="char-style-override-5">. Tarihçiler bize ilk Roma’nın, Palatino tepesinde, </span><span class="char-style-override-5">etrafı çevrili bir yerleşim olan Roma Quadrata olduğunu anlatırlar. Bunu, ayrı ayrı tepelerde yer alan yerleşimlerin birleştiği Septimontium dönemi izlemiştir. Ardından Servianus Surları tarafından çevrili olan şehir inşa edilmiştir. İleriki dönemlerde, Cumhuriyet ve Erken </span><span class="char-style-override-5">İmparatorluk dönemlerinin bütün gelişmelerinin ardından</span><span class="char-style-override-5"> </span></p>

    <p class="Normal para-style-override-8"><span class="char-style-override-5">şehir, İmparator Aurelianus tarafından surlarla çevrilmiştir. Şehrin dönüşümü ile daha fazla ilgilenmeden, mükemmel bir tarih ve topografya bilgisi ile donanmış olduğunu varsaydığımız bir ziyaretçi, günümüz Roma’sında bu erken şehirlerden ne gibi izler bulabilir diye kendimize soralım. Aurelianus’un surlarını birkaç boşluk hariç hiç değişmemiş olarak görür. Bazı noktalarda Servianus Surları’nın kazılar sonucu ortaya çıkmış rotasını görebilir. Yeteri kadar bilgi sahibiyse, ki bugünkü arkeolojiden fazlasını bilmesi lazım, belki de bütün bu surların tam rotalarını ve Roma Quadrata’nın krokisini kentin genel görünümü içinde resmedebilir. Bir zamanlar bu eski çerçeveyi doldurmuş olan binalardan pek az şey bulabilecektir; çünkü artık yoklar. Bu kişiye cumhuriyet dönemi Roma’sı hakkında en iyi bilgiyi verebilecek olan, tapınakların veya o zamanın kamu binalarının durduğu yerleri fark etmesini sağlayacak en dıştaki katman olacaktır. Burada şu an sadece harabeler bulunmaktadır. Binaların kendilerinden ziyade sonraki zamanlarda, yangınlardan ve tahriplerden sonra yapı</span><span class="char-style-override-5">lan yenilemeleri günümüze kalmıştır. Eski Roma’nın bütün bu kalıntılarının Rönesans’tan itibaren, özellikle son yüzyıllarda gelişen şehrin karmaşası içine karıştığını belirtmeye gerek yok. Şüphesiz bazı kalıntılar ya şehrin zemininin altındadır ya da modern binaların altına gömülüdür. Roma gibi tarihi yerlerde geçmiş bu şekilde hayatta kalır.</span></p>

    <p class="dip" xml:lang="en-GB"> </p>

    <p class="dip" xml:lang="en-GB">5 <span xml:lang="tr-TR">Roma – ç.n.</span><span class="char-style-override-8"></span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Şimdi de Roma’nın, insanların yaşadığı bir yer değil de, aynı uzun ve zengin geçmişe sahip ve yapılanların yok olmadığı, en son gelişim döneminin yanında daha erken dönemlerin de var olmaya devam ettiği psişik bir varlık olduğuna dair hayali varsayımı ele alalım. Bu, Roma için Palatino tepesinde imparator saraylarının ve Septimius Severus’un Septizodium’unun hâlâ göklere uzanması ve Castel Sant’Angelo’nun surlarında, yapıyı Got kuşatmasına kadar süsleyen güzel heykellerin hâlâ bulunması anlamına gelir. Ama dahası var: Caffarelli Sarayı’nın yerinde, bu sarayın yıkılması gerekmeksizin yine Jupiter Optimus Maximus Tapınağı’nın durduğunu düşünün; ama imparatorluk zamanında Romalıların gördüğü son haliyle değil, kil antifikslerle süslendiği Etrüsk dönemine ait ilk formuyla. Şu an Colosseum’un durduğu yerde Neron’un yok olmuş olan Domus Aurea’sına hayranlıkla bakabildiğimizi düşünün. Pantheon’un olduğu yerde sadece Hadrianus’un geride bıraktığı bugünkü </span><span class="char-style-override-5">Pantheon’u değil, aynı yerde Agrippa’nın asıl yapısını gördüğümüzü düşünün. Maria Sopra Minerve kilisesi, üzerine inşa edilmiş olduğu eski tapınakla aynı yerde olacak. Hangisinin görüntüsünün öne çıkacağının, bakan kişinin baktığı açıda veya durduğu yerde yaptığı bir değişikliğe bağlı olduğunu düşünün. </span></p>

    <p class="Normal para-style-override-7"><span class="char-style-override-5">Böyle hayallere devam etmenin genelde pek anlamı yoktur, bu hayaller akıl almaz veya absürt şeylere doğru giderler. Tarihsel dizilimi mekânsal olarak ortaya koymak istersek, bir mekânın içinde bu dizilim ancak peş peşe gerçekleşebilir; aynı mekân iki ayrı şekilde doldurulamaz. Bu denememiz boş bir eğlence gibi gözükebilir; denememizi haklı göstermenin sadece bir yolu vardır; bu deneme bize, ruhsal hayatın kendine has niteliklerine canlı tasvirlerle vakıf olmaya ne kadar uzak olduğumuzu göstermektedir. </span></p>

    <p class="Normal para-style-override-7"><span class="char-style-override-5">Cevap vermeye çalışmamız gereken bir itiraz var: neden ruhsal geçmiş ile kıyaslamak için bir şehrin geçmişini tercih ettik? Bütün geçmişin korunduğu varsayımı psişik hayatta sadece bir şart altında doğru olabilir; o da psişik organın sağlam kalması ve dokusunun travma veya iltihaptan mustarip olmamasıdır. Hastalık nedenleriyle karşılaştırılabilecek yıkıcı etkiler hiçbir şehrin tarihinde eksik değildir, Roma’dan daha durağan bir geçmişe sahip şehirlerde veya hiçbir düşman işgaline uğramamış Londra’da olduğu gibi. En barışçıl şehir gelişimlerinde bile binaların yıkımı veya tamamen yenilenmesi söz konusudur. Bu yüzden şehir örneği başından beri psişik (ruhsal) organla karşılaştırılmaya uygun değildir. </span></p>

    <p class="Normal para-style-override-7"><span class="char-style-override-5">Bu itirazı kabul ederek, kıyaslamamızdaki keskin farklığı geride bırakarak güçlü hayvan veya insan vücudu gibi daha alakalı bir karşılaştırma nesnesi bulmaya dönebiliriz. Ama burada da benzer bir durumla karşılaşırız. Gelişimin daha erken dönemleri hiçbir şekilde korunmaz, malzeme sağladıkları sonraki dönemlerin içine karışırlar. Embriyo yetişkinlerde kendini göstermez; çocukların sahip oldukları timüs bezleri buluğ çağından sonra bağ dokuyla yer değiştirir, fakat kendileri mevcut değildir artık; gerçekten de olgun bir adamın uzun kemiklerinde bir çocuğun kemiklerinin taslağının izlerine rastlayabilirim, ama kendileri artık yoktur; son şekillerine ulaşana kadar uzarlar ve kalınlaşırlar. Gerçek şudur ki, önceki aşamaların nihai oluşumlarla beraber böylesine korunması sadece ruhsal olarak mümkündür. Bu olayı somut biçimde örneklendirebilecek durumda değiliz. </span></p>

    <p class="Normal para-style-override-7"><span class="char-style-override-5">Belki de bu varsayımla çok ileri gitmiş oluyoruz. Belki de geçmişin ruhsal hayatta korunmuş olarak </span><span class="italik">kalabileceğini</span><span class="char-style-override-5">, illa de yıkılmak </span><span class="italik">zorunda olmadığını</span><span class="char-style-override-5"> savunmakla yetinmeliyiz. Psişik olanda bazı eski oluşumların norm veya istisna olarak oldukça bulanık veya kullanılmış hale gelmeleri her zaman mümkündür. Bu durumda hiçbir süreç bu oluşumları tekrar üretemez veya tekrar canlandıramaz. Ya da genel olarak korunma bazı belli ve uygun koşullara bağlıdır. Bunlar doğru olabilir ama kesin olarak bilmemizin imkânı yok. Tutunmamız gereken fikir geçmişin ruhsal hayatta korunmasının garip bir istisna değil kural olduğudur.</span></p>

    <p class="Normal para-style-override-7"><span class="char-style-override-5">Eğer birçok insanın yaşadığı “okyanusvari” hissin varlığını ve bu hissin ego hissinin erken dönemlerine dayandığını kabul etmeye hazırsak, bu başka bir soruyu akla getirecektir: bu hissin dini ihtiyaçların kaynağı olduğu nasıl iddia edilebilir? </span></p>

    <p class="Normal para-style-override-7"><span class="char-style-override-5">Bu iddia bana zorlayıcı gelmiyor. Bir his ancak güçlü bir ihtiyacın ifadesi ise bir enerji kaynağı olabilir. Bu his, çocukluk hayatından itibaren varlığını sürdürmemekte, daha ziyade kaderin üstünlüğü karşısında duyulan kaygı tarafından devamlılığı sağlanmaktadır. Bu yüzden bana, dini ihtiyaçların, çocukluk çaresizliğinden ve dolayısıyla kaçınılmaz olarak yeniden canlanmış baba özleminden türediği görüşü reddedilemez geliyor. Özellikle bu his çocukluk günlerinde kalmayıp sürekli olarak kaderin üstün gelen gücüne karşı duyulan korku ile sürdürülüyorsa. Babanın koruyuculuğu kadar güçlü başka bir çocukluk ihtiyacı sayamam. Böylelikle mutlak narsisizm için çalışabilecek olan okyanusvari hissin rolü arka plana atılmış olur. Dini duruşun kökenleri net bir taslak üzerinden çocukluktaki çaresizlik hissine kadar takip edilebilir. Arkasında başka bir şey daha bulunabilir, ama şu an için bu bir sis perdesi ardındadır.</span></p>

    <p class="Normal para-style-override-7"><span class="char-style-override-5">Okyanusvari hissin zamanla din ile alakalı hale geldiğini düşünüyorum. Düşünce içeriği olarak, bu hisse ait olan her şeyle bir olma deneyimi bize, ilk dini teselli denemesini veya egonun dış dünyadan tehdit olarak gördüğü tehlikeyi inkâr etmesinin bir başka yolunu ifade eder. Bir kere daha itiraf etmeliyim ki neredeyse hiçbir somut tarafı olmayan böyle bir olgu ile çalışmak benim için çok zahmetli. Doyumsuz öğrenme aşkıyla çeşitli alışılmadık deneyimlere çekilmiş ve sonunda bir bilgeye dönüşmüş olan bir başka dostum ise, yoga pratiğinde dış dünyadan sakınarak, tüm dikkati vücut işlevlerine odaklayarak ve nefesi çeşitli şekillerde yönlendirerek kişinin kendi içinde yeni duyumlar ve birlik hissi uyandırabileceğine dair beni temin etti. Dostum bu durumu psişik hayatın çok eski ve uzun zamandır örtük olan durumlarına regresyon olarak yorumluyor. Bu deneyimlerde birçok mistik bilgeliğin, tabiri caizse, fizyolojik temellerini gördüğünü söylüyor. Böylesine bir deneyim, psişik hayatın bilinmez şekillerde modifikasyona uğradığı trans, esriklik ve kendinden geçme gibi durumlarla bağlantılara sahiptir. Bu noktada Schiller’in Dalgıç’ının (</span><span class="italik">Der Taucher</span><span class="char-style-override-5">) kelimeleri ile seslenmeden edemeyeceğim: </span></p>

    <p class="Normal para-style-override-7"><span class="char-style-override-5">“Neşelensin her kimse pembe ışıkta soluklanan!”</span></p>

    <p class="Normal para-style-override-6"><span class="bold char-style-override-7"> </span></p>
  </div>
</body>
</html>