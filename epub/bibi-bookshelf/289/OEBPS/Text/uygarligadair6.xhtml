<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>UYGARLIGA DOGRU HOSNUTSUZLUGUMUZ-5</title>
  <link href="../Styles/uygarligadogru.css" rel="stylesheet" type="text/css"/>
<meta content="urn:uuid:1a21ad13-33b4-4edc-8715-f565eea170b1" name="Adept.expected.resource"/>
</head>

<body id="UYGARLIGA-DOGRU-HOSNUTSUZLUGUMUZ" xml:lang="tr-TR">
  <div>
     <p class="baslik" id="toc_marker-3"><span class="bold">II</span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">“Bir İllüzyonun Geleceği” (</span><span class="italik">Die Zukunft einer Illusion</span><span class="char-style-override-5">) adlı yazım, dini hislerin derin kaynaklarından ziyade insanların dinden anladıklarıyla ilgilenmektedir. Din, bir yandan insanlara dünyanın gizemlerini kıskanılacak derecede bütünlüklü olarak açıklayan, bir yandan da onları, dikkatli bir yazgının hayatlarını sürekli izlediğine ve herhangi bir hüsranın başka bir varoluşta telafisinin olacağına dair telkin eden öğretiler ve vaatler sistemidir. Sıradan biri bu yazgıyı epeyce yüceltilmiş bir baba figüründen öte bir şekilde hayal edemez. Ancak böylesine bir varlık insanoğlunun ihtiyaçlarını görür, onların dualarıyla yumuşar ve pişmanlıklarına dair işaretlerle yatışır. Bu o kadar düpedüz çocuksu, o kadar gerçeklikten uzaktır ki, ölümlülerin çoğunluğunun bu hayat görüşünün üzerine hiçbir zaman çıkamayacağını düşünmek, insanlığa dair dostane tutumu olan herkese acı verir. Daha utanç verici olan ise, dine değer verilmemesi gerektiğini görmesi gerekenlerin çok büyük bir kısmının hâlâ sefil bir şekilde, artçı muhaberelerle parça parça dini savunmaya çalıştıklarını görmektir. İnsanlar, inançlıların safına, dinin tanrısını kurtarmaya adanmış filozoflarla karşılaşmak için karışmak istiyorlar. Bu filozoflar tanrıyı kurtarmak için onu kişiliksiz, gölge gibi ve soyut bir prensip haline getirip, uyarı sözcükleri savururlar: Yüce Efendimizin adını nafile anma! Eğer ki geçmişte büyük insanlardan birkaçı benzerlerini yaptıysa, bundan feyz alınamaz. Neden böyle yapmak zorunda oldukları biliniyor.</span></p>

    <p class="Normal para-style-override-7"><span class="char-style-override-5">Sıradan insana ve onun bu ismi taşıyabilecek tek dinine geri dönelim. Bu noktada büyük bir şair ve düşünürümüzün dinin sanat ve bilimle ilişkisine dair ifadesi ile karşılaşırız:</span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">“Kim ki bilime ve sanata sahiptir,</span></p>

    <p class="Normal para-style-override-7"><span class="char-style-override-5">Dini de olur;</span></p>

    <p class="Normal para-style-override-7"><span class="char-style-override-5">Kim ki ikisinden birine sahip değilse,</span></p>

    <p class="Normal para-style-override-7"><span class="char-style-override-5">Bırakın dini olsun!”</span><span class="char-style-override-6">1</span></p>

    <p class="dip" xml:lang="en-GB"> </p>

    <p class="dip" xml:lang="en-GB">1<span xml:lang="tr-TR"> Goethe, “Zahmen Xenien” IX – ç.n.</span><span></span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Bu söz, bir yandan din ile insanın iki yüksek başarısını karşı karşıya getirmektedir, ancak diğer yandan da yaşamdaki değerleri açısından bunların birbirini temsil edebileceğini veya telafi edebileceğini iddia etmektedir. Sıradan insanı dinden mahrum bırakmak istediğimizde, genellikle şairin otoritesini kendi tarafımızda bulamayız. Şairin bu cümlesinin takdirine yaklaşmak için özel bir yol deneriz. Bize dayatıldığı şekliyle hayata katlanmamız çok zordur. Birçok acı, hayal kırıklığı ve çözümsüz görev getirir. Şayet hayata göğüs gereceksek hafifletici unsurlardan yoksun olamayız. (Theodor Fontane’nin bize söylediği gibi “yardımcı yapılar olmadan olmaz”). Bu unsurlardan büyük ihtimalle üç tane vardır: sefaletimizi küçük görmemizi sağlayan güçlü çarpıtmalar</span><span class="char-style-override-6">2</span><span class="char-style-override-5">, sefaletimizi azaltan tazmin tatminler</span><span class="char-style-override-6">3</span><span class="char-style-override-5">, ve bizi mest edip hayata karşı duyarsızlaştıran maddeler. Bunlardan herhangi biri gereklidir. Herkesin kendi bahçesini ekip biçmesi gerektiği öğüdü ile Voltaire, “Candide”i bitirirken çarpıtmaları hedef almıştır. Bilimsel etkinlik de böylesi bir çarpıtmadır. Sanatın sunduğu tazmin tatminler ise, gerçekliğe karşı fantezinin ruhsal dünyada edindiği rol sayesinde psişik olarak gerçeklerden daha az etkili olmayan illüzyonlardır. Mest edici maddeler ise bedenimizi etkiler, bedenimizin kimyasını değiştirir. Dinin bu saflardaki yerini açıklamak kolay değil. Konuya daha geniş bir açıdan bakmamız gerekecek.</span></p>

    <p class="dip" xml:lang="en-GB"> </p>

    <p class="dip" xml:lang="en-GB">2<span xml:lang="tr-TR"> Almancada “Ablenkung”– ç.n.</span><span></span></p>

    <p class="dip" xml:lang="en-GB">3<span xml:lang="tr-TR"> Almancada “Ersatzbefriedigung”– ç.n.</span><span></span></p>

    <p class="Normal para-style-override-9"><span class="char-style-override-5"> </span></p>

    <p class="Normal para-style-override-9"><span class="char-style-override-5">İnsan hayatının amacının ne olduğu sorusu defalarca soruldu, ama şu ana dek tatmin edici bir cevap alınamadı. Belki de böyle bir cevap hiç yoktur. Bu soruyu soranlardan bazıları, hayatın bir amacı olmadığı fikrine teslim olduklarında bütün değerlerini kaybettiklerini de eklerler. Ama bu tehdit hiçbir şeyi değiştirmez. Daha da netleşmektedir ki insanın bu soruyu reddetme hakkı vardır. Bu sorgu başka birçok söylemden çoktandır tanıyor olduğumuz insanın kibrine işaret etmektedir. Amaçları insanlara hizmet etmek olmadığı sürece kimse hayvanların yaşamlarının</span></p>

    <p class="Normal para-style-override-8"><span class="char-style-override-5">amacından bahsetmez. Bu bile başlı başına anlaşılır değildir; zira insanlar aslında hayvanları betimlemek, gruplandırmak ve araştırmak dışında, ki birçok hayvan türü böyle bir kullanıma girmeden, insanlar onlara göz dikmeden yaşadı ve soyları tükendi, hayvanlar hakkında hiçbir şey bilmemektedirler. Başa dönüyoruz: insan hayatının amacına dair soruyu cevaplandırmayı tek bilen dindir. İnsanoğlu, hayatın amacı fikrinin dini sistemle var olduğu ve din olmasa bu fikrin de olmayacağı hükmüne varırsa hiç de hata edilmiş sayılmaz.</span></p>

    <p class="Normal para-style-override-7"><span class="char-style-override-5">Dolayısıyla, insanlar davranışları ile hayattaki amaç ve niyetleri olarak neyi ifade ediyorlar, hayattan ne talep ediyorlar ve hayatın içinde neye ulaşmak istiyorlar gibi iddiasız sorulara geri döneriz. Bu soruların yanıtlarına ulaşamamak zor: insanlar mutluluk için çaba harcıyorlar, mutlu olmak ve mutlu kalmak istiyorlar. Bu çabanın iki tarafı var; bir pozitif, bir de negatif hedef. Bir taraftan acının ve yavanlığın yokluğu, diğer taraftan da güçlü haz hisleri deneyimlenmek istenir. Daha dar anlamda “mutluluk” sadece ikincisi ile bağdaştırılır. Hedefin iki parçalı olmasıyla beraber insanın yetileri iki yöne birden gelişir; kişi bu amaçlardan birini veya diğerini ağırlıklı olarak, ya da tek başına gerçekleştirmeye çalışır. </span></p>

    <p class="Normal para-style-override-7"><span class="char-style-override-5">Fark edileceği üzere, haz ilkesi hayatın amacını belirler.</span><span class="bold"> </span><span class="char-style-override-5">Bu ilke başından itibaren ruhsal aparatın çalışmasına hükmeder; amaca uygunluğu şüphe götürmezdir. Fakat yine de haz ilkesi bütün dünya, insanoğlu ve evren ile kavga halindedir. Haz ilkesi kesinlikle tam olarak gerçekleştirilemez; evrenin bütün güçleri bu ilkeye öylesine karşıdır ki, insanın ‘mutlu’ olması “Yaratılışın” planları arasında yoktur. İnsanın en yalın anlamıyla mutluluk dediği, daha ziyade yoğun olarak bastırılmış olan ihtiyaçların anlık tatminidir ve doğası gereği sadece dönemsel bir fenomen olarak kalır. Haz ilkesi kapsamında arzulanan her durumun devamı sadece ılımlı bir zevk verir. Çünkü zıtların keyfini yoğun bir şekilde çıkarabilecek şekilde düzenlenmişizdir; durumun keyfini nispeten daha az çıkarabiliriz. Böylelikle mutluluk şansımız zaten yapımız gereği kısıtlanmıştır. Mutsuz hissetmek çok daha kolaydır. Acı üç taraftan tehdit eder: çürümesi ve parçalanmasının yanı sıra ağrı ve kaygı işaretleriyle bedenden, karşı konulamaz, amansız ve yıkıcı gücüyle bize hiddetlenebilen dış dünyadan ve son olarak diğer insanlarla olan ilişkilerimizden… Bu son kaynaktan temellenen acıyı belki diğer acılardan daha can yakıcı buluyor olabiliriz. Bu tür bir acıyı hemen hemen gereksiz bir bileşen olarak görebiliriz; ancak ilişkilerimizden kaynaklanan acı başka kökenli acılara göre daha az kaçınılmaz değildir. </span></p>

    <p class="Normal para-style-override-7"><span class="char-style-override-5">Hiç şaşırmamak gerekir ki insanlar acı çekme olasılıklarının baskısı altında mutlu olma isteğini azaltarak korurlar. Dış dünyanın etkisi altında haz ilkesi çeşitli gerçeklik ilkelerinin etrafında kendini yeniden düzenler. İnsan, mutluluğu, mutsuzluğu görmezden gelmek için, acıdan kaçınmak için övgüde bulunur. Genel olarak acıdan kaçınma vazifesi haz almayı arka plana iter. Gözlemler gösteriyor ki, insan bu vazifenin çözümünü birçok değişik yoldan deneyebilir. Bütün bu yollar insanlık erdeminin farklı yaklaşımları tarafından tavsiye edilmiş ve insanlar tarafından uygulanmıştır. Bütün ihtiyaçların sınırsız tatmini, en cazip yaşam şekli gibi düşünülebilir. Ama bu aynı zamanda hazza, temkinlilikten daha fazla önem vermek demek olur ve bu yaşam şekli kısa sürede kendisini cezalandırır. Yavanlıktan</span><span class="char-style-override-6">4</span><span class="char-style-override-5"> kaçınmanın ağır basan amaç olduğu diğer yöntemler, kendi aralarında dikkatin büyük bir kısmının adandığı yavanlık kaynaklarına göre ayrılırlar. Bu yöntemlerden bazıları aşırıdır, bazıları ölçülüdür, bazıları tek taraflıdır ve bazıları da aynı anda birçok noktaya saldırır. Acıdan korunmanın bir diğer yolu bilerek yalnızlaşmak ve diğerlerinden uzak durmaktır. Çünkü acı, insan ilişkileri içinden yükselebilir. Bu yolla ulaşılabilecek mutluluğun sükunetin mutluluğu olduğu anlaşılır. Kişi, sorunlarını yalnız başına çözme</span><span class="char-style-override-5">ye uğraşıyorsa, korkutucu dış dünyaya karşı kendini </span></p>

    <p class="Normal para-style-override-8"><span class="char-style-override-5">savunmak için o dünyaya daha da sırtını çevirir. Elbette daha başka ve daha iyi bir yol mevcuttur: İnsan, topluluğun bir üyesi olur ve bilimin ışığında ortaya çıkan teknikleri kullanarak doğaya saldırır; doğayı insan iradesine tabii kılar. Bu durumda insan herkesle beraber herkesin mutluluğu için çalışır. Fakat acıyı önlemenin en ilginç yöntemleri kendi organizmamızı etkilemeye çalışırken kullandıklarımızdır. Nihayetinde acı, bir histir ve onu hissettiğimiz sürece varlığını sürdürür. Acıyı hissederiz çünkü sahip olduğumuz bütünlük belli özellikler çerçevesinde işler. </span></p>

    <p class="dip" xml:lang="en-GB"> </p>

    <p class="dip" xml:lang="en-GB">4<span xml:lang="tr-TR"> Almancada “Unlust” – ç.n.</span><span class="char-style-override-8"></span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Organizmamızı etkilemenin en kolay ama aynı zamanda en etkili yöntemi kimyasal bir yöntem olan intoksikasyondur. Kimsenin bu kimyasal yöntemin nasıl çalıştığını tamamen anladığını sanmıyorum. Ama gerçek şu ki, kandaki ve dokulardaki varlıkları hızlı şekilde haz hissi veren ve aynı zamanda kötü hislerin duyu dünyamıza kaydolmasına engel olan, vücudumuza yabancı maddeler bulunmakta. Bu iki etki sadece eşzamanlı olmakla kalmayıp ayrıca birbiriyle içeriden bağlantılı görünmektedir. Benzer şekilde çalışan bir madde bizim kimyasal yapımızda da olmalı, çünkü en azından bir patolojik durum örneğinde, mani durumunda, bu mest olma haline benzer bir durum keyif verici madde alınmadan ortaya çıkar. Dahası, normal ruhsal hayatımız, kolay ve zor arasında dalgalanan haz oluşumları ve bunlara paralel olarak azalan veya artan yavanlığa karşı duyarlılık sergiler. Ruhsal süreçlerimizin bu toksik yönünün bilimsel araştırmalarda şu ana kadar incelenmemiş olması epey üzücüdür. Mest edici maddelerin gücü, mutlu olmak veya mutsuzluktan kaçınmak için verilen savaşta, bir nimet olarak görülmekte ve öylesine saygı görmektedir ki, kişiler gibi halklar da bu mest edici maddelere libidinal ekonomilerinde sabit bir yer hibe etmişlerdir. İnsan, bu maddelere sadece hızlı yoldan haz yarattığı için değil, aynı zamanda sıklıkla aranılan, dış dünyadan bağımsız olma hissini getirdiği için de müteşekkirdir. İnsan, bu “endişe önleyicilerin” yardımıyla her zaman gerçekliğin baskısından kaçınabildiğini ve daha iyi hissettiği kendi dünyasına sığınabileceğini hakikaten biliyor. Mest edici maddelerin tam da bu özelliğinin tehlikeli olduğu, aynı zamanda çeşitli zararlara yol açtığı biliniyor. Bazı durumlarda söz konusu maddeler, insan hayatının iyileştirilmesi için kullanılabilecek büyük miktarda enerjinin çoğunun yararsız şekilde kaybedilmesinden sorumludurlar.</span></p>

    <p class="Normal para-style-override-7"><span class="char-style-override-5">Ruhsal aparatımızın karışık yapısı aynı zamanda bir dizi başka etkiye de müsaade eder. Tıpkı dürtü tatmininin mutluluk vermesi gibi, dış dünyanın ihtiyaçlarımızın doyurulmasını reddedip bizi yokluk içinde bırakması yoğun acıya neden olur. İnsan böylelikle içgüdüsel dürtülerini kontrol ederek acının bir kısmından uzak kalabileceğini umut edebilir. Bu şekilde acıya karşı savunma, artık duyusal aparata saldırmak değil, ihtiyaçların iç kaynaklarının efendisi olma çabasıdır. En uç şekillerde bu, doğu hayat bilgeliğinin öğrettiği ve yoga pratiğinin uyguladığı gibi, insanın içgüdülerini öldürmesiyle gerçekleşir. Başarılı olması durumunda insan elbette diğer bütün yetilerinden de vazgeçmiş olur (hayatını kurban etmiş olur) ve başka yollarla sükunetin mutluluğunu tekrar kazanmış olur. Benzer yolla, hedeflerimizin daha makûl olduğu durumlarda sadece içgüdülerimize hükmetmeye çalışabiliriz. Böylelikle hükmeden merciler gerçeklik ilkesine kendilerini tabii kılan daha yüksek psişik merciler olur. Bu noktada tatmin niyetinden hiç bir şekilde vazgeçilmemiş olur. Sonuçta, bağımlı kılınmış içgüdülerin memnuniyetsizliği kontrolsüz içgüdülerinki kadar can yakıcı hissedilmeyeceği için acıya karşı belli bir korumaya ulaşılmış olur. Buna karşın zevk ihtimalleri inkâr edilemeyecek bir şekilde indirgenmiştir. Ego tarafından disiplin altına alınmamış vahşi bir içgüdüsel dürtünün tatmininin verdiği mutluluk hissi, evcilleştirilmiş bir dürtünün tatmini ile karşılaştırılamayacak kadar yoğun olur. Sapık dürtülerin dayanılmazlığı ve belki de genel olarak yasak olanın teşvik ediciliği doğrudan bir açıklamaya kavuşuyor.</span></p>

    <p class="Normal para-style-override-7"><span class="char-style-override-5">Acıya karşı savunmada libidonun yer değiştirmesi</span><span class="char-style-override-6">5</span><span class="char-style-override-5"> bir diğer teknik olarak kullanılmaktadır. Ruhsal aygıt, işlevi sayesinde oldukça esneklik kazandıran yer değiştirmeye izin verir. Burada çözülmesi gereken sorun, dürtüsel hedefleri dış dünyanın engellemeleri ile karşılaşmayacakları şekilde ertelemektir. Dürtünün yüceltilmesi bu noktada yardıma koşar. İnsan, psişik veya entelektüel çalışmalarından aldığı hazzı artırırsa çok şey başarmış olur. Böylelikle kader kişiyi daha az etkiler. Bu tip tatminin, sanatçının hayalindeki yapıyı yaratırken veya araştırmacının problem çözerken ve gerçeği keşfettiğinde aldığı keyif gibi, bir gün kesinlikle metapsikolojik olarak tanımlayabileceğimiz belli bir niteliği vardır. Bu tatminlerin bize “daha zarif ve yüce” göründüğünü şimdilik yalnızca mecazen söyleyebiliriz, ama yoğunlukları nispeten kaba ve primitif içgüdüsel dürtülerin doyurulması ile karşılaştırıldığında daha hafiftir. Fiziksel varlığımızı şiddetle sarsmazlar. Yöntemin zayıflığı ise herkes tarafından kullanılabilir olmayışındadır; sadece bazı insanlar için erişilebilirdir. Nadir bulunan türden bir yetenek gerektirirler. Bu yöntem dahi bu az sayıda insanı acıdan tam anlamıyla koruyamaz, kaderin oklarına karşı geçilmez bir zırh yaratamaz ve acının kaynağı kişinin kendi bedeni olduğu vakit başarısız olur.</span></p>

    <p class="dip" xml:lang="en-GB"> </p>

    <p class="dip" xml:lang="en-GB">5 <span xml:lang="tr-TR">Almancada “Libidoverschiebung” – ç.n.</span><span></span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Bu son yöntemin amacı oldukça bellidir: insanın kendini dış dünyadan bağımsız kılması ve tatminlerini içsel, psişik süreçlerde araması. Bir sonraki yöntemimiz ise bu özellikleri daha güçlü bir şekilde ortaya koymaktadır. Burada gerçeklikle bağlam daha da gevşek hale gelir, tatmin hissi illüzyonlardan sağlanır, kişi gerçeklikten sapmanın zevk almaya mani olmasına izin vermeden illüzyonu kabul eder. Bu illüzyonların çıktığı alan fantezi hayatının alanıdır; gerçeklik algısının gelişimi gerçekleşirken bu alan açık bir şekilde gerçeklik sınavından muaf kalır ve ulaşılması zor arzuların doyuma ulaşacağı bir yer olarak kalır. Fantezi tatminlerinin arasında en önde gelen, kişinin kendisi yaratıcı olmasa da sanatçıların arabuluculuğu ile ulaşabildiği sanat eserlerinden alınan zevktir. Sanata duyarlı olanlar, sanata bir haz kaynağı ve hayatın verdiği rahatsızlığı sağaltan bir unsur olarak büyük değer yüklerler. Yine de, sanatın bize verdiği hafif dozda narkoz, onun zorunluluklarından uzaklaşmak için uçucu bir kendinden geçme halinden daha fazlasını sunamaz ve gerçek mutsuzluğu unutturmak için yeteri kadar güçlü değildir.</span></p>

    <p class="Normal para-style-override-7"><span class="char-style-override-5">Daha güçlü ve sağlam bir yöntem daha vardır. Bu yöntem, gerçekliği bütün acıların kaynağı ve tek düşman olarak beraber yaşanması imkânsız olarak görür. Bu nedenle kişinin, herhangi bir şekilde mutlu olmak istiyorsa, gerçeklikle bütün bağlarını koparması gerekir. Münzevi, dünyaya sırtını döner, bu dünyayla bir hesabı olsun istemez. Ama insan daha fazlasını yapabilir ve dünyayı değiştirmek isteyebilir. Bu dünya yerine, bu dünyanın dayanılmaz özelliklerinin silindiği ve yerini kendi arzuları ile paralel özelliklerin aldığı bir başka dünya inşa etmek isteyebilir. Ümitsiz bir öfke ile mutluluk için bu yolu tercih eden kişi, normal olarak hiçbir şeye ulaşamaz. Çünkü gerçeklik insandan çok daha güçlüdür. Sanrısını yaşarken ona yardım edecek birini bulamaz ve delirir. Ama iddia edildiğine göre hepimiz bir noktada paranoyak gibi davranırız. Bu yolla dünyanın nahoş ve çekilmez olan tarafları bir arzu inşasıyla düzeltilmiş olur ve sanrı gerçekliğe taşınır. İnsanların büyük bir kısmının gerçekliği sanrılarla dönüştürerek mutluluğu garantileme ve acıdan korunmaya çalışmaları büyük önem taşımaktadır. İnsanlığın sahip olduğu farklı dinleri de bu tarz bir toplu sanrı olarak görmeliyiz. Tabii sanrıyı paylaşanlar sanrıyı asla sanrı olarak görmezler. </span></p>

    <p class="Normal para-style-override-7"><span class="char-style-override-5">İnsanların mutluluğu elde etmek ve acıdan kaçınmak için kullandıkları yöntemleri böyle sıralamanın eksik bir yanı olmadığını düşünmüyorum. Bir yandan da bu malzemenin başka şekilde düzenlenebileceğini biliyorum. Bu yöntemlerden birinden henüz bahsetmedim, fakat unuttuğum için değil, daha ziyade başka bir bağlamda bizi meşgul edeceği için. Yaşam sanatı tekniğini unutmak nasıl mümkün olabilir? Bu teknik, farklı özelliklerin çok dikkat çekici bir birleşimi olarak öne çıkar. Yöntem olarak, tabii ki, kaderden bağımsızlık için çalışır; amacını en iyi böyle ifade edebiliriz. Yani tatmini içsel, ruhsal süreçlerde arar, libidonun yer değiştirebilme özelliğini kullanır ama libidoyu dış dünyadan koparmaz. Aksine libidoyu dış dünyanın nesnelerine kenetler ve mutluluğu nesnelerle olan duygusal ilişkiden sağlar. Sadece oldukça yorucu ve bezgin bir tevekkül olan nahoşluktan kaçınma amacı ile yetinmez ve bunu daha ziyade önemsemeden geçer. Asıl, mutluluğun pozitif ifasına tutkuyla sarılır. Belki amaçlarına diğer yöntemlerden daha çok yaklaşır. Aşkı hayatın merkezinde gören ve bütün tatminleri sevmek ve sevilmek vasıtasıyla elde etmeyi uman bir hayat tarzını kast ediyorum. Böylesi bir psişik hal hepimize hayli yakın. Aşkın bir çeşit kendini ifade etme biçimi, yani cinsel aşk, olağanüstü bir haz hissini en güçlü şekilde deneyimlememizi sağlar ve mutluluk çabamıza örnek olur. Daha doğal olanı ise, ısrar ettiğimiz gibi mutluluğu, mutlulukla ilk karşılaştığımız yollarda aramaktır. Bu yaşam tekniğinin zayıf olan yanı ise ortada. Aksi halde hiçbir insan mutlu olma yolunda başka bir yöntemi tercih etmezdi. Hiçbir koşulda, acıya sevdiğimiz zamanki kadar korunaksız olmayız. Hiç bir zaman sevdiğimiz nesneyi veya o nesnenin sevgisini kaybettiğimiz zamankinden daha umutsuzca mutsuz olamayız. Fakat, aşkın sağladığı mutluluk potansiyeline dayanan bu yaşam tekniği üzerine söylenecek daha çok şey var. </span></p>

    <p class="Normal para-style-override-7"><span class="char-style-override-5">Hayatta mutluluğun, özellikle duyularımıza ve irademize görünen insani şekil ve jestlerin güzelliğinde, doğadaki nesneler ve manzaralarda, sanatsal ve hatta bilimsel yaratımların alınan zevklerde arandığına dair ilginç bir gözlem var. Hayatın amacına dair bu estetik duruş, bizleri tehdit eden acıya karşı fazla koruma sağlamaz, ama bir çok şeyi tanzim edebilir. Güzelliklerden alınan keyfin duyusal olarak kendine has ve hafif bir mest etme özelliği vardır. Güzelliğin yararı açık değildir; güzelliğin faydasını kültürel bir gereklilik olarak görmek zordur. Ancak yine de insan, uygarlıkta</span><span class="char-style-override-6">6</span><span class="char-style-override-5"> güzelliğin yokluğunu hisseder. Estetik bilimi, güzelliğin hangi şartlar altında duyumsandığını araştırır, doğa ve güzelliğin kökeni konusuna hiçbir açıklama getiremez. Sonuçsuzluğu boş ve önemsiz kelimeler sarf ederek örtmek ne kadar da basit! Maalesef psikanalizin de güzellik üzerine söyleyebilecekleri çok azdır. Sadece, güzelliğin cinsel duyguların alanından türediği kesin gözükmektedir. Hedefi baskılanmış dürtülerin</span><span class="char-style-override-6">7</span><span class="char-style-override-5"> mükemmel bir örneği sayılabilir. “Güzellik” ve “cazibe” temel olarak cinsel nesnelerin özellikleridir. Görülmeleri heyecanlandırıcı olan üreme organlarının, kendilerinin neredeyse hiçbir zaman güzel olarak değerlendirilmemeleri, buna karşın güzellik özelliğinin ikincil cinsel karakteristiklere atfedilmiş olması dikkate değerdir.</span></p>

    <p class="dip" xml:lang="en-GB"> </p>

    <p class="dip" xml:lang="en-GB">6 Almanca’da “die Kultur” kelimesi Türkçe’deki hem kültür, hem de uygarlık kelimelerini karşılamaktadır. Bu nedenle çeviri boyunca her ikisi de yerlerine uygun bir şekilde kullanılmıştır - ç.n.</p>

    <p class="dip" xml:lang="en-GB">7 <span xml:lang="tr-TR">Almancada “die zielgehemmte Regung” – ç.n. </span><span></span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Eksikliklerine rağmen araştırmamızı sonlandırmak için birkaç görüş ortaya koyma cesareti göstereceğim. Haz ilkesinin bize dayattığı program, yani mutlu olmak, yerine getirilebilecek gibi değil. Ama yine de insan bir şekilde bu programı yerine getirmeye dair çabalarını bırakmamalı. Hatta, zaten bırakamaz. İnsan çok farklı yollarla bu hedefe ulaşabilir, ya hedefin pozitif içeriğiyle, yani haz sağlayarak; ya da negatif şekilde, yavanlıktan kaçınmayı öncelik olarak belirleyerek. Bu yollardan ikisi ile de imrendiklerimizin tamamına ulaşamayız. Mümkün olarak algılayabileceğimiz şekilde indirgediğimiz mutluluk, kişisel libido ekonomisinin bir sorunudur. Burada herkese uygun bir yol haritası yok. Herkes kendini en mutlu edecek yolu denemeli. Çeşit çeşit etkenler, kişiyi kendi yoluna yöneltmek için öne çıkacaktır. İnsanın dış dünyadan ne kadar tatmin sağlamayı beklediği ve dış dünyadan bağımsız olmaya ne derece mecbur hissettiği, son olarak da dış dünyayı kendi arzuları yönünde değiştirmeye ne kadar gücü olduğu gibi sorular gündeme gelmektedir. Burada dış etkenlerin haricinde kişinin psişik yapısı da belirleyici olur. Ağırlıklı olarak erotik olan kişi, diğerleriyle kurduğu duygusal ilişkilere öncelik verecektir. Kendine yetebilen narsistik kişi kendi içsel ruhsal süreçlerinde esaslı tatminler arayacaktır. Eylem adamı ise gücünü test edebildiği dış dünyayı bırakmayacaktır. Bu tiplerin ortasında kalanlar için ise ilgilerini nereye yöneltecekleri, yeteneklerinin tipi ve onlar için mümkün olan içgüdüsel yüceltmenin boyutu tarafından belirlenecektir. Her uç tercih, kişiyi tek bir yaşam tekniği seçmenin beraberinde getirdiği yetersizliğin ortaya çıkardığı tehlikeye sokarak cezalandıracaktır. Tıpkı tedbirli işadamının bütün sermayesini tek bir yere yatırmaktan kaçınacağı gibi, yaşamın bilgeliği de belki de bizlere bütün tatminimizi bir tek eğilimden beklememeyi öğütleyecektir. Başarı hiç bir zaman mutlak değildir. Bir çok faktörün buluşmasına bağlıdır. Ama belki de hiçbir şeye, psişik yapının yetkinliklerine, psişik yapının çevresi ile işlevsel olarak uygun olmasına ve bu işlevleri tatmin sağlamak için kullanmasına bağlı olduğu kadar bağlı değildir. Kişi özellikle geçersiz bir dürtü yapısını doğuştan beraberinde getirdiyse ve sonraki performansları için libido bileşenlerinin gerekli değişim, dönüşüm ve yeni düzen kurulumlarını düzgün şekilde yapmazsa; özellikle kendini zor görevlerle baş başa bulduğunda, dış koşullardan mutluluk elde etmesi zor olacaktır. Kişiye en azından dolaylı tatmin vaat eden son bir yaşam tekniği olarak, genellikle erken yaşlarda kullanılmaya başlanan nevrotik hastalıklara kaçış sunulabilir. Hayatın ilerleyen dönemlerinde mutluluk çabalarının bertaraf olduğunu gören kişi kronik intoksikasyonun verdiği hazda teselli bulabilir, veya psikozun umutsuz isyan denemelerine kalkışabilir.</span><span class="char-style-override-6"></span></p>

    <p class="Normal para-style-override-10"><span class="char-style-override-5"> Din, kendi mutluluk edinme ve acıdan korunma yollarını herkese aynı şekilde dayatarak bu seçim ve adaptasyon oyununu sekteye uğratır. Dinin kullandığı yöntem, hayatın değerini bastırmaktan ve gerçek dünya imgesini sanrısal olarak bozulmuş göstermekten meydana gelir. Bu, insan zekâsına gözdağı vermek demek oluyor. Zorla psişik bir çocuksuluğa ve toplumsal bir sanrıya katılma bedeli karşılığında din, bir çok insanı bireysel nevrozdan kurtarmayı başarıyor. Ama bundan fazlasını değil. Daha önce değindiğimiz gibi, insanların ulaşabileceği mutluluğa çıkabilecek olan, fakat hiçbiri kesin olmayan çeşitli yollar var. Din de vaat ettiğini gerçekleştiremeyebilir. Kendini ‘takdir-i ilahi’ye bırakan inançlı insan, son bir teselli imkânı olarak ve acı içinde haz bulabilmek için tek seçeneğinin sadece koşulsuz teslim olmak olduğunu itiraf eder. Şayet buna hazırsa, büyük olasılıkla kendini dolambaçlı bir yola girmekten kurtarmış olur.</span><span class="char-style-override-5"></span></p>
  </div>
</body>
</html>