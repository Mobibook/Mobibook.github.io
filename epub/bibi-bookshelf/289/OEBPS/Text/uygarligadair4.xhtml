<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>UYGARLIGA DOGRU HOSNUTSUZLUGUMUZ-3</title>
  <link href="../Styles/uygarligadogru.css" rel="stylesheet" type="text/css"/>
<meta content="urn:uuid:1a21ad13-33b4-4edc-8715-f565eea170b1" name="Adept.expected.resource"/>
</head>

<body id="UYGARLIGA-DOGRU-HOSNUTSUZLUGUMUZ" xml:lang="tr-TR">
  <div>
     <p class="baslik" id="toc_marker-1"><span class="bold">Çevirmenin önsözü</span><span class="bold char-style-override-4" xml:lang="en-GB"></span></p>

    <p class="Normal para-style-override-5"><span class="char-style-override-5"> </span></p>

    <p class="Normal para-style-override-5"><span class="char-style-override-5">Psikanalitik düşünce ve terapi sistemine bugüne kadar birçok eleştiri dile getirilmiştir. Ancak bütün bu eleştiriler bir yana, Sigmund Freud’a, dünyayı bakışımızı derinden ve kökten değiştirip dönüştürdüğü için hakkını teslim etmemiz gerekir. Bugün günlük hayatta, günlük dilimize yerleşmiş savunmalar, bilinçdışı, ego gibi birçok tabiri “keşfeden” kişi Sigmund Freud’dur. Psikoterapiler dünyasına bakacak olursak Sigmund Freud’un geliştirdiği psikanalizin şekillendirmediği -etkileyerek veya tepki oluşturarak- terapi yaklaşımı sayısı bir elin beş parmağını geçmez. Sigmund Freud insanın kendi iç dünyasına bakışında bir Kopernik devrimi yaparak “insanın kendi evinin efendisi olmadığı”nı vurgulamış ve kendi iç dünyalarımıza yapacağımız yolculuklar için ilk haritayı bize sunmuştur. Psikanalizin doğuşundan yüzü aşkın yıl geçtikten sonra bu haritanın büyük ölçüde değişmiş olması veya farklı bakış açılarında farklı türevlere bürünmüş olması Sigmund Freud’un kendimizi anlama yolunda attığı büyük adımı azımsamamıza sebep olmamalıdır. </span></p>

    <p class="Normal para-style-override-5"><span class="char-style-override-5">Bu önsözde üç ana fikre değinmek isterim. Öncelikle psikanalitik fikirlere uzak kişiler için bir not düşerek başlamakta fayda görüyorum. Elinizde tuttuğunuz eser, psikanalitik dünyaya ve fikirlere giriş için mükemmel bir kapıdır. Sigmund Freud’un olgunluk döneminde yazdığı bu kitap, Sigmund Freud’un hayatı boyunca keşfettiği, kendi düşünce akışı içinde evrilmiş olan ve bugünkü psikanalitik çerçevenin temelini oluşturan neredeyse tüm önemli kavramları okuyucu ile bir sohbet, gayretli ve ihtiraslı bir sohbet havasında okuyucuya tanıtmaktadır. </span></p>

    <p class="Normal para-style-override-5"><span class="char-style-override-5">Sigmund Freud’un bu kitabına genişletilmiş ve uzun bir deneme demek yanlış olmaz. Sigmund Freud, bu denemede insan-toplum gerginliğini incelemiştir. Bir noktada neden toplumun iç dünyamızda böylesine bir baskı oluşturduğunu, ancak bununla beraber neden toplumsuz da yapamadığımızı araştıran Sigmund Freud, bugün hâlâ çok geçerli olan birçok birey-toplum çatışmasını, her şeyden önce çok canlı ve bugün hâlâ geçerli olacak şekilde betimlemiştir. Hiçbir zaman betimleme ile yetinmeyen Sigmund Freud, neden toplumla ilişkimizin her zaman çatışma, yasaklar ve bastırma içerdiğini yine bugün bile tazeliğini koruyan bir şekilde açıklamıştır. Okuyucu bu açıklamalara birebir katılsın veya katılmasın, kendi birey-toplum ilişkisini keşfetmek adına bu kitabı önemli bir rehber olarak görebilir. </span></p>

    <p class="Normal para-style-override-5"><span class="char-style-override-5">Bununla beraber belirtmekte fayda var ki elinizdeki kitap sadece birey-toplum gerginliğini araştırmak için bir rehber olmaktan öte, kendi iç dünyamızı keşfetme sürecine dair önemli yönergeler sunmaktadır. Unutmamamız gereken önemli bir gerçek, birey ile toplum</span><span class="char-style-override-5">un nadiren gerçekten karşı karşıya geldiğidir. Aslında deneyimlediğimiz birey-toplum huzursuzluğu veya hoşnutsuzluğu gerçekten bizim dışımızda olan bir çatışma değildir; daha ziyade benliğimiz ile zihnimizde taşıdığımız toplumun temsili, veya toplum nesnesi, arasındadır. Bizim dışımızdaki toplum bizi bir kere gerçekten ayıplıyorsa, zihnimizde taşıdığımız toplum bizi defalarca ayıplar, aşağılar, bize bir şeyleri yasaklar ve zaten gerçekten toplumla karşı karşıya gelmeden içsel duvarların içine bizi hapseder. Bunun neden böyle olduğunu, artılarını ve eksilerini Sigmund Freud elinizdeki kitapta ayrıntılı olarak incelemiştir. Ancak buradan yola çıkarsak deneyimlediğimiz birey-toplum gerginliğinin büyük ölçüde dışsal değil, içsel bir gerginlik olduğunu söylemek ve bu kitabın bahsettiklerinin iç dünyamızda önemli izdüşümleri olduğunu iddia etmek güvenilir varsayımlar olurdu. </span></p>

    <p class="Normal para-style-override-5"><span class="char-style-override-5">Son olarak kitabın başlığı üzerine bir tartışmaya not düşmek isterim. Kitabın orijinal adı, kitabın künyesinde de görebileceğiniz üzere, </span><span class="italik">Das Unbehagen in der Kultur</span><span class="char-style-override-5">’dur. Kitabın İngilizce çevirisinde ise </span><span class="italik">Civilization and its Discontents</span><span class="char-style-override-5"> başlığını görebilirsiniz. Kitabın önceki Türkçe çevirilerinde ise başlık </span><span class="italik">Uygarlığın Huzursuzluğu </span><span class="char-style-override-5">olarak çevrilmiştir. Kitabın orijinal Almanca başlığını kelime kelime ele almakta fayda var. </span><span class="italik">Unbehagen</span><span class="char-style-override-5">’ın Türkçe karşılığı rahatsızlık, huzursuzluk ve sıkıntıdır. Kitabın içeriği de tam olarak ‘uygarlığın’ getirileri nedeniyle katlandığımız, ‘uygarlığın’ yarattığı sıkıntılı ve rahatsız hal üzerinedir. Geri çeviride huzursuzluk kelimesini karşılayan başka Almanca kelimeler olduğu da göz önüne alınca, </span><span class="italik">Beunruhigung </span><span class="char-style-override-5">veya </span><span class="italik">Unruhe</span><span class="char-style-override-5"> gibi, kitabın bizlere anlatmaya çalıştığı hal için ‘rahatsızlık’ kelimesi daha uygun düşmektedir. </span></p>

    <p class="Normal para-style-override-5"><span class="char-style-override-5">Almanca’daki </span><span class="italik">Kultur</span><span class="char-style-override-5"> kelimesinin İngilizce’deki </span><span class="italik">civilisation</span><span class="char-style-override-5">’ı karşılayıp karşılamadığı sürmekte olan geniş bir tartışmadır. Norbert Elias’ın</span><span class="char-style-override-6">1</span><span class="char-style-override-5"> Almanca’daki </span><span class="italik">Kultur</span><span class="char-style-override-5"> ile İngilizce’deki </span><span class="italik">civilisation </span><span class="char-style-override-5">arasında yaptığı ayrım ise bu çevirinin amacı için önemli bir kaynak görevi görebilir. Norbert Elias’a göre İngilizce’deki </span><span class="italik">civilisation </span><span class="char-style-override-5">daha çok ekonomik, sosyal, teknolojik, ahlaki ve dini gerçekleri açıklamak için kullanılırken, Almanca’daki </span><span class="italik">Kultur </span><span class="char-style-override-5">net bir şekilde toplumun entellektüel, sanatsal ve tinsel durumunu anlatmak için kullanılan bir terimdir. Aslında benzer bir ayrımı, biraz zorladığımızda, Türkçe’de de yapabiliriz. Yüksek kültür daha çok entelektüel ve sanatsal bir birikime denk gelirken, uygarlık seviyesinden bahsederken ekonomik, sosyal ve teknolojik durumları ön plana çıkarırız. Ancak bununla beraber Türkçe’de ‘uygar insan’ dediğimiz kişinin özellikleri arasında entellektüel birikimi yer alırken ne kadar teknoloji ile barışık olduğunun önemi yoktur. Sigmund Freud, bu eserinde kültürlenme sürecinin yarattığı rahatsızlıktan bahsetmektedir, ancak birçok noktada uygarlaşma sürecinin de bu rahatsızlığı gidermek konusunda hiç yardımcı olmadığını belirtmiştir. Türkçe’de kültürlenme ile uygarlaşma arasındaki farkı vurgulamanın biraz zorlama olacağı da göz önüne alınırsa, </span><span class="italik">Kultur</span><span class="char-style-override-5">’u tıpkı İngilizce’de olduğu gibi ‘uygarlık’ olarak çevirmekte fayda olacaktır. </span></p>

    <p class="Normal para-style-override-5"><span class="char-style-override-5">Tüm bunları göz önüne alarak kitabın Türkçe adının ‘Uygarlığa Dair Hoşnutsuzluğumuz’ olmasının uygun olduğunu düşündüm.</span></p>

    <p class="Normal para-style-override-5"><span class="char-style-override-5"> </span></p>

    <p class="dip" xml:lang="en-GB">1 Nobert Elias’ın The Civilizing Process: Sociogenetic and Psychogenetic Investigations (2000, Wiley-Blackwell) kitabından bahsedilmektedir.</p>

    <p class="Normal para-style-override-6"><span class="bold char-style-override-7"> </span></p>
  </div>
</body>
</html>