<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>UYGARLIGA DOGRU HOSNUTSUZLUGUMUZ-11</title>
  <link href="../Styles/uygarligadogru.css" rel="stylesheet" type="text/css"/>
<meta content="urn:uuid:1a21ad13-33b4-4edc-8715-f565eea170b1" name="Adept.expected.resource"/>
</head>

<body id="UYGARLIGA-DOGRU-HOSNUTSUZLUGUMUZ" xml:lang="tr-TR">
  <div>
     <p class="baslik" id="toc_marker-9"><span class="bold">VIII</span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Böylesi bir yolun sonuna varmaktayken, yazar okurlarından, onlara daha usta bir rehber olamadığı, onları ıssız rotalardan ve külfetli dolambaçlı yollardan kurtaramadığı için özür dilemelidir. Hiç şüphesiz daha iyisi yapılabilirdi. Sonunda da olsa bazı şeyleri düzeltmeye çalışmak isterim. </span></p>

    <p class="Normal para-style-override-7"><span class="char-style-override-5">Öncelikle okuyucularda, suçluluk hissine dair tartışmanın, çok yer kaplayarak ve kenara itilmiş diğer içeriklerle her zaman çok doğrudan bağlanmadan bu denemenin çerçevesini parçaladığına dair bir izlenim olmasından şüpheleniyorum. Bu, tezimin yapısına zarar vermiş olabilir, ama suçluluk hissinin, uygarlığın gelişmesinin en önemli problemi olduğunu ortaya koyma ve uygarlığın ilerlemesi için bedelin suçluluk hissinin artmasıyla mutluluk kaybı olarak ödendiğini gösterme meramına tamamıyla uygundur. İncelememizin son sonuçlarına dair bu cümlede hâlâ kulağa tuhaf gelen kısım büyük ihtimalle son derece garip ve daha henüz tam olarak anlaşılmamış olan suçluluk hissinin bilinçle olan ilişkisine bağlanabilir. Genelde, bize normal gelen pişmanlığa dair durumlarda, pişmanlık kendini bilince açıkça algılanabilir kılar; suçluluk hissi yerine “suçluluk bilinci” demeye de alışığız. Normali anlamak için kıymetli ipuçlarını borçlu olduğumuz nevrozların bilimsel çalışmaları çelişkili bağlantılar göstermektedir. Bu duygulanımlardan birinde, saplantı nevrozunda, suçluluk hissi sesini gürültülü bir şekilde bilinçte duyurur, hastanın hayatına hükmettiği gibi hastalığın çizdiği resme de hakim olur ve yanında neredeyse başka hiçbir şeyin ortaya çıkmasına izin vermez. Ancak diğer çoğu nevrotik vakada ve şekillerde tamamen bilinçdışında kalır. Bunun için daha değersiz etkiler ortaya çıkarmaksızın... Hastalar, onlara “bilinçdışı suçluluk hissi” dediğimizde bize inanmazlar; onlar tarafından biraz daha anlaşılır olmak için suçluluk hislerinin kendini gösterdiği bilinçdışı bir cezalandırma ihtiyacından bahsederiz. Ama nevroz biçimleriyle olan ilişki abartılmamalı; saplantılı nevrozda bir hasta türü belli davranışları gerçekleştirmeleri engellendiğinde suçluluk hissini algılamaz veya ilk olarak bunu üzücü bir rahatsızlık, bir tip kaygı olarak hissederler. Bunların en nihayetinde anlaşılır olması gerekir, ama daha henüz anlaşılır olmadılar. Belki burada suçluluk hissinin temelde kaygının topoğrafik bir çeşidinden başka bir şey olmadığı ve sonraki dönemlerinde süper egodan korkma ile tamamen çakıştığı açıklaması uygun olacaktır. Kaygının bilinçle olan ilişkisi de aynı olağanüstü çeşitliliği göstermektedir. Kaygı, her zaman bir yerlerde ve bütün semptomların altında gizlidir, ama bazen bilinçten gürültülü bir şekilde kendi için yararlanır. Bazen de kendini öylesine iyi gizler ki, bilinçdışı kaygıdan veya, (eğer daha saf bir psikolojik vicdana sahip olmak istiyorsak kaygı en başta sadece bir histir), kaygı ihtimallerinden bahseder oluruz. Bu yüzden, uygarlıkça yaratılmış suçluluk bilincinin, öylece tanınır halde olmadığı, büyük bir kısmı bilinçdışında kaldığı veya insanın başka sebepler aradığı için bir huzursuzluk, bir memnuniyetsizlik olarak ön plana çıktığı düşünülebilir. Dinler, hiç değilse, suçluluk duygusunun uygarlıktaki rolünü hiç bir zaman yanlış değerlendirmediler. Diğer yerlerde takdir edemediğim bir konu ise şudur ki dinler, insanları, günah dedikleri bu suçluluk duygusundan kurtarma iddiasıyla meydana çıkarlar. Bu kurtuluşun Hıristiyanlıkta nasıl sağlandığından, ki bu bir bireyin diğer herkesin suçunu kendi üzerine alıp kendisinin kurban olarak öldürülmesi ile oluyor, uygarlığın başlamasına vesile olmuş olabilecek bu ilk suçluluk hissinin hangi olay vasıtasıyla edinildiğine dair bir sonuç çıkarabildik. </span></p>

    <p class="Normal para-style-override-7"><span class="char-style-override-5">Belki, sıklıkla düşüncesiz bir şekilde ve birbirlerinin yerlerine kullandığımız süper ego, vicdan, suçluluk duygusu, cezalandırma ihtiyacı, pişmanlık gibi kelimelerin anlamlarını açıklamak çok da önemli olmayacak olsa da tamamen gereksiz değildir. Hepsi aynı nokta ile ilişkilenirler, ama hepsi aynı noktanın başka yönlerini isimlendirirler. Süper ego buradan çıkan bir mercidir, vicdan ise diğerleriyle süper egoya atfettiğimiz ve egonun eylem ve niyetlerini kontrol eden, değerlendiren, bir tür sansür uygulayan bir işlevdir. Süper egonun çetin tarafı olan suçluluk duygusu ise aynı şekilde vicdanın sert yüzü, egoya tahsis edilmiş egonun eğilimleri ve süper egonun talepleri arasındaki gerginliğin değerlendirilmesi biçiminde kontrol edildiğine dair algısıdır. Bütün ilişkinin altında yatan bu kritik merciden ve cezalandırma ihtiyacından korku, egonun sadist süper egonun etkisi altında mazoşist hale gelen bir dürtü ifadesidir; dolayısıyla, egoda mevcut iç yıkıma yönelik dürtünün bir parçası süper ego ile erotik bir bağ için kullanılır. Vicdandan, bir süper ego saptanabilir olana kadar bahsetmemek gerekir; itiraf etmek gerekir ki suçluluk bilinci süper egodan ve böylelikle vicdandan önce mevcuttur. Bu durumda, dışsal otoritenin sevgisine ihtiyaç ile engellenmesi ile agresyona eğilimi oluşturan dürtü tatmininin çağrısı arasındaki çatışmanın direkt olarak soyundan gelen ego ile dışsal otorite arasındaki gerilimi takdir etmek, dışsal otoriteden korkunun doğruca ifadesidir. Dışsal ve içsel otoriteden korkunun üst üste binmesinden oluşan suçluluk duygusunun her iki katının da üst üste olması, vicdanın ilişkilerine dair bazı anlayışları güçleştirdi. Pişmanlık, egonun suçluluk duygusu durumlarında verdiği tepkinin genel tanımıdır, arka planda etkili olan kaygının az değiştirilmiş his materyalini içerir. Pişmanlığın kendisi bir cezadır, cezalandırma ihtiyacına dâhil edilebilir ve de vicdandan yine daha eski olabilir. </span></p>

    <p class="Normal para-style-override-7"><span class="char-style-override-5">İncelememizde bir süre aklımızı karıştıran çelişkileri tekrar gözden geçirmenin zararı dokunmayacaktır. Suçluluk duygusu bir taraftan kaçınılan agresyonun sonucu olmalıdır, öte taraftan da tarihsel olarak başladığı nokta olan baba katlinin, icra edilmiş bir agresyonun sonucu olmalıdır. Bu zorluktan çıkış yolunu da bulduk. İçsel otoritenin, süper egonun, kurulmasıyla koşullar temelden değişti. Daha önce suçluluk duygusu pişmanlıkla aynı kefeye düşüyordu; böylelikle pişmanlığın tanımının gerçekten icra edilmiş agresyonlara ayrılmış olduğunu görüyoruz. Daha sonra süper egonun her şeyi bilirliği sonucunda niyetlenen ve yerine getirilen agresyonların arasındaki farkın gücü kayboldu; böylelikle bütün dünyanın bildiği gibi icra edilmiş bir şiddet eylemi suçluluk duygusu yaratabildiği gibi psikanalizin bulduğu üzere sadece niyetlenmiş olan da suçluluk duygusu uyandırabiliyor. Psikolojik durumdaki değişiklik bir yana, iki temel içgüdünün kararsızlık çatışması aynı sonucu geride bırakmaktadır. Deneme, suçluluk duygusunun bilinçle olan değişken ilişkisine dair gizemi çözmeye yakındır. Pişmanlıktan gelen ve kötü bir eyleme dair olan suçluluk duygusu her zaman bilinçli olmalıdır diye düşünürken kötü bir isteğin algılanmadan bilinçdışında kalması da mümkün diye düşünülebilir. Yalnızca bu kadar basit değildir ve saplantı nevrozu</span><span class="char-style-override-6">1</span><span class="char-style-override-5"> enerjetik olarak buna itiraz eder. İkinci itiraz ise insanın süper egoyu donattığını düşündüğü agresif enerjinin, bir görüşe göre sadece dışsal otoritenin ceza enerjisini devam ettirdiğini ve ruhsal yaşam içinde koruduğunu, bir başka görüşe göre ise bunun daha ziyade kullanıma konulmayan ve kişinin engelleyici otoriteye karşı açığa çıkardığı kendi agresyonu olduğunu iddia eder. İlk öğreti tarihçeyle, ikincisi ise suçluluk duygusu kuramıyla daha uyumludur. Detaylı bir düşünme, uzlaşmaz gibi görünen çelişkiyi neredeyse tamamen silmiştir; temel ve genel olarak geride kalan, olan bitenin içe kaydırılmış bir agresyonla ilgili olmasıdır. Klinik gözlem, süper egoya atfedilen agresyonun gerçekten de iki kaynağını ayırt etmeye tekrardan müsaade etmektedir; bu iki kaynaktan her münferit durumda biri veya diğeri daha etkili olsa da genelde bu iki kaynak beraber çalışırlar. </span></p>

    <p class="dip" xml:lang="en-GB"> </p>

    <p class="dip" xml:lang="en-GB">1<span xml:lang="tr-TR"> Almanca’da “Zwangsneurose”– ç.n.</span><span></span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5">Bu noktanın, daha önce geçici olarak benimsenmesi için önerdiğim bir görüşü ciddiyetle savunmak için iyi bir yer olduğunu düşünüyorum. En yeni analitik literatürde her tür inkârın ve engellenmiş her dürtü </span><span class="char-style-override-5">tatmininin suçluluk hissinde bir artışla sonuçlandığı</span><span class="char-style-override-5"> </span></p>

    <p class="Normal para-style-override-8"><span class="char-style-override-5">veya sonuçlanabileceği öğretisine dair özel bir eğilim kendini gösteriyor. Bunu sadece </span><span class="italik">agresif</span><span class="char-style-override-5"> dürtüler için geçerli sayarak büyük bir kuramsal kolaylık sağlanacağına ve böylelikle bu öneriye karşı geleceklerin çok bir şey bulamayacağına inanıyorum. Karşılanmamış </span><span class="italik">erotik</span><span class="char-style-override-5"> bir isteğin yerini suçluluk hissinin tırmanmasının alacağını dinamik ve ekonomik olarak nasıl açıklamalı? Dolaşık yollarla bu mümkün görünmektedir; erotik tatminin engellenmesi, engelleyen kişiye karşı bir parça agresif eğilime yol açıyorsa ve bu agresyonun kendisi tekrardan bastırılmak zorunda kalıyorsa... Ama yine bu da kendini bastırarak suçluluk duygusuna dönüştüren ve süper egoya itilen agresyondur. Bir çok süreci suçluluk duygusunun türevleri konusunda psikanalitik bulguları agresif dürtü ile kısıtlayarak çok daha kolay ve duru bir şekilde gösterebileceğimize ikna olmuş durumdayım. Klinik malzemenin soruşturulması burada açık bir cevap sunmuyor, çünkü hipotezimize göre iki tip dürtü de neredeyse hiçbir zaman saf ve birbirlerinden yalıtılmış olarak görünmezler; ama uç vakaların takdiri beklediğim yönü gösteriyor olacaktır. Vakanın bu kısıtlı görüşünden bu görüşü bastırma sürecine uygulayarak bir ilk fayda edinmek bana cazip geliyor. Öğrendiğimiz üzere nevroz, semptomları yerine getirilmemiş cinsel arzuların ikame tatminidir. Analitik çalışma sırasında bizi şaşırtacak şekilde, belki de her nevrozun, nevroz tarafından ceza olarak kullanılarak semptomları güçlendiren bir miktar bilinçdışı suçluluk duygusu gizlediğini öğrendik. Şimdi şu önermeyi öne sürmek akla yakın gelmektedir: eğer bir dürtü eğilimi bastırılmaya maruz kalırsa, bu dürtü eğiliminin libidinal bileşenleri semptomlara, agresif bileşenleri de suçluluk duygusuna dönüştürülür. Bu önerme ortalama bir tahminle bile doğruysa ilgimizi hak eder. </span></p>

    <p class="Normal para-style-override-7"><span class="char-style-override-5">Bu tezin bazı okurları, eros ve ölüm dürtüleri arasındaki savaşa dair formülü çok sık duydukları izlenimine de kapılmış olabilirler. Bu formülün, insanlığın geçtiği uygarlaşma sürecini tanımladığı gibi bireylerin gelişimi ile de bağlantılı olduğu ve genel olarak organik yaşamın da sırrını açığa çıkardığı iddia edilmektedir. Bu üç sürecin birbirleriyle ilişkisini incelemek kaçınılmaz görünüyor. Bu formülün yinelenmesi, insanlığın uygarlaşma sürecinin olduğu gibi bireyin gelişim sürecinin de zaruri bir süreç olduğu ve aynı zamanda bu iki sürecin genel olarak hayatın özelliklerinde pay sahibi olmaları gerektiği düşünüldüğünde haklı görülür. Öte yandan, bu genel karakteristiğin varlığına dair kanıt, bu süreçler özel şartlar altında daraltılmadığı sürece, süreçler arasında ayrımda bulunmaya katkıda bulunmamaktadır. Öncelikle, uygarlaşma sürecinin eros tarafından ortaya konan ve Ananke tarafından teşvik edilen bir görevin etkisiyle deneyimlenen zaruri süreçler olan yaşam sürecinin değiştirilmiş bir hali olduğu ifadesiyle teselli bulabiliriz ve bu görev münferit insanları kendi içinde birbirlerine libidinal olarak bağlanmış bir toplulukta birleştirmektir. İnsanlığın uygarlaşma süreci ile bireysel insanların gelişim veya yetişme süreçleri arasındaki ilişkiye baktığımızda, hiç şüphe etmeden iki sürecin de farklı tip nesnelere uygulanan, birebir olmasa da benzer doğalara sahip süreçler olduklarına hüküm verebiliriz. İnsan türünün uygarlaşma süreci tabii olarak bireyin gelişimine göre daha yüksek dereceden bir soyutlamadır. Bu nedenle, onu somut olarak kavramak daha zordur ama analojileri de saplantılı bir şekilde abartmamak gerekiyor; hedeflerin benzerliğinde – birinde bireyin bir insan kitlesine dahil edilmesi, diğerindeyse birçok bireyden kitlesel birlik oluşturulması – bunun için kullanılan araçlar ve ortaya çıkan fenomenin benzerliği hayrete düşürmemelidir. Bu iki süreci birbirinden ayıran önemli karakteristik, olağanüstü önemi nedeniyle daha fazla bahsedilmeden bırakılmamalı. Bireysel kişinin gelişim sürecinde mutluluk tatminini bulmaya yarayan haz ilkesi programı asıl amaç olarak tutulur, insan topluluğuna dahil olmak veya uyum sağlamak mutluluk hedefine ulaşmak yolunda yerine getirilmesi gereken, neredeyse kaçınılamaz bir koşul olarak görünmektedir. Bu şart olmadan hedefe ulaşmak mümkün olabilseydi belki bu daha iyi olurdu. Başka türlü söylemek gerekirse, kişisel gelişim iki eğilimin, egoistik olarak isimlendirmeye alışık olduğumuz mutluluk eğiliminin ve fedakârlık dediğimiz diğerleriyle birleşme eğiliminin etkileşiminin ürünü olarak görünmektedir. Her iki tanım da daha derinleşmemektedir. Kişisel gelişimde, dediğimiz gibi, genellikle asıl vurgu egoistik veya mutluluk eğilimine yapılırken, “uygar” olarak isimlendirilen diğer vurgu, genellikle sınırlandırıcı rolle yetinmektedir. Ancak uygarlaşma sürecinde bu farklıdır; burada insan bireylerinden bir birlik kurmak açık ara farkla esas olandır; mutlu kılma hedefi hâlâ mevcuttur, ama arka plana çekilmiştir; neredeyse bireylerin mutluluğuyla ilgilenilmek zorunda kalınmadığında daha başarılı bir şekilde büyük bir insan topluluğu yaratılıyor gibi görünüyor. Bireylerin gelişim süreci, insanın uygarlaşma sürecinde bulunmayan kendi özel karakteristiklerine sahip olabilir; sadece insanın gelişim sürecinin hedefi, toplulukla birleşmek olduğu zaman uygarlaşma süreci ile denk düşmek zorunda kalır. </span></p>

    <p class="Normal para-style-override-7"><span class="char-style-override-5">Nasıl ki gezegen, kendi ekseninin etrafında dönmenin dışında, aynı zamanda kendi merkez üssü etrafında dönerse; her birey de kendi hayat yolunda yürürken insanlığın gelişim yoluna benzer bir şekilde katılım sağlar. Ancak bizim ahmak gözlerimize ilahi güç oyunları, sonsuza dek aynı kalacak bir düzen içindeymiş gibi gelirler; organik olaylarda bile güçlerin nasıl birbirleriyle güreştiğini ve bu çatışmanın sonuçlarının organik dünyayı sürekli olarak değiştirdiğini görürüz. Aynı şekilde her bireyde de her iki eğilim, bireysel mutluluğa ve insanlarla birleşmeye yönelik eğilimler, birbiriyle savaşırlar; böylelikle bireysel ve toplumsal gelişim süreçleri birbirleriyle düşmanca bir şekilde karşılaşır ve birbirlerinin zeminlerini engellerler. Ama bireyle toplum arasındaki bu savaş, büyük ihtimalle uzlaşmayacak olan temel dürtülerin, eros ve ölüm, karşıtlığının soyundan gelmemektedir; libidonun içişlerinde libidonun ego ve nesneler arasında paylaştırılmasındaki çekişmeyle karşılaştırılabilir bir çekişmeyi işaret eder ve bu savaş bireyde, uygarlıkta da olması umut edilen bir denkleşmeye varır. Ancak şu an için uygarlık, bireylerin hayatlarını daha da çok zorlaştırmaktadır. </span></p>

    <p class="Normal para-style-override-7"><span class="char-style-override-5">Uygarlık süreciyle bireyin gelişim yolu arasındaki analoji önemli bir kısmı daha kapsayacak şekilde genişletilebilir. Toplumun da bir süper ego inşa ettiği ve bu toplumsal süper egonun etkisi altında uygarlık gelişiminin gerçekleştiği iddia edilebilir. Bu eşleşmeyi detaylarına inerek takip etmek, insan uygarlığının uzmanı olan biri için cazip bir görev olabilir. Kendimi bir kaç göze çarpan noktaya vurgu yapmakla sınırlayacağım. Kültürel bir dönemin süper egosu bireylerinkiyle benzer bir kökene sahiptir ve ezici bir ruhsal gücü olan veya insani eğilimlerden birinin en güçlü ve en saf olduğu, bu nedenle de genellikle tek taraflı bir biçim almış olan büyük lider kişiliklerin geride bıraktığı izlenimler üzerinde ayakta durur. Benzerlik bir çok durumda daha da ileri gider ve her zaman olmasa da sıkça bu insanlarla kendi yaşam sürelerinde alay edilir; bu insanlara kötü davranılır veya bu insanlar zalimce yok edilirler. Tıpkı ilkel babanın şiddet dolu katlinden uzun zaman sonra tanrılığa yükselmesi gibi... Eğer birilerinin uzak geçmişe dair sisli anılarından hayata geri getirilen bir efsanenin parçası değilse, kaderin ağlarının böyle örülmesine en dokunaklı örnek İsa’dır. Bu uyumun diğer bir noktası ise uygarlığın süper egosunun, tıpkı bireylerinki gibi, uyulmaması durumunda “vicdan korkusu” tarafından cezalandırılacak sert ideal talepleri ortaya koymasıdır. Evet, burada garip bir durum ortaya çıkıyor. Kitlelere ait ruhsal süreçler, tek tek insanlarda olabileceğine göre, bize daha tanıdıktır ve bilincin erişimine daha açıktır. Bireyde gerilim durumunda süper egonun agresyonu ayıplamalar olarak çok net bir şekilde algılanabilir olur, bu arada taleplerin kendileri genellikle arka planda bilinçdışında kalır. Bilinçli kavrayışa getirildiğinde, taleplerin ilgili kültürün süper egosuyla denk düştüğünü görürüz. Bu noktada tabiri caizse her iki süreç, grubun uygarlığının ve bireylerin kendilerinin gelişim süreçleri, düzenli olarak birbirleriyle yapışıktır. Süper egonun bazı tezahürleri ve özellikleri, bu sebeple uygar toplumdaki süper ego hareketlerinde bireylerde görüldüğünden daha kolay görülebilir.</span></p>

    <p class="Normal para-style-override-7"><span class="char-style-override-5">Kültürel süper ego kendi ideallerine şekil verir ve taleplerini dile getirir. Bu talepler arasında insanların etik olarak özetlenecek şekilde hangi ilişkilerde birbirleriyle ilgilenebileceği vardır. Adeta etikten büyük bir performans beklercesine tüm zamanlar boyu etiğe büyük değer biçilmiştir. Gerçekten de etik, her uygarlığın en hassas noktalarında görülebileceği üzere bu noktalarla ilgilenmiştir. Etik, böylelikle terapötik bir deneme olarak yorumlanabilir ve şu ana kadar hiçbir uygarlık çalışmasının ulaşamadığı bir çaba olarak, süper egonun emri yoluyla başarmak olarak görülebilir. Bildiğimiz üzere burada soru, uygarlığın önündeki en büyük engel olan, insanların birbirlerine olan agresif yapısal eğilimlerinin nasıl kaldırılacağıdır, ve tam da bu yüzden kültürel süper egonun emirlerinden muhtemelen en genci olan emir özellikle ilgi çekicidir: komşunu kendin gibi sev. Nevroz araştırmalarında ve terapisinde, bireyin süper egosuna karşı iki serzenişin dile getirildiği sonucuna varıyoruz: süper egonun, emirlerinin ve yasaklarının sertliğinde egonun mutluluğu ile çok az ilgilendiği ve uyuma karşı direnci, id’in dürtü gücünü ve gerçek çevrenin zorluklarını yeterince hesaba katmadığı… Terapötik meramda bu nedenle süper ego ile çok sık savaşırız ve süper egonun isteklerini azaltmaya uğraşırız. Tamamen benzer bir itirazı kültürel süper egonun etik taleplerine karşı da getirebiliriz. Kültürel süper ego aynı zamanda insanın ruhsal yapısına dair gerçeklerle de yeterince ilgilenmez. Bir emir verir ve insanın bu emre uymasının mümkün olup olmayacağını sormaz. Bunun yerine, insanın egosunun psikolojik olarak ondan istenen her şeyi yapabileceğini ve egonun idin üzerinde sınırsız hakimiyeti olduğunu sanır. Bu bir hata. “Normal” diye isimlendirdiğimiz insanlarda bile id üzerindeki hüküm belli sınırları geçemez. Daha fazlası talep edildiğinde, insanın içinde ya bir isyan ya da bir nevroz oluşur, ya da fazla talep insanı mutsuz eder. “Komşunu kendin gibi sev” emri, insanın agresyonuna karşı en güçlü savunmadır ve kültürel süper egonun psikolojiye karşı gelen prosedürleri için mükemmel bir örnektir. Bu emrin yerine getirilmesi imkânsız; sevginin böylesine büyük enflasyona uğraması sadece sevginin değerini azaltır, tehlikeyi ortadan kaldırmaz. Uygarlık bunların hepsini gözardı eder; sadece kurala uymak ne kadar zorsa, uymanın da o kadar erdemli olacağını hatırlatır. Ancak kim ki bugünün uygarlığında böylesi bir kurala riayet eder, o kişi kendini o kurala uymayana göre dezavantajlı bir konuma koymuş olur. Uygarlığın agresyona koyduğu engel ne kadar güçlü olmalı? Hele aynı agresyona karşı olan savunma insanı en az agresyonun kendisi kadar mutsuz ederken? Sözde doğal etiğin, burada kişinin kendini diğerlerine göre daha iyi saymasından gelen narsistik bir tatmin dışında sunacak hiçbir şeyi yok. Dine yaslanan etik burada daha iyi bir öbür dünya sözünü ortaya atar. Sanırım erdem, dünyada ödüllendirilmediği sürece zaten etik boşuna vaaz verecektir. İnsanın mülkle olan ilişkisindeki gerçek değişimin burada bütün ahlâki buyruklardan daha çok çare olacağına şüphem yok; fakat bu içgörü sosyalistler arasında insanın doğasına dair yeni bir idealizme ait yanlış değerlendirme ile bulandırılıyor ve uygulama için değeri düşürülüyor. </span></p>

    <p class="Normal para-style-override-7"><span class="char-style-override-5">Uygarlığın gelişiminde süper egonun görünen rolünü incelemek daha başka bilgiler vaat ediyor gibi görünmektedir. Sonuca koşuyorum, şu sorudan elbette zor sakınabilirim: Eğer uygarlığın gelişimi bireyinkiyle böylesine büyük ölçüde benzerliklere sahipse ve aynı araçlarla çalışıyorsa, o zaman insan bazı uygarlıkların – veya kültürel dönemlerin, muhtemelen bütün insanlığın – uygar eğilimlerin etkisi altında nevrotik hale geldiği tanısını koyma yetkisine sahip olamaz mı? Bu nevrozları analitik olarak parçalarına ayırarak, büyük pratik ilgiyi hak edecek terapötik öneriler ortaya çıkabilirdi. Psikanalizin uygar topluluğa uygulanacağı böylesi bir denemenin belli açılardan anlamlı ve faydalı olacağını söyleyebilirim. Ancak çok dikkatli olunmalı ve konunun analojilerle ele alındığı ve bu analojileri oluştukları, geliştikleri etki alanından koparmanın sadece insanlarda değil, aynı zamanda kavramlarda da tehlike oluşturduğu unutulmamalıdır. Ayrıca topluluk nevrozu tanısı da önemli bir zorlukla karşılaşmaktadır. Bireysel nevrozda, hastanın kendini “normal” olarak kabul edilen çevresinden ayırması ve başlangıç noktasıyla karşıtlık bize yardımcı olur. Böylesi bir fon ya da kıyas benzer bir şekilde etkilenen kitlelerde yoktur, başka bir yerden getirilecektir. Bu idrakin terapötik kullanımı açısından, kitleye terapiyi zorla kabul ettirme yetkisine kimse sahip değilken, sosyal nevrozun en doğru analizi neye yardımcı olacak? Bütün bu engellemelere rağmen bir gün birinin uygar topluluğun böylesine tehlikeli bir patolojisine karşı bu riskli girişimi ele alacağı beklenebilir. </span></p>

    <p class="Normal para-style-override-7"><span class="char-style-override-5">İnsan uygarlığının değerine dair bir değerlendirme verme niyeti bana birçok sebepten ötürü çok uzak geliyor. Uygarlığımızın sahip olabileceğimiz veya kazanabileceğimiz en değerli şey olduğunu ve uygarlığımızın yolunun bizi mutlaka beklenmedik ölçüde mükemmeliyete ulaştıracağını söyleyen coşkulu hükümden kendimi geri tutmak için hayli çabaladım. Uygarlığa eğilimin ve kullandığı araçların bir değerlendirmesini yaparak; sonuçta gösterilen çabanın boşa gideceği ve ortaya bireyin kabul edemeyeceği bir tablonun çıkacağı sonucuna ulaşan şüphecileri en azından sinirlenmeden dinleyebiliyorum. Tarafsızlığım, bütün bu şeyler hakkında çok az bilgim olduğundan benim için her şeyi kolaylaştırıyor. Kesinlikle bildiğim tek şey ise; insanın değer yargıları kesinlikle mutlu olma arzuları tarafından yönetilmektedir, dolayısıyla da insanların sanrılarını argümanlarla destekleme denemelerinden fazlası değildir. Eğer biri insan uygarlığının kaçınılmaz özelliğini vurgular; örneğin cinsel hayatın kısıtlanmasına meyletmenin veya hümanist ideallerin doğal seçilim pahasına icrasının gelişimin önlenemez, yolundan çevrilemez parçaları olduğunu, en iyisinin insanın bunlara boyun eğmesi ve bunları doğanın gerekliliği olarak görmesi olduğunu söylerse, bunu çok iyi anlayabilirim. Buna karşın, insanın aşılmaz gördüğü bu tip eğilimlerin insanlık tarihi boyunca genellikle bir yana atılıp yerlerine başkalarının konduğunu söyleyen itirazın da farkındayım. Böylelikle türdeşlerimin önünde peygamber olarak ayağa kalkmaya cesaretim yok ve insanların sitemleri önünde onları nasıl teselli edeceğimi bilmediğim için eğiliyorum. Çünkü en temelde herkesin istediği budur; en vahşi devrimcilerden en edepli sofu inananlara kadar daha az tutkuyla olmamak üzere. </span></p>

    <p class="Normal para-style-override-7"><span class="char-style-override-5"><a id="x.12402"></a>Bana öyle geliyor ki insan türü için kader sorusu, sadece uygarlık gelişiminin başarılı olup olmayacağı değil, aynı zamanda bu gelişimin; beraber yaşamanın, agresyondan ve kendini imha dürtülerinden gelen rahatsızlıkları ne ölçüde kontrol altına alacağı... Tam da bu açıdan belki de şu anki dönem özel bir ilgiyi hak ediyor. İnsanlar doğaya hükmetmeyi o kadar ileri götürdüler ki, bu egemen olma halinin yardımıyla birbirlerini yaşayan son insana değin yok etmek kolaylaştı. İnsanlar şu anki huzursuzluklarının, mutsuzluklarının ve endişeli ruh hallerinin büyük bir kısmının bu yüzden olduğunu biliyorlar. Ve şimdi iki “ilahi güç”ten diğerinin, ölümsüz Eros’un, kendi kadar ölümsüz rakibi ile olan savaşında kendini başarı ile savunmak için gayret göstermesini beklemeli. Ancak kim başarıyı ve sonunu önceden kestirebilir ki?</span><span class="char-style-override-5"></span></p>
  </div>
</body>
</html>