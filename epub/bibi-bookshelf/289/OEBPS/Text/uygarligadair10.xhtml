<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>UYGARLIGA DOGRU HOSNUTSUZLUGUMUZ-9</title>
  <link href="../Styles/uygarligadogru.css" rel="stylesheet" type="text/css"/>
<meta content="urn:uuid:1a21ad13-33b4-4edc-8715-f565eea170b1" name="Adept.expected.resource"/>
</head>

<body id="UYGARLIGA-DOGRU-HOSNUTSUZLUGUMUZ" xml:lang="tr-TR">
  <div>
     <p class="baslik" id="toc_marker-7"><span class="bold">VI</span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5"> </span></p>

    <p class="Normal para-style-override-7"><span class="char-style-override-5"> Hiçbir çalışmamda, herkesçe bilinen bir şeyi gösterdiğimi, kağıt ve mürekkebin yanı sıra dizgicinin, matbaacının güçlerini ve malzemelerini kendiliğinden anlaşılan bir şeyi açıklamak için harcadığımı bu seferki kadar güçlü hissetmemiştim. Bu nedenle, eğer kendine özgü ve bağımsız bir agresif dürtüyü tanımak, psikanalitik dürtü öğretisinde değişiklik anlamına geliyor gibi bir intiba yaratıyorsam, bunu memnuniyetle değerlendirmeliyim. </span></p>

    <p class="Normal para-style-override-7"><span class="char-style-override-5">Ama durumun böyle olmadığı, çok önceden oluşmuş bir dönüm noktasını daha keskin bir şekilde kavrama ve sonuçlarını takip etmekle ile ilgili olduğu anlaşılacaktır. Psikanalitik öğretinin yavaş gelişen parçalarının arasında dürtü öğretisi en zahmetli şekilde ilerleyenidir. Bununla beraber, bütün açısından o kadar vazgeçilmezdi ki, bir şekilde ikâme edilmek zorundaydı. Başlangıç aşamasındaki çaresizliğimde şair-filozof Schiller’in “Açlık ve aşk dünyanın hareketliliğini canlı tutar,” sözü bana ilk desteği sağlamıştı. Açlık bireyi muhafaza eden dürtüleri temsil edebilir, ancak aşk nesne arar; doğa tarafından her hâlükârda üstün tutulan aşkın temel işleviyse türün muhafaza edilmesidir. Böylelikle, her şeyden önce ego-dürtüleriyle nesne-dürtüleri karşı karşıya gelmekteydiler. İkincisinin enerjisini kastetmek için ve sadece ikincisi için olmak üzere libido ismini kullandım; böylelikle karşıtlık, en geniş anlamıyla ego-dürtüleri ve nesneye yönelmiş olan aşkın libidinal dürtüleri arasındaydı. Bu nesne-dürtülerinden biri, sadistik dürtü, hedefine pek de sevgiyle yaklaşmayarak diğerlerinden farklılık gösteriyordu. Bazı özellikleri açıkça ego-dürtülerine bağlıydı ve libidinal niyeti olmayan ele geçirme dürtüsü ile yakınlığını gizleyememekteydi. Ama bu tutarsızlıklar çözüldü; sadizm açıkça cinsel hayata dairdir ve zalim bir oyun burada sevecen olanın yerini alabilmektedir. Nevroz, kendini muhafaza etme çıkarı ile libidonun istekleri arasındaki kavganın çıkışıdır, egonun ağır acı ve vazgeçiş sonucunda kazandığı bir kavga. </span></p>

    <p class="Normal para-style-override-7"><span class="char-style-override-5">Analistler bugün dahi bunun kulağa çoktan üstesinden gelinmiş bir hata gibi gelmediğini itiraf edecektir. Yine de araştırmamız bastırılandan bastırana, nesne-dürtülerinden egoya ilerlediği için bir değişiklik yapmak zorunludur. Burada kesin olan narsisizm kavramının kullanıma sokulmasıdır. Yani egonun libido tarafından yüklü olması</span><span class="char-style-override-6">1</span><span class="char-style-override-5">, hatta başlangıçta egonun libidonun yurdu ve meskeni olması ve hâlâ bir dereceye kadar libidonun karargâhı olarak kalmış olduğunun idrak edilmiş olmasıdır. Bu narsistik libido yüzünü nesnelere dönebilir, nesne-libidosu olabilir ve sonra tekrar narsistik libidoya dönüşebilir. Narsisizm kavramı, travmaya bağlı nevrozlar kadar psikoza yakın duygu durumlarını ve psikozun kendisini analitik olarak anlaşılır kılmıştır. Aktarım nevrozunun, egonun cinselliğe karşı bir direnme denemesi olduğu yorumunu bırakmak zorunda değildik, fakat libido kavramı tehlikedeydi. Ego-dürtüsü de libidinal olduğundan, bir süre için, tıpkı C. G. Jung’un daha önceden savunduğu gibi libidonun dürtüsel enerji ile genel olarak çakıştığı fikri kaçınılmaz görünüyordu. Buna rağmen dürtülerin hepsinin aynı türden olmayacağına dair nedenleri ortaya koyulamayan hüküm hâlâ varlığını sürdürmektedir. Bir sonraki adımı “Haz İlkesinin Ötesinde”de (1920), tekrar kompulsiyonu ve dürtü yaşamının tutucu niteliği gözüme çarptığında kat etmiştim. Hayatın başlangıcı ve biyolojik paralellikleri hakkında spekülasyonlarla başlayarak, yaşayan varlığı koruyan ve onu hep daha büyük birimlerle birleştiren bir dürtü dışında, bunun karşıtı olan ve bu birimleri çözmek ve onları başlangıçta var olan inorganik hallerine geri götürmeye gayret eden başka bir dürtü olması gerektiği sonucuna ulaşmıştım. Böylece eros dışında bir de ölüm dürtüsü vardı; beraber ve birbirine zıt hareket eden bu iki dürtü hayat fenomenini açıklamaya izin veriyordu. Ancak bu varsayılan ölüm dürtüsünün etkinliklerini göstermek o kadar da kolay değildi. Eros’un kendini ifade ediş biçimi yeteri kadar göze çarpıcı ve gürültülüydü. Ölüm dürtüsünün ise sessiz bir şekilde, canlı varlığın içinde, bu varlığın parçalanması için çalıştığı kabul edilebilirdi. Ama tabii ki bu kanıt sayılmazdı. Bu dürtünün bir kısmının dünyaya döndüğü, agresif ve yıkıcı bir dürtü olarak ortaya çıktığı bu fikir vasıtasıyla ileri sürülmüştür. Böylelikle dürtü, erosun hizmetinde olmaya o denli zorlanır ki, organizma kendisi yerine başka şeyleri, canlı ve cansız, imha eder. Tam tersi de, agresyonun dışarı doğru akışının kısıtlanması halinde zaten kendine yönelen kendine zarar verme durumunun tırmanmak zorunda kalması olurdu. Aynı zamanda örneklerden anlaşılabileceği gibi, bu iki dürtü nadiren, (belki de hiçbir zaman) birbirinden bağımsız ortaya çıkar. Daha ziyade değişik ve çok değişken biçimde birlikte var oldukları davranışlarda birbirleriyle alaşımlar oluştururlar ve böylelikle algıyla seçilmez. Uzun zamandır cinselliğin kısmi bir dürtüsü olarak bilinen sadizm, aşk çabasının yıkım dürtüsü ile bu tip özel ve güçlü bir alaşımı olarak karşımıza çıkar. Sadizmin karşıtı olan mazoşizmde ise içeri yönelmiş yıkımın cinsellikle bir birleşimini görürüz, ki bu sayede başka türlü algılanamaz olan bir birleşim pek ala göze çarpar ve hissedilebilir olur. </span></p>

    <p class="dip" xml:lang="en-GB"> </p>

    <p class="dip" xml:lang="en-GB">1<span xml:lang="tr-TR"> Almanca’da “besetzen” fiili kullanılmıştır – ç.n.</span></p>

    <p class="dip" xml:lang="en-GB"> </p>

    <p class="Normal para-style-override-7"><span class="char-style-override-5">Ölüm veya yıkım dürtüsünün kabul edilmesi analitik çevrelerde dahi dirençle karşılandı. Aşka dair tehlikeli ve düşmanca bulunan her şeyin, aşkın esasen çift kutuplu olan doğasına atfedilmesi gibi bir eğilim olduğunu biliyorum. Burada geliştirdiğim görüşleri başlangıçta sadece geçici görüyordum, ama zamanla bu görüşler üzerimde öyle bir güç elde etti ki, artık başka türlü düşünemiyorum. Kastettiğim, bu görüşlerin kuramsal olarak, diğer olasılıklarla karşılaştırılamayacak kadar yararlı olması ve gerçekliği ihmal etmeden veya gerçekliğe zarar vermeden bilimsel çalışmamızda kullanabileceğimiz bir sadeleştirmeyi sağlamalarıdır. Sadizm veya mazoşizmde, erotizmle güçlü bir alaşım haline gelmiş, dışarıya veya içeriye yönelmiş yıkım dürtüsünün kendini ifade edişinin gözlerimiz önüne serildiğinin farkındayım. Ama her yerde hazır ve nazır olan, erotik olmayan agresyon ve yıkımı nasıl görememiş veya ihmal etmiş olduğumuzu, yaşama dair yorumlarımızda bu tip agresyon ve yıkıma nasıl gereken yeri açmadığımızı artık anlamıyorum. (İçe yönelmiş yıkım dürtüleri erotik tonlar taşımadığı sürece algımızdan genellikle kaçıyor.) Yıkım dürtüsü fikri, psikanalitik literatürde ilk defa ortaya çıktığında kendi savunmamı hatırlıyorum; bu fikre duyarlı hale gelmek ne kadar uzun sürmüştü. Diğerlerinin de aynı reddi göstermiş ve hâlâ gösteriyor olmaları beni daha az şaşırtıyor. Çünkü küçük çocuklar, insanın “çirkin” olana, agresyona, yıkıma ve bunlarla beraber zalimliğe olan tabii yatkınlığından söz edildiğinde bunu çok hoş karşılamazlar. Tanrı, insanları kendi mükemmeliyetiyle, kendi suretinde yaratmış. Bu nedenle insan, çirkinliğin inkâr edilemez varoluşunu tanrının mutlak kudretiyle veya sonsuz iyiliğiyle bağdaştırmanın ne kadar zor olduğu – Christian Science’ın</span><span class="char-style-override-6">2</span><span class="char-style-override-5"> bütün taahhütlerine rağmen – konusunun kendisine hatırlatılmasını istemez. Şeytan tanrı için en iyi mazerettir. Böylelikle şeytan, Yahudilerin Aryan ideal dünyasında üstlendiği ekonomik yükü hafifletici rolün aynını üstlenir. Ama yine de, tanrıdan şeytanın canlandırdığı bütün kötülüklerin yanı sıra, şeytanın varlığı için de hesap sorulabilir. Bu zorluklar karşısında uygun bir noktada, insanın derin ahlaki doğası önünde derin bir reverans yapmak herkese tavsiye edilebilir. Genel olarak insanlığın sempati toplamasına yardımcı olur ve büyük ölçüde mazur görülürüz.</span></p>

    <p class="dip" xml:lang="en-GB"> </p>

    <p class="dip" xml:lang="en-GB">2 ABD’de 20. yüzyıl başlarında çok etkin bir modern dini tarikat. Temel felsefesi her tür rahatsızlığın iman ve dua ile giderilebilecek birer sanrı olduğudur.</p>

    <p class="Normal para-style-override-9"><span class="char-style-override-5"> </span></p>

    <p class="Normal para-style-override-9"><span class="char-style-override-5">Libido kelimesi, erosun gücünün tezahürünü ölüm dürtüsünün enerjisinden ayırmak için tekrar kullanılabilir. Kabullenmek gerekir ki ölüm dürtüsünü anlamak daha zordur ve büyük ölçüde sadece erosun </span><span class="char-style-override-5">bir kalıntısı olarak kavranabilir; erosla alaşım halinde</span></p>

    <p class="Normal para-style-override-8"><span class="char-style-override-5">meydana çıkmadığında dikkatimizden kaçması olasıdır.</span><span class="char-style-override-5"> </span></p>

    <p class="Normal para-style-override-8"><span class="char-style-override-5">Erotik hedefin, ölüm dürtüsüne göre bükülerek cinsel </span><span class="char-style-override-5">çabanın tamamen tatmin edildiği sadizmde, ölüm dür-</span><span class="char-style-override-5"> </span></p>

    <p class="Normal para-style-override-8"><span class="char-style-override-5">tüsünün özüne ve erosla olan ilişkisine dair en net anlayışı kazanırız. Ama ölüm dürtüsü cinsel bir niyet olmaksızın ortaya çıktığında, en kör yıkım öfkesiyle bile olsa, onu kaçırmamız imkânsızdır. Çünkü böyle bir durumda ölüm dürtüsünün tatmini, egonun eski tüm güçlü olma arzusuna dokunan olağanüstü yoğun derecede narsistik bir tatminle bağlantılıdır. Ilımlı ve evcilleştirilmiş, aynı zamanda hedefinden alıkonulmuş olan, nesnelere yönelen yıkım dürtüsü, egoya yaşamsal ihtiyaçlarının tatmini ve doğa üzerinde hakimiyet imkânı sağlar. Ölüm dürtüsünün kabulü, önemli ölçüde kuramsal bir temele dayandığı için kuramsal itirazlardan tamamen korunmuş durumda değildir. Ama şu an için anladığımız bu kadarmış gibi görünüyor; ilerideki araştırma ve tefekkür duruma kesin bir netlik kazandıracaktır. </span></p>

    <p class="Normal para-style-override-7"><span class="char-style-override-5"> Bundan sonra agresif eğilimin insanın özgün ve özgür bir dürtü eğilimi olduğu noktasını benimsiyor ve uygarlığa en güçlü engeli teşkil ettiğini savunuyor olacağım. Bu araştırma sırasında bir noktada uygarlığın, insanlığın geçtiği özel bir süreç olduğu fikri edinilebilir ve bu fikir hâlâ etkisini sürdürmektedir. Uygarlığın erosun hizmetinde olan ve tek tek insan bireylerini, ardından aileleri, sonra ırkları, halkları ve milletleri bir büyük birim, yani insanlık içinde toplamak isteyen bir süreç olduğu da eklenebilir. Bunun neden böyle olmak zorunda olduğunu bilmiyoruz; bu tam da erosun sonucudur. İnsan kümeleri birbirine libidinal olarak bağlı olmalıdırlar; tek başına gereklilik veya beraber çalışmanın yararı insanları bir arada tutmaya yetmeyecektir. Ama bu uygarlık programı insanın doğal agresif dürtüsüne, birinin herkese veya herkesin birine karşı düşmanlığına karşı koymaktadır. Bu agresif dürtü, ölüm dürtüsüyle aynı kökeni paylaşır. Agresif dürtü, erosun yanında bulabileceğimiz ve erosla birlikte dünya hakimiyetini paylaşan ölüm dürtüsünün başlıca temsilcisidir. Yani, uygarlığın gelişmesinin anlamı, artık bizler için bir bilinmezlik değildir. Bu gelişim bize, eros ile ölüm, ve yaşam dürtüsü ile yıkım dürtüsü arasındaki çatışmayı insan türünde gerçekleştiği şekliyle göstermelidir. Bu çatışma genel olarak hayatın önemli bir içeriğidir ve uygarlık gelişimi kısaca insan türünün yaşam savaşı olarak tanımlanabilir. Ve dadılarımız bu devlerin kavgasını cennetle ilgili ninnileri ile yatıştırmak isterler!</span></p>

    <p class="Normal para-style-override-6"><span class="bold char-style-override-7"> </span></p>
  </div>
</body>
</html>