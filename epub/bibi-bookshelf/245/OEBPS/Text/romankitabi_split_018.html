<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>romankitabi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_15">BİR DURUM CAMDANÖYKÜSÜ</h2>

  <p class="sagnormal">“Şunu size bütün ciddiyetimle söyleyeyim,<br class="chapter" />
  pek çok kez böcek olmayı istemişimdir.”</p>

  <div class="clrb"></div>

  <p class="sagnormal"><span class="ideitalik">Yeraltından Notlar</span>, DOSTOYEVSKİ</p>

  <div class="clrb"></div>

  <p class="normal">En genç yazarlarımızdan Kürşat Başar’ın yayımlanan iki kitabının da çok satan kitaplar arasında yer alışı kuşkusuz ilgi çekici. Gerek <span class="ideitalik">Kış İkindisinin Evinde,</span> gerek <span class="ideitalik">Konuştuğumuz Gibi Uzaklara</span><sup class="calibre3"><a href="../Text/romankitabi_split_069.html#footnote-100-46" id="footnote-100-46-backlink">[46]</a></sup>, genç okurun yaşadığımız yıllar içindeki tutum alışına, kendisi için seçtiği baskın kimlik kategorisine, ruhsal sarsıntılarına karşılık olan bir edebiyatı imliyor. (Bu özelliklerdeki “okur”dan ancak tekil bir kimlik olarak söz edilebilir.) Hemen burada bir kestirimle, edebiyat ürünlerini alımlayan bu yaygın okurun sorduğu soruları, Kürşat Başar’ın da genç bir yazar olarak kitaplarında kendisi için sorduğu söylenebilir. Bugünün genç okuru için epeyce anlamlı ve yeterli bir iletişim düzlemidir yazarın bu konumu.</p>

  <p class="ortayazi">* * *</p>

  <p class="normal"><span class="ideitalik">Konuştuğumuz Gibi Uzaklara</span> “o camçocuğa”, Selin’e adanıyor öykünün ilk sayfasında. Aslında bir giriş yerine geçebilecek olan bu “ithaf”, anlatının –çözümlenmesi için değil ama– kapısını açacak bir anahtar yerine de geçiyor: “... yeniden anılara, yitirdiğim için üzülmeyi çoktan unuttuğum, yalnız zaman zaman bir gözdalgınlığına sürüklendiğim o düşsel tarihe beni döndüren bu kitap. (...) Onu mu anlattım gerçekten yoksa kendimi mi, bana ait olmayan bir geçmişi, gerçekte hiç yaşanmamış bir aşkı mı?” (s. 5)</p>

  <p class="normal"><span class="ideitalik">Konuştuğumuz Gibi Uzaklara,</span> aslında Kürşat Başar’ın ilk öykü kitabı <span class="ideitalik">Kış İkindisinin Evinde</span>’de başlar. Yazarının tutumunun da güçlü bir ipucu olan “Dışarda Kötülük Vardı” öyküsünde “camçocuk”, <span class="ideitalik">“Çok uzaklara gidebilsek keşke!”</span> diyerek, ilmeği atmıştır bile.</p>

  <p class="normal">Selin, Nevit ve C. (Cem) bir yaşanmış durumun sonucudurlar: “küçük zararsız hayvancıklar”; insanların ürküttüğü, yaşamlarındaki “her şeyi yenisi konmaksızın yitir(en)”, gerçekleşmeyen düşler içinde yok olan genç insanlar... Altında ezildikleri karabasanın içinden çıkma eğilimini hiç taşımayacaklar... Kürşat Başar’ın “C.”si Yusuf Atılgan’ın Aylak Adam’ı “C.”ye –rastlantısal olmayan– bir çağrı çıkarıyor burada: Düş kırıklıklarının, çaresizliklerin, yalnızlıkların sevgisiz, yenik insanları...</p>

  <p class="normal">C.’nin “bütün yaşam(ın)dan daha çok sevebildiği” Selin’i unutması olanaksız sanılır. Şu var ki, sözcüklerin taşıdığı anlamı değerlendirirsek eğer, bu sevginin bile saltık bir aşkın dışında, bir <span class="ideitalik">sevme edimi</span>’nin sonucunda belirdiği görülür (genç acısı!): C. için Selin, <span class="ideitalik">sevdiği</span> değil, <span class="ideitalik">sevebildiği</span> bir insandır. Çizginin ötesine geçersek eğer: Yazarınca sevilmek için yapılmış yapay bir sevgi çocuğudur. Bu olumsuzlukların, bir bakış açısıyla, öyküyü sakatlamadığı bu arada kaydedilebilir; hatta anlatının iklimini <span class="ideitalik">gösteren</span> bir yazınsal düzeydedir yazarın kurmacası ve Kürşat Başar en çok bu iklimi gerçekleştirirken başarılıdır. Bir yaşam kesitinin yitik, kırık dökük genç insanlarının, çürüyen hücrelerin ve marazi duyguların yazarlığına aday gibidir Kürşat Başar.</p>

  <p class="ortayazi">* * *</p>

  <p class="normal"><span class="ideitalik">Ölüm:</span> Kürşat Başar’ın iki kitabının başlıca izleği; aslında anlatının devimsel gücü, öykünün ise biçimlendirici motifi. Bu arada da denebilir ki, <span class="ideitalik">ölüm,</span> Kürşat Başar’ın kurgusunda, bir anlatı öznesine dönüştürülür. Selin’in ölümü, Nevit’in ölümü, anne’nin ölümü bir başlarına öykü içindeki yerlerini alırlarken, birbirine eklendikçe kendi ölümlerinin taşıdığı anlamın da ötesine geçerler. Yazarın seçtiği içerik düzeyini de böylece karşılarlar. (Gene <span class="ideitalik">Kış İkindisinin Evinde</span> kitabında da ölümler –Levent ve Lale’nin ölümü– ve ölüme çağrılar hep önde tutulur.)</p>

  <p class="normal"><span class="ideitalik">Konuştuğumuz Gibi Uzaklara</span>’da geride C. kalır. Oysaki o da –tensel yaşamını sürdürmesine karşın– ruhsal bir ölümün kıyısına gelmiştir. “Bütün istediğim, yaşamımı üstüne kurduğum, kurabileceğimi sandığım şey, ‘unutmak’tı,” (s. 39) diye düşünür; bunun yanı sıra, kendince yeni bir “ilke”yi kavramıştır kardeşi Nevit’in ölümünden sonra: “Unutmak ve yine de yaşamak mümkün değil, bunu öğrendim.” (s. 40) Birbiri ardı sıra gelen bu iki tümcenin bağlanması ölüm istencini çağrıştırır. Bütün yaşamını üstüne kurduğu, kurabileceğini sandığı “unutmak” ile birlikte yaşamak mümkün değilse eğer, tek çıkar yol olarak yaşamın da sona ermesi kalır C.’ye. Bu yolu ilkin “Dışarda Kötülük Vardı” öyküsünde adımlamaya başlar; şu sözler nevrotik bir anda dökülür: “Hem ölüm yeni bir şey değildi ki, zor bir şey değildi ki, insanlar kadar korkutucu değildi ki...” <span class="ideitalik">Konuştuğumuz Gibi Uzaklara</span>’da artık ölüm manisi yaşanmaktadır. C. için annesi ancak ölümünden sonra değer kazanır: “Annem. Artık anlamı olan bir sözcük.” (s. 27) Ve sonra: “Mezarlıklara ne zaman gitsem yaşamın anlamsızlığını bir kez daha kavradım.” (s. 32) (Bu son tümcede, iki ayrı zaman kipi yanlış biçimde bağdaştırılıyor.)</p>

  <p class="normal">Kürşat Başar’ın öykülerindeki ölümler, sözgelimi Ahmet Altan’ın romanlarında durup dururken gerçekleştirdiği nedensiz bir dizi ölüme karşın, çağrışımlarla birbirine bağlanmaya çalışılır. Onulmaz bir kişilik illetinin sonucuymuşçasına birbiri ardına gelen ölümlerin yanı sıra, ölüme değgin bir paranoyayı neredeyse okura da yaşatır Kürşat Başar; “Sonsuza dek yaşayacağım çünkü ölümüm ben” <span class="ideitalik">(Kış İkindisinin Evinde)</span> diyen öykü kişisiyle yazar da özdeşleşmektedir.</p>

  <p class="normal"><span class="ideitalik">Konuştuğumuz Gibi Uzaklara,</span> içerdiği egemen yaşam biçimi ve onunla örtüşen kara atmosferiyle, bir durum öyküsü olarak belirginleşiyor; bununla birlikte, gerçek bir yaşam durumunu anlatmıyor. Kurmacanın sınırlarını tartışmak anlamlı bir sonuca götürmez götürmesine de, yazarın –kurmacasının değil– keyfi yapımının ürettiği bir durum oluşmuştur bu öyküde. Ölüm, bir erdeme ulaşmak mıdır? Bu soru karşısında ikili bir yanılsamadan söz açılabilir – yazarın kendini ve okuru yanıltması biçiminde beliren bir yanılsamadan. Eski Mısır’ın sahip çıktığı ölüm düşüncesi yeryüzü erdemini çoğaltan bir sonuç veriyordu. Ne ki ölümden sonra sonsuza dek mutlulukla yaşayabilmek için erdemli bir yaşam sürmüş olmak gerekiyordu. Yok değilse, öldükten sonra yeniden öldürülüp bu kez tamamıyla yok edilme yazgısından hiç kimse kurtulamayacaktı.<sup class="calibre3"><a href="../Text/romankitabi_split_070.html#footnote-100-47" id="footnote-100-47-backlink">[47]</a></sup> Kürşat Başar’ın genç insanlarının yaşam biçimlerinin insanal erdemlerle örüldüğüne tanıklık etmiyor okuduğumuz öyküler. Tersine, bu öykülerin kara-atmosferi içinde enikonu değersizleşen genç insanlar, Eski Mısır Tanrısı Osiris’in tahtına kurulan roman sanatının terazisinde, yazınsal gerçek kefesine göre oldukça hafif kalmaktadırlar.</p>

  <p class="ortayazi">* * *</p>

  <p class="normal">Selin “Dışarda Kötülük Vardı” içinde geçen tümceleri sonra da <span class="ideitalik">yaşamak</span> zorunda kalacağını biliyor muydu? Yazarı, ilk öykülerinin süreği olarak <span class="ideitalik">Konuştuğumuz Gibi Uzaklara</span>’yı yazmaya başlayınca, aynı Selin, aynı Cem ve aynı Nevit, aynı kimliklerini sürdürmek için yeni öykünün de ilk akla gelen kişileri olacaklardı. “Dışarda Kötülük Vardı”, “Kış İkindisinin Evinde” ve “Bir Ateş Sarayında” öyküleri kendilerinden sonra gelen <span class="ideitalik">Konuştuğumuz Gibi Uzaklara</span>’ya pek çok gönderiyle bağlıdır; hatta ilk öyküler sonraki uzun öykünün “ilk bölümleri” sayılabilirler. Kürşat Başar’ın şimdiye dek yazdıklarının toplamının tek bir uzun öykünün parçaları olduğu da söylenebilir.</p>

  <p class="normal">Selin, Nevit ve C.: Kürşat Başar’ın hiçlikler dünyasının bulunmaz kişileri; adım başı bir hiçlik ünleminin esrikliğiyle <span class="ideitalik">(“Yolculuk, hiçbir yere doğru.”</span> -s. 17) yazarlarının dilediğince yaşarlar. Kişilerinin kimlik çatışmaları irdelenmeye başlanınca, sayfalar arasında mekik dokunmaya da başlanacaktır. Öykünün başlangıcından hemen sonra, gerçek şimdiki zaman geçmişe karışır. Anlatının şimdiki zamanı, öykünün geçmiş zamanı içinde seçilmiştir. Geriye dönüşler ve sonra yaşanacaklar, seçilen o geçmiş an’a <span class="ideitalik">göre</span> kurulmaktadır. Sıkça kullanılan zaman boyutlarının yinelenen bir tekniğidir söz konusu olan. Kürşat Başar zamanı kullanış biçiminde yeni bir anlatı düzeyi getirmiyor. Geçmiş-şimdi-gelecek üçlemi arasındaki geçişler de birbiri içine sokularak değil, farklı bölümlere parçalanarak gerçekleştiriliyor. Anlatının verili bir öykü tekniğine göre kuruluşuna ek olarak, zamanın tekil bir düzlem içinde alınması, anlatıyı yalınlaştırıcı bir etken de oluyor. Her bölüm içinde farklı zaman parçalarına değgin izlenimler, durumlar yer almakla birlikte, bu yalnızca yazarın kendisince yönlendiriliyor; birinci tekil kişinin karışmasıyla ve onun aklından geçenlerce yapılıyor. Oysa “geçmiş-şimdi-gelecek –ve dördüncü boyut olarak, düşsel-zaman” düzlemlerinin iç içe kuruluşundan –Adalet Ağaoğlu’nun romanlarında (özellikle <span class="ideitalik">Hayır.</span>..’da) çok yetkin bir biçimini gördüğümüz– üst-düzey bir anlatı tekniği anlaşılmalıdır.</p>

  <p class="normal"><span class="ideitalik">Konuştuğumuz Gibi Uzaklara</span>’nın, öne sürüldüğü gibi bir roman değil de, bir öykü oluşunun başlıca nedenlerinden biri de budur: Derinlik kazandıran çok katlı anlatı ve algı düzlemleri yerine, tek düzlemle belirlenen, yatay bir anlatının seçilmesi. Kürşat Başar’ın bu öyküsü, ilk akla getirdiklerinden, Ferit Edgü’nün <span class="ideitalik">Eylülün Gölgesinde Bir Yazdı</span>’nın kusursuzluğuna ya da en azından Tezer Özlü Kıral’ın <span class="ideitalik">Çocukluğun Soğuk Geceleri</span> kertesinde bir içtenliğe de sahip olmadığı için, seçkin bir yazınsal anlatıya dönüşememiştir. Kürşat Başar, yazının kendisine tutkunluğu yüzünden, yazılanın ne olduğunu önemsemeyen bir anlayışı benimsemiş görünüyor.</p>

  <p class="normal">Anlatı tekniğinin sınırlılığı, <span class="ideitalik">Konuştuğumuz Gibi Uzaklara</span>’nın bütününün taşıdığı sınırlılıkların bir parçası. Kürşat Başar’ın anlatısı kendi sınırını kendi çiziyor. Karşılıklı konuşmanın (diyaloğun) olmadığı, dolayısıyla, yeri anlatı edebiyatımızda çoğu kez doldurulamayan karşılıklı konuşmanın taşıdığı yükün, öykünün yazınsal düzleminden dışlaştırıldığı; derinliğin olanakları yerine tek düzlemli, çevrimsel, kapalı, tekil anlamla sınırlı bir anlatı yönteminin seçildiği; kişilerin yazınsal gerçekliğin kendisinde yaşamadığı (Selin, Nevit ve C. roman kişileri değildirler; ya da üçü birden ancak aynı kişiliğin göstergesi olarak değer taşırlar); söz konusu kişilerin anlatının kendisinde oluşmak yerine önceden tasarlandıkları biçimi bozmadan konumlandırıldıkları; yazınsal yaratımın iletişim kanalları içinde kendi özgünlüğünü kazanmayı düşünmeyen bir öykü <span class="ideitalik">Konuştuğumuz Gibi Uzaklara.</span></p>

  <p class="normal">Yazarının da oluruyla “roman” olarak sunulmasına, adı romanlar arasında geçmesine karşın, <span class="ideitalik">Konuştuğumuz Gibi Uzaklara</span>’nın bir öykü olduğu kaydedilmelidir. Son yıllarda roman ile öykü arasındaki ayrımın son kertede bir öznellikle yok sayılması neredeyse bir edebiyat sorununa dönüşmüş durumda. Önemsenmesi gereken bu ayrımın özellikleri ayrıca tartışılabilir ama herhalde birçok örnekte sıkça rastlandığı gibi, <span class="ideitalik">Konuştuğunuz Gibi Uzaklara</span> da bir roman sayılamaz; roman olmanın özellikleriyle yazınsal düzeyde ilişki kurabilmiş değildir. Bazen yayıncıların da çok satış saplantısında gürültüye götürülen bu ayrım, yazarların da serinkanlı seçimine gereksinim duyuyor.</p>

  <p class="normal"><span class="ideitalik">Konuştuğumuz Gibi Uzaklara</span> son yıllarda birbiri üstüne gelen benzerleriyle aynı dünyaya açılıyor: Bir yaşam durumumun kırıklıkları, ayrılıkları, bitimli aşkları, sapkın duyarlıkları, acıları, umutsuzlukları, geleceksizliği, yitikliği, çaresizliği, hiçliği, yabancılaşması – bir karabasan dünyası... Kürşat Başar bütün bunların bileşimini yalın bir dil ve kendi öyküsüne özgü bir biçemle verirken, seçilmiş bir yaşam durumunun öykücüsü oluyor. <span class="ideitalik">Konuştuğumuz Gibi Uzaklara</span>’nın bir öykü (ama “camdanöykü”) oluşu onun kendince değerinden yitirmesine niçin yol açsın?</p>

  <p class="sagnormal">Ekim 1990</p>

  <div class="clrb"></div>
</body>
</html>
