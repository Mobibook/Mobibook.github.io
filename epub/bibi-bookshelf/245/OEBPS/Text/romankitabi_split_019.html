<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>romankitabi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_16">YEDİNCİ ADAMIN <span class="ideitalik">GURBET</span> ’ İ</h2>

  <p class="normal">Gürsel Aytaç, “Modern romanda olay zinciri, sürükleyicilik ve gerçeklik önemini kaybetmiştir,” diyor ve günümüz romancılarına başvurup klasik roman geleneğiyle modern romanın yenilikçi açılımlarını karşı karşıya koyduktan sonra, yerini modern romanın yanında görüyor: “Dış gerçekliği yansıtmak, şairane buluşlarla, hayal gücünün yarattığı kahramanlarla ikinci gerçek bir dünya yaratmak yerine yeni anlatı tabakaları geçmektedir. Artık bir bakışta kavranıp anlatılamayacağı anlaşıldığından dış dünya konu edilmiyor, bunun yerine derinlik bilincinin, bilinç altının kapıları zorlanıyor.”<sup class="calibre3"><a href="../Text/romankitabi_split_071.html#footnote-100-48" id="footnote-100-48-backlink">[48]</a></sup></p>

  <p class="normal">Gürsel Aytaç’ın bu görüşleri, Nihat Behram’ın <span class="ideitalik">Gurbet</span><sup class="calibre3"><a href="../Text/romankitabi_split_072.html#footnote-100-49" id="footnote-100-49-backlink">[49]</a></sup> romanını değerlendirirken, bir çıkış noktası olarak alınabilirdi; yayımlanalı bir yıl geçmesine karşın, <span class="ideitalik">Gurbet</span> üstüne en çok birkaç yazı yazılmasaydı; yazarı sürgün acısını yaşarken, <span class="ideitalik">Yürekleri Şafakta Kıvılcımlar</span> ve <span class="ideitalik">İşkencede Ölümün Güncesi</span> adlı iki kitabına daha basımları yapılırken el konmuş olmasaydı.</p>

  <p class="normal">Bu yüzden Nihat Behram’ın romanı, Gürsel Aytaç’ın tartışmaya değer yaklaşımının dışında kalıyor. Bunun önemi şurada: <span class="ideitalik">Gurbet,</span> bilinen ve sayısız kere denenmiş bir anlatı tekniğini seçmiş olmasına, zamansıralı ve sürükleyici bir olay örgüsüne yaslanmasına, gerçeklik duygusuna ve lirizme bir arada sahip çıkmasına, dış gerçekliği öyküsel roman gerçekliğine dönüştürmesine, okura kendini zorlamadan verme cüretine, bilinçaltını bilinç-akışı yerine dışsal anlatıyla iletmesine, bilincin değil de dış gerçekliğin derinliğini araştırma kaygısına, yenilikçi romanın kolayca yadsıyabileceği bu özelliklerine karşın, başarılı bir roman –asıl önemlisi, bunca yoksulluğun ortasında, bir roman– olmayı başarıyor.</p>

  <p class="normal">Yirmi yıllık bir şiir ve edebiyat serüveninin ardından yazılan bir roman, kuşkusuz kendisine hoşgörüyle yaklaşılmasını bekleyen bir ilk roman sayılamaz. Olsa olsa şu denebilir: Nihat Behram yazarlık yetilerini bu kez bir romanda sınamaktadır. Gerçekliği abartısız ve yalın görünüşünün de ötesine geçiren; öyküsüne temel aldığı olayı, çekiciliğine kapılmadan, serinkanlı bir gözlem gücüyle yansıtan; okurda öykünün sonunu öğrenme isteğini canlı tutan; kişilerinin –davranışlar ve karşılıklı konuşmalar aracılığıyla betimlediği– ruhsal durumlarını ayrıntılarıyla ve inandırıcı biçimde çizebilen; dilini klasik roman geleneği dışında aramamakla birlikte, şiirsellikten bireşimci bir tutumla yararlanmayı deneyen ve dilde iç tutarlığı önemseyen çabasıyla, Nihat Behram <span class="ideitalik">Gurbet’</span>ten sonraki romanını bekletecektir. Belki bu kadarı haksızlık olabilir; <span class="ideitalik">Gurbet,</span> sonrası gelmese de, roman sanatımızda kendine şimdiden bir yer açmış durumdadır.</p>

  <p class="normal"><span class="ideitalik">“Gurbet</span>’i yazarken en iyi bildiklerimden hareket ettim,” diyor Nihat Behram. Sabri ile başlayan göçmenlik, İsviçre ve Fransa’daki göçmen işçilerin yaşadıkları toplumdan yalıtlanmış olmalarının acı sonuçları, işsizlik, kaçak yaşamlar, Burhan’ın vurulmasıyla birlikte Sabri’nin dünyanın farkına varışı, insan olma hakkını kazanma savaşı, ölüm. Nuri’de dile gelir gurbette yaşayanların içler acısı durumu: “Sorun buraların dünyasına alışmakta... Zor olan o işte. İnsanı her zaman kendi huyu çekiyor. O zaman da yabancısın. Her yerde aykırı düşüyorsun. Uymaya, buralı gibi olmaya çalışsan, davranışın sırıtır. Gülerler. Kendi ölçülerini yaşasan, o da ayrı bir dert olur. Tutunamazsın... Yine de, yığınla konuda, kafam buralarda açıldı dersem, bu da yalan değil.” (s. 41)</p>

  <p class="normal">Nihat Behram besbelli on yılların şiirini romanına akıtıyor. Dramatik unsuru koyultan bir etkendir şiir <span class="ideitalik">Gurbet</span>’te. Sanki bir gurbet işçisi, yedinci adamın çaresizliğini anlatmanın doğrudan yolu, romanda ikide bir uç veren bir <span class="ideitalik">kişiliktir</span> şiir: “Yusuf un iniltisi, çözülüp aktı karanlığa doğru. Şehre doğru aktı. Işıklara doğru aktı. Aktıkça toprağın emdiği bir kaynak suyu gibi yitip gitti. Bir yanında kan, bir yanında gözyaşı, yitip gitti. Bir yanı ıslak, bir yanı çıplak, yitip gitti. Bir yanı donmuş, bir yanı yanık, yitip gitti. Bir yanı aç, bir yanı iniltili, yitip gitti. Bir yanı uğultulu, bir yanı ıssız, yitip gitti. Bir yanında ışıklar, bir yanında karanlık, yitip gitti. Dünya bir yanında yitip gitti Yusuf un. Dünyanın bir yanında yitip gitti Yusuf...” (s. 317)</p>

  <p class="normal">Böyle akıp yitip gider <span class="ideitalik">Gurbet.</span> Hem bir yazar emeği ve ilgiye değer bir roman, hem yasakların utancı, kayıtsızlık. İnsanlar niçin yaşarlar ve yazarlar?</p>

  <p class="sagnormal">Mart 1989</p>

  <div class="clrb"></div>
</body>
</html>
