<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_1">I - YAŞLI PERLMUTTER’LER</h1>

    <p class="normal">Köstence, Romanya’nın küçük bir İstanbul’udur. Ovidius’un sığındığı bu topraklar üzerine uzanmış olan bu şehrin, o mutsuz Latin ozanının adını taşıyan bir alanlındaki düşünceli heykeli Romanyalıların yüreklerini Latin ırkından gelmenin büyük gururuyla çarptırır. Türkler, Yahudiler, Bulgarlar, Ermeniler, Rumlar, Tatarlar burada omuz omuza yaşar, her türlü alışverişte bulunur ve Rumen kulaklarına Yakın-Doğu’nun bütün dillerini duyururlar. Kozmopolit turist burada kendisini evinde gibi hisseder; zevkine göre hazırlanmış yemekler, hoşlandığı insanlar ve kendisininkine benzer âdetler bulur.</p>

    <p class="normal">1906’dan beri Köstence Balkanların en önemli limanlı olmuştur. O yıl, Rumen hükümeti, kendi hesabına ve kabul etmek gerek ki büyük maddi özveriler pahasına, Köstence-İstanbul-Pire-İzmir-İskenderiye hattında düzenli çalışan dört gemiyi sefere koymuştu. Böylece, Paris’te <span class="ideitalik">Orient Ekspresi</span>’ne binen yolcu, büyük bir rahatlıkla ve yalnız Köstence’de trenden vapura atlamak zahmetine katlanarak bir hafta içinde Firavunlar ülkesine ulaşabiliyordu. Kar gibi beyaz olan ve kazanları mazotla ısınan bu gemiler saatte on yedi mil yapıyor ama en uygun koşullar altında bile her seferini on binlerce altın leylik bir açıkla kapatıyordu. Bu gemilere hiç işi düşmeyen Rumen halkı, açığı kesesinden cömertçe ödüyor ve soylu ecdadıyla övünüyordu, _neyse, bu ayrı konu...</p>

    <p class="normal">O ekim sonu sabahı, “Daçya” gemisi, oldukça kötü bir havada Köstence’ye dönmüştü. Üçüncü seferini tamamlamıştı. Gemiden inen asık suratlı, uçuk benizli birkaç yolcunun hemen hepsi büyük bir otelin arabasına binerek çabucak gözden kayboldu. Bu iş bittikten sonra gemi geniş bir nefes alır gibi oldu. Düşünceli bir nöbetçinin yorgun adımlarla ölçüp biçtiği kara ve ıssız rıhtım boyunca, Daçya kusursuz beyazlığıyla bir inci gibi pırıl pırıldı.</p>

    <p class="normal">İşleri, gemi yanaşır yanaşmaz sıvışmalarına izin veren memur, aşçı ve tayfalar fareler gibi birer birer, köşeden bucaktan görünmeyen başladılar. Kimileri acele bir el sıkışmadan, kısa bir sözden sonra hemen ayrılıyordu. Bunlar evli olanlardı. Bekârları ise, küçük gruplar halinde bir yudum “Rumen şarabı”na bir lokma kaz pastırmasını meze etmek için meyhanelere daldılar. Bu “kaz pastırması”nı, Doğuda, ağzınıza layık bir şekilde hazırlamasını yalnız Yahudiler bilir.</p>

    <p class="normal">Sonunda Sotir de göründü. “Daçya”nın titiz kilercisidir o, hiçbir zaman acele etmez ya da ettiğini göstermez. O devrin Rumen gemicilerinin ağabeyisidir, kendisinden aşağı olanlar kadar üstleri de sayar onu, yabancı gemilerde az mı deneyim edinmiştir, birkaç dili de su gibi konuşur ama bunlardan dolayı kurum satmaz. Biraz mahzun ve sürekli dalgın tavrıyla, Sotir, paylanmaktan hoşlanmayan her adam gibi işinde dakika şaşmaz. Bir tayfaya yaraşmayacak kadar sessizsakin bir yaşam sürmekle birlikte, kendisini “sakallı” dile çağıran arkadaşları severler onu. Çünkü Rumen gemicileri arasında böyle kıvırcık ve güzel bir sakala başka kimsede rastlanmaz; biraz da yabani bir adamdır ama, tam bir kilerci mizacına sahiptir, çabuk tepesi atar. Aslınlı ararsanız onun yaşamı hakkında bütün bilinenler söylentiden ibarettir. Kendisinden sözetmeyi sevmez.</p>

    <p class="normal">Hurma, ananas, hindistancevizi gibi uzak ülke yemişlerinden bir paketi koltuğu altına sıkıştırıp rıhtıma ayak attığı anda ilk cömertliğini gösterir: Nöbetçiye bir paket Mısır sigarası sunar. Asker teşekkür eder:</p>

    <p class="normal">_ Bizim gibi yoksul nöbetçileri senden başka düşünen yok be abi!</p>

    <p class="normal">_ Ne yaparsın evlât, der Sotir, belki de benden fazla düşünecek şeyleri vardır.</p>

    <p class="normal">Kilerci, limandan doğruca Mangalya sokağına gider. Burası Köstence’nin sefil bir halk mahallesidir. Eylülden nisana kadar geçilmez olur bu sokaklar. Ama bacakları kadar yüreği de sağlam adamdır Sotir. Ne istediğini de çok iyi bilir. İçinden der ki:</p>

    <p class="normal">_ Önce gidip Perlmutter’lere bir merhaba diyelim.</p>

    <p class="normal">Ve tekrar görmekten hoşlandığı o harap avluya dalara. Tam o sırada, on yaşlarında küçük bir kız, Hanel meydana çıkar. Ester’ in bir minyatürü olan bu esmer ve cılız kızcağız, Perlmutter’lerin sonuncu çocuğudur. Bu sabah tertemiz al bir giysi giymiştir sırtına. Şimdiden ışıl ışıl yanan o yuvarlar gözleri, apaçık, etraftaki çamurla küçümsermiş gibi yukarıdan bakar.</p>

    <p class="normal">Sotir’i görünce kızcağız, kusursuz bir Rumence ile:</p>

    <p class="normal">_ Bize geliyorsunuz, değil mi? der, ama kimse yok evde bugün! Hi hi... Bugün bayram, “Kippur” günü. Evdekiler Sinagoga gittiler. Bütün gün dua edip oruç tutacaklar.</p>

    <p class="normal">_ Ya, demek bu nedenle bütün Yahudi dükkânları kapalıydı bu sabah! Ha, demek bir yıllık günahlarının bağışlanmasını diledikleri gün bugün! Avrum Perlmutter bugünü herhalde reb Zalmen’in yanında geçirecek, o halde rahat bırakalım onları, diye Sotir aklında geçirirken, küçük kız yaşına göre fazla ciddi olan gevezeliğini sürdürdü:</p>

    <p class="normal">_ Ben de bu yıl ilk kez oruç tutacağım akşama kadar, on bir yaşıma girdim ben! Bu ananasları da bize mi getirdiniz geçen seferki gibi?</p>

    <p class="normal">Biraz somurtkan bir tavırla Sotir:</p>

    <p class="normal">_ Tabii, dedi, ağabeyin İzak sana ve büyüklerine gönderdi. Hemen yemek ister misin?</p>

    <p class="normal">_ Hiç olur mu öyle şey? Reb Zalmen ne der sonra?</p>

    <p class="normal">Kızcağız, şaşkın ve mahçup, bu garip öneriyi bir duyan oldu mu gibilerden etrafına bir göz attı. Sonra, yatışarak ellerini pakete uzattı:</p>

    <p class="normal">_ Bu eve bırakayım, isterseniz.</p>

    <p class="normal">Sotir şaka yaptı:</p>

    <p class="normal">_ Yoo, seni baştan çıkarmak istemem; sonra gizli gizli yersin. bu iki paket size ait, yarın getiririm!</p>

    <p class="normal">Tayfa, kayıtsız bir tavırla ağır ağır dönerken düşünceye daldı:</p>

    <p class="normal">_ Ne tuhaf millet! Bu Yahudiler her şeye canı gönülden kendilerini verirler. Hiçbir millet geçmişine böylesine şiddetli bir aşkla bağlı kalmamıştır; ama aynı şiddetli aşkla da o geçmişten uzaklaşır. Kendilerini aynı çılgınlıkla savunur ve yadsırlar... Garip şey doğrusu!...</p>

    <p class="resim">*</p>

    <p class="normal">Ertesi gün Sotir, Mangalya sokağının o pis avlusuna girdiği sırada ortalık kararmıştı; avlunun tâ dibinde harap bir kapıyı vurdu. Yaşlanmış ve iki kat olmuş Rivke, ancak başını dışarı çıkaracak kadar araladı kapıyı, ancak gelenin dost olduğunu görünce, geri çekildi, kapıyı ardına kadar açtı, kekeledi:</p>

    <p class="normal">_ Sen misin, pani Sotir! Gir... Allah sana ömürler versin, hayırlı habercimiz! Gir, gir; aman ne sevindim, ne sevindim!</p>

    <p class="normal">Sonra kocasına seslendi:</p>

    <p class="normal">_ Avrum! Avrum! Pani Sotir gelmiş.</p>

    <p class="normal">Tayfayı, yoksul terzinin büyük odasına almışlardı. Ortalık çay, kumaş ve _ütüde yanan_ kömür kokuyordu. Hamam kadar da sıcaktı. Havası bozulmuştu. Canlı olmayan her şeye karşı bir kayıtsızlık ortalığı karmakarışık etmişti.</p>

    <p class="normal">Bir gaz lambasının abajuruna burnunu değdirecek kadar sokulmuş olan Avrum, dikiş makinesiyle döşemeyi sarsıyordu, karısının bağırmasını biraz geç işitmişti. Sonunda o müthiş gürültüyü kesti, gözlükleri üstünden baktı ve ayağa kalktı. Saçı başı bembeyaz, buruşuk yüzlü, fakat gözleri hâlâ ateşli ve duruşu dinç bir ihtiyarcıktı.</p>

    <p class="normal">Düzgün bir Rumence ile:</p>

    <p class="normal">_ Seni gördüğüme çok sevindim, pani Sotir, dedi. Gel, otur bakalım şöyle, reb Zalmen‘in yanına.</p>

    <p class="normal">İkinci bir lambanın iyice aydınlattığı bir köşede, huzurlu bir sükunet halesi ile çevrili olarak, reb Zalmen oturuyordu. Uzun kırçıl bir sakalı, uzun kıvrık saçları vardı. Çay içiyor, terleyen geniş alnını ciddi ciddi siliyordu. Başında, hiçbir zaman çıkarmadığı siyah bir takke vardı.</p>

    <p class="normal">Sotir yanına gelince, elinde fincanla, ayağa kalktı, öteki elini Musevi usulünce parmakları açık olarak tayfaya uzattı ve Rumencenin başını gözünü yara yara:</p>

    <p class="normal">_ Hoş geldiniz, Sotir kardeş, dedi. Yolculuk nasıl geçti bakalım?</p>

    <p class="normal">_ Fena değil, reb Zalmen.</p>

    <p class="normal">Rivke atıldı:</p>

    <p class="normal">_ Karada da, denizde de Allah yardımcın olsun, bizim gibi yoksul Yahudilere acıyorsun!</p>

    <p class="normal">Avrum ekledi:</p>

    <p class="normal">_ Bizden uzakta, Mısır‘da sönüp giden zavallı İzak‘ımızdan da sayende haber alıyoruz.</p>

    <p class="normal">Rivke, acıyla dolu yüzünü tavana kaldırdı:</p>

    <p class="normal">_ Sen bize acı, güzel Rabbim!</p>

    <p class="normal">Yahudice anlaşılmaz birtakım sözler mırıldanıp yağlı elleriyle yüzünü kapayayrak önlüğünün köşesini kızarmış gözlerine götürdü ve yatışmış bir tavırla Sotir’e anlattı:</p>

    <p class="normal">_ Her zaman derim ya sana, bizim Avrum, çocuklara yeterince sert davranmadı. Onun cezasını çekiyoruz. Allah acısın halimize. Ne talihsiz başım varmış!</p>

    <p class="normal">Sonra lambanın etrafında oturan üç kişiye çay getirmeye koştu.</p>

    <p class="normal">Sotir ilgiyle sordu:</p>

    <p class="normal">_ Okulunuz devam ediyor ya inşallah? Herhalde çocuklar yine size akla karayı seçtiriyorlardır, babaları da boçlarını ödemiyorlardır kesinlikle! Gelin benimle Mısır’a, orada Tevrat’ı öğretecek «reb»lere gereksinim var. Mısır’da uysal öğrenciler bulur, onlara Tanrıya saygı göstermeyi öğretirsiniz!</p>

    <p class="normal">_ Yok, yok, buradan bir yere kımıldamam. Ben çöktüğü yerde kalanlardanım, Sotir. Yollara düşmeye hiç hevesim yok. Her yerde aynı havayı, aynı insanları bulacak değil miyim, yirmi yıldır dünyayı dolaşan siz, sürekli bana öyle söylemez misiniz? Bana gelince, Tanrı beni kırk yıl önce buraya gönderdi, Köstence’de Musevi azdır, Köstence mezarlığında yatan karımın ölümünden beri Perlmutter’lerden başka dostum da kalmadı ama, yaşam boyu geçmişime bağlı kalacağım. Gençler gibi, sizin gibi, değişikliklerden hoşlanmıyorum. Kararlı olmak işime geliyor; çünkü imanın temeli devamlılıktır.</p>

    <p class="normal">_ Alçakgönüllüsünüz, reb Zalmen, bütün bilginize rağmen silik ve dar bir yaşam içine kapatıyorsunuz kendinizi! Özgür ufukların ve âni değişikliklerin sarhoş edici tadından haberiniz yok!</p>

    <p class="normal">_ Öyle ama, ruhu ve yüreği dolduran sakin ve kararlı bir Musevi yaşamının tadından da sizin haberiniz yok, Sotir! Tanrının huzurunda gerçek bir küçülmeyle yürek huzura kavuşur. Çocukları babalarının izinden uzaklaştıran da gururdur...</p>

    <p class="normal">Sotir:</p>

    <p class="normal">_ Vallahi doğru söylüyorsunuz, dedi, çocuklar geçmişi ayakları altına alıyorlar! Ama insanlığın ilerlemesini istiyorsak geçmiş, gelecekte devam etmelidir! Çocukların isyan etmeye hakları var!</p>

    <p class="normal">_ Evet, Sotir, hakkınız var; yalnız unutuyorsunuz ki gelecek, geçmişten alır özünü; onun için geçmişe saygı göstermesi gerekir. Varlığını ona borçludur çünkü.</p>

    <p class="normal">Rivke, neşeli denebilecek bir tavırla atıldı:</p>

    <p class="normal">_ Allaha şükür ki reb Zalmlen var yanımızda. O da olmasa ne yapardık! En iyi dostumuz ve sırdaşımız da olmasa Avrum da, ben de çoktan ölmüş gitmiştik.</p>

    <p class="normal">Avrum:</p>

    <p class="normal">_ Bir de pani Sotir olmasa, diye sözünü tamamladı. Uzak ülkelere gitmeden önce, eksik olmasın sürekli bizi görmeye gelen Sotir olmasa çocuklarımızın durumundan nasıl haber alabilirdik? Evet, pani Sotir, bu üzüntülü eve sen biraz neşe getiriyorsun...</p>

    <p class="normal">Rivke:</p>

    <p class="normal">_ Doğru söyledin, dedi, bir “goy”<a href="../Text/Untitled-1_split_011.html#footnote-600-1" id="footnote-600-1-backlink">[1]</a> oluşun ne yazık, pani Sotir. Biliyor musun ki reb Zalmen biraz akrabamız olur bizim? O da bir Perlmutter’dir. Şey... Nasıl anlatayım size? Büyük babası kocamın babasıyla amca oğlu olur, öyle değil mi, Avrum?</p>

    <p class="normal">_ Bırak şimdi bunu, Rivke. Dur da pani Sotir’in anlatacaklarını dinleyelim.</p>

    <p class="normal">_ Haklısın Avrum! E, söyleyin bakalım pani Sotir. Bizim İzak ne âlemde? Mektuplarında yazdığı gibi sağlığı yerinde mi bari?</p>

    <p class="normal">Sotir’in getirdiği paketi açmış olan Hanel, Yahudice karalanmış birkaç sözcüğü de okudu ve tek sözcüğünü kaçırmadan konuşmaları ağzı açık, dinledi.</p>

    <p class="normal">_ İyidir, çok iyidir.</p>

    <p class="normal">Sotir’in cevabındaki candanlığı reb Zalmlen biraz zoraki buldu.</p>

    <p class="normal">Perlmutterler kaygılı bir tavırla tayfanın yüzüne baktılar; kadın ısrar etti:</p>

    <p class="normal">_ Çok zayıf değil mi?</p>

    <p class="normal">_ Yok canım!</p>

    <p class="normal">_ İyi para kazanıyor mu?</p>

    <p class="normal">_ Çok... Çalıştığı zamanlar.</p>

    <p class="normal">_ <span class="ideitalik">Çalıştığı zamanlar mı?</span> Her zaman çalışmaz mı;</p>

    <p class="normal">_ Tabii her çalışan kişi gibi arada bir o da işsiz kalır.</p>

    <p class="normal">_ Ha, sık sık neden para istediğini şimdi anlıyorum. Oysa İzak Bürkeş’te eşi benzeri bulunmaz bir şapka işçisiydi. Her zaman iş bulabilmesi gerekirdi.</p>

    <p class="normal">_ Sotir onayladı:</p>

    <p class="normal">_ Öyle, İzak mükemmel bir şapkacıdır; ama neylersin ki Mısır’da daha çok fes giyilir!</p>

    <p class="normal">Rivke, fincanlara çay koymak için ayağa kalkarken:</p>

    <p class="normal">_ Hay şeytan götürsün öyle fesi, dedi.</p>

    <p class="normal">Reb Zalmen, Rivke’ye sert sert baktı, ama sesini çıkarmadı.</p>

    <p class="normal">Avrum, o tıknefes sesiyle atıldı:</p>

    <p class="normal">_ Oğlumuz İzak’ın mektupları gitgide anlaşılmaz oluyor, gün geçtikçe kısalıyor, pani Sotir. Aklından biraz zoru var gibime geliyor. O zeki oğlan bu hale mi düşecekti. İçiyor mu yoksa?</p>

    <p class="normal">Güç durumda kalan Sotir:</p>

    <p class="normal">_ Ha? dedi, eh içtiği oluyor tabii, hepimiz öyle değil miyiz, efkârlandık mı tamam. Yalnız başına, ailesinden uzak yaşadığı için ara sıra bir kadeh içerse günaha mı girer?</p>

    <p class="normal">_ Günaha girer, pani Sotir, günaha girer, diye nefes nefese sızlandı terzi. Aile içinde bir ayyaşın bulunması korkunç şey! Museviler içmezler... Biz zavallı yaşlı insanlar, bir lokma ekmek için şafaktan gece yarısına kadar, canımız çıkıyor. Beş çocuk... Onlara baktık, besledik, büyüttük, onlar uğruna varımızı yoğumuzu feda ettik, ama artık yüzümüze bakmaz oldular. Hanel’i bir yana bırakırsak, beşi de çoktan beri bize yardım edebilirlerdi, ama hiçbiri etmiyor. Adımız anılmıyor artık. Çocuklarımız bizim için âdeta ölmüş gibidirler. Biz de onlar için birer ölüden başka neyiz ki! Hepsi rüzgâra kapıllmış yapraklar gibi birer yana savruldular; bildiğiniz gibi... Yalnız Hanel kaldı elimizde, daha çocuk o, minicik, ne yardımı dokunabilir bize? İyi terbiye alsınlar diye kırk yıl uğraştık, didindik, elimizde avucumuzda ne varsa harcadık da hepsi havaya gitti. Günahımız neydi ki Tanrı bize bu kadar acımasız davrandı?</p>

    <p class="normal">Avram bir baston gibi dimdik, odada dört dönüyor, söylenip öfke saçıyordu; sonra soluğu kesilelrek yıpranmış koltuğa çöktü.</p>

    <p class="normal">Karısı koşup ona bir bardak su götürdü, o da yanıp yakılmaya başladı:</p>

    <p class="normal">_ Ah, pani Sotir. Yoksul insanlar, Tanrıya karşı zenginlerden daha çok günah işlerler. Böyle öfkeli zamanlarda ağzından çıkan bütün sözlerl öbür dünyada hesaba katılacak olsa yandı demektir! Vay başıma gelenler, bu dünyada çek, öbüründe çek, bizi doğuran ana taş doğuraymış keşke!</p>

    <p class="normal">Reb Zalmen usulca:</p>

    <p class="normal">_ Günaha girme, Rivke, dedi. Bütün bu işlerle Tanrının bir ilgisi yok.</p>

    <p class="normal">Rivke devam ediyordu:</p>

    <p class="normal">_ Kendini bu kadar mutsuz gördüğü için zavallı kocam en kutsal şeylere dil uzatıyor. Duaları bile istemeye istemeye okuyor. Ne yaparsın, sabır taşı bile olsan çatlarsın bir gün. On yaşından beri didinir durur!</p>

    <p class="normal">Avrum da sabırsızlanıyordu:</p>

    <p class="normal">_ Şimdi son umudumuz da suya düştü, İzak, çocuklarımızın en iyisi, en uysalı... Bu kadarı da fazla canım...</p>

    <p class="normal">Reb Zalmlen teselli etti:</p>

    <p class="normal">_ Tanrı bize, yolumuzu bulmak için akıl vermiş.</p>

    <p class="normal">Sotir sözünü kesti:</p>

    <p class="normal">_ Ama aklın işini bozacak bir yürek katmasını da ihmal etmemiş.</p>

    <p class="normal">_ Pani Sotir, Yaradanın eserinde «bozacak» hiçbir şey yoktur.</p>

    <p class="normal">_ Öldükten sonra, belki...</p>

    <p class="normal">Gitmek için ayağa kalkan Sotir, üç Perlmutter’in ellerini sıktı, Hanel’i öptü ve İzak’ın annesiyle babasına dedi ki:</p>

    <p class="normal">_ Sizin bir suçunuz yok, çocuklarınızın da... Tanrının da bu işde hiçbir suçu yok! Haydi, hoşça kalın, sizi hep böyle sağlıklı bulmayı umuyorum!</p>

    <p class="normal">Rivke yalvardı:</p>

    <p class="normal">_ Ne olur, yarın bir uğrayın da, İzak için bir şeyler hazırlayalım.</p>

    <p class="normal">_ Olur, uğrarım.</p>

    <p class="resim">*</p>

    <p class="normal">Yeniden gemiye bineceği gün Sotir, Perlmutter’lere bir kez daha geldi. Reb Zalmen’i her zamanki yerinde, alnı ter içinde çay içerken buldu. Karışık odanın fazla ısıtılmış havasında Avram, her zamanki gibi dikiş makinesinin üstüne eğilmişti. Rivke ile Hanel, mutfakta telaşlı telaşlı, sevgili İzak’larına gidecek paketi hazırlıyorlardı. Avrum, yine ancak birkaç dakika geçtikten sonra makinesini durdurabildi. Bu sırada, reb Zalmen, sevdiği köşesinde, Sotir’le alçak sesle konuştu:</p>

    <p class="normal">_ Dün akşam gerçeği biraz gizlediniz onlardan, değil mi, pani Sotir! Zavallı İzak herhalde ayyaşlığın pençesine düştü!.. Korkarım bir daha oğlanın yüzünü göremeyecekler!</p>

    <p class="normal">Sotir, reb Zalmen’in kulağına eğildi:</p>

    <p class="normal">_ Benim de korkum bu. Ama her gerçek söylenmez ki!</p>

    <p class="normal">Öteki, hemen gözlerini kapatıp bir hasta için söylenmesi âdet olan duayı okuyarak dudaklarını kımıldatmaya başladı:</p>

    <p class="normal">«Ey ulu Rabbim, sen iyilik ve merhamet Tanrısısın, dünyayı sevgiyle yarattın, yaratıklarının yaptıklarını sevgiyle tartarsın! Bize acı Rabbim, İsrail milletine, bütün dert çeken çocuklara ve bunların arasında Avrum’un oğlu zavallı İzak’a merhamet et.»</p>

    <p class="normal">Bu tür sözlere alışkın olan Sotir, kulağına fısıldamaya devam etti:</p>

    <p class="normal">_ En sevdikleri oğullarının ne halde olduğunu bilseler zavallı ana babanın yüreklerine iner. Yosel’den, Ester’den, Hayim’den’ Şimeon’dan sonra şimdi de İzak, son umutları ellerinden gidiyor. Doğrusu, bizim yaşlı Perlmutter’ler için çok acı bir haber!</p>

    <p class="normal">Reb Zalmen:</p>

    <p class="normal">_ Öyle, öyle, diye onayladı. Bizim Avrum’un bütün işleri ters gidiyor. Ne akrabalarından, ne evlâtlarından hayır var. Her taraftan kötü muamele görüyorlar. Ama dünyamızın neresinde hayır kaldı ki?</p>

    <p class="normal">Avrum, gündelik işini bitirmiş bir adamın memnun tavrıyla, bir an için astımını ve bir gün önceki lanetlemelerini unutarak gelip iki dostunun yanına oturdu. Rivke paketi getirdi, tenbihlerde bulunuyordu:</p>

    <p class="normal">_ Allah hayırlı yolculuklar versin, tam Torah bayramına yetişeceğiniz için bir şişe de «tzuyka» koydum. Bizim bayramlarımızı çok severdi İzak; eski neşeli günlerimizi hatırlasın dedim! Allah bize Torah’ı sevinç içinde verdi, senenin o gününde, bir Musevi bile sarhoş olabilir.</p>

    <p class="normal">Sotir’le reb Zalmen anlamlı anlamlı bakıştılar, sonra Sotir dedi ki:</p>

    <p class="normal">_ Ona eski Romence gazeteler de götüreceğim; deli gibi sever onları okumasını.</p>

    <p class="normal">Rivke mütevazi bir kahvaltı çıkardı: Ak balık salamurası, zeytin, hıyar turşusu; hiçbir zaman eksik olmayan çay da cabası, hem de enfes kokulu bir çaydı bu.</p>

    <p class="normal">Üç adamın, hazırladığı yemeği severek atıştırdığını görmek Rivke’nin hoşuna gitti. Kâh ciddi, kâh neşeli sesler avluya kadar yansırken odada coşku dolu bir hava vardı.</p>

    <p class="normal">Sotir şaka etti:</p>

    <p class="normal">_ Siz Musevilerin suçunuz, tam anlamıyla yaşamanın suç sayıldığı bir devirde hayatta olmanızdır! Yaşam suyundan yana zengin olan her kişi gibi siz de, sıradan insanların hasedine kurban gidiyorsunuz. Sizin aranızda iyiler var, kötüler var, ama bayağılar yok.</p>

    <p class="normal">Reb Zalmen:</p>

    <p class="normal">_ Ne yaparsın, dedi, Museviler manevi hazlara düşkündürler, ama hazlarına da bir hüzün gölgesi düşer, çünkü şanlı geçmiş ile milletlerinin bugünkü düşkün halini nasıl unutabilirler? Aradan üç bin yıl geçtiği halde, Musevi, hâlâ iki tapınağın yıkıldığı o o lânetli Ab gününü düşünür. Onun için bugünden çok geçmişte ve gelecekte yaşar; o hep bekler, iyi günlerin, Mesih’in gelmesini bekler. Onun gelmesiyle bizim o sefil kişisel dertlerimiz sona erecektir...</p>

    <p class="normal">Avrum atıldı:</p>

    <p class="normal">_ Mesih’i bilmem ama, İzak’ı çok göresim geldi.</p>

    <p class="normal">Rivke avuttu:</p>

    <p class="normal">_ Kimbilir, belki de Allahın izniyle bir gün kavuşuruz yavrumuza.</p>

    <p class="normal">Reb Zalmen:</p>

    <p class="normal">_ Ah, dedi, yurduna, anasının babasının yanına bir dönebilse!</p>

    <p class="normal">Sotir başını kaldırarak sakalını havaya hoplattı:</p>

    <p class="normal">_ Eh, dostlarım, İzak’ın daha nice İzak’lar ve Nikolay’lar gibi bu ülkenin gözünde bir asker kaçağı olduğunu unutuyorsunuz. Ama bizim İzak gelişigüzel bir kaçak değil. «Avrum Perlmutter»in oğlu da üstelik. Avrum Perlmutter de, yavruları yüzünden uğradığı belâlarla, soyundan gelen günahların kefaretini ödüyor. Günahı, damarlarında bayağı bir kan bulunmamasıdır. Malûm, bir kıralın ordusundan kaçmak için damarlarında soylu bir kan taşımaya gerek yok. Hatta üç yıllık kışla hizmetinin dolmasına bir ay kala silahını atıp kaçan İzak gibiler için bile.</p>

    <p class="normal">Reb Zalmen, her zamanki sakin haliyle bu düşünceyi düzeltti:</p>

    <p class="normal">_ Kadere karşı gelmek insanın yanına kalmıyor.</p>

    <p class="normal">Duygulanan Avram, sakin sakin mırıldandı:</p>

    <p class="normal">_ Bu zavallı İzak’ın üç yıl neler çektiğini kimse tahmin edemez.</p>

    <p class="normal">Reb Zalmlen, uzun bir soluk vererek:</p>

    <p class="normal">_ Allahsız yaşayanlar sürekli çekerler, dedi.</p>

    <p class="normal">Sotir atıldı:</p>

    <p class="normal">_ İzak’ın başına gelenler, yaşam suyu pek zengin olan her insanın macerasıdır. İki tür insan var. Bin yıllık uyuşukluğu içinde hiçbir zaman başını kaldırmayan insan solucanı, küçük hayatını zahmetsizce sürükleyip gider. <span class="ideitalik">Onun acıları</span> kertenkelenin kuyruğu gibidir, en küçük bir dokunuşta kopup düşer, sonra kendi kendine çabucak büyüyüverir, bütün kaybettiği bir iki damla soğuk kandan ibarettir! <span class="ideitalik">Onun sevinçleri</span> ise boğazının ve bazı başka uzuvlarının bir parçacık okşanmasından ibarettir. Hepsi bu kadardır ama, o da <span class="ideitalik">insandır</span> , hayatından memnun bir insan. Onu harekete geçirmek için bir parmak işareti yeterlidir. O gün bugündür hayvancık sürünür durur...</p>

    <p class="normal">Sotir, kesin bir sessizlik içinde devam etti:</p>

    <p class="normal">_ Çok şükür, başka tür bir insan da var: Asla ve hiçbir yerde tümüyle halinden memnun olmayan. Olduğu yerde çürüyeceğine geri gitmeyi yeğler. Hiçbir şey duymamaktansa ulumak da yeğdir. Bu adam ne durmadan gülebilir, ne durmadan ağlayabilir; mutluluktan da, derttene de bıkar. Sürekli olmamak kaydıyla her şeye katlanır, hatta zindana bile, ama sonsuz olursa özgürlük bile ona çekilmez gelir. El arabasını bu adam keşfetti, ama onunla yetinmedi. Yaşamı iyi ya da kötü aşırılıklara doğru durmadan iten de odur. İnsanın bu türü çok çıkarcı, bencil bir çıkarcı gibi görünür, ama hiç de öyle değildir, çünkü her şey elinden alılndığı zaman daha rahat eder! Kollarını kesin onun, ayaklarıyla çalışır.</p>

    <p class="normal">Sotir bir yudum çay içti, sonra devam etti:</p>

    <p class="normal">_ Bu insanın çeşitli tiplerinden her millette vardır ama Yahudiler arasında hepsinden çok bulunur! Onun için en yüksek noktaya çıktıktan sonra tersyüzü inişe boyun eğmez bu millet. Yılda bir gün bulutlara karışıp günahlarınızı çıkarsanız bile bütün yıl milletiniz pek gerçekçi kalır. Hoşuma giden de yanınızdır! Musevi milleti dünyayla birlikte yaşar. Yahudiyi sevmek ya da ondan nefret nefret etmek hep bir kapıya çıkar, çünkü sevgi de, nefret de ona erişemez.</p>

    <p class="normal">Avrum:</p>

    <p class="normal">_ Aman, ne iyi söylüyorsun, diye haykırdı, seni ilhamlı günlerinden görmek hoşuma gidiyor.</p>

    <p class="normal">Reb Zalmlen de onayladı:</p>

    <p class="normal">_ Çok doğru düşünüyorsunuz, pani Sotir. Yalnız şunu ekleyeceğim ki, bir üçüncü tür insan da vardır: Uzun araştırmalardan sonra sonunda yolunu bulmuş olan, felâket içinde de, mutluluk içinde de her zaman ahalinden hoşnut olan insan!</p>

    <p class="normal">_ Ama bu çeşit insana bütün milletlerde pek enter rastlanır, dedi Sotir.</p>

    <p class="normal">_ Kesinlikle aynı fikirdeyim.</p>

    <p class="normal">Konuşmaların tek sözcüğünü kaçırmayan Rivke:</p>

    <p class="normal">_ Birbirinizden bunca farklı olmanıza karşın aynı düşüncede olmanıza ne kadar sevindim bir bilseniz!</p>

    <p class="normal">Devam etmek istedi ama, o kadan gevezelikleriyle erkeklerin önemli sorunlar üzerinde konuşmalarına engel olmaya kalkıştığını farkederek sustu. Bütün Musevi kadınları gibi görüşlere saygısı vardı: „Bu üç zeki adam karşısında zavallı kalan yaşlı bir kadınım ben, diye düşünüyordu. Allah vere de devam etseler... Bizim Avrum‘un konuşmaya can attığını görüyorum! Zaten başka ne eğlencesi var adamcağızın!“</p>

    <p class="normal">Şaşkınlığını örtbas etmek için Hanel‘e seslendi:</p>

    <p class="normal">_ Git dışarıda arkadaşlarınla oyna! Oturmuş, gözünü ayırmıyorsun bizden!</p>

    <p class="normal">Dikkati üzerine çektiğine canı sıkılan ve utanan Hanel, küçük bir duraksamadan sonra babasının kısa bir çıkışması üzerine dışarı çıktı.</p>

    <p class="normal">Sotir rica etti:</p>

    <p class="normal">_ Reb Zalmen, keyfimiz yerinde olduğuna göre bir ilahi okusanıza!</p>

    <p class="normal">_ Canınız sıkılır!</p>

    <p class="normal">_ Hiç de değil, reb Zalmen, inhisarcı olmayın; sevinçlerinizi de „goy“la paylaşın. İzak bana güzel sesinizden çok sözetmişti!</p>

    <p class="normal">_ Durun, önce Avrum bize bir öykü anlatsın. Konuşmasını sever o!</p>

    <p class="normal">Avrum alçakgönüllülükle:</p>

    <p class="normal">_ Benim yaşımda _altmışı çoktan geçtim_ anılar tek zevk oluyor. Ama bütün başımdan geçenleri bilirsiniz. Yaratmasını da beceremem.</p>

    <p class="normal">Reb Zalmen:</p>

    <p class="normal">_ Ne önemi var? dedi.</p>

    <p class="normal">Sotir:</p>

    <p class="normal">_ Bize yaşamınızı anlatın, dedi.</p>

    <p class="normal">Çok memnun kalan Avrum hemen söze başladı:</p>

    <p class="normal">_ Ya işte! Bugün yalnızım, yoksulum ama, anıdan yana zenginimdir, çünkü ardımda hareketli bir yaşam bıraktım! Ben bir rahip ailesinin çocuğuyum. Büyük dedeme varıncaya kadar Perlmutter‘ler dini kurallar gereğince tavuk, kaz ve büyük baş hayvanları kesmekten başka bir iş yapmamışlardır. Babam benim de bu geleneği sürdürmemi isltiyordu. Ondan kurtulmak için, on yaşımdayken Botoshani‘deki evimizden kaçtım. Bükreş‘e gelip bir terziye çırak oldum. Güzel giysilere bayılırım çünkü...</p>

    <p class="normal">„O zamanlarda `kazları başkaları hesabına boğazlamaktansa kendim yerim daha iyi‘ diyordum.</p>

    <p class="normal">„Gerçekten, kazlarla beslenmeye lâyık bir insan olduğumu da kanıtladım: Yirmi yaşımdayken birinci sınıf bir terzi olmuştum. Patronumun biricik kızını aldım, Allah uzun yaşatsın, işte hâlâ karımdır (Rivke başını salladı) ve „Silberman Terzihanesi“nin ortağı oldum. Buraya kadar şaşılacak bir şey yok: Ticaret, sanayi, para işleri, zekâsı kıt insanların ellerindedir. Hatta bir atasözü de çıkarabilirsiniz: „Kaç paran olduğunu söyle, sana aklının derecesini söyleyeyim.“ Çünkü insanlara para kazanma yeteneklerine göre değer vermek gerekse adamın canına kıyacağı gelir. Böylece, yirmi yaşımdayken ben, Avrum Perlmutter, hemen hemen zengin bir adamdım. Ananevi bağları kırdığıma hiç acımıyordum: Kesici olmak, sefalet içinde yaşamak demekti! O zamansa emrim altında beş işçi, nazlanacak bir kayınpederim vardı, genç karım Rivkele de gebeydi. Benimse daha bıyığım terlememişti. Beni bütün „zengin“lerle ilişkiye koyan „iş“ime karşın, küçük Yahudi yaşantısı içinde sıkışıp kalmış, henüz yaşamı tanımamış saf bir delikanlıydım. Canım sıkılıyordu...</p>

    <p class="normal">„Ama mutluluğumuzun tekdüzeliğini gidermek için felâketler peşimizi bırakişmadı. Yaşamı tanımak istiyordum. Eskiden güzel giysiler beni nasıl çektiyse, şimdi de kent öyle çekiyordu. Kader çok geçmeden onu tanıma olanağını önüme çıkardı. Askere alınırken kuram Galatz‘a, 11‘inci piyade alayına düşmüştü. Bir sabah bir de baktım ki saçlarım dibinden kazınmış, ben koca terzi bir sokak süpürücüsü gibi giyinmiştim. Kazançlı işimi, gebe karımı, her şeyi bıraktım, yanıma yüklü bir para alarak öteki kura erleriyle birlikte alayın yolunu tuttum. Param vardı ama kimseye söylemiyordum, övünmüyordum, kayınpederimin akkılıca tavsiyelerine uyarak bir budala gibi görünmeye çalışıyordum. Hem akılsız paralıların, özellikle Yaludi askerlerin nasıl bir tehlikeyle karşı karşıya kaldıklarını biliyordum: „Sen verdikçe onlar daha çok isterler, bir gün serkeşliğe kaksan etmediklerini bırakmazlar sana.“ derdi. O yüzden de terzi olduğumu gizledim.</p>

    <p class="normal">„Perlmutter Avrum, sivilken ne iş yapardın?“ diye sordukları zaman hiç duraksamadan:</p>

    <p class="normal">_ Sağol komutanım, dedim, dam aktarırım.</p>

    <p class="normal">Çünkü, tam üç yıl bir dikiş makinesinin başına oturup ellerimi nasır içinde bırakmak olasılığı, bsana bütün meslekleri terzilikten şirin gösteriyordu. Ömrümde elime bir oluklu saç almış değildim, ama üstlerim hesabına çalışmak gerektiğini bildiğimden „nasıl olsa angarya değil mi, dam üstüne çıkmak biraz değişiklik olur“ diye düşünmüştüm. İnsan daha az gözaltında bulunur, âmirlerinin geldiklerini uzaktan görür. Sokaktan gelip geçen güzel kızları da seyreder. Eh, ne yaparsın, gençlik de vardı serde!“</p>

    <p class="normal">Rivke‘nin buruşuk ancak kocaman neşeli halinden sevinçle parlayan yüzüne anlamlı bir bakış fırlattı.</p>

    <p class="normal">„Hem kurnazlığım bana şans getirdi, diye sürdürdü. Beni yanına çırak verdikleri dam ustası, yaman bir Yahudi eriydi. Bu adam yaşam, erkekler ve kadınlar hakkındaki bilgilerimi son derece genişletmişti. Tabii onda Yahudilikten eser kalmamıştkı: Domuz eti yer, susuz içer ve karıların peşinden ayrılmazdı. Ben de çok kere günün zahmetlerini unutmak için onun peşine takılırdım. Bu askerlik süresince hıristiyanların kolay ve kayıtsız yaşama tarzlarına alıştım. Yahudiyer için de böyle olmalıdır, çünkü başka türlü bir yaşama aklım ermiyor benim! Askerlik hizmetime gelince, uğradığım her türlü âkıbeti sakince karşılıyor ve subaylar için evler yaparak vatani görevlerini yapan o dülgerler, doğramacılar, badanacılar ve diğer zanaatkârlarla birlikte bir üsten öbürüne aktarılarak, onların tarlalarını sürüp çocuklarına dadılık ederek günlerimi geçiriyordum. Bir hiç yüzünden suratınıza tokadı indiren birine düşmemişseniz hizmetinizi bu şekilde yaptığınıza sevinmelisiniz, silâh yüzü görmeden, kışlanın zahmetlerini tanımadan tezkereyi alıverirsiniz!</p>

    <p class="normal">Bu uzun hizmet yılları boyunca „ya terzihanen Avram, ya evin ne durumda;“ diye kendi kendime sorardım bazen.</p>

    <p class="normal">„Ne yazık! Döndüğüm zaman terzihane de, ev de benim için birer anı olmuşlardı. Artık arkadaşım dam aktarıcısı Yankel‘den ayrılmak istemiyordum. Damcı „Blumenfeld-Perlmutter“ şirketini kurduk, sonra birlikte o sıralarda yapılmakta olan Millet Meclisinin görkemli damını üzerimize aldık. Bu işin üsltesinden gelemeyeceğimizi savunan rakiplerimizi ezmek için birlikte Berlin‘e gittik, günün birinde zil zurna sarhoş, fakat en mükemmel aletlerle dolu bir vagon ve dört uzman işçi ile geri döndük! Bükreş‘ in bütün tenekecileri, bu terziden bozma damcının hünerlerini hayranlıkla seyrediyordu. Dam tamamlandığı zaman bunun bir başyapıt olduğunu herkes kabul etti. En parlak öneriler yağmaya başladı. Üstelik ortağım önemli bir şahsiyet oluvermişti. Terzihaneyi bıraktığıma pişman değildim. Çünkü ortağımla birlikte zengin olmak yolundaydım. Saygıdeğer bir işadamı haline gelen Bay Jak Blumenfeld „ünlü“ adamların evlerinde içerek sarhoş oluyordu. Artık hiç çalışmıyor, türlü nedenlerle zamanını dışarda, meyhanelerde geçiriyordu... Aldırış ettiğim yoktu, çünkü zengin olmak üzereydim. Bir sürü büyük iş burnumuzun dibindeydi, bunları yakalamak için elimi uzatmam yeterliydi. İşler yolunda gidiyordu. Bundan huylanıyor ve sıkılıyordum! Bir eksiklik hissediyordum kendimde, ama ne olduğunu bilemiyordum!</p>

    <p class="normal">„O zaman Berlin‘de, meyve tadında, renk renk gazozlar içtiğimi anımsadım: „Mükemmel bir iş“ dedim içimdene. „Fiyatı iki metelik bunların, herkes alabilir. Romanya‘da kimsenin haberi yok bu meyveli gazozdan. Bu işe girişirim. Ben de Jak Blumenfeld kadar saygıdeğer bir tüccar olurum.“</p>

    <p class="normal">„Bir hiç yüzünden bozuştuğum ortağıma haber vermeden yola çıktım. Bir ay sonra Kuzey garında, yanımda yeni ortağım olan bir Alman kimyagerle _gerçek bir Almandı bu_ bir birinci mevki vagonundan indim. İçi makine dolu bir çekici peşimizden geliyordu. Bu kez şirketin başında benim adım vardı: „Perlmutter-Keller, Meyveli Gazoz Fabrikası“.</p>

    <p class="normal">„Ama, gazozlarımızda meyveden eser olmadığını biraz geç farkettim. Bu mübarek herif o kimyası ve zehirleriyle beni küreğe mahkûm ettirecek gibi görünüyordu!</p>

    <p class="normal">„Aldanmamışım. Bizim iş, hızlı bir başarı kazandıktan ve gazoz imalâtçılarını iflâs ettirecek gibi görünürken birdenbire şapa oturuverdi. Rum ve Rumen gazozcuların satın aldıkları bizim ortak, kasıtlı bir iki zehrirleme olayı yarattıktan sonra, hükümetin karşısında beni sipsivri bırakarak sırlara karıştı. Rivke sıkıntısından yataklara düştü. Ama bu işte bir günahım olmadığı sonunda meydana çıktı. Büyük bir kefalet akçası karşılığında beni serbest bıraktılar ve sabık bakanlardan ünlü bir avuktan yaman savunmasından sonra beraat ettim.</p>

    <p class="normal">„Tabii ülkeye getirdiğim bu „meyveli gazoz“ işini sürdürmeye bende zerre kadar heves kalmamıştı. „Makineler“ almak için bir daha Berlin‘e gitmeye tövbe ederek elimdeki makineleri rakiplerime yok pahasına devredebildiğime sevindim. „İcatları da, makineleri de cehennemin dibine!“ dedim.</p>

    <p class="normal">„O zamanlar otuz altı yaşındaydım, üç çocuğum vardı ve Bükreş‘ e ilk geldiğim zamanki kadar yoksuldum. Toprağı bol olsun babam beş yıl önce ölmüştü. İşinden de eser kalmamıştı. Sanki atölyemiz hiçbir zaman varolmamış gibi. Ama umutsuzluğa kapılmadım. Hele bir Rivke iyileşsin, diyordum, ben de yine terziliğe başlarım. Onu avutuyordum:</p>

    <p class="normal">„Rivke, şu adamcağızın hikâyesini bilirsin ya, hani günün birinde bir dükkânın üstüne astığı levhaya „Felsefeyi bıraktım, şimdi eczacılık yapıyorum“ diye yazmış; birkaç yıl sonra da levhayı değiştirmiş: „Eczacılığı bıraktım, yine felsefeye döndüm.“ Bizimkisi de o hesap, Rivke...“</p>

    <p class="normal">„O gün bugündür yakamı sıkıntıdan kurtaramadım! Birbirini kovalayan başarısızlıklarımda beni teselli eden, deli divane olduğumuz çocuklarım, büyüdükçe felâketimizin asıl nedeni oldular ve gel zaman git zaman bizi bugünkü sefil ve acıklı halimize düşürdüler! Çocuklarımızdan çektiklerimizi sen de bizim kadar bilirsin. Yaralarımızı tazelemeye ne gerek! Kendimizi düşündüğüm yok, bizim artık bir ayağımız çukurda. Bari yavrularımız gün yüzü görseler, ama onların sonu bizimkinden de beter oluyor.</p>

    <p class="normal">„Hiç değilse güzel günler gördüm ben! Sonradan yolu şaşırdık; buna da şükür. Çünkü neyiz ki biz, rüzgârın alıp savurduğu bir toz taneciğinden başka? Asıl felâket, çocuklarımızın bu yaşlı günlerimizde bizi yüzüstü bırakmaları. Ama, aldırma ona da. Elverir ki vicdanım rahat olsun! Herkes gibi ben de elimden geleni yaptım. Olmadıysa, neyleyelim, ben Allah değilim ki! Ezen olayım, ezilen olayım, yaşama aynı derecede minnet duyarım. Yaşam, mutlu için de, mutsuz için de güzeldir! Oğullarımla kızıma söyle, Sotir, çok şükür, sefaletime gönül hoşluğuyla katlanıyorum.“</p>

    <p class="normal">_ Avrum, ne denli takdir etsek az seni, başına gelen türlü felâketlerden sonra, yine yenilmedin, başın yukarıda geziyorsun! dedi Sotir.</p>

    <p class="normal">Reb Zalmen:</p>

    <p class="normal">_ Her Yahudi gibi, Avrum için de felâketler katlanılır şeylerdir, çünkü Yaradana şükrederek içini ferah tutabilir! dedi.</p>

    <p class="normal">Sonra reb Zalmen, o tatlı bariton sesiyle bir ilâhi tutturdu.</p>

    <p class="normal">Az sonra, Sotir birdenbire kalktı, kaybecek tek dakikası yoktu. El sıkıştıktan sonra yürek ferahlığıyla ayrıldı.</p>

    <p class="normal">Yaşlı Perlmutter‘ler, onu kapıya kadar geçirerek:</p>

    <p class="normal">_ Yolun açık olsun, sağ salim dönesin, diye uğurladılar.</p>

    <p class="normal">Tam gece yarısı Orient ekspresi rıhtım önünde durunca, Daçya vapuru beklediği yolcuları alıp hareket etti. Az sonra Tuzla feneri son ışıklarını gönderiyordu ona. Karadenizin karanlıkları içinde gemi, ebedi duruluk ülkesine, ilk durağı olan İstanbul‘ dan geçerek Mısır‘a doğru rahatça yoluna gidiyordu.</p>

    <p class="normal">Karanlık odada iki arkadaş geceleri bazen geç saatlere kadar alçak sesle konuşurlardı. Bu kez İzak başlamıştı:</p>

    <p class="normal">_ Yusuf, dedi, ailemden niye ayrıldım, biliyor musun?</p>

    <p class="normal">_ Bilmiyorum, canım!</p>

    <p class="normal">_ İskenderiye‘ye neden geldim, biliyor musun?</p>

    <p class="normal">_ Bilmiyorum, canım!</p>

    <p class="normal">_ Felâketime sebep olan kimdir, biliyor musun?</p>

    <p class="normal">_ Bilmiyorum, canım!</p>

    <p class="normal">_ O halde dinle Yusuf, bu gece sana „hepsini“ anlatacağım. İçmekte haklı mıyım, değil miyim, ondan sonra hükmünü ver. Dinlemek istiyor musun?</p>

    <p class="normal">_ Elbette istiyorum, kardeşim!</p>

    <p class="normal">İzak, gözlerini kapatarak devam etti:</p>

    <p class="normal">_ Bak neden içiyorum: Çünkü sevilen kadının bir tek sözü bir ailenin bütün kaderini değiştirebilir. Müthiş bir şey değil mi?</p>

    <p class="normal">_ Evet İzak, devam et, kulağım sende!</p>

    <p class="normal">_ Ama neresinden başlıyayım? „Hepsini“ söylemek öyle güç ki, beklemeyi yeğliyorum... Kendimden utanıyorum; ama artık geri bırakamam...</p>

    <p class="normal">Yüzü al al, elleri titreyerek İzak, utancını yenmek için belirgin bir çaba sarfederek söze başladı:</p>

    <p class="normal">_ Dinle! Anam Rivke beni doğurduğu zaman babam, gazozlara zehir katmakla haksız yere itham edilerek hapiste yatıyormuş. Bu uğursuz iş babama bütün servetine mal olmuş, yoksulluk da eve benimle girmiş! Ama altın yürekli bir kadın olan annem, benim üstüme titrerdi, çünkü son çocuğuydum. Kafam işlemeye başladığı zaman gördüm ki, dünya talihsizlere karşı zalim ve ancak yüzü gülenlerin yardımcısıdır! Ani bir yoksulluğun pençesinde kıvranan analarını babalarını çocuklar neme gerek diyerek yüzüstü bıraktıkları zaman bu yara daha da acı bir hal alır. Üç ağabeyimle ablamın birbirleri ardından pervasızca çıkıp gitmeleri, benim çocukluğumu zehirledi. Dördü de servet ve refah içinde büyütülmüş, tahsil görmüş, dil öğrenmişlerken hepsi de birbiri ardından, acı sahnelerden sonra, yoksul düşmüş babaevini hor görüp gittiler. Anamla babamın bu yüzden uğradıkları acılar yüreğime işlemişti. O nedenle _daha on yaşımdayken_ ölünceye dek onlardan ayrılmayacağıma yemin etmiştim!</p>

    <p class="normal">„O devirde, ablam Ester‘in Bükreş‘te evlenmesinden sonra, annemle babam utançlarını, yani yoksulluklarını gizlemek için Köstence‘ye gelip yerleştiler. Akrabamız olan reb Zalmen orada oturuyordu, mektep hocası, iyi yürekli bir adamdı, duygusal ruhumda ilk derin izleri bırakan o olmuştur. Çünkü bana öğretmek istediği „Tevrat“a boş verip bir an önce yoksul yuvamıza yardım etmek için hayatımı kazanmak istiyordum, ama ailemizin geçmişi hakkında anlattığı büyüleyici öyküleri de dinlemekten usanmıyordum. Galiçya‘da Holochitz‘de otururmuş eskiden ailemiz, orada çok itibar görürlermiş! Yusuf, bunu sana anlatışımın nedeni reb Zalmen‘in dediklerini söylemek içindir: „Büyükbaban, Botoşani‘ye kurban kesici olarak yerleşmek üzere gelmişti, ama daha önce Rabbin‘in hayır duasını almayı ihmal etmişti.“ Bütün felâketlerimizin nedeni de buymuş...</p>

    <p class="normal">„Düşün bak Yusuf, büyükbabam, Botoşani‘ye daha yeni yerleşmişken oğlu _yani babam_ Avrum günün birinde kaçıp orada... terzi olmuş! Büyükbabam bu acıyı hiçbir zaman unutamamış! Gerçi, eski yurdundan Zalmen adında bir öksüz çocuk getirtip evlât ve çömez edinmiş, ölümünden sonrada bu Zalmen, onun yolundan ayrılmamış ve ailenin yüreğine su serpmiş... İşte reb Zalmen‘in önerisi üzerine şapkacılık mesleğini öğrendim, bu iş çok hoşuma gidiyordu. İyi kötü yuvarlanıp gidiyorduk; tâ askeri görevime başladığım güne kadar bu böyle sürdü gitti.</p>

    <p class="normal">„O güne kadar bütün paramı eve vermek için geceli gündüzlü çalışarak, herkesten çekinerek, insanlardan uzak yaşamıştım. Kardeşlerimin ancak sözünü işitmiştim. Yavaş yavaş mektuplaşmayı bile kesmişlerdi. Çocukluğumda Reb Zalmen‘den başka dostum yoktu. Daha sonraları, askere gitmeden tam bir yıl önce ailemizin ve özellikle Bükreşli bir kuyumcu ile evli olduğu sıralarda ablam Ester‘in dostu olan Sotir adında biriyle dost oldum.</p>

    <p class="normal">„Ester‘i hemen hemen hiç anımsamıyordum. Ama evde her zaman sözü edilirdi. Sotir de onun iyi ve dürüst bir kadın olduğunu söylerdi. Ağabeyim Yosel‘in ise hiç adı anılmazdı. Daha ben doğmadan evden ayrılmış, aradan geçen yıllarda izini kaybettirmişti. Amerika‘da din değiştirdikten sonra ailemizin kütüğünden adı büsbütün silindi. Adı hiçbir zaman reb Zalmen‘in yanında anılmazdı. Dininden çıkmak, ölümden de beter sayılır! İkinci ağabeyim Hayim, gazetecilikte „Konstantin“ adını alarak, Bükreş‘te yaşıyordu. Hepimizin en akıllısı, ama küstah bir insandı, babamla kesin olarak bozuşmuşlardı, kapımız ona sonsuza dek kapanmıştı.</p>

    <p class="normal">„Ara sıra evimizde görünen tek kardeşim senin de pek iyi tanıdığın Şimke idi! Ama ziyaretleri bize sevinçten çok endişe verirdi! Annemin ödü kopardı, çünkü o, hırçın yapısı ve atletik gücüyle, meydan okumaları kabul eder, olur olmaz nedenlerle çıngarlar çıkarırdı. Başka ülkelere gittiğini öğrenince hepimiz geniş bir soluk aldık. Böylece büyük kardeşlerim, birbiri ardından dünyanın birer ucuna dağıldılar.</p>

    <p class="normal">„Şimdi gelelim bizim askerliğe. Tuhaf değil mi, beni de zamanında babam gibi Galatz‘daki 11‘inci piyade alayına vermişlerdi. Ama ben boyunduruğuma sabırla katlandım. Hatta dürüst hareket tarzımdan dolayı takdir de aldım. Bir paskalya akşamı bir Yahudi tüccar beni evine çağırdı. Bu adamın, Berl Goldstein‘ın büyük kızı, güzel ve ateşli Roza, sonraları bana göz koydu. Kız hoşuma gitmişti, birbirimizi çok seviyorduk, tezkere aldığım gün evlenmeyi aramızda kararlaştırmıştık. Her şey yolundaydı. Ama ne gezer! Günün birinde Galatz‘da önemsiz bir siyasal gösteri yapıldı. Bizim alaydan iki bölüğü güvenliği sağlamak için gönderdiler. Ben de askerler arasındaydım. Hiç kan dökülmeden, hatta kimsenin burnu bile kanamadan güvenlik sağlandı. Fakat „Baladan“ mahallesinin ünlü „Vagoncular“ı fırsattan yararlanarak Yahudi dükkânlarını yağma ettiler, müstakbel kayınpederimin çerçi dükkânı da gözümün önünde korkunç bir biçimde darmadağın edildi. Üstelik de sanki göstericilerdenmiş gibi, kayınpederimle nişanlımı, askerler fena halde dövdüler. O gün duyduğum acıyı anlatamam... İnsanlara karşı da, Tanrıya karşı da bir isyan duygusu dolduruyordu içimi, ama sesimi çıkarmıyordum, çünkü tezkere almaya üç ayım kalmıştı, tezkere demek de özgürlük demekti...</p>

    <p class="normal">„Bu işten tiksinti duyan Goldstein‘lar olaydan hemen sonra Mısır‘a gittiler. Üzüntüm sonsuzdu. Nişanlım, büyük bir sabırsızlıkla beklediğim ilk mektubunda bana, sakın bir harekette bulunma, diye yazıyordu. O gece hayatımın en korkunç gecesini geçirdim, birbirine karşıt bin türlü duygunun pençesinde kıvranıyor, delicesine bir sevda ile tutuşuyor, korkunç bir kıskançlık beni çılgına çeviriyor, öte yandan dönüşümü dört gözle bekleyen annemle babama karşı görevlerimi düşündükçe aklım başımdan gidiyordu... O sabah, kentte işim olduğunu söyleyerek izin istedim, hemen asker giysilerimi değiştirdim, o gün kalkan bir vapura gizlice kendimi attım.</p>

    <p class="normal">„Sonunda İskenderiye‘ye varmıştım! Yüz kızartıcı bir yolculuktan sonra, aç susuz, bitkin bir durumda karaya çıktım. Yazıklar olsun! Hemen farkettim ki Roza‘m bambaşka bir insan olmuştu! Ne diyeyim Yusuf, doğru, namuslu erkeğin, sevdiği kadının yüreğindeki yerini daha parlak gösterişli birine kaptırması kaçınılmazdır. Kadınlar körükörüne hareket ederler! Yalnız yüzeyseli görürler, derinliğine bakmazlar! Boş, ancak süslü sözlere kapılırlar! Roza artık beni sevmiyordu. Polonyalı bir Yahudi, ancak düşünsel olarak tam bir levanten olan Naum Kazan adında birine âşık olmuştu. Bu adam güzel konuşuyor, şakalar yapıyor, onu eğlendirmesini biliyordu... Benimse elimden gelmezdi böyle şeyler. Köstence‘de yüzüstü bıraktığım anamla babamı uğruna feda ettiğim kız, banka memuru olan levanten sevgilisi benden daha girgin olduğu için artık yüzüme bakmıyordu. Belki aklını başına toplar umuduyla bir yıl boşu boşuna bekledim. Ama ne gezer! Tam bir yıl benimle alay etti, sonunda da, evine gittiğim gün, yüzüme karşı: „Kaçak!“ diye bağırdı! Böyle bir hakarete nasıl katlanır insan? O yüzden senin evine kaçtım ve bir daha da oraya dönmemeye karar verdim. Çünkü artık Şimke ile anlaşamıyordum; gücü yüzünden kaba biradam oldu çıktı! Her şey bitti benim için... Şimdi söyle bana Yusuf, içmekte haklı mıyım, değil miyim?..“</p>

    <p class="normal">Yusuf İspanyol Yahudicesine çevrilmiş bir „Kitab-ı Mukaddes“i karıştırıp bitkin arkadaşına okudu:</p>

    <p class="resim">Umutsuzluğa kapılana sert içkiler verin</p>

    <p class="resim">Yüreği kararana şarap verin.</p>

    <p class="resim">İçsin ve unutsun gönül derdini</p>

    <p class="resim">Çektiklerini anımsamaz olsun.</p>
  </div>

  <div class="calibre2" id="calibre_pb_3"></div>
</body>
</html>
