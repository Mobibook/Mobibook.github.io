<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_3">III - ESTER PERLMUTTER</h1>

    <p class="normal">Perlmutter’lerin tek kızı olan Ester, annesiyle babasını ve onların çevresini, herkesi üzen koşullar altında bırakıp gitmişti, ama bu işte kimsenin bir suçu yoktu...</p>

    <p class="normal">Daha çocukluğundan beri zevkleri çevresindekilere göre öylesine aykırıydı ki, aile yaşamının alışılmış havasından elinde olmadan uzaklaştı. Evinde her heves ve arzunun yerine getirilmeyişinde şaşılacak bir taraf yoktu. Müstesna yaradılışta bir insanın sıradan ölümlülerle çok ayrı bir yaşayışı olacağını bildiği için bundan şikâyetçi değildi... Büyük ihtiras ve emelleri vardı onun. Ruhunda “iyiye, güzele, doğruya” tükenmez bir hasret duyuyordu.</p>

    <p class="normal">Onun için Ester, etrafında gördüğü bencillikler ve boğucu kinlerle dolu bu sefil yaşamdan daha başka bir şey arıyordu. Ne istediğini kendisi de pek iyi bilmeden bekaretinin tüm gücüyle başka ufukların hasretini çekiyordu... Müziğe büyük bir yeteneği vardı, bulanık ve anlatılmaz düşlerini Beethoven’in sonatlarıyla örüyor, bunları, sırf kendi zevki için durmadan çalıyordu. Geri kalan zamanını da sürekli okumakla geçiriyordu. Avrum’un kızı müziğe olduğu kadar edebiyata da âşıktı. 1880 sıralarının RumenYahudi çevresi için olağandışı bir olay olan tahsili, terzinin servet peşinde alabildiğine koştuğu zamanların ürünüydü. Tabii Rumenceyi cahil Yahudilerin yaptığı gibi yarım yamalak değil, mükemmel konuşuyordu. İbraniceyi de biraz okuyor ve Avrupalı Yahudilerden çoğunun hor gördükleri İddiş lehçesini anlıyordu. Daha derinleştirmeyi çok istediği üç batı dilini de biliyordu; gerçekten sonraları bu üç dili Rumence kadar iyi öğrenmişti.</p>

    <p class="normal">Rivke sızlanır dururdu:</p>

    <p class="normal">_ Vay başıma gelenler! Ben “saçı uzun, aklı kısa” bir kadınım. Kocamın da öteki adamlardan bir farkı yok! Bu âlim kız da nereden çıktı başımıza? Bir Yahudi evi için ne büyük felâket bu!</p>

    <p class="normal">Gerçekten de felâketti!</p>

    <p class="normal">Çünkü alışılmış ölçüleri aşan bir şey, her şeyi aynı düzeye, kendi düzeyine indiren sıradanlığa o kadar uygun düşmez, değerler ve insanlar seviyelerini öylesine altüst eder ki, görülmüşten, alışılmıştan ayrılmak, öcü alınması gereken vahim bir hakaret sayılır. Sıradanlık, Hıristiyanlarda olduğu kadar Yahudiler arasında da haklarını aynı yırtıcılıkla korur. Alışılmış gündelik yaşamın rahatını kaçıran her insanı insafsızca cezalandırır...</p>

    <p class="normal">Perlmutter ailesi, sıradanlıkla iç içe, kayıtsız bir refah içinde yaşıyordu, ama Ester’e göre henüz “geçmişten kalma batıl inançlar”dan yeterince kurtulmuş değildi. Kendini alabildiğine Musevi hissetmesine, hatta o sıralarda yayılmaya başlayan “siyonizm” hareketine ilk katılanlardan biri olmasına karşın, Ester, aynı zamanda insani olan her şeye karşı ilgi duyuyoyr, İsrail’in ibadet biçimleriyle adetlerine çok kere akıl erdiremiyordu. Musevilikte az güzelliğe karşılık bir hayli çirkinlik keşfediyordu. O genç kız “tutku”larına kimse aldırış etmediği için daha çok acı çekiyordu! Genç kızla anne ve babası arasında acı tartışmalar oluyor, bunlar gitgide sıklaşıyordu. Ama kaprislerine söylenmekle birlikte, en güzel çocukları olduğu için üstüne de titriyorlardı. O da bildiğinden hiç şaşmıyordu.</p>

    <p class="normal">Badem biçiminde kara elmasları andıran gözleri, antik bir soyluluk taşıyan yüzü, siyah ve kendinden kıvırcık saçları, uzun boyu, yürüyüşüyle Ester, yirmi yaşına geldiğinde, gelişmiş yetenekleri ve akıl almaz kaprislerin yanı sıra, dürüst bir aile içinde hiçbir zaman hoş görülmeyen ateşli bir yapıya sahipti.</p>

    <p class="normal">Zengin olan Avrum, uzun zaman, durumuna uygun bir kısmet aradı kızına. Ama elmas gibi saf kızı Ester’in ayarında bir erkek bulamıyordu. Kızı da seçimi büsbütün güçleştiriyordu.</p>

    <p class="normal">Sonunda Avrum, kızı Bükreş’in en zengin saatçi-kuyumcularından biriyle evlenmeye ikna etti. Bu Yakob Haymovici’nin yaşı, Ester’ inkinin iki katıydı. Bununla birlikte kız, yaşam deneyimi olan olgun bir erkeğe varmayı kabul etmekle, onda kendi evinde bulamadığı anlayışı bulacağını ummuştu, hatasını anladığı zamansa artık iş işten geçmiş bulunuyordu.</p>

    <p class="normal">Perlmutter ailesinin felaketleri bu görkemli evlilikten sonra başladı. Avrum, anımsanacağı gibi, Berlin yolculuğunun sonunda servetini kaybetmiş, hapse atılmak utancından yakayı kurtarabildiğine şükretmişti. Birdenbire yoksul düşen Avrum, zengin damadı için bir sıkıntı kaynağı oldu. Haymovici artık ona yüksekten bakıyor ve nezaketsiz yorumlarıyla canını sıkıyordu. Avrum, bunun üzerine Yakob ile çevresindekilerden uzaklaştı.</p>

    <p class="normal">Öte yandan Ester de acı bir düş kırıklığının acısı içinde kıvranıyordu! Yakob’un akrabaları, gelinlerini yeterince dindar bulmadıkları için durmadan aşağılıyorlardı. Yahudi zihniyetini bu dinî hurafelerin üstünde tuttuğu için dindar Yahudilerin gözünde bir gâvur oldu çıktı, oysa Hıristiyanların gözünde de softa bir çıfıt sayılıyordu. Böylece sevgi ve evrensel iyiliğe susamış ruhunu kin duvarları çevreledi. Dindarlıkları yalnızca bir gösterişten oluşan bir sürü âdi yalancının saldırısına uğrayarak bir zındık olarak dillere düştü!</p>

    <p class="normal">Halkı zehirleyen o nüfuzlu adamların yüzüne karşı haykırdı nefretini:</p>

    <p class="normal">_ Alçaklar; yılanlar! Kin ve intikam, Yahudi silahları değildir, sizin zehir kusan yüreklerinizin ürünüdür bunlar! Siz uydurma kurallarınız altında gerçek Yahudi zihniyetini boğuyorsunuz! Bir çıkarınız uğruna ruhu öldürmekten bile çekinmezsiniz siz! Tanrının evini bir entrika yuvasına çevirerek kirletmekten vazgeçin!</p>

    <p class="normal">Bu cesur suçlamaları, ne kadar haklı olsalar da, Yahudilerin yaşayışı üzerinde en küçük bir değişiklik yapmıyordu. Olsa olsa aleyhinde bulunanların sayısını çoğaltıyordu. Ester, hatta kendi anasının bile bunlar arasında bulunduğunu görerek üzüldü. Sinagogun lanetlenmesinden korkan kadıncağız, kızının fikirlerini reddetti! Avrum’sa, daha geniş fikirli olduğu için saldırıya uğrayan yavrusunun savunmasını üzerine aldı. Sosyal durumu kendisine topluluk arasında nüfuzlu bir mevki sağladığı sürece inatla savaştı. Ama gözden düştükten sonra sözlerine kimseler kulak asmaz oldu.</p>

    <p class="normal">Günün birinde Ester, ansızın babasının evine geldi. Acele bir yere gitmesi gerektiğini söyleyerek bir dadıya emanet edemediği bahanesiyle bir yaşındaki çocuğunu annesine bıraktı:</p>

    <p class="normal">_ Zaten ben artık bir çocuk büyütmeye lâyık değilim! diye de ekledi.</p>

    <p class="normal">Bu esrarlı sözlerin anlamı ancak birkaç ay sonra Köstence’ye yerleşen Perlmutter’ler, kızları Ester’in kocasını bırakıp kaçtığını öğrendikleri zaman meydana çıktı. Bu darbe, hayatlarının en büyük acısı oldu. Rivke sızlanıyordu:</p>

    <p class="normal">_ Vay bana! Namuslu bir Yahudi kızı kocasının evinden kaçsın! Görülmemiş şey!..</p>

    <p class="normal">Bu yeni felâketi de reb Zalmen’den başka kimseye söylemedilerl.</p>

    <p class="normal">Reb Zalmen dedi ki:</p>

    <p class="normal">_ Herhalde, boşanma kararı almadıkça Hanel’i ona geri veremezsiniz. Yasa, yasadır.</p>

    <p class="normal">Sonra reb Zalmen, umutsuzluğu düşen terziyi teselli etmeye çalıştı:</p>

    <p class="normal">_ Kızına kötü terbiye verdin Avrum! Bırak şimdi kader yerini bulsun! Şerrin bile hayırlı bir yanı vardır!</p>

    <p class="normal">Böylece Rivke ile Avrum, Hanel’i, son çocukları sayıp büyük bir sevinçle yanlarında alıkoydular. Hatta ilk zamanlar, Ester’in kızı için gönderdiği nafakayı bile kabule yanaşmadılar.</p>

    <p class="normal">Perlmutter’lerin günahı neydi ki evlatları böyle insafsızca kendilerine ve birbirlerine karşı geliyorlardı? Hani bir de Yahudiler kendi soyadlarından olanları çok tutarlar diye bir söz çıkmıştı! Yoksa fazla güçlü oluşlarından dolayı mı zayıf düşüyorlar?... İsrail’in kaderi esrarla bürülüdür.</p>
  </div>

  <div class="calibre2" id="calibre_pb_11"></div>
</body>
</html>
