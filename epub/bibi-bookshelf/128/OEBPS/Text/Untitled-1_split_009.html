<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <p class="baslik">II</p>

    <p class="normal">Şimke Perlmutter’in kaçışından birkaç gün sonra, Daçya vapuru İskenderiye’ye geldi ve kilercisi Sotir, her zamanki gibi, Binder’in dükkânına gitti. Hendek sokağının meyhanecisi, Arap’ın ölümü ve çevirmenin İskenderiye’den kaçışıyla sonuçlanan feläketi anlattı.</p>

    <p class="normal">Kirlerci:</p>

    <p class="normal">_ Ah! dedi, ondan da kötü bir haber getirdim. Babası, zavallı Avrum’a, İzak’ın ölümü çok ağır geldi. Birdenbire ölüverdi. Tam Köstence’den hareket edeceğim gün kansızlıktan gitti adamcağız! Karısı Rivke’nin Allah yardımcısı olsun! Akrabaları olan reb Zalmen, Avrum’un ölümünden sonra Ester’le çok nazik bir sorun hakkında görüşmemi rica etti!</p>

    <p class="normal">_ Ya! Demek Ester‘i de tanıyorsun? diye sordu Binder. Onun hakkında birbirini tutmayan söylentiler işittim. Gerçeği biliyor musun?</p>

    <p class="normal">Bu soru üzerine Sotir‘in yüzü, eski anıların ateşiyle tutuştu. Kır sakalını salladı:</p>

    <p class="normal">_ Ester hakkında tam gerçeği, öyle sanıyorum ki kimse bilemez! Avrum‘la Rivke Perlmutter‘in dünyaya getirdikleri en güzel evlâttan sana kasten söz etmedim şimdiye kadar. Onun anısı benim için büyük bir üzüntü kaynağıdır! Yaşamı üzerine söylentilere gelince, topunu şeytan alsın götürsün!</p>

    <p class="normal">„Sakallı“ bu yanıtla yetindi, fakat Binder baba adamını tanıyordu. Sotir‘in bütün soy anlatıcılar gibi hiçbir zaman acele etmediğini bilirdi. Onun için gidip bir şişe eski şarap çıkardı, kadehlere doldurdu, sonra kadehini kaldırarak:</p>

    <p class="normal">_ Ester‘imizin sağlığına! dedi.</p>

    <p class="normal">Kilerci kadeh tokuşturdu. Şu yaman Binder baba «Ester’imiz» dedikten sonra, gel de anlatma şimdi:</p>

    <p class="normal">_ Tam on iki yıllık bir ayrılıktan sonra en yakın dostumu görmek için bu akşam Kahire’ye gidiyorum, dedi.</p>

    <p class="normal">_ Ya! Demek Kahire’de ha? Nasıl oluyor da ne İzak, ne Şimke bana bundan hiç söz etmediler? Anlat bana bu işi. Yalnızız hazır!</p>

    <p class="normal">Sotir, yine bütün soy anlatıcılar gibi bu öneriyi bekliyordu.</p>

    <p class="normal">_ Perlmutter’lerle dostluğum, tâ ilk gençlik zamanımdan başlar. Avrum’un karısı hakkında söylenecek fazla bir şey yok: Basit kadınların maceraları olmaz! Rivke dünyaya dört erkek, bir dişi tay getirdi ve Avrum aygırının kanını kızıştıran bir kısraktan başka bir şey değildi. Zaten her kadının ilk görevi bu değil midir? Ateşi körüklemesini bilmek; gerisini biz kendimiz görürüz! İyi yürekli Rivke de ırkının bütün ateşi ve sofuluğuyla ateşi körükledi! Hem her erkek denildiği gibi doğuştan çokeşli ise evlenilecek tek kadın sofu Yahudi kadındır.</p>

    <p class="normal">«Bizim Avrum’u, yirmi beş yıl önce Bükreş’te tanımıştım. Daha o zamandan o ele avuca sığmaz evlâtlar sürüsünden memnun, uslanmış bir hali vardı. Yosel, Ester ve Hayim; ikişer yıl arayla birbiri ardından gelmişti. Şimke ile İzak ise yedi ve on yıllık bir gecikmeyle dünyaya geldiler. Günün birinde, hanım evlâdı diye alay ettikleri Yosel, Amerika’da Protestan oluverdi ve bütün aileyi mateme boğdu. Daha sonra Hayim ilk siyasi makalelerini yazıyordu: Soyunu yadsıyarak düşmanlarının hizmetine girdi!</p>

    <p class="normal">«Ya Ester? Ha! Burada duralım biraz... Ruhunun soyluluğu yüzünden ailesi yaptığı kötülüğün şerefine bir kadeh içelim! Daha on yedisinden başlayarak Ester, ailesinin yüzünü kızartabilecek garip bir kişiliğe bürünmeye başlamıştı.</p>

    <p class="normal">«Bir zamanlar yaptığı çapkınlıkları unutan Avrum:</p>

    <p class="normal">«_Ya, öyle mi? diye haykırdı, öyleyse evlendireyim seni de gör!</p>

    <p class="normal">«Gerçekten de evlendirdi, üç yıl sonra onu, babası yaşında Bükreşli zengin bir kuyumcuya verdi! Mesleğinde çok hünerli bir işçiliği olan Yakob Haymovici, genç karısının çapraşık mekanizması hakkında en küçük bir düşünce sahibi değildi. Ester evine girdiği andan itibaren bütün saatleri tersine işlemeye başladı! Nefis tek taşlar soldu, inciler donuklaştı. O pek yukardan alan Yakob Usta’nın burnu yere sürtüldü.</p>

    <p class="normal">«En tutucu Yahudi ailelerinden biriydi onlar. İki budala hizmetçi ile yaşlı bir anne, sabahtan akşama kadar sayısız duvar saatlerinin gugukları arasında, olmayan tozlar peşinde oradan oraya seğirtirken Yakob Haymovici de buruşuk gölgesini şatafatlı vitrinlerin ardında dolaştırır dururdu.</p>

    <p class="normal">«Ester, kocasıyla kaynanasını bir kenara iterek evin dizginlerini eline aldı, hizmetçileri değiştirdi. Büyük salonda otuz yıldır mobilya görevini yapan mendebur bir piyanoyu atıp yerine Plevel marka bir konser piyanosu oturttu.</p>

    <p class="normal">«Sonra Haymovici’nin yaldızlı kapıları açılarak, din, milliyet, sosyal mevki farkı gözetmeksizin o devrin zekâ ve duygu bakımından seçkinlerine serbest giriş verdi. Yahudi yüksek burjuvazisinde, peşin hükümleri yenerek yoksul öğrenciyi de, tiyatro yıldızını da, sosyalist başkanı da, dinciyi de, dinsizi de, ruhçuyu da, çatısı altında bir araya getiren biricik ev oldu!..</p>

    <p class="normal">«Tabii, yaşlı Haymovici, kıyametleri koparıyordu. Yakob’a gelince, karısının elinde bir rakam haline gelen zavallı adam, gecikmiş aşkının ateşi içinde ölmek istemeyen saldırgan bir geçmiş ile yaşamak isteyen yaman bir hali uzlaştırmak için elinden geleni yapıyordu, ama bütün çabası boşa çıkacaktı!</p>

    <p class="normal">«Ben de aşağı yukarı Ester’in yaşındaydım. Askerliğini yeni bitirmiş yakışıklı bir delikanlıydım. Zengin ve yararsız bir amcanın tam zamanında ölümü beni yirmi bin franklık bir mirasa kondurmuştu. Yaşama aşkım gibi bu paranın tükenmek bilmeyeceğini sanıyordum! O sıralarda oldukça iyi flüt de çalardım. Hayli de okurdum. Hiçbir zaman yalnızca bir hayvan olmamıştım. Bütün bu meziyetlerim eski aile dostluğuma eklenince, Romanya hükümet merkezinin en can atılan ve en çok yerilen salonuna giriş hakkını vermişti bana!</p>

    <p class="normal">«Zaten yıllardan beri, samimi iki dosttuk. Çünkü daha çocuk yaşta Avrum için sadık bir arkadaş olmuştum. Arada ben askere gittim. Ester evlendi. Bükreş’e yeniden döndüğüm zaman onu altı aylık bir kızın annesi ve güzelliğinin bütün görkemi içinde bir ev sahibesi buldum.</p>

    <p class="normal">«Ester, çok güzel olmasına karşın, yüz ve beden güzelliğine fazla değer vermezdi; hatta belki de kendisinde fazlasıyla var olduğu için bunları ikinci plana atıyordu. Onun evi, güzel kadınlarla yakışıklı delikanlıların salt bu meziyetleri sayesinde giremedikleri tek salondu. Bir yeni dadanmışın kalitesi hakkında yanıldığını anladı mı: «Al sana bir kedi daha, oysa ben kaplan sanmıştım!» derdi.</p>

    <p class="normal">«Ester, hiç yüreğimizi kırmadan her zaman hepimize hakım olurdu.</p>

    <p class="normal">«Bu kadının mutlu olması için tek bir şeye gereksinimi vardı: Kendine lâyık bir kocaya! Yaşam ondan bu mutluluğu esirgedi. Kimseden habersiz, bir âşık edinmekle talihini yenebileceğini sanmış ve acele bir hükümle bir gence gereğinden fazla değer vermişti.</p>

    <p class="normal">«Bu, Armand Blum adında, bir İsviçre saat fabrikasının müdürüydü. Ara sıra Romanya’daki müşterilerini ziyarete gelirdi. Bunların başında da siparişlerinin çokluğuyla Yakob Haymovici vardı.</p>

    <p class="normal">«Arada bir gelirdi... Fakat bir seferinde gök mavisi gözleri Ester’in gözleriyle karşılaştı, o zaman saatçiler, adamın bir gezgin simsar gibi ziyaretlerini sıklaştırdığını gördüler. Yalnız şu farkla ki şimdi otellere iniyor, yalnız Haymovici’lere uğruyor, rastlantı olarak da yolu hep Ester’in seçtiği sayfiye yerlerine, Sina’ya ya da Kalimanesti’ye uğruyordu. Ne maceraydı bu.</p>

    <p class="normal">«Bu Armand Blum onun aklını başından aldığı kadar, o da adamı deli etti. Herkes anladı bunu. Manevi değerlere susamış olan Ester, sonunda idealist emellerine karşılık vereni bulmuştu, çünkü «İsviçreli» modern Batı dünyasının tipik bir temsilcisiydi: Bilgili, sanattan anlar, mükemmel fizikçi, besteciydi. Üstelik kırk yaşlarında, saçına kır düşmüş, zarif yüzlü, iyi giyinmesini bilen, sporcu, yakışıklı bir adamdı. Dudaklarının kenarına gelip oturmuş küçük bir acılık, kendisine kuşkulu bir hava vererek yüzünün soyluluğunu tamamlıyordu. Biraz da şair olduğunu, hatta hayli başarıyla resim ve heykeller yaptığını da öğrendik.</p>

    <p class="normal">«Talihsiz Yakob! Böyle bir baştan çıkarıcı karşısında, o ablak yüzün, fırlak kasap göbeğinle, o dar kafanla nasıl karşı durabilirdin?</p>

    <p class="normal">«Arzularının esiri olan Ester, Doğulu Yahudi kadını düşgücüyle yarattığı Batılı aydın tipine tıpatıp uyduğunu sandığı Armand Blum’a fena halde tutuldu. Hatta bu sanatçının, kendi bestelerini gereğinden fazla çaldığını, kendi şiirlerini gereğinden fazla okuduğunu, olur olmaz yerde taşlamalarda bulunduğunu, «dar kafalı» Yahudilerle fazlasıyla alay ettiğini, kendinden ve yeteneklerinden çok fazla söz ettiğini, çok büyüleyici, çok nüktedan, çok mükemmel olduğunu farketmedi!</p>

    <p class="normal">«Batı, Ester kadar benim için de bir bilinmeyendi, ama geceleri, herkes büyülenmiş bir halde evinden çıkarken derdim ki: «Gereğinden fazla kafalı bu adam, acaba biraz da yüreği var mı ki!»</p>

    <p class="normal">«İçimden böyle diyordum ama, dostumuza soramıyordum, çünkü Armand Blum’un sözünü ağzından düşürmüyor, «Dünyanın en mükemmel erkeği!» diyor da başka bir şey söylemiyordu.</p>

    <p class="normal">«Bir gün, birlikte yemek yediğimiz sırada _Armand yoktu_, Ester peynirli ve kıymalı bir Rumen plaçintası yaptırma cesaretinde bulunduğu için müthiş saldırıya uğradı.</p>

    <p class="normal">„Sinirlenen insanlar:</p>

    <p class="normal">„_Bu ne rezalet! diye söylendiler.</p>

    <p class="normal">„_Yok canım, rezalet değil, nefis bir gâvur böreğidir, dedi Ester. Atalarımız sağ olsalardı, merak etmeyin, onlar da yerdi bugün bu böreği!</p>

    <p class="normal">„Yakob yerinden hopladı:</p>

    <p class="normal">„_Sen kendini ileri fikirli sanıyorsun Ester, ama biz daha alçakgönüllüyüz, yasalarımızı koyanlardan daha zekî olduğumuzu savunmuyoruz.</p>

    <p class="normal">„Ester alay etti:</p>

    <p class="normal">„_Daha zekî mi dedin? Ne kadar alçakgönüllü! Onları anlamak zahmetine bile girmediğinize göre, kendilerini nasıl geçebilirsiniz?</p>

    <p class="normal">„_Olabilir. Sen bunları incelemeye zaman bulmuşsun, oysa bizler sana bu olanağı vermek için gece gündüz çalışıyoruz.</p>

    <p class="normal">„_Bu `olanak‘la neyi kastediyorsun, bay Haymovici? Adını ve servetini takdim etmekle bana çok büyük bir şeref bahşettiğini mi sanıyorsun?</p>

    <p class="normal">„Sonra biz davetlilere dönerek haykırdı:</p>

    <p class="normal">„_Kocam kendisinden daha <span class="ideitalik">zengin</span> olduğumun farkında bile değil. Mağazasının en muhteşem pırlantası karısı olduğunu anlatabilir misiniz ona?</p>

    <p class="normal">„Yerinden kalkıp piyanosunun başına geçerek Yakob‘a meydan okudu:</p>

    <p class="normal">„_Merak etme, şekerim! Sen değerini bilmezsen, bilecekler bulunur elbet!</p>

    <p class="normal">„İçerleyen birkaç kişi gitmek için kalktılar. Bunlar, Yakob‘un akrabalarıydı. Ester‘le tartışmaya girişmek istediler ama:</p>

    <p class="normal">„_İzin verin de <span class="ideitalik">bu dünyada</span> ben bildiğim gibi yaşayayım. <span class="ideitalik">Ötekinde</span>, istediğiniz gibi olmaya çalışırım!</p>

    <p class="normal">„Diyerek onları uğurladı.</p>

    <p class="normal">„Ama <span class="ideitalik">bu dünya</span> müthiş şeydir. Siz başkasını kendiniz gibi yaşamaya zorlamadığınız halde, o sizi daima kendisi gibi olmaya zorlar. Karşı geldiniz mi, sizi hamakat mahkemesi huzuruna çıkarıp davasını kazanır.</p>

    <p class="normal">„Ester‘de bir dosttan_ilk gençliğimin temiz ve eşsiz dostundan_ başka bir şey aramadığım için tek sırdaşı olma mutluluğuna eriştim. Günahını yalnız bana itiraf etti. Armand Blum‘la ilişkisini bilen yalnız bendim. Kimsenin de kuşkulanmaya hakkı yoktu. Çünkü sosyal yaşamda ilişkilerinde göze batan herhangi bir şey yoktu.</p>

    <p class="normal">„Buna karşılık Yahudi ile gâvur arasında fark gözetmediği, yoksul öğrencilere kesesini açtığı, köy şenliklerine katılarak para harcadığı için paylıyorlardı onu.</p>

    <p class="normal">„Kendisine yaşamayı öğretmeye kalkışanları insafsızca alaya alarak gözlerini yıldırmıştı. Fakat çok geçmeden hakaretler evinin eşiğine kadar bulaştı.</p>

    <p class="normal">„_Ne istiyor bu itler benden, diyordu. Neymiş günahım?</p>

    <p class="normal">„Irkımı yadsımıyorum, tam tersine barışçılığı yüzünden dünyada yurtsuz barksız kalan tek millet olduğunu söylüyorum. Neden o halde iyi Yahudi değilmişim? İyi Yahudi olmak için yalnızca para biriktirip gâvurlara tükürmek yeterli midir?</p>

    <p class="normal">„Bu cesur hareketlerl Yakob‘un ticaretine sekte vurdu, adam, karısına kendisini iflâsa sürüklemekte olduğunu ihtar etti.</p>

    <p class="normal">„Ester için en ağır darbe oldu. Aleyhindeki ikiyüzlüler onu odasına kapanmak zorunda bıraktı. Ancak bir iki yakın dostunu kabul ediyor ve bütün gün ne yapacağını düşünüyordu. Tükürdüğünü yalamak âdeti değildi. Devam etmek: Kötülüğünü istemediği kocası bu yüzden mahvolacağını söylüyordu. İkisi ortası bir yol izlemekse ona büsbütün âdice bir çare görünüyordu; çünkü ya hep, ya hiç diyenlerdendi.</p>

    <p class="normal">„O zaman bir yaşını bitirmiş olan kızının başını okşayarak bir gün dedi ki:</p>

    <p class="normal">„_Galiba ayrılık düştü bize yavrum! Annen hem kendinin hem de senin ekmeğini kazanmak için başını alıp uzaklara gidecek!</p>

    <p class="normal">„Yalnızdık, sordum:</p>

    <p class="normal">„_Onun ekmeğini kazanmaya ne gerek var? Yakob bakar çocuğuna.</p>

    <p class="normal">„_Öyle ama, o Yakob‘un değil, Armand‘ın kızı!</p>

    <p class="normal">„Birkaç ay sonra Ester ansızın ortadan kayboldu. Bir süre sonra ben de kayıplara karıştım. Tayfa çizmelerini ayağıma çekmiş, denizleri ve okyanusları dolaşmaya çıkmıştım. Sonra...</p>

    <p class="normal">„Bir Haziran günü, akşama doğru, Londra‘da Thames Nehri kıyılarında serseri gibi dolaşıyordum. Birden Ester çıktı karşıma, burun buruna geldiğimiz halde, sakalımı uzattığım için beni tanımadı.</p>

    <p class="normal">„Eldivenli küçücük elini arkadan yakaladım. Bir çığlık atarak elini hızla çekti; ama derhal beni tanıdı; gerçek dostlar gibi kucaklaştık!</p>

    <p class="normal">„Ancak iki saatlik zamanım vardı. Bir viski soda önünde bir masaya oturarak „dünyanın en mükemmel erkeği“ ile olan macerasını dinledim. Üzgün bir tavırla bana başından geçenleri anlattı:</p>

    <p class="normal">„_Evet, yanılmışım... Armand, batıda pek çok örneği bulunan o yaşamasını da, yaşatmasını da beceremeyen başarısızlardan, kısırlardan biriymiş. Bu deneyimim eksikti. Şimdi tamamlandı. Onunla bir buçuk yıl birlikte yaşadıktan sonra bugün, bir Armand Blum‘dansa bir Yakob Haymovici ile yaşamayı tercih ederim. Yakob gerçi basit, softa, mızmız adamdı, ama ötekine gösterdiğim tahammülü ona gösterseydim, bir Tanrı gibi tapardı bana! Biliyorum: Bir ahmağın tanrısı olmak pek de övünülecek şey değil, ama fazla zekî birinin de sanat zırvalarına kulak asmadın diye seni hor gören bir acımayla cahil yerine koyması ondan da beter. Sonra nasıl bir çevrede yaşıyor! Bütün bu kalın kafalı ve dar ufuklu `Avrupa‘ Yahudileri, onun etrafında tanımasını öğrendiğim o tencere esnafı, bizleri, daha zengin olsak bile, bir çeşit yoksul akraba yerine koymaktan bir türlü kendilerini alamıyorlar! Doğudan gelen her şeye karşı duydukları içten küstahlık çok kötü dokundu bana. Onların gözünde Parisli olmayan bütün Yahudiler onlardan, `ileri fikirli batılılardan‘ aşağıdır. Nereden gelirsek gelelim, onlar için yalnızca birer `doğulu‘yuz! Armand‘ın büyük günahı kendini dâhi sanması. Daha alçakgönüllü, daha insan olsa ve gerçek yetenekleriyle yetinebilse bu adam benim için, ilk gençliğimde düşünü kurduğum mükemmel hayat arkadaşı olabilirdi. Ama ne gezer! Bir müzik dehası olma savında adam! Bestelerini bastırıp çaldırmak için dünyanın parasını harcar; övsünler diye eleştirmenlerin önünde ikibüklüm olur; herkesten alkış bekler. Övmeyi kırıntı halinde, alayları ise tümen tümen elde ettiği için hıncını benden çıkarır, anlaşılmamış bir dâhi olduğunu tutturarak dayanılmaz bir insan olur. Yok. Ben sanatı severim ama, bu türlüsünü değil...</p>

    <p class="normal">„O zaman ona:</p>

    <p class="normal">„_Zavallı Ester, dedim. Bu Armand‘ı ben daha o zamanlar tıpkı şimdi bana anlattığın gibi görmüş ve tahmin etmiştim. Bu duygumu sana açmadığıma yanıyorum. Söyle bakalım, nasıl ayrıldınız?</p>

    <p class="normal">„_Nasıl olacak? Olabildiğince dostça. Saat fabrikasının Londra temsilcisiyim. Böyle bir işe ihtiyacım vardı. Yakında kendime, üzerinde tek başıma yürüyeceğim bir yol açacağım, <span class="ideitalik">tek başıma</span>!..</p>

    <p class="normal">„<span class="ideitalik">Tek başına</span> mı? Peki bu güzel gençliğin ne olacak?</p>

    <p class="normal">„_Ha! O iş başka!</p>

    <p class="normal">„İşte azizim Binder, Ester hakkında bütün bilgim bundan ibaret. Yarın, Kahire‘de onu büyük bir heyecanla göreceğim ve daha fazla şeyler öğreneceğim!“</p>
  </div>

  <div class="calibre2" id="calibre_pb_12"></div>
</body>
</html>
