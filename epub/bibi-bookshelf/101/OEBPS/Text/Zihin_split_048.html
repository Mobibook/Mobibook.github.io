<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">BÜYÜK-GİZLİ KULAK</h3>

    <p class="normal">Paris'te bir trafik kazasında ölen Prenses Diana ile ilgilenmeyen kurum kalmamış meğerse. İngiliz polisi Scotland Yard, İngiliz gizli servisi MI5 ve Buckingham Sarayı'nın prensesin hayatını takip ettiklerini az-çok biliyorduk; ama mesela Amerika'nın en gizli istihbarat kurumu olan NSA'nın da prensesle ilgilendiğini doğrusu pek tahmin etmiyorduk.</p>

    <p class="normal">Bugünlerde bu tahmin etmediğimiz şeyin gerçek olduğu anlaşıldı; zira kısa adı NSA olan Amerikan Milli Güvenlik Kurumu'nun yıllardır Diana'yı dinlediği, hatta onun hakkında kalın bir dosyaya sahip olduğu ortaya çıktı.</p>

    <p class="normal">NSA'nın, kendi resmi açıklamasına göre bu dosya tam tamına 1056 sayfa ve son derece gizli bilgilerden oluşuyor. İngiliz bulvar gazeteleri Thi Mirror ve The Daily Record'a göre NSA, prensesi ölümüne kadar yıllarca dinlemiş. NSA'nın prensesi yıllarca dinlediği gerçeğinin ortaya çıkması ise New York'ta faaliyet gösteren bir İnternet haber ajansının NSA'dan yaptığı bir kanuni talebin sonucu. Apbonline.com. adlı haber ajansı, Amerika'da yürürlükte olan Bilgi Edinme Özgürlüğü Kanunu'na dayanarak bir süre önce NSA'ya resmen müracaat etmiş ve ellerinde bulunan Diana dosyasını ve bununla ilgili bilgileri talep etmiş. NSA, ajansın talebini incelemiş ve sonunda bu talebi Amerika'nın milli güvenlik menfaatlerine büyük zarar verebileceği gerekçesiyle reddetmiş; ama reddederken de kendi elinde 1056 sayfadan oluşan bir resmi Diana dosyasının olduğunu da kabul etmiş, açıklamış.</p>

    <p class="normal">1056 sayfalık kalın dosyada neler var, dosyadaki bilgiler nerede ve nasıl elde edilmiş, bunları bilmenin imkanı yok; ama bir istihbarat yetkilisine göre, Diana, NSA'nın hedeflerinden birisi değilmiş; hakkında toplanan bilgiler ise sadece 'tesadüfi' bilgilerden ibaretmiş. Eğer öyleyse ve NSA'nın prenses hakkında 'tesadüfen' topladığı bilgiler 1056 sayfa ise prensesin asıl hedef olması halinde dosyasının kaç sahife olabileceğini varın bir hesap edin. On binlerce sayfa olurdu bu dosya tahminen.</p>

    <p class="normal">NSA, malum Amerika'nın en gizli istihbarat kurumu. Yaptığı istihbarat ise elektronik ve başka yollarla çeşitli hedefleri dinleme ve izleme. Kurumun bütçesi, personeli, çalışma tarzı, araçları, kısacası her şeyi tam bir muamma. CIA bile NSA'ya göre hakkında çok şey bilinen bir istihbarat kurumu. Soğuk savaş yıllarında NSA'nın en büyük hedefi Sovyetler Birliği ve müttefikleri idi ve bu hedefleri bütün dünyaya yayılmış sabit kara üsleri, yüzlerce uçak, gemi ve uydularla sürekli izledi, dinledi. Sanırım, bu yıllarda Türkiye de NSA'nın dinleme operasyonları için çok önemli ve değerli bir ülkeydi. Karadeniz-Sinop ve Diyarbakır-Pirinçlik üsleri bana göre NSA dinleme-izleme üsleriydiler. Soğuk Savaş'ın sona ermesi, Rusya'nın dağılmasıyla bu iki üs de devre dışı kaldı; kapatıldılar. Zaten gelişen haberleşme ve dinleme teknolojisi artık bu gibi operasyonlar için kara üslerine, pek fazla ihtiyaç duymuyor. Uçaklarla, gemilerle, uydularla bu operasyonlar artık kimseye yük ve borçlu olunmadan yapılabilir.</p>

    <p class="normal">NSA yaklaşık 27 milyar dolar olan Amerikan istihbarat bütçesinin yüzde 80'ini kullanan muazzam bir dinleme-izleme kurumu. Sık sık da adından söz ettiriyor. Belki hatırlayanlar olur, bu yıl başlarında Avrupa Parlamentosu tarafından yayınlanan bir resmi raporda NSA'nın 'Avrupa içindeki bütün e-posta, telefon ve faks haberleşmelerni devamlı dinlediği, izlediği' sonucuna varılmıştı.</p>

    <p class="normal">Bu rapor, NSA'nın İngiliz, Kanadalı, Yeni Zelandalı ve Avustralyalı benzer kuruluşlarıyla işbirliği halinde Echelon adlı bir büyük sistemle dünya çapında dinleme-izleme yaptıklarını iddia etmiş ve bundan duyulan öfke ve rahatsızlığı da net bir biçimde açıklamıştı.</p>

    <p class="normal">Yeri gelmişken İngiltere'nin kısa adı GCHQ olan Hükümet Haberleşme Karargahı adlı dinleme kuruluşunun NSA'dan sonra sahasında dünyanın ikinci büyük dinleme-izleme kuruluşu olduğunu burada belirteyim. Londra yakınlarındaki Cheltenham'da bulunan bu kurumda 6500 kadar uzman eleman çalışıyor ve bunlar 24 saat dünyayı dinliyorlar.</p>

    <p class="normal">Bugünlerde bizde de telefon dinleme skandalları ortaya çıktığı için bugün ben de dünyanın en büyük, en gizli kulağı NSA'yı şöyle bir anlatıyım diye düşündüm ve öyle yaptım. Büyük-gizli kulak belki buralarda da faal, kim bilir.23</p>
  </div>

  <div class="calibre1" id="calibre_pb_49"/>
</body>
</html>
