<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">"APO'YA O KADAR SÖYLEDİK CEP TELEFONU KULLANMA DİYE..."</h3>

    <p class="normal">Bütün dünya teknolojik olarak ABD'nin kapsama alanında. Dünyanın herhangi bir noktasında, herhangi bir iletişim aracı kullanıldığında, istediği takdirde ABD'nin bu noktayı tespit edememesi için herhangi bir sebep bulunmuyor.</p>

    <p class="normal">Somali'de General Aidid hiçbir elektronik cihaz kullanmadığı için ABD'nin onun yerini bulması mümkün olamadı. Ama Çeçenistan'da Dudayev cep telefonu kullandığında, bulunduğu yerin koordinatları ABD uyduları tarafından saptandı ve Ruslara bildirildi. Ruslar da o koordinatlara gönderdikleri füzelerle Dudayev'i öldürmeyi başardılar.</p>

    <p class="normal">Bunu bir paranoya haline getirmeyin; ancak kullandığınız her cihaz düşmanlarınız tarafından, uzaktan, sizi öldürebilmek maksadıyla adeta bir bomba gibi de kullanılabilir. Masanızın üzerindeki bilgisayarınız, cep telefonunuz, otomobilinizin radyo-teybi vs. siz onu kullanırken uzaktan patlatılıp sizi öldürebilecek teknolojik düzeyi çoktan aştılar.</p>

    <p class="normal">Cep telefonları içine küçük bir patlayıcı madde konularak cinayet aletleri haline dönüştürülebiliyor. İsrail'in Hamas liderini bu yolla öldürdüğü biliniyor. Cep telefonu kullanan kişinin yerinin saptanması artık "Çocuk oyuncağı". Alman istihbarat örgütü (BND) cep telefonunun mikrofonunu uzaktan devreye sokarak çevredeki sesleri dinleyebiliyor!</p>

    <p class="normal">Geçenlerde yazımı yazarken bilgisayarımın ekranında bir anda beliren "Dostum başın belada, istersen sana yardım edebilirim" mesajı bilgisayarıma nüfuz edildiğinin resmiydi. Hemen arkasından gelen mesaj "CD Rom sürücüne bak!" emriydi. Başımı çevirdiğimde CD Rom sürücümün kapağının açılıp kapandığını gördüm. Ağ vasıtası ile bu yapılabildiğine göre, -ki bugünkü teknolojik düzey için basit bir numara- bilgisayarıma benim isteğim dışında her şey; ama her şey yaptırılması mümkün.</p>

    <p class="normal">Bilgisayarıma Giren Şahıs Bunu Nasıl Başarmıştı?</p>

    <p class="normal">Tabii ki lCQ sayesinde. ICQ bugün bütün dünyada yaygın olarak kullanılan bir chat programı. İnternet'e bağlandığınız anda program aktif oluyor. Aslında son derece yararlı bir program. Programa önceden kaydettiğiniz lCQ kullanıcısı dostlarınızın, dünyanın neresinde olurlarsa olsunlar, online olup olmadığını görebilirsiniz. Bu program bir İsrail firması olan "Mirabilis" tarafından üretildi. Geçen yıl American Online ICQ'yu 300 milyon dolara satın aldı. Her gün dünyanın her tarafından 60 bin kişi ICQ'ya katılıyor. Program aynı zamanda dosya alış verişine de imkan tanıyor. İşte sorun da burada başlıyor: Bilgisayarınızı kontrol etmek isteyen kişi size bir dosya gönderiyor (Patch.exe). Bu dosyayı aldığınızda bilgisayarınız artık hattın öbür ucundaki adamın kölesi oluyor. Bilgisayarıma bu yolla giren kişi bana bir başka sürpriz daha yaptı: Bir dosya daha gönderdi. Gelen dosya JPG formatlı bir fotoğraf dosyasıydı ve o fotoğraf benim o andaki ekranımın fotoğrafıydı!</p>

    <p class="normal">Teknolojik seviye, özellikle iletişim alanında, bugün yaygın olarak kullanılanın en az 10 yıl ilerisindedir. Bugün teknoloji ihtiyaç duyulanın çok ötesindedir. Zamanı geldikçe ve maliyet düşürüldükçe yeni teknoloji halkın kullanımına sunulmakta. Fakat teknolojik seviye halkın hizmetine sunulmadan önce, istihbarat örgütleri ve hatta istihbarat örgütlerinin kontrolündeki terör örgütleri tarafından kullanılıp tüketiliyor. Yeni keşifler yapıldıktan ancak sonra istihbarat örgütleri eskimiş teknolojiyi tüketime sunuyor. Halk için yeni olan, istihbarat örgütü için artık eskimiştir.</p>

    <p class="normal">ABD ve Batı geleceğini Bacon'un "Bilgi kuvvettir." sözü üzerine inşa ediyor. Çağdaş dünyada bilginin elde edilmesinin ise iki yolu var: Birincisi üretmek, ikincisi ise dinlemek. Üreten aynı zamanda dinleyebilir de. Bu alanda da altın kural: "Altını olan kuralı koyar."</p>

    <p class="normal">ABD'nin büyük kulağı National Security Agency neredeyse bütün dünya hükümetlerini kapsama alanı içinde bulunduruyor. Avrupa ülkeleri de şu sıralar ABD'ninkine benzer bir "Büyük Kulak Projesi" üzerinde çalışıyor. Avrupa Birliği denilen birlik de aslında Amerika karşısında ayakta kalabilmek için neredeyse her biri, her bakımdan ABD'nin herhangi bir eyaletinden çok daha küçük olan Avrupa ülkelerinin güç birliği yapması projesinden başka bir şey değil. Konuyu dağıtmadan, bir Avrupa Birliği üyesi olan Yunanistan'ın müstafi dışişleri bakanı Pangalos'un bir cümlesi ile noktayı koyalım: "Apo'ya o kadar söyledik cep telefonu kullanma diye."25</p>
  </div>

  <div class="calibre1" id="calibre_pb_51"/>
</body>
</html>
