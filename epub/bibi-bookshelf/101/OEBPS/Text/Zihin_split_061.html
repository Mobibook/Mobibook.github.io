<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">'İÇİNE ELEKTRONİK KOYACAKSIN, PATLAYICI KOYACAKSIN, ÇOK BASİT!'</h3>

    <p class="normal">Işık Üniversitesi Rektörü Prof. Dr. Sıddık Yarman, elektronik mühendisi. Mikrodalgalar ve haberleşme sistemleri konusunda uzman. ABD Hava Kuvvetleri de dahil olmak üzere çok çeşitli yerli ve yabancı kurumlara proje geliştiren ve bu alanda otorite kabul edilen Prof. Yarman, konunun teknik boyutuyla ilgili çok ayrıntılı bilgiler verdi.</p>

    <p class="normal">Prof. Yarman, 11 Eylül'de ABD'de gerçekleşen saldırıların ardından ATV televizyonunda kendisiyle yapılan röportajda, İstanbul'un böyle bir saldırıya maruz kalması durumunda çok daha fazla güvende olduğunu çarpıcı bilgiler ışığında anlatmıştı.</p>

    <p class="normal">Prof. Yarman'la cep telefonlarının hangi yöntemlerle, nasıl suikast aracı olarak kullanılabileceğini ve teknolojinin nereye kadar buna imkân verdiğini konuştuk.</p>

    <p class="normal">Prof. Yarman, "Bunlar tehlikeli konular" dedi ve bilimin insanlığın zararına kullanılmasının nasıl sonuçlara yol açabileceğine dikkat çekti.</p>

    <p class="normal"><span class="idebold">Cep Telefonuyla Suikastler Nasıl Yapılabiliyor</span></p>

    <p class="normal">Tabii, ben cep telefonları ile hiç kimseyi şükür olsun öldürmedim. Cep telefonu elektronik bir cihaz. Uzaktan kumanda edilen, çaldırılan bir cihaz. Cep telefonunu uygun bir zamanda, içine de bir miktar patlayıcı koyarak masanın üzerine bırakırsanız, cep telefonunu çaldırdığınızda kişi de cevap vermek için "Yes" tuşuna basarsa o telefon patlar. Cep telefonları uydudan kontrol edilen cihazlar değil. Cep telefonlarının çalışma prensipleri belli. Cep telefonu nasıl çalışıyor? TBS dediğimiz evlerin damlarında, sokaklarda gördüğümüz antenler var. Bunlar 5 wat'la 20 wat arasında enerjisi olan üniteler, anten sistemleri. Cep telefonları bir A şebekesi olarak çalışır. Bir şehri aynen arı peteklerinde olduğu gibi altıgen bölgelere ayırırsınız, ayrılan bölgenin de aynen harita üzerinde bir yeri vardır. O arı peteği, altıgen ya da yuvarlak bir parametre içerisinde hizmet verir. Bu hizmet verdiği çevrenin yarıçapı 1 ila 5 kilometre arasında değişebilir. Açıklık yerlerde daha da uzaklara gidebilir. Demek ki cep telefonları anten sistemleriyle birbirleriyle el sıkışan ve bilgi aktaran bir bölgeyi kapsar. Bu bizim normal uydu sistemlerinden farklı olan GSM dediğimiz sistemler böyle çalışır. Her bir cep telefonunun kendisi alıcı ve verici konumundadır. Anteni var, konuşuyorsunuz ve konuştuğunuzu karşı tarafa gönderiyorsunuz. Anteni olması sebebiyle siz konuşurken o bir verici konumunda oluyor. Ve cep telefonunuz çaldı, cevap vermesi nedeniyle o bir alıcı olduğunu gösteriyor. Yani bir radyo gibi çalışıyor. Netice itibariyle iki yönlü, dubleks haberleşme yapan bir telsiz cihazı.</p>

    <p class="normal">Cep telefonları çok gelişkin bir teknolojidir. Siz küçük olduğuna, herkesin cebinde durduğuna bakmayın! Gerçekten bir insanlık harikasıdır. Bir teknik adam olarak baktığım zaman, o sistemin çalışmasına hayranlık duyuyorum. Tabii cep telefonları çalışırken, sürekli anten sistemiyle bulunmuş olduğu en yakın antenle haberleşiyor. Dolayısıyla adresi oraya gidiyor. Geçenlerde ben tabii bu kadar detayını da bilmiyorum, ne de olsa biz de eski bir mühendisiz. Dolayısıyla hangi merkez üniteyle hangi TVS, UPS'le çalışıyorsa, bunların dersini anlatıyoruz biz çocuklara. Kitaplardaki bilgiler bunlar. Ericsson'un, Nokia'nın kitapları var; en son Ericsson'un bir kitabını aldık. Orada çalışıyoruz çocuklarla çünkü haberleşme elektroniği dersini anlatıyoruz.</p>

    <p class="normal">Tabii cep telefonları çalışırken, sürekli anten sistemiyle bulunmuş olduğu en yakın antenle haberleşiyor. Dolayısıyla adresi oraya gidiyor.</p>

    <p class="normal"><span class="idebold">"Cep Telefonundan Ne Zaman, Nerede Olduğunuz Saptanır"</span></p>

    <p class="normal">Kitap çok net anlatıyor, o antenden çıkan dalga Transpaice ünitesine geliyor, o transpaice ünitesi nerde olduğunu biliyor. Adam bakıyor konuşacak parası var mı, HCA dediğimiz bir yer var, faturasını ödemiş mi, telefonu açık mı diye kontrol ediyor. Dalga, sonra MSU dediğimiz master ünitelerine gelir. MSU'lar şehirlerde bölgeler bazındadır. Ondan sonra esas ana beyne gider, dolayısıyla bir supervizion ağıyla, network'üyle de haberleşmeyi temin ediyor. Cep telefonu böylesine karmaşık bir ünite. O MSU'lar sonuçta telefonun hangi TVS'den trafiğe açıldığını tespit eder. O, 1 ila 5 kilometre yarıçap içindeki TVS ünitesinin merkezi, adresi de postacının mektubu bıraktığı adres gibidir. Adamın hangi bölgeden, adresten konuştuğunu, bilir. Şimdi bir kişi konuşurken de yeri de cep telefonu vasıtasıyla bilinir, başka yerlere gider. Çünkü adam arabada giderken sürekli cep telefonuyla konuşuyor. Bir TVS ünitesinin bulunduğu bölgeden başka bir TVS ünitesinin bulunduğu bölgeye geçiyor. Dolayısıyla herhangi bir güzergâh üzerinde arabayla giden bir adam telefon sayesinde yer ve zaman olarak bulunabilir. Bunlar çok kolay. Çok kolay diyorum ama teknoloji fevkalade komplike.</p>

    <p class="normal">Şimdi kim yapar bunu? Ben bomba teknolojisini bilmiyorum, elektronik mühendisiyim. Ama böyle sıkıştırılmış patlayıcı maddeleri telefonun içine yerleştirmenin mümkün olabileceğini düşünüyorum. Bu kadar adam var uzaktan komutalı bomba yapan. Uzaktan komutalı bombaları yapmakla, cep telefonunu bomba haline getirmek hiç de zor bir şey olmasa gerek. Tabii o bomba atom bombası gibi olmaz, çok büyük tahrip gücü olmaz ama bir insana zarar verecek, öldürebilecek büyüklükte olabileceğini düşünüyorum, sizin bana verdiğiniz bilgilerle.</p>

    <p class="normal"><span class="idebold">Pilotsuz Uçağı Kaldırabiliyorsam, Bir Bombayı Niye Patlatamayayım?</span></p>

    <p class="normal">Teknik olarak bir yol söylediniz, cep telefonunun içine patlayıcı yerleştirmek. Bir de telefon görüşmesini takip ederek yerini tespit edip öldürebilir. Peki bunlardan başka bir yol yok mu?</p>

    <p class="normal">PROF. YARMAN- Haberleşme sistemi ve patlama farklı şeyler. Bir tarafta sizin patlayıcınız, bir uzaktan kumanda sistemiyle kontrol edilebilir. Cep telefonunun içine bir ünite yaparsınız, içinde bir alıcı vardır. Başka bir yerde bir vericiniz vardır. Bu vericinin gönderdiği dalgayı o alıcı alır, aldığı zaman bir pimi çekme, bir şeyi harekete geçirme emri verebilir. Anlamak istediğiniz buysa, uzaktan kumanda sistemleri böyledir. Ben uzaktan kumandayla bir uçağı havalandırabiliyorsam, yerde koymuş olduğum sistemle onu kontrol edebiliyorsam, pilotsuz uçaklar var artık, UAB dediğimiz. E, bir bombayı niye patlatamayayım? Mikrodalga tabii, radyo dalgalarıyla, radyo frekansı, alet dalgaları, haberleşmede birbirini gören iki sistem patlama işini yapabilir. Çok kolay! Uzaktan komutalı, titreşime bağlı bombalar var. Yine ben de gazetelerden okuyorum. Uzaktan elektromanyetik dalgayla gönderebildiğiniz, kontrol edebildiğiniz bombalar var. Bunları hiç görmedim, ne olduğunu bilmiyorum, ama böyle şeylerin teknik olarak yapılabileceğini düşünüyorum. Böyle uzman adamlar var, uzaktan kumandaya basıyor dinamit patlatıyor.</p>

    <p class="normal"><span class="idebold">"Alıcı ve Vericinin 'Anlaşması' Lazım"</span></p>

    <p class="normal">Tabii uzaktan kumandanın çok güzel kontrol edilmesi lazım. Yine bir teknisyen olarak şunu görüyorum; sen istediğin zaman bombanın patlaması lazım! Sen burada bir tane radyo dalgası gönderdin, e başka bir dalga, örneğin İngiltere'den ya da uydudan gelen bir radyo dalgası da onu patlatabilir. Dolayısıyla patlayacak olan taraftaki alıcının, patlatacak olan vericinin dalgasını anlaması lazım. Yani aralarında bir "anlaşma" olması lazım. Yoksa o ayaküstü patlar gider!</p>

    <p class="normal">- Patlatılacak telefona uygun bir dalganın gönderilmesi mi lazım?</p>

    <p class="normal">PROF. YARMAN- Tabii ben o nasıldır bilmiyorum ama telefondan tamamen bağımsız bir sistemle, cep telefonunu bomba gibi kullanabilirsiniz. Teknik olarak, tasarımcı olarak "Böyle bir şey olur mu?" diye sorarsanız, spekülasyon yaparım; Olmaması için bir sebep göremiyorum. Neden? Cep telefonu kılığında bir aleti alır, içine bombasını koyar, uzaktan kumandayla da onu kontrol ederseniz, o cep telefonundan tamamen bağımsız bir yapıyla, sizin gönderdiğiniz radyo dalgasıyla da patlatabilirsiniz. O sadece görüntüde cep telefonudur, siz içine ayrıca cihazlar koymuşsunuzdur. Tabii o cihazları onun içine sıkıştırmak o kadar kolay değil. Bayağı uzmanlık gerektirir, tasarlamak gerektirir. Ama cep telefonunu yapan insanoğlu, onu da düşünür yapar, bir tane çip koyar içine, sıkıştırılmış patlayıcılarla bunları yapmak mümkün gibi gözüküyor. Niye olmasın?</p>

    <p class="normal"><span class="idebold">SS7, Haberleşme Sistemi</span></p>

    <p class="normal">Ama doğrudan cep telefonunu çaldırmak suretiyle de yapılabilir. Siz çaldırdığınız için mi bomba patlayacak, yoksa başkası mı! Yani başka bir cep telefonuyla, standart bir cep telefonuyla, "Hayır ben çaldırdığım zaman patlasın" diyorsanız, ha onu da kontrol edersiniz. "Numara 7", yani SS7 dediğimiz bir haberleşme işareti var. Sizin cep telefonunuzun numarasını bilir. Çünkü bu sistemde o da gönderiliyor. Arayanın kim olduğu zaten herkesin cep telefonunda yazıyor. O alıcı cep telefonu ekranından yazıyor. Dolayısıyla sizin oraya koyacağınız bir logic devre, benim cep telefonumdan gönderdiğim, "Şu numaranın aranması halinde onu patlat!" komutunu alabilir, o da çok basit bir logic devredir, tak diye patlatabilir. Sizin düşünceniz mümkün.</p>

    <p class="normal"><span class="idebold">Telefon Kapalıyken de Patlatılabilir!</span></p>

    <p class="normal">- Telefonun içine bomba koyarak mümkün. Arayarak veya mikrodalga vasıtasıyla bomba patlatılabiliyor. Peki cep telefonu kapalıyken bu mümkün mü? Hayal gücümüzü zorlamak açısından soruyorum.</p>

    <p class="normal">PROF. YARMAN- Olabilir. Diyelim ki, cep telefonu kapalı. Bu cep telefonu olmayıp, bir kutu da olabilirdi. İçerisine bir elektronik devre koyarım, bir alıcı, içine de patlayıcı koyarım.</p>

    <p class="normal">- Onun boyutu ne kadar, yani toplu iğne başı kadar bir şey mi?</p>

    <p class="normal">PROF. YARMAN- Valla hiç denemedim, bilmiyorum! Bir kimyacıya sormak lazım. Eğer gazetelerin yazdığı doğruysa, demek ki bunun içine bir yüzük büyüklüğünde sıkıştırılmış patlayıcı madde konuyor. Sıkıştırılmış, çünkü önemli olan o enerjinin orada sıkışıp patlayıcı bir dağılma etki yaratması. Olabilir.</p>

    <p class="normal">"Suikast İçin Telefona İnsan Eli Değmesi Şart"</p>

    <p class="normal">- Ama yine de cep telefonunun içine böyle bir şey yerleştirmek şart değil mi?</p>

    <p class="normal">PROF. YARMAN- Tabi biraz yer olması lazım, bu teknolojiye kalmış bir şey. Görmedim, bilmiyorum ama mümkün olabileceğini düşünüyorum.</p>

    <p class="normal">- Telefon kapalıyken de olabilir diyorsunuz?</p>

    <p class="normal">PROF. YARMAN- Cep telefonu olup olmaması önemli değil. O bizim için bir kutu. İçine elektronik koyacaksın, patlayıcı koyacaksın, o vericiyle bunu patlatmak için emir vereceksin, patlatacak. Çok basit! Uzaktan kontrollu bir bomba ile kapalı olan bir cep telefonunu kullanmak arasında hiçbir fark yok. İşte bu oldu sana uzaktan kumandalı bir bomba. Hiç fark yok. Siz benden daha iyi biliyorsunuz bu işleri!</p>

    <p class="normal">"Teknoloji Anlatıyoruz, Bizim İşimiz Bu"</p>

    <p class="normal">- Rica ederim! Söylediğiniz genişlikte bunları öğrencilerinize de anlatıyor musunuz?</p>

    <p class="normal">PROF. YARMAN- Efendim tabii, mezun ettiğimiz çocukların bir kısmı Turkcell'de çallışıyor, bir kısmı Telsim'de çalışıyor. Bütün bunlar tabiki derslerde öğretiliyor. TVS nedir? SS7, sinyalizyon nedir? Öğrenci bunların hepsini öğrenir. Haberleşmenin abc'si bunlar. Çünkü bu çocuklar haberleşme mühendisi oluyor. Bu çocuklar telefon şirketlerinde çalışacaklar, bu telefonları imal eden fabrikalarda, yeni telefonları, yeni sistemleri keşfeden mühendis olacaklar. Nitekim oldular da. Bunun içerisinde tasarımların ne olduğunu, bloklarının ne olduğu, nasıl haberleşildiği, alıcı-verici ünitesi nedir, hepsinin tasarımlarını öğretiyoruz. Öğrenci mezun olduğunda, buradan bir cep telefonu şebekesini tasarlayabilecek, kurabilecek yetenekte çıkıyor. Nitekim bunların hepsi iş buldular, gittikleri şirketler de yeni sistemler kuruyorlar. Onların antenlerini nereye koyacaklar, hesaplarını yapıyorlar. Kime ne kadar fatura göndereceklerini biliyorlar, ne kadar konuşmuş, nerden konuşmuş onu biliyorlar. Var tabii, olmaz mı.</p>

    <p class="normal">Yani teknoloji anlatıyoruz, bizim işimiz bu.</p>

    <p class="normal">"Düğmeye Basmak İçin Türkiye'de Olması Gerekmiyor"</p>

    <p class="normal">- Diyelim ki bir kuvvet mikrodalga göndermek yoluyla bir suikast yapacak! Hedef Türkiye'de yaşıyorsa, ille de dalgaları Türkiye'deki bir merkezden mi göndermek zorundasınız? Başka bir ülkeden de gönderilebilirler mi, teknolojik olarak bu mümkün mü? Başka bir ülkeden, başka bir kıtadan...</p>

    <p class="normal">PROF. YARMAN- Cep telefonu şebekesi üzerinden çalışıyorsa olur tabii. "Rooming" dediğimiz bir kavram var. Bu, başka ülkelerdeki cep telefonu şebekesinin, diğer ülkelerle kendisinin dışında çalışması, anlaşabilmesi. Şimdi cep telefonları yani GSM, standarttır. Ben Avustralya'ya gittim, Türkiye'deki eşimi aradım, konuştum. Nasıl? Çünkü aynı teknoloji, aynı haberleşme sistemi, standardaze edilmiş. Ben oradan aradığım zaman eşim benim aradığımı biliyor. Dijital şebeke üzerinden gidilirse de, nerden aradığını zaten bilecek. Çünkü ben direk Türkiye'yi çeviriyorum, karım beni İstanbul'daymışım gibi arıyor. Yani 0532, 0542 diye çevirmeden, adımı basıyor tuşa. Bu sistem, şebeke benim nerde olduğumu biliyor. Neden? Çünkü ben Avustralya'da cep telefonumu açtığım zaman, Avustralya'daki şebeke, bu telefonun Türkiye'de, İstanbul'da şu GSM'ye ait olduğunu hemen algılıyor. Çünkü bu GSM, Avustralya'daki şirketlerle anlaşma yapmış. O anlaşma neticesinde, kendisini tanımlamış, kendi kodunu oraya vermiş. Ben telefonumu orada açtığım zaman, Avustralya'daki cep telefonu sistemi nerden arandığımı hemen anlıyor. Benim cep telefonundan çıkan dalga, benim cep telefonumu oraya anlatıyor. Avustralya, benim telefonumu araştırıyor, bakıyor bu Türkiye'de kayıtlı bir adam. Ben arama yaptığım zaman, bu sefer Avustralya şebekesi, beni Türkiye'ye soruyor. Yani ev yerindeki kayıtlara girip bakıyor. Evimizdeki kayıtlarda, "Ey Türkiye'deki cep telefonu şirketi, burada bir adam var, adı Sıddık Yarman, bu telefonla konuşmak istiyor, telefon parasını ödemiş mi, sen bu adama telefonla konuşma izni veriyor musun, konuşma kredisi veriyor musun?" diye soruyor. Tabi bunlar elektronik ortamda ve anında oluyor. Benim GSM'nin ana merkezi, anında benim bütün hesaplarıma bakıyor, diyor ki, "Bu adam geçmiş bütün borçlarını ödemiş, her ayki parasını da düzenli ödüyor, dolayısıyla bu adamın ödemelerle hiçbir sorunu yok. Evet, bu adam benim adamımdır, bütün paralarını ödemiştir, sen bu adama yol ver." Bu adama yol verdiği zaman benim önüm açılıyor. Bu kez eşimin telefonuna dönüyor, eşimin telefonunun açık olup olmadığını kontrol ediyor, onunda önü açıksa, diyor ki, "Tamam bu adamı gönderiyoruz, şimdi aç" diyor, yani, "çaldır."</p>

    <p class="normal"><span class="idebold">"Söylediğiniz Doğruysa, Çok Kötü"</span></p>

    <p class="normal">- Yani iletişim her nereden olursa olsun cep telefonuyla iletişim mümkünse...</p>

    <p class="normal">PROF. YARMAN- Dijital sistemlerde, SS7'de olur. Ama Analok şebekelerde mümkün değil, eski şebekelerde mümkün.</p>

    <p class="normal">- Yani dünyanın neresinde olursanız olun, dalga yoluyla böyle bir suikast mümkün. En azından teknolojik olarak mümkün.</p>

    <p class="normal">PROF. YARMAN- Az önce ortaya koyduğum haberleşme sisteminin kötü amaçlı kullanılması söz konusu olursa... İnşallah kullanılmıyordur. Ama uğraşan adam bunu gerçekleştirebilir.</p>

    <p class="normal">- Sayın Yarman siz bu konunun uzmanı olduğunuz için size geldik...</p>

    <p class="normal">PROF. YARMAN- Haberleşme uzmanıyım. Kötü işlere bakmam! Onlar benden sorulmaz.</p>

    <p class="normal">- Biz, Türkiye'de suikastlerde kulanılmak üzere bu cep telefonlarından 20 adet girdiğini öğrendik, ciddiye almamız gereken kaynaklardan. Türkiye'de çok büyük bir provokasyon olmaz mı? İşin teknolojisini bildiğiniz için..</p>

    <p class="normal">PROF. YARMAN- Türkiye'de milyonlarca cep telefonu var. Ama bu 20 tanesinin içine bomba mı koymuşlar?</p>

    <p class="normal"><span class="idebold">"Bu Teknolojiye Hakim Biri Yapabilir"</span></p>

    <p class="normal">- Bu iş için kullanılabilecek yeterlilikte ve bunun için hazırlanmış...</p>

    <p class="normal">PROF. YARMAN- Yani bir yerlerde yapmışlar. Tabii böyle bir telefonu yapmak için, numaraları algılayıp çaldıracak falan bu konunun uzmanları lazım. Bu teknoloji mesela, bizim Türkiye'de bizim böyle bir şeyi imal edecek teknolojimiz yok. Bu demek ki, merkezlerde, bu işleri çok iyi bilen adamlarla yapıldıysa, belki, bilmiyorum. Yani bunu yapan bir adamın hakikaten çok ciddi elektronik mühendisi olmazı lazım. Bu cep telefonu şebekesini çok iyi bilmesi lazım. SS7 sistemini çok iyi bilmesi lazım, cep telefonunun iç yapısını çok iyi bilmesi lazım. O zaman yapabilir, bu imkansız değil.</p>

    <p class="normal"><span class="idebold">"Amerika, Almanya Veya İngiltere'de Yapılabilir"</span></p>

    <p class="normal">- Türkiye'de yapılması imkânsız mı diyorsunuz?</p>

    <p class="normal">PROF. YARMAN- O kadar da spekülate etmemek lazım. Bunlar spekülasyon. Yani bu teknoloji atla deve değil! Uzmanları bunu biliyorlar. Derslerde, üniversitelerde bu anlatıldığına göre, bu biliniyor. Ama bir haberleşme mühendisinin bunu yapması lazım. Ciddi bir şekilde bu şirketlerde çalışmış, bu teknolojiye hakim, bu işi çok iyi bilen insanların yapması lazım. Sokaktaki mühendisin, bir bilgisayar mühendisinin oturup yapacağı bir iş değil. Bu olayı, bunun içini dışını, aşağıdan yukarı bilen bir adamın yapması lazım. Bu da telefon şirketlerinin elemanları ya da başka ülkelerin uzman kişilerinden olması lazım. Olamaz mı? Olur. Amerikan laboratuarlarında, Almanya'daki haberleşme sistemlerinde çalışan veya İngiltere'de yetişmiş uzmanlar olabilir.</p>

    <p class="normal"><span class="idebold">"Yaparsanız Cani Olursunuz"</span></p>

    <p class="normal">Bu bilgi birikimi olan bir mühendisin yapabileceği iş. Ben evimde böyle bir şey yapamam! Ben bunun teorisini biliyorum ama bizzat cep telefonunun içini, yani cep telefonları imal eden bir firmada çalışmadım. Ben de yurtdışında çalıştım ama bu işte çalışmadım. Ama oturup öğrensem, çalışsam, çıkartabilirim. Nasıl yapılacağını öğrenebilirim. Akıllı bir mühendis de oturup çalışsa bulabilir. Ama uğraşması lazım. Bilgi, yarım saatte olacak bir iş değil, sabahtan akşama yapılacak bir iş değil. Dolayısıyla uzmanlık işi. Bu işi kim yapmış, nasıl yapmış? Tabii terörist örgütlerde dehşet uzmanlar var. Bunlar da doğuştan uzman olmuyor. Başka ülkelerde, başka merkezlerde gidip çalışıp, bu uzmanlığı kazanıyorlar. Bu uzmanlığı kazanıp, herhalde sonra gelip terörist örgütlere kaydoluyorlar. Adam pilot olmuş işte! Yani pilot olmayan o uçağı alıp uçurup da Dünya Ticaret Merkezi'ne çarpabilir mi? Ya da Pentagon'un üzerine atabilir mi? Ben yapamam böyle bir şey. Ama adam gitmiş, pilotluk eğitimi almış, yıllarca çalışmış filan. Bunlar ürkütücü şeyler tabii. Hayatımda hiç bu işlere bu açıdan bakmadım. Ama maalesef teknik olarak da bunların olabileceğini görüyorum. Hem bilerek yaparsanız olur, yaparsanız da cani olursunuz. O kadar basit. İnşallah dediğiniz gibi Türkiye'de 20 tane telefon yoktur, bomba patlayıcıları yoktur.</p>

    <p class="normal"><span class="idebold">"Uzaktan Kumandalar Basit Aletler Değildir"</span></p>

    <p class="normal">Bakın basıyorum şu soğutucunun kumandasına uzaktan kapıyorum. Pat diye kapattım şimdi, bitti. Orada bomba olsa patlayacaktı. Televizyonu açıyorsunuz uzaktan kumandayla. Uzaktan kumandalar çok basit aletler değil. İçinde elektronik var, cihazlar var, dalgalar gidip geliyor. Yani bir bilgiyle üretiliyor. İnsan evde oturduğu zaman ayran yapar gibi, televizyona uzaktan kumanda yapamaz! Bir birikim işi. Bir mühendislik, bir teknoloji. Demek ki bu teknolojileri çok iyi kullanmak lazım. Yani hiç aklıma böyle cani bir şekilde kullanılabileceği gelmemişti.</p>

    <p class="normal">Bunu yapan bir adamın hakikaten çok ciddi elektronik mühendisi olmazı lazım. Cep telefonu şebekesini çok iyi bilmesi, SS7 sistemini çok iyi bilmesi, cep telefonunun iç yapısını çok iyi bilmesi lazım. O zaman yapabilir, bu imkânsız değil.</p>

    <p class="normal">Siz çaldırdığınız için mi bomba patlayacak, yoksa başkası mı! Yani başka bir cep telefonuyla, standart bir cep telefonuyla, 'Hayır ben çaldırdığım zaman patlasın' diyorsanız, onu da kontrol edersiniz. 'Numara 7', yani SS7 dediğimiz bir haberleşme işareti var. Sizin cep telefonunuzun numarasını bilir. Dolayısıyla sizin oraya koyacağınız bir logic devre, benim cep telefonumdan gönderdiğim, 'Şu numaranın aranması halinde onu patlat!' komutunu alabilir, o da çok basit bir logic devredir, tak diye patlatabilir."42</p>
  </div>
</body>
</html>
