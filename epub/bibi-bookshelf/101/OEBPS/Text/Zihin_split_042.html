<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">ABD TÜRK ŞİFRELERİNİ RÜŞVETLE ÖĞRENMİŞ</h3>

    <p class="normal">ABD istihbaratının Türk Dışişleri Bakanlığı'nın kullandığı kriptoların şifrelerini 1961'de, bir Türk memura rüşvet vererek çözdüğü ortaya çıktı.</p>

    <p class="normal">Sözkonusu iddia Amerikalı James Bamford'un 'Body of Secrets' isimli ABD'de yeni piyasaya çıkan kitabında ortaya atıldı. Kitapta Bamford, ABD gizli servislerinin süper gizlisi olarak bilinen NSA'nın (Ulusal Güvenlik Ajansı) bilinmeyenlerini anlatıyor.</p>

    <p class="normal">Bamford, 1961 yılına gelindiğinde, NSA'nın iyice kabuğundan çıktığını ve devasa bir bütçeyle dinleme faaliyetlerini ilerlettiğini yazdı. Yazar, NSA'nın, o dönemde hala üst-düzey Sovyet şifrelerine sızamadığını, ancak 40'dan fazla ülkenin yazışma sistemlerinin şifrelerini çözdüğünü belirtti. Bu ülkeler arasında, İtalya, Fransa, Endonezya, Uruguay ve Yugoslavya bile bulunuyordu. Bamford şöyle devam etti:</p>

    <p class="normal">'NSA, bazen aldatma, bazen de zor yoluyla bu ülkelerin kullandığı kripto şifrelerinin anahtarlarını ele geçiriyordu. Örneğin, Türkiye'nin şifreleri, Washington'da görevli bir kripto memuruna rüşvet verilerek elde edilmişti.'</p>

    <p class="normal"><span class="idebold">Dinlenen Türk Diplomatlar</span></p>

    <p class="normal">NSA, 60'lı yıllarda SSCB'nin çevresini istihbarat ağıyla iyice kuşatmıştı. NSA, Başkan John F. Kenendy'nin öldürüldüğü gün, Türk diplomatları arasındaki konuşmalara da kulak kabarttı. Dinlendiğinden habersiz bir Türk diplomat, 'Ankara'daki ABD Büyükelçisi, Başkan Kennedy suikastinin ardında Rusya ve Küba'nın parmağı bulunduğuna inanıyor' diyordu.</p>

    <p class="normal"><span class="idebold">Yuri Gagarin'i Türkiye'den Dinlemişler</span></p>

    <p class="normal">SOVYETLER Birliği 12 Nisan 1961 günü bir devrim yapıyor ve tarihte uzaya insan gönderen ilk ülke oluyor. Bugün hala büyük bir kahraman olarak görülen Yuri Gagarin, uzaya giden ilk insan unvanını kazanıyor. Kremlin, tüm olayı son derece gizli tutuyor. Açıklamanın, kozmonot Yuri Gagarin dünyaya döndükten sonra yapılmasına karar veriliyor. Body of Secrets kitabının yazarı Bamford, konuyla ilgili şunları anlatıyor:</p>

    <p class="normal">'Türkiye, soğuk savaş döneminde Ulusal Güvenlik Ajansı'nın (NSA) incisi haline gelmişti. Çünkü, Sovyetler'in füze denemeleri, konumundan ötürü Türkiye'den çok iyi takip ediliyordu. NSA, 1957'de, Karamürsel yakınlarında bir istasyon kurdu. Karamürsel kahvelerinde çifçiler nargile tüttürüp siyaset konuşurken, istasyonun dev antenleri SSCB'yi dinliyordu. NSA'nın Karamürsel'deki kulaklarıyla, ABD yönetimi olayı anı anına izliyor. NSA, Yuri Gagarin ile merkez arasındaki konuşmaları bile Karamürsel'den not ediyordu.'8</p>

    <p class="normal"><span class="idebold">AB'de Kripto Skandalı</span></p>

    <p class="normal">AB Komisyonu kripto servisinin, Amerikan NSA şirketine kontrol ettirildiği iddiası ortalığı karıştırdı. Avrupalı parlamenterler 'Kediye ciğer nasıl emanet edilir?' diye sordular.</p>

    <p class="normal">AB Komisyonu'nun kripto servisindeki sistemin Amerikan Ulusal Güvenlik Ajansı'na (NSA) kontrol ettirildiği ortaya çıkınca bu servisin başındaki İngiliz Desmond Perkins hakkında soruşturma açılması istendi. Perkins'in bizzat, 'Sistemi NSA'ya kontrol ettirdim. Sistemi açan kod anahtarı bulamadılar. Çok memnunum' dediği ileri sürüldü. Perkins'in ayrıca yakınlarına, NSA ile çok iyi ilişkiler içinde olduğunu, eğer sisteme girebilme olanağını bulsalardı kendisine mutlaka bunu söyleyeceklerini ilettiği de öne sürüldü. Yapılan araştırma sonrası Perkins'in aile fertlerinden birisinin de uzun yıllar NSA'da çalıştığı ve kısa bir süre önce de bu şirketten emekli olduğu anlaşıldı.</p>

    <p class="normal">AB Komisyonu'nun temsilcileri, Avrupa Parlamentosu üyelerinin sert tepkisine uğradılar. AP üyeleri Perkins hakkında derhal soruşturma açılmasını istediler ve AB belgelerinin ABD'nin elinde olma ihtimalinin yüksek olduğunu belirttiler. AP'nin 'Echelon Sistemi'ni soruşturmak amacıyla kurduğu komisyonun Alman üyesi Christian von Bötticher, 'Kediye ciğer nasıl emanet edilir' derken, AB Komisyonu'nun servisten sorumlu olan Hollandalı üyesi Lodewijk Briet ise, Perkins hakkında soruşturma açmak için hiçbir neden bulunmadığını, yakınlarından birinin NSA şirketinde çalışmış olmasının dışında bu şirketle hiçbir alakası olmadığını söyledi. Ancak Avrupa Parlamentosu'nun bu gafın peşini bırakmayacağı bildirildi ve AB Komisyonu'nun bu servisi hakkında soruşturma açılması için karar alacağı kaydedildi.9</p>

    <p class="normal"><span class="idebold">Mesajlarınızı Sizden Başka Kim Okuyor?</span></p>

    <p class="normal">Önce Hotmail sonra NSAKEY, Microsoft müşterilerinin özel yaşamları tehlikede.</p>

    <p class="normal">Hotmail'in güvenlik servisinin kırılmasının üzerinden bir hafta geçmedi, ama Microsoft'un bir türlü kapatamadığı yeni arka kapılar ve anahtarlar keşfediliyor. Kanadalı bir şirketin bulduğu NSAKEY, iddiaya göre ABD Ulusal Güvenlik Bürosu'nun istediği bilgisayara girebilmesi için koyulmuş.</p>

    <p class="normal">İnternet'in labirentlerinden sıyrılıp gelen öykülerin artık çok az bir kısmı yeni. Hotmail'in başına gelenler de klasikleşmiş bir İnternet haberi. Hackerlar yine bir açık (bug) buldular.</p>

    <p class="normal">Herşey geçtiğimiz hafta bir grup hackerın Microsoft'un yaklaşık iki ay önce hizmete sunduğu Passport sisteminde bir boşluk bulduklarını ve isteyen herkesin Hotmail müşterilerinin e-postalarını okuyabileceklerini açıklamasıyla başlamıştı.</p>

    <p class="normal">Sonuçta Microsoft müdahale edene kadar, yaklaşık 6 bin kişi başkalarının e-posta mesajlarını okudu. Microsoft iki saatlik bir çalışma ile söz konusu açığın kapatıldığını ve Hotmail'in güvenliğinin tekrar sağlandığını açıkladı.</p>

    <p class="normal">Ancak Microsoft ürünleri her ne kadar dünyanın en yaygın bilişim ürünleri olsalar da; her birinin piyasaya sürüldüklerinde en bir kez açık vermeleri artık harc-ı alem oldu.</p>

    <p class="normal"><span class="idebold">Kendiliğinden Çöken Server</span></p>

    <p class="normal">Bizzat Bill Gates'in kendisi büyük medyatik tanıtımlar sırasında ürünleriyle rezil oldu. Ama her nedense Microsoft bu küçük başarısızlıklardan çok fazla rahatsız değil. Aksine hackerlara sık sık hodri meydan diyor. Bunun en son örneğini ağustos ayında yaşadık. Şirket Windows 2000'in en son beta sürümünü ve Internet Information Server'ını denemek için hackerlara meydan okumuştu. İşin ilginç yanı server'ın, hacker müdehalesine gerek kalmadan kendi kendine çökmesi oldu.</p>

    <p class="normal">Hacker grupları Microsoft'un bu tür hamlelerini bedava reklam yapma girişimi olarak yorumluyor. Bill Gates de reklamın iyisi kötüsü olmazcılardan yani.</p>

    <p class="normal"><span class="idebold">Arka Kapının Anahtarı</span></p>

    <p class="normal">Hafta başında Kanadalı bir güvenlik şirketinin bir iddiası ortalığı iyice bulandırdı. Bir güvenlik şirketi olan Cryptonym yetkilileri Windows'da ikinci bir anahtarın olduğunu açıkladılar.</p>

    <p class="normal">Geçtiğimiz mart ayında Windows 98'in İnternet üzerinden yasal kaydının yapıldığı sırada devreye giren bir özellik ortaya çıkarılmış, Microsoft kullanıcılardan özür dilemişti. Ancak bu anahtar ortaya çıkana kadar aşağı yukarı sekiz aydır piyasada olan Windows 98, kullanıcı bilgisayarların donanımıyla ilgili kimlik numaralarını Microsoft merkezine göndermişti. Böylece hiç bir bilgisayar kullanıcısının mahremiyeti kalmamış oluyordu. Bu özellik Windows 98'in İnternet üzerinden kayıt işlemleri yapılırken devreye giriyordu.</p>

    <p class="normal">Hafta başı ortaya çıkan anahtar ise NSA harfleriyle kodlanmış. Kanadalı şirkete göre bu anahtar ABD Ulusal Güvenlik Dairesi (NSA - National Security Agency) için özel olarak konulmuş. Yani Windows'lardaki bu arka kapı NSA'nın herhangi bir bilgisayara girebilmesini sağlıyor.</p>

    <p class="normal">Microsoft ise bu anahtarın sadece ABD ihracat yasalarına uyum gösterdiğinin kanıtı olduğunu açıkladı. Cryptonym Şirketi kendi sitelerinde duyurdukları keşiflerinde bu anahtarın neden NSAKEY olarak adlandırıldığını soruyordu. Microsoft bu soruya NSA'nın yöntemlerinin bu kadar basit olamayacağını, Büro yöntemlerinin daha sofistike olduğu şeklinde yanıt verdi. Şirketin Güvenlik Müdürü Scott Culp, AP'ye yaptığı açıklamada "Bizim hiç bir özel anahtarımız yok. Hiçbir anahtarımızı paylaşmayız." gibi bir biriyle çelişen iki ifade kullandı. Microsoft'un "hiçbir özel anahtarı" yoksa, Culp ikinci cümleyi niye sarfetti. İnsan işkillenmeden edemiyor.10</p>
  </div>

  <div class="calibre1" id="calibre_pb_43"/>
</body>
</html>
