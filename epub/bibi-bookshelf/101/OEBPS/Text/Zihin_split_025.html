<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal"><span class="idebolditalik">"Habersiz deneğe ilacın verilmesi sabah 10:35'te tamamlanmıştır. 11:20'de terleme belirgin hale gelmiş, nabzı zayıflamıştır. Sırt üstü yatırılmıştır. İnleyerek nefes alıp vermeye başlamış ve yarı komaya girmiştir."</span><br class="chapter"/>
    <br class="chapter"/>
    <span class="ideitalik">20 EYLÜL 1962<br class="chapter"/>
    DERBY ŞAPKA PROJESİ</span></p>

    <h3 class="h2baslik">KİMYASAL VE BİYOLOJİK MADDE DENEYLERİNİN CIA TARAFINDAN İZLENMESİ VE KONTROLÜ</h3>

    <p class="normal">Parlamento Komisyonu, CIA içinde kimyasal ve biyolojik madde deneylerinin izlenmesi ve kontrolünde bir çok hata buldu. Bu başarısızlığın analizi 4 bölüme ayrılabilir:</p>

    <p class="normal">1- Normal şartlar ve kurallardan taviz verilmesi</p>

    <p class="normal">2- Yetki verme prosedürlerinde yaşanan problemler</p>

    <p class="normal">3- İç kontrol mekanizmalarının zaafı</p>

    <p class="normal">4- CIA içinde gruplaşma ve rekabetin etkisi</p>

    <p class="normal">CIA'da, teşkilatın kurallarına ve yaptırımlara göre hareket edenler diğer tüm bunlara karşı tutum sergileyenlerden ayrı tutularak ödüllendirilir. Bu bağlamda, kimyasal ve biyolojik madde deneyleri sırasında CIA bu kuralı görmezden gelmiştir. Ayrıca en geniş CIA programına ait olan belgelerin yokedilmesi, Başkan'a göre, normal teşkilat prosedürlerinin önemli bir ihlalini oluşturmaktadır.</p>

    <p class="normal">Bu belgeler 1973'ün başlarında DCI Richard Helms'in emri üzerine yok edilmiştir. "....bana geldi ve emekli olacağını söyledi, bende emekli oluyordum. Öyleyse bu belgeleri ortadan kaldırmak iyi bir fikir olabilirdi. Bunun gerekli olduğunu düşünmemizin bir sebebi de, diğer organizasyon ve hükümet teşkilatlarından aslen haberdar olmayan insanlarla birtakım irtibatlarda bulunulmuştu. Bu da program açısından hassas bir konuydu, artık program sona erdiğine ve tamamen durdurulduğuna göre bu dosyalardan kurtulabileceğimizi düşündük. Dolayısıyla geçmişte bize yardımda bulunmuş hiç kimse çeşitli soru ve sıkıntılı durumlarla karşılaşmamış olacaktı." 24</p>

    <p class="normal">Ortadan kaldırma işlemi CIA'nin iç düzenine dair, CSI 70-10 "aktif olamayan kayıtların yok edilmesiyle" ilgili verilen bir tavize dayanıyordu. O zamanki Başkan Vekili Thomas Karamessines'in CSI 70-10 düzenlemesinde yazdığı gibi: "Belgelerin ortadan kayboluşu bir rahatlık yada saklı tutma meselesi değil, insanların bilgileri doğrultusunda değişen kuralların uygulanmasıyla varılan bilinçli bir karardır. Bu hükmün önemli noktası, hikayenin tamamının yıllar sonra, bambaşka insanlar tarafından bile yeniden oluşturulabilir olmasıdır."</p>

    <p class="normal">Parlamento Komitesi tarafından Dr. Gottliebe'e MKULTRA kayıtlarını yok etme yetkisi verdiği prosedür hakkında sorulduğu zaman Helms şöyle karşılık vermiştir: "Bunun her zamanki prosedürün bir parçası olduğunu söylemek zor, çünkü kayıtların ortadan kaldırılmasının özel bir seyri vardı. Teşkilat içinde belli insanlar tarafından belli bir biçimde izlenerek yapılan bir düzenli ortadan kaldırma işlemi söz konusudur. Dolayısıyla bunun dışındakiler, olağandışı durumlardır. Diğer taraftan öteki belgelerin ortadan kaldırılması başka birinin haklarında özel bir durum oluşturmasından dolayı olur. Yani sorunuza cevabım muhtemelen "evet" olacaktır."</p>

    <p class="normal">MKULTRA belgelerinin yok edilmesi, Parlamento Komitesi'nin CIA'nin kimyasal ve biyolojik madde araştırma programlarının derecesi ve sınırları konusunda bir karara varmasını imkansız kılmıştır. Bu yok etme işlemi ayrıca CIA'yı program deneylerinde kullanılan insanları bulma ve tıbbi yardım sağlama konusunda da engellemiştir. Son olarak , tüm bu durum Komiteyi MKULTRA programında geliştirilen madde kullanımını içeren faaliyetlerin sınırlarını tam anlamıyla belirlemekten alıkoymuştur. Öte yandan CIA Genel Müfettişi'nin 1963 yılında yaptığı bir açıklamaya göre, yok edilmelerinden önce bile MKULTRA kayıtları tam değildi.</p>

    <p class="normal">MKULTRA'nın başlamasıyla normal teşkilat prosedürleri göz ardı edildi. 1953'te o zamanki Başkan Vekili Bay Richard Helms, MKULTRA'nın kurulmasını öneren isim oldu. Teklife göre TSD araştırma ve geliştirme bütçesinin yüzde altısı, sözleşmeyle belirtilmiş resmi ilişkiler olmadan yükseltilebilecekti. Bunun sebebi ise sözleşmelerin hükümetlerin ilgilendiklerini açığa çıkarabilmeleriydi. Helms bu konuda en donanımlı kişilerin, profesyonel şöhretlerini tehlikeye atabileceğinden bu tür faaliyetlere imzalı bir belgeyle dahil olmaya en isteksiz insanlar olduklarını belirtmiştir. Diğer teşkilat prosedürleri de ayrıca dikkate alınmadı. 13 Nisan 1953'te, o zamanki DCI Allen Dulles, olağan sözleşme kurallarına uyarak yürütülen projede güvenlik sorunlarının çıktığını belirterek MKULTRA programını onaylamıştır.</p>

    <p class="normal">Genel Müfettiş raporunun 23. sayfasında şunlar yazıyor: "Dosyalar tam anlamıyla eksik ve son derece kötü düzenlenmişlerdi ayrıca zamanla idari politikalara perspektif kazandıracak değerlendirici ifadelerden yoksundu. MKULTRA kayıtlarının önemli bölümü, yüksek dereceli çalışanların hafızalarından başka yerde değildi ve böylece onlarında ayrılmasıyla tamamen kayboldu."</p>

    <p class="normal">Genel Müfettişin, MKULTRA üzerine on yıllık araştırmasının sonucunda, verilen tavizlerden dolayı pek çok eksiklik tespit edilmiştir. Teknik Servis Dairesi, MKULTRA'da yetkililerin kayıtlarını denetimden geçirmedikleri için teşkilat gelirlerinin kullanımını CIA saptayamamıştır. Bir diğer şirket ise "olan sözleşme şartlarınca izin verilemeyecek işlerde kullanılan fonlarla" hükümet ödeneğinin kullanımında "uygun sorumluluğu" temin edebilecek denetim ve güvenliği kurmakta etkisiz kalmıştır. 25</p>

    <p class="normal">MKULTRA, idari noktalarda yeterince net olmadığından, aşırı tavizkar tutumu ve sorumsuz yönetiminden dolayı kınanmıştır.</p>

    <p class="normal">Teftiş Kurulu, Başkan tarafından yapılan inceleme ve denetimlerde MKULTRA'nın genellikle normal idari denetimlerden kaçmanın bir yolunu bulduğunu, büyük başarısızlıklarla sonuçlanan deneyler için izin aldıklarını ayrıca kabul edilmez temellere dayalı, güvenilmez bir takım organizasyonlarla özel ilişkiler içine girildiğinin ortaya çıkarıldığını belirtmiştir.</p>

    <p class="normal">Bu tür hassas projeler için, özel mekanizmalara ihtiyaç duyulduğunu itiraf eden, Teftiş Kurulu Başkanı şöyle yazmıştır: "Böyle özel projelerin idaresi için temel kurallar önceden açıklanmalı ki, normal prosedürden herhangi bir sapma denetimden taviz manasına gelmesin. Özel prosedürler, yüksek gizliliğe sahip faaliyetlerin emniyetini sağlamak için gerekli olabilirler. İç kontrol mekanizmalarının erozyona uğramasını engellemek için , bu tür tavizler daha az hassas programlar üzerine de kaydırılmamalı. Dahası sadece güvenliği tehlikeye sokacak bu düzenlemelerden vazgeçmeli, genellikle buda tartışmalı projelerde daha gevşek bir idari denetime yol açar.</p>

    <p class="normal">MKNAOMI, Kimyasal ve biyolojik maddelerin araştırma ve geliştirilmesi için Fort Detrick CIA projesi, teşkilat faaliyetlerinin güvenliğini sağlamak amacıyla harcanan idari denetimi bastırdığı yönünde bir örnek oluşturmaktadır. Shellfish Toksin ve Antraks gibi madde transferlerinin hiçbir yazılı kaydı "bu tür madde kullanımının kayıtlara geçmemesi gibi bir istek ve bu projenin yüksek gizliliği" sebebiyle tutulmamıştır. 26</p>

    <p class="normal">Sonuç olarak teşkilat hangi maddelerin var olduğunu hiçbir şekilde belirleyememiş, maddenin vücuda verilmesini sağlayan tabancaların yada Cobra Venom gibi ölümcül maddelerin teçhizatının sağlanıp sağlanmadığını anlayamamıştır.</p>

    <p class="normal"><span class="idebold">İzin</span></p>

    <p class="normal">MKULTRA belgelerinin ortadan kaldırılması projelerde hangi aşamadayken izin verildiğinin anlaşılmasını zorlaştırıyordu. Bununla birlikte bu sorun sadece belgelerin yok edilmesiyle ilgili değildir. Genel Müfettiş ayrıca MKULTRA'nın en üst derecesindeyken bile, gizlice LSD uygulanmasına "deneyleri onaylama ve hiçbir kayıt tutmama" şeklindeki tutuma devam edildiğini belirtmiştir.</p>

    <p class="normal">MKULTRA'ya izin verenin Allen Dulles olduğunun net olmasına rağmen, kayıtlar, gönülsüz insan deneklere el altından LSD uygulanması gibi deneyleri içeren özel projelere kimin izin verdiği konusunda yeterince açık değildir. John McCone Merkez İstihbarat Başkanı olarak Allen Dulles' un yerine geçtiğinde kendisine ne bu projelerin detayları hakkında bilgi verilmiştir nede devam ettirilip ettirilmeyeceği sorulmuştur. 1963'te gizlice yapılan deneylerin doğruluğu tartışılırken bile DDP, CIA çalışanları projeyi mümkün olduğunca az insanın bilmesi gerektiğini istediklerinden, Merkez İstihbarat Başkan Vekili "General Carter'ı" bilgilendirmenin gerekli olup olmadığı konusunda bile tartışa çıkmıştır. 27</p>

    <p class="normal">1963 Mayısında, DDP Richard Helms, Genel Müfettişe gizli deneylere izin verildiğini çünkü kendisinin Başkan'a gidip onu bu konuda bilgilendirdiğini Başkanında "hiçbir itirazda bulunmadığını böylece deneylere devam edileceğini" söyledi.28</p>

    <p class="normal">Böyle bir izin tartışmasız konular için bile açık izinden daha az hoş karşılanır, özellikle el altından uyuşturucu uygulanması gibi konularda hiç istenmez. Fakat Komiteye verilen ifadeye göre, görüş birliği sağlanmadığı zaman alınan izinler bu tür hassas durumlarda daha yaygındır. Bay Elder'a görüş birliği sağlanamamasından dolayı onay almanın çok sık bir durum olup olmadığı sorulduğunda: "Nadir olduğunu söyleyemem. Bir projenin hassasiyet derecesi arttıkça, kayıtların minimum dereceye çekilmesine dayanarak uygulaması o kadar yaygınlaşıyor." dedi.</p>

    <p class="normal">Dr. Nathan Gordon ve astları, Başkanın talimatlarını ihlal ederek, Shellfish toksini izinsiz bir şekilde muhafaza etmeleri, Başkan'ın yazılı emirleri teşkilat çalışanlarına yayınlatmamasından kaynaklanmış olabilir. Maddelerin muhafaza edilmesine teşkilattaki kıdemli çalışanlar tarafından izin verilmiştir. Başkan Bay Helms, Karamessines'e ve Teknik Servis Dairesi Başkanı Dr. Gottlieb'e, CIA'nin Fort Detrick'te saklı tuttuğu kimyasal ve biyolojik maddelerden ordunun kontrolünü çekmesi emrini verdi. Dr. Gottlieb bu talimatı Dr. Gordon'a iletti. Tüm organizasyonlarda verilen emirler göz ardı edilirken, Dr. Gordon bu muhafazayı yazılı hiçbir yasaklama talimatı almadığını söyleyerek savundu. 29</p>

    <p class="normal">Gizli deney programlarına verilen izin için sorulan soru üzerine Elder'in ifadesi şöyle: "Benim mantığıma göre, Başkan tarafından bir kez onaylandı mı, bu onay devamlı sayılmıştır." Bir yönetimden diğerine gecen bu izin metodu, Başkanın dikkatini çekmeyeceğine göre, hassas projeler için bilhassa uygun değildir.</p>

    <p class="normal">Bazı durumlarda yazılı emirlerin olması da izinsiz faaliyetleri engellemedi. CIA Müfettişinin bir araştırmasına göre, Teknik Servis Dairesi (TSD) çalışanları LSD'nin her kullanımında Mr. Helms'e danışılması konusunda uyarıldılar. Ayrıca TSD, DDP, Frank Wisner'in izni alınmadan LSD kullanılmamasını tavsiye eden bir muhtıra aldı. Dr. Olson deneyi ne Wisner'in nede CIA Başkan Vekili Richard Helms'in bilgisi olmadan sürdürüldü. Bu tür davranışlar için yeterli bir cezanın olmayışı diğer düzenleme ve emirlerdeki gücüde azaltmış olmalıdır.</p>

    <p class="normal">Teşkilat içinde izin prosedürleriyle ilgili son bir mesele daha gündeme getirilmiştir. 1959'a kadar yurtdışında, DDP operasyon Başkanının izniyle sorgulamalarda kimyasal madde kullanılmıştır. Daha sonra Başkan vekilinin bu işler için onayı gerekmiştir. Tıbbi Personelin bu faaliyetlere onay verilmesi için gerekli olmasına rağmen, bunlar hariç tutulmuştur. 1957'de Genel Müfettiş yazılı olarak bunu şöyle açıklamıştır : "Sonuçlarından sorumlu olduğu için bu konularda DCI'ye tavsiyelerde bulunması gereken karar mercii DDP'dir. Bu sorumluluğu Tıbbi Personel Başkanına devretmeyi düşünmek gerçekle bağdaşmaz."</p>

    <p class="normal">İzin hakkındaki sorulara, CIA'ye yardımcı olan teşkilatlarda dahildir. Örneğin, gönülsüz insan deneklere habersizce LSD uygulanması deneyini içeren proje Narkotik Büro ( BNDD) ile birlikte yürütülmüştür. Narkotik temsilcisinin proje hakkındaki bilgisi üzerine bazı sorular da vardır.</p>

    <p class="normal">1963'te, Genel Müfettiş, Narkotik Büro Başkanı'nın proje hakkında bilgilendirildiğini belirtmiştir Fakat Genel Müfettiş'in raporu, verilen bilginin derecesinden bahsetmemiştir. Dr. Gottlieb tanıklık ederek: "Mr. Anslinger'la görüşmemizden kendisinin haberdar olduğu intibaını aldım." demiştir. Diğer bir CIA çalışanı, habersiz deneklerle ilgili olarak Dr. Gottlieb ve kendisinin temsilci Anslinger'la görüşmesinin herhangi bir şekilde söz konusu olduğunu hatırlamamaktadır.</p>

    <p class="normal">1967'de kayıtlar için verilen bir memorandumda Dr. Gottlieb, Anslinger'ın yerine gecen Herry Giordano'nun kendisine "Sadece konu hakkında çok genel bilgi sahibi olduğunu , detaylardan haberi olmadığını" söylediğini belirtmiştir. Bununla birlikte aynı memorandumda Dr. Gottlieb'e Giordano'nun projenin maddelerinden haberi olduğuna dair birçok yorumda bulunduğu gösterilmiştir. Temsilcinin, uygulamaların ne gerektirdiğini yada doğruluğunu tam anlamadan sadece genel anlamda bir izin sağlamış olabileceği de mümkündür. CIA'den detaylı bilgi edinmedeki isteksizlik ve yine CIA'nin bunları kendisine açıklamadaki tereddütleri, Parlamento Komitesinin araştırmaları sırasında ortaya çıkan birçok örnekten biridir. Bu problem sadece İdari Birimle değil, CIA'nin Meclisle olan ilişkilerini de yıpratmıştır.</p>

    <p class="normal"><span class="idebold">İç Denetim</span></p>

    <p class="normal">Düzenlemelerin ihmali ve belgelerin eksikliği hangi faaliyete kimin izin verdiğini anlamayı zorlaştırmaktadır. Daha da önemlisi, teşkilat içi yeniden gözden geçirme mekanizmalarını daha az etkili kılmıştır. Bu tartışmalı ve son derece gizli projeler, en şiddetli incelemelerle karşı karşıya kalmalıyken etkili bir iç denetimden yoksundur.</p>

    <p class="normal">1963 tarihli MKULTRA raporunda Genel Müfettiş bu durumu şöyle açıklamıştır : "Orijinal tüzüğe göre MKULTRA faaliyetleri Teknik Servis Dairesi (TSD) denetimindeydi. Bununla birlikte TSD gizli bir takım projelerde mümkün olduğunca az belge saklanmasına özen gösterdi. Tutarlı kayıtların azlığı rutin inceleme prosedürlerinin önüne geçmiş ve mali ve idari denetimi kapsayan soruların ortaya çıkmamasına neden olmuştur."</p>

    <p class="normal">Genel Danışman, Dr. Frank Olson'a gizlice LSD uygulanmasına tepki gösterdi. Ona göre bu tür bir uygulamayı içeren projelerin doğruluğu yada yasallığı konusu kendisine sorulabilirdi. Fakat bu yapılmamıştı. Genel Danışman bu deneyi 1970'lere kadar öğrenemedi. Deneyler, Müfettiş tarafından 1957'de Teknik Servis Dairesi raporunda "ahlakdışı ve yasalara aykırı" olarak nitelendirildiği halde, Genel Danışmanın MKULTRA projeleri hakkındaki fikirleri sorulmadı.30</p>

    <p class="normal">Genel Müfettişin, 1957'deki TSD araştırmasında gizlice LSD kullanımı hakkında hiçbir bilgisi yoktur. Bu projenin, inceleme grubunun dikkatine sunulmadığı açıkça görülüyor. Bu, TSD'nin 1963'teki Genel Müfettiş incelemesi sırasında ortaya çıkarılmıştır. Konuya ilişkin delilin gizli bir proje olarak dikkat çekmesinden çok, "istemeyerek" ortaya çıktığı hatırlatılıyor. Çünkü Müfettiş üzerine gittikten sonra bile Genel Müfettiş tam bir araştırma yapmadı. TSD'nin kapsamlı bir araştırmasının sonucunda, müfettişin teşkilatta başka bir memuriyete transfer edilmek üzere olduğu ortaya çıktı.</p>

    <p class="normal">Böylece Genel Danışman ve Genel Müfettiş, yani olası uygunsuz faaliyetlerin denetimi için idari iç mekanizmalar, projenin düzenli gözden geçirilmesinin dışında tutulmuştur. Proje ortaya çıkarıldığında İdari Denetim Başkanı buna son derece karşı çıkmıştır. Eğer kendisi Genel Müfettişken dikkatine sunulmuş olsaydı 1957'de bu projenin durdurulması mümkün olabilirdi.</p>

    <p class="normal">Teşkilatın giderlerinin incelenmesinde, iç denetimde de çalışan Teftiş Personeli, MKULTRA ile önemli zorluklarla da karşılaşmıştır. MKULTRA, Teftiş Personeline ilk önerildiği zaman bütün çalışmaların dışında tutuldu Teftiş Kurulu Başkanı MKULTRA prosedürünü "büyük idari başarısızlıklara yol açan uygulamalara izin veren" bir süreç olarak tanımlıyor. Bu ayrıca CIA'nin dış firmalar tarafından sağlanan hesaplarını saptama kapasitesini azaltmaktadır.</p>
  </div>

  <div class="calibre1" id="calibre_pb_26"/>
</body>
</html>
