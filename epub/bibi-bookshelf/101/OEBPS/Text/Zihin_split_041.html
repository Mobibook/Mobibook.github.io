<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">MÜTHİŞ İTİRAFLAR</h3>

    <p class="normal">ABD'nin süper gizli servisi NSA'nın dinleme faaliyetlerini anlatan eski ajan Wayne Madsen'e göre Türkiye'de halen iki dinleme istasyonu var. İşte NSA'nın dinledikleri:</p>

    <p class="normal">Apo çok geveze ve aptaldı. Cepten konuşmadan edemezdi. Rusya'da , Korfu'da her yerde dinledik. Dudayev'i, Refah Partisi'nin verdiği uydu telefondan dinledik. Koordinatları Ruslara verdik. Onlar da öldürdü.</p>

    <p class="normal">Carlos, Sudan'da sarhoşken Şam'daki arkadaşlarıyla konuşuyordu. Yerini Fransızlara bildirip yakalattık. Diana, kara mayınlarına karşı mücadele ettiği için, Rahibe Teresa da kürtaj karşıtı olduğu için dinleniyordu.</p>

    <p class="normal">ABD istihbarat servislerinin 'süper gizlisi' olarak bilinen NSA'da çalışmış bir ajan, tüm dünyayı dinleyen "dev" tele kulağın öyküsünü anlattı.</p>

    <p class="normal">İnsanların özel yaşamının dinlenmesine karşı olduğu için şimdi muhalif olan Madsen, NSA'nın (National Security Agency) halen Türkiye'de dinleme istasyonları bulunduğunu söyledi. Madsen, bu iki üsten, İran, Irak, Kafkaslar ve Rusya'nın iç bölgelerinin izlendiğini, radar imajları, radyo sinyalleri ve telemetri gibi faaliyetlerin yürütüldüğünü kaydetti. Ajan Madsen, Türkiye'de daha çok NSA üssünün bulunduğunu, ancak sayının ikiye indirildiğini ve diğerlerinin Türkler'e devredildiğini belirtti.</p>

    <p class="normal">Wayne Madsen, 'Yunanistan'daki tüm NSA tesisleri kapatıldı ve onlara güvenmediğimiz için de hiçbirini devretmedik, hepsine kilit vuruldu' dedi. Madsen, NSA'nın KKTC'de bile halen bir tesisi bulunduğunu söyledi ve '1974'den sonra bir anlaşma yapıldı. Buradan Ortadoğu izleniyor, Türkler ile birlikte çalışıyoruz' diye konuştu.</p>

    <p class="normal"><span class="idebold">Apo Çok Geveze</span></p>

    <p class="normal">Özel ajan olarak takdir belgesi bulunan Wayne Madsen, Abdullah Öcalan'ın 'çok geveze ve aptal' olduğu için kendisini ele verdiğini, PKK'nın başının, Suriye'den çıktıktan sonra Kenya'da yakalanıncaya kadar NSA tarafından izlendiğini söyledi.</p>

    <p class="normal">Madsen, 'Öcalan, çok geveze biri, cep telefonundan konuşmadan edemezdi ve biz de nerede olduğunu hemen belirlerdik. Rusya'dan başlayarak, Korfu Adası dahil her noktada dinledik. Öcalan'ın izlenmesinde İsrail'in de katkısı oldu. Öcalan, çok aptalca davrandı. Dinleneceğini bilmesi gerekirdi' dedi.</p>

    <p class="normal"><span class="idebold">Dudayev'in Yerini Biz Bildirdik</span></p>

    <p class="normal">Madsen, Çeçen lider Cahar Dudayev'in nerede olduğunu da NSA'nın tespit ettiğini söyledi ve hatta bulunduğu yerin koordinatlarının ABD tarafından Moskova'ya verildiğini söyledi. Madsen, Dudayev'in öldürülmesinde NSA'nın üstlendiği rolü şöyle anlattı: 'Dudayev Refah Partisi'nin verdiği uydu telefonu kullanıyordu. NSA yerini ve koordinatlarını belirledi ve Başkan Clinton'a bildirdi. Bill Clinton, Moskova'da idi. Boris Yeltsin'in yeniden seçilmesini istiyordu. Çeçen lider Cahar Dudayev'in yerini ve koordinatlarını Yeltsin'e bildirdi. Ruslar, Dudayev'i hemen öldürdü. Boris Yeltsin de Clinton da yeniden seçildi. Aslında, Başkan Clinton'ın yaptığı yasalara aykırıdır.'</p>

    <p class="normal"><span class="idebold">Çakal'ı Yakalattık</span></p>

    <p class="normal">Madsen, 'Çakal' lakaplı terörist Carlos'un da NSA tarafından bulunduğunu söyledi. Carlos, Sudan'da sarhoş iken Şam'daki arkadaşlarıyla konuşuyordu. NSA, Sudan'ın başkenti Hartum'da olduğunu Fransızlar'a bildirdi ve Carlos bir operasyonla yakalandı.</p>

    <p class="normal"><span class="idebold">Prenses ve Rahibe</span></p>

    <p class="normal">Wayne Madsen, NSA'nın, ABD ulusal çıkarları için gerekli görülmesi halinde 'herşeyi ve herkesi' dinleyebileceğini ifade etti. Bu çerçevede, NSA'nın tele kulaklarının, Prenses Diana ve Rahibe Teresa'yı bile dinlediğini söyleyen Madsen, 'Öyle gerekiyordu' dedi. Wayne Madsen, Prenses Diana'nın mayınlara karşı savaş açmasının ABD politikasına ters düştüğünü ifade etti. Benzer şekilde Rahibe Teresa'nın kürtaj ile ilgili görüşleri de ABD'nin hoşuna gitmiyordu. Wayne Madsen, Greenpeace ve Uluslararası Af Örgütü gibi kuruluşların NSA tarafından sürekli dinlendiğini de kaydetti.</p>

    <p class="normal"><span class="idebold">66 Dilde Dinleme Faaliyeti</span></p>

    <p class="normal">Geçenlerde yayınlanan 'Body of Secrets' kitabıyla gündeme gelen NSA'nın (National Security Agency) sadece Maryland Eyaleti'ndeki merkezinde 22 bin personel çalışıyor ve toplam çalışanların sayısı 50 bini buluyor.</p>

    <p class="normal">Eski ajan Wayne Madsen, ham bilgileri değerlendiren bir analist olarak ABD Donanması, Dışişleri Bakanlığı, FBI ve NSA'da yıllarca hizmet verdiğini söyledi. Madsen, NSA'nın tüm dünyadaki, telefon, faks, cep telefonu, e-mail, uydu telefonu konuşmalarını ve yazışmaları çözebilen SIGNET adında ileri teknoloji ürünü bir ağ kurduğunu belirtti. Wayne Madsen'e göre SIGNET, Avrupa'nın tartıştığı Echelon'dan çok büyük ve çok kapsamlı. Echelon ile sadece İntelsat gibi ticari sistemlerin haberleşmesi alınabiliyor. SIGNET, istenilen herkes ve herşeyi izliyor. dedi. Madsen, NSA'nın Türkçe dahil 66 yabancı dili ve hatta aynı dilin farklı şivelerini bile rahatlıkla dinlediğini söyledi. NSA'nın Ft. Meade'deki merkezine 'kripto şehri' denildiğini belirten Madsen, kurumun başına hep 'üç yıldızlı bir general' atandığını söyledi.6</p>

    <p class="normal"><span class="idebold">Amerika Bizi Dinliyor</span></p>

    <p class="normal">TBMM Bilgi ve Bilgi Teknolojileri Grubu'nun dün DSP'li Ziya Aktaş başkanlığında yaptığı toplantıya katılan Genelkurmay Temsilcisi Koramiral Taner Uzunay, ABD'nin Türkiye'nin gizli bilgilerini dinlediğinden yakındı.</p>

    <p class="normal">Bilgi toplumuna geçiş için Türkiye'nin atması gereken kurumsal adımları belirlemeye çalışan Kurul'un dün yaptığı toplantıya Genelkurmay Başkanlığı, TÜBİTAK, Başbakanlık ve sivil toplum örgütlerinden temsilciler katıldı. Toplantıda, TÜBİTAK tarafından Ulaştırma Bakanlığı için hazırlanan Türkiye Bilgi Toplumu Bakanlığı Projesi görüşüldü.</p>

    <p class="normal">Toplantı sonrasında TÜBİTAK ile Genelkurmay Başkanlığı temsilcisi arasında tartışma çıktı. Koramiral Uzunay, Genelkurmay'ın da desteklediği "Türkiye Bilgi Güvenliği Kurumu" Yasa Tasarısı'nı TÜBİTAK'ın eleştirmesine tepki gösterdi. Uzunay, TÜBİTAK'ın projeyi, "Bu çok iddialı bir proje" diye nitelendirmesine karşılık, "Siz geçiştiriyorsunuz ama bilgi güvenliği Türkiye'nin en önemli sorunudur. Türkiye'deki en önemli bilgiler Amerika'ya sızıyor, dinleniyor. Bu çok önemli bir konu ve gereken önlemler mutlaka bir an önce alınmalı" dedi. Koramiral Uzunay, TSK'nın bu proje için gerekli yatırımı bile yaptığını belirterek, diğer kamu kuruluşları ile özel sektörün buna hassasiyet göstermemesinden yakındı.</p>

    <p class="normal">Uzunay, bu projenin öneminin milletvekillerine anlatılması gerektiğini belirterek, "Bu toplantıda milletvekillerine verilmesi gereken mesaj budur. TÜBİTAK'ın önerdiği gibi Bilgi Güvenliği Bakanlığı kurmaktansa, öncelikle Bilgi Güvenliği Kurumu oluşturulmalıdır" dedi.</p>

    <p class="normal">DSP'li Ziya Aktaş, ABD'nin "Türkiye'nin gizli bilgilerini dinlediği" şeklindeki yakınmalar konusunda da şöyle dedi: "Sadece Amerika değil, herkes bizi dinliyor. Sadece askerlerin dinlenmesi değil sorun. Askerlerin yanında, dışişlerinden, finans, maliye ve bankacılığa kadar bütün kesimin gizliliği çok önemli. NATO içindeki bütün ülkelerin böyle bir güvenlik sistemi var. Hatta NATO'ya girme durumunda olan Polonya ve Macaristan'ın bile var ama Türkiye'nin yok."7</p>
  </div>

  <div class="calibre1" id="calibre_pb_42"/>
</body>
</html>
