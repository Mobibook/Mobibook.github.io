<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">TARİHTEN BİR YAPRAK: "CADI SAVAŞI"</h3>

    <p class="normal">1940 Yılının yaz ayları Abwehr için bir dönüm noktası olmuştur. Zaferin sarhoşluğu bu teşkilatta da görülmeye başlamıştır. İngiltere'de de "Gizli Servis" teki toparlanma kendini hissettirir hale gelmiştir. Hitler'in tasarladığı işleri gerçekleştirebilmesi için en çok Abwehr'e ihtiyacı vardı. Diğer taraftan Hitler'in düşüncelerinin başarılı bir sonuca varmasını önlemeye çalışan Churchill'in elindeki en büyük silah da İngiliz İstihbarat Servisi idi. Hitler, Almanya'yı istiyordu.</p>

    <p class="normal">O günlerde uçaklar büyük gruplar halinde verilen rota üzerinde belirli bir süre uçarak bombalarını bırakıp dönüyorlardı. Gece taarruzlarında ve kapalı havalarda hedefi görmek mümkün olmadığından Almanlar seyrüsefer yardımcı malzemelerinden istifade yollarını denediler. Dieppe ve Cherbourg'da Birmingham istikametinde yayın yapmak üzere iki radyo istasyonu kurdular. İngiltereye akın yapan uçaklar bu istasyonların yayınlarını takip ederek Londra'nın üzerine geliyorlardı. Bu istasyonlar faaliyete geçtikten sonra Alman hava akınları daha tahrip edici olmaya başladı. İngilizler bu uçaklara yerden telsizle yardım edildiğini düşünerek ülke çapında arama yaptılar fakat bir sonuç alamadılar.</p>

    <p class="normal">Olay; elektron hüzmelerinin savaşta yeni bir uygulama alanı bulmasından ibaretti. Bu suretle Churchill'in tabiri ile "Cadı Savaşı" başlamış oluyordu. Churchill, Oxford Üniversitesi'nden Profesör Frederick Lindemann'ı kendine ilmi müşavir aldı ve O'nun başkanlığında bir ilmi heyet kuruldu. Bu heyet savaşa dönük ilmi araştırmalara başladı. Kısa zaman sonra Hava Bakanlığı'ndaki İstihbarat Araştırma Grup Başkan Yardımcısı Richard V.Jones işin esrarını çözdü. 24 Temmuz günü düşüncelerini Churchill'e anlattı. Düşen bir Alman bombardıman uçağının enkazından garip bir cihaz çıkmıştı. Jones bu cihazı incelettikten sonra esir pilotları yeniden sorguya çekerek belli sinyalleri takip ettiklerini öğrenmişti. Bilahere casuslar vasıtasıyla da bunları yönelten vericilerin yerini tespit etmeyi başarmıştı.</p>

    <p class="normal">Almanların kullandığı frekansları karıştırarak oyun bozabilirdi. Ama Almanlar başka tedbirler alabilirdi. Onun için Almanların şüphesini çekmeyen bir çare bulundu. Almanların kullandığı vericilerin yayın frekansları tespit edildi. Yayın istikametine konan bir telsizle bu yayın alınıp bir merkeze aktarıldı. İkinci merkez, yayın tekrar yayınlandığı takdirde İngiltere üzerinde gittikçe kuvvetli gelen yayını takip eden uçaklar böylece hakiki rotadan sapabilecekti. 23 Ağustos 1940 günü bu sistem hizmete sokuldu ve çok başarılı oldu. Almanların kullandığı verici istasyonlar Lorenz Şirketi tarafından imal edildiği ve İngilizler de bu istasyonların sinyalini maskeleyip kayırdığı için bu oyuna "Lorenz Meaconıng" adı verildi.</p>

    <p class="normal">Almanlar 1940 sonbaharında Paris Radyosu'nun yayınlarından çeşitli şekilde istifade etmeye çalışmışlardı. Bunlardan biri de bir radyonun seyrüsefer yardımcısı olarak kullanılması idi. Sıkıntılı günlerinde Paris Radyosu'nu dinleyen İngilizler, hava akınları sırasında bu yayınların çok daha kuvvetli ve güzel dinlenildiğini müşahede etmişlerdir. Yetkililer Almanların akın yaparken Paris Radyosu'nun proğramını başka istasyonlardan yöneltilmiş antenlerle yayınladıklarını tespit ederek bu yayınların istikametlerini saptırma yoluna gitmişler ve başarılı olmuşlardır. Almanlar burada çift Lorenz sistemi kullanmışlardır. İngilizler, Almanların sistemine "Ruffian" kendi aldıkları tedbire de "Bromıde" kod adını vermişlerdir.</p>

    <p class="normal">Almanlar bu arada İngiltere'ye sevk ettikleri (FM) frekans modülasyonlu telsizlerle uçakları yöneltmeyi ve hedef göstermeyi denediler. İngilizler o sırada frekans modülasyonlu gönderme tekniğini bilmiyorlardı. Fakat istihbaratla ajanları yakaladılar ve ele geçirdikleri telsizleri kullanarak, Alman uçaklarını boş arazilere yöneltmeye, hatta bit kısmını İngiltere'ye indirmeye muvaffak oldular.32</p>
  </div>

  <div class="calibre1" id="calibre_pb_57"/>
</body>
</html>
