<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">ELEKTROMANYETİK DİNLEME NEDİR?</h3>

    <p class="normal">Bilgisayarınızın klavyesinden, ekranından, modem kablosundan ve daha nice yerinden yayılan elektromanyetik salınımlar klavyede bastığınız tuşlara, ekranınızdaki görüntüye ve modeminizle bilgisayarınız arasında geçen bilgilere bağıntılıdır. Yeterli donanıma sahip herhangi biri bu ışınları bir veya iki kilometreye varabilen bir mesafeden kaydedebilir ve ekranınızda ne göründüğünü, klavyenizde ne girdiğinizi veya modeminizden ne geçtiğini bu ışınları işleyerek tekrar oluşturabilir.</p>

    <p class="normal">Bu ışınların varlığından şüphe duyuyorsanız herhangi bir ucuz radyoyla bilgisayarınızın yaydığı "parazitleri" çeşitli bantlardan (FM, kısa dalgalar, ...) rahatça duyabilirsiniz. Özellikle ekranınızdaki değişik görüntülerin nasıl değişik parazitlere yol açtığına dikkat ediniz. Bu "parazit yayınları" anlaşılabilir işaretlere çevirmek sanıldığından çok daha kolaydır.</p>

    <p class="normal"><span class="idebold">EDG'nin Fiziksel Açıklaması Nedir?</span></p>

    <p class="normal">Bütün elektronik cihazlarda işlenen işaretler doğrudan veya dolaylı olarak aletin içindeki bazı elektrik akımlarının şiddetine yansır. Bu değişken elektrik akımları ise onlara dolaylı olarak yol açan işaretlerin frekanslarında kaçak elektrik işaretlerine ve elektromanyetik salınımlara yol açarlar. Bu kaçak işaretler çeşitli yollardan çevreye yayılır. Bu yollar şunlardır:</p>

    <p class="normal">- Havadan yayılan elektromanyetik salınımlar (veya radyoelektrik dalgalar)</p>

    <p class="normal">- Elektrik dağıtım veya telefon şebekesine elektrik gürültü olarak yayılan işaretler</p>

    <p class="normal">- Çeşitli kabloların yüzeylerinden iletilen elektromanyetik dalgalar</p>

    <p class="normal">Bu yollardan özel anten, self gibi aygıtlarla elde edilen işaretler uygun bir işleme devresinden geçirilerek (filtreleme, şiddetlendirme, eksik kısımları yeniden oluşturma...) kullanılabilir şekile getirilir. Bu işaretleri işlemek için en uygun yol doğal olarak sayısal işaret işlemedir (İngilizce Digital Signal Processing). İşaretler yeterli kaliteye sahipse, ve radyasyonu yayan aletin çalışma prensibi bu işe uygunsa, örneğin bir bilgisayar ekranı durumunda, benzer bir bilgisayar ekranının girişine eşzamanlama (İngilizce synchronisation) işaretleri tekrar oluşturularak verilebilir. Değillerse, yüksek frekanslı ham işaret doğrudan sayısallaştırılıp software olarak dönüşümü gerçekleştirilebilir. Bir örnekle açıklayalım...</p>

    <p class="normal"><span class="idebold">Hayali Bir Tempest Senaryosu</span></p>

    <p class="normal">Farzedelim ki Totalitaristan ülkesinin başkentinde herkesin hoşuna gitmeyen siyasi faaliyetlerde bulunuyorsunuz. Siyasi örgütünüzün önemli siyasi belgelerini elektronik posta aracılığıyla diğer örgüt mensuplarına yolluyorsunuz. Ama Internet'in son derece güvensiz bir ortam olduğunu bildiğinizden elektronik postanızı PGP aracılığıyla şifreliyor ve diğer mensupların kimlikleri öğrenilmesin diye anonim tekrar postalayıcı kullanıyorsunuz. Siyasi faaliyetlerinizden şüphelenen polis sizi takibe alıyor, telefon hattınızdan modem bağlantınız dinleniyor, ama önemli belgeleri şifrelediğiniz için polis o belgelere ulaşamıyor.</p>

    <p class="normal">Polis evinize baskın düzenlemenin bir faydası olmayacağını biliyor çünkü bilgisayarınız sabit diski tamamen şifreli (örneğin Cryptographic File System'le). Ayrıca size KFB (Kontrollü Fiziksel Baskı, nam-ı diğer işkence) uygulayarak şifreleme anahtarlarını vermenize de zorlayamaz, çünkü 1.oldukça tanınmış birisiniz 2.polis baskısı durumunda anahtarı anında yok edecek bir mekanizma kurdunuz. Dolayısıyla son çare bilgisayarınızı Elektromanyetik Dinlemeye almaktır. Pahalı bir tesisat gerektirdiği için böyle bir ayrıcalık herkese yapılmasa da, yetkili kişilerden dinleme emri geliyor, ve üzerinde varolmayan bir temizlik şirketinin parlak renkli göze çarpıcı logosu bulunan bir van evinizin ikiyüz-üçyüz metre ilerisinde bir yere park ediyor. Vanın içindeki operatör bilgisayar monitörlerinden yayılan radyasyonu almak için özel olarak tasarlanmış anteni sizin camınıza doğrultuyor. Tabi panelvan minibüsün metal kaportası bu işe uygun olarak yapılmış. Operatör vanın içindeki bilgisayar kontrollü hassas detektör, filtre ve amplifikatörleri sizin monitörünüzdeki görüntüyü tekrar oluşturacak şekilde bir kaç dakikada ayarlıyor. Bir kaç dakika sonra yan komşunuzun da bilgisayarını açması üzerine oluşan bozuklukları telafi etmek için anteni ve filtreleri daha ince bir şekilde ayarlıyor.</p>

    <p class="normal">Artık bilgisayarınızda yazdığınız gizli örgüt belgeleri herhangi bir şifre çözmeye gerek kalmadan sizin ekranınızda göründüğü kadar net olmasa da gayet okunur bir şekilde kontrol monitöründe gözüküyor. Operatör kullandığınız kelime işlem programına uygun otomatik karakter tanıma programını yüklüyor ve artık benim işim bitti diyerek, temizlik işçisi kıyafetini giyerek, van'dan iniyor ve taksiyle Totalitaristan Emniyet Müdürlüğüne geri dönüyor. Bir hafta sonra siyasi örgütün bütün mensuplarının kimliği belirlendiğinde polis "yıldırım operasyon" düzenliyor ve örgüt "etkisiz hale" getiriliyor.</p>

    <p class="normal"><span class="idebold">EDG Ne Zaman Kamuoyunca Öğrenildi?</span></p>

    <p class="normal">1985 yılında Hollanda PTT'sinde çalışan Win Van Eck isimli bir mühendis, "Computers &amp; Security" isimli dergide yayınladığı "Video Görüntüleme Birimlerinin Elektromanyetik Işınımları: bir dinlenme tehlikesi mi ?" yazısıyla bilgisayar ekranlarının dinlenebilirliğini kanıtlamış ve normal bir televizyon alıcısına yapılan bir takım değişikler ve küçük bir ek devreyle video monitörlerin görüntülerini gösterebilecek bir EDG aygıtının planlarını da vermiştir. Bu yazı kamuoyunun dikkatini EDG'ye çeken ilk yazıdır. Hollanda PTT'si bu ilk yazıdan sonra Van Eck'in konuyla ilgili bütün araştırmalarını "gizli" olarak sınıflandırmıştır .</p>

    <p class="normal">Kamuoyunun konuya büyük ilgi duymasının sonucu bir takım firmalar ve popüler elektronik dergileri basit Van Eck alıcıları satmaya veya planlarını vermeye başlamışlardır. Ancak bu alıcılar görüntüleme için normal bir televizyon tüpü ve tarama devresi kullandıklarından, yüksek çözünürlüklü bilgisayar monitörlerinin yayınımlarını eksik bir şekilde gösteriyorlardı.</p>

    <p class="normal">Ayrıca en azından İngiltere, Almanya ve Tunus'ta 'televizyon vergisi'ni ödemeyen vatandaşları tespit etmek için mahallelerde Van Eck alıcılarıyla donatılmış araçların dolaştığı biliniyor. Basit bir spekülasyon yapacak olursak diyebiliriz ki bu yöntemle kimin ne zaman hangi televizyon kanalını izlediği de tespit edilebilir; bu da izlenme oranlarının oldukça hassas ve ucuz bir şekilde tespit edilmesinde kullanılabilir.</p>

    <p class="normal"><span class="idebold">Elektromanyetik Dinlemeden Nasıl Korunulur?</span></p>

    <p class="normal">Elektromanyetik güvenlik, bir bilgisayarın, veya herhangi bir elektrik/elektronik aygıtın çalışması esnasında yaydığı elektromanyetik ışınımların üçüncü bir kişi tarafından alınmasını ve/veya elde edilen işaretlerin işlenerek söz konusu elektrik/elektronik aygıtın işlediği bilgilere ulaşılmasını engellemektir.</p>

    <p class="normal">Elektromanyetik güvenlik yöntemleri şunlardır:</p>

    <p class="normal">- Kullanılan aletlerin söz konusu açık verici dalgaları yaymasını zırhlama, filtreleme gibi yöntemlerle engellemek</p>

    <p class="normal">- Yayılan dalgalara gürültü ekleyerek anlaşılmaz kılmak, veya aletlerin çalışma temelini değiştirerek yayılan işaretleri işlenen bilgiden arındırmak.</p>

    <p class="normal">Birinci yöntemde ya doğrudan kullanılan elektronik malzemeler zırhlanır ve giriş/çıkışları filtrelenir veya zırhlı olması gerekmeyen aletler zırhlı odalarda kullanılır. Askeri ve diplomatik uygulamalarda genellikle ikinci yöntem kullanılır. Zırhlanacak odalar tamamen iletken bir maddeyle kaplanarak elektromanyetik yayılımları durdurucu Faraday kafesi oluşturulur. Odaların havalandırma girişlerine dalga kırıcı yansıtıcılar konur. Elektrik şebekesine olan bağlantılar açık verici işaretlerin bulunabileceği frekansları kesen filtreler aracılığıyla yapılır. Bu tip odalar genellikle ses yalıtımına da tabi tutulur. Fiyatları epey yüksek olan bu tip odaların ayrıntılı planları İnternet'te, özellikle ABD'nin askeri (mil eklentili) sitelerinde bulunabilir.</p>

    <p class="normal"><span class="idebold">Tempest Standardının Ortaya Çıkışı</span></p>

    <p class="normal">Elektromanyetik Dinlemenin yapılabilirliği ABD'de 1950'li yıllardan beri bilinmekteydi. Konuda yapılan araştırmalar sonucu, devlet ve askeri kuruluşları elektromanyetik casusluktan korumak için TEMPEST isminde, elektronik aygıtların elektromanyetik ışınım düzeylerinin azami sınırlarını ve zırhlama metotlarını belirleyen bir standart çıkartıldı. TEMPEST kelimesinin bir kısaltma olup olmadığına dair tartışmalar olsa da, genellikle "Transient ElectroMagnetic Pulse Standard" (yani "Elektromanyetik Salınım Standardı") kelimelerinin kısaltması olduğu düşünülüyor.</p>

    <p class="normal">Bu standart defalarca isim değiştirerek güncellendi. Son bilinen haliyle adı NACSIM 5100 ve gizli. NATO'nun da AMSG 720B Açık verici Yayınımlar Laboratuar Test Standardı isminde bir standardı var. Fransa'da kriptografi konularıyla yakından ilgilenen SCSSI (Service Central de la Sécurité des Systèmes d'Information veya Bilgiişlem Sistemleri Merkezi Güvenlik Servisi), Almanya'da Ulusal İletişim Masası ve İngiltere'de GCHQ (Government Communications Headquarters veya Devlet İletişim Başmüdürlüğü) TEMPEST konusuyla ilgilenmektedirler.</p>

    <p class="normal"><span class="idebold">Türkiye'de Tempest</span></p>

    <p class="normal">Türkiye'de ise ASELSAN'ın TEMPEST güvenliğiyle yakında ilgilendiği şüphe götürmez. Bazılarınız iki-üç sene önce ÖSS-ÖYS sınav soru kitapçıklarının basıldığı matbaanın ASELSAN tarafından geliştirilmiş bir "elektromanyetik bulut" tarafından korunduğunu gazetelerde okumuşsunuzdur: bu "bulutun" amacının matbaada çalışan personelin cep telefonu veya herhangi bir telsiz telefon aygıtıyla soruları dışarı aktarmasını engellemek olduğu söyleniyordu. Herhalde bu bulut matbaada soru kitapçıkların hazırlanmasında kullanılan dizgi bilgisayarlarının, tarayıcıların veya yazıcıların elektromanyetik salınırlarını da örtmeye yaradığı söylenebilir. Bunun dışında, ASELSAN'ın kendi sitesindeki çeşitli askeri iletişim malzemeleriyle ilgili sayfalarında TEMPEST standartlarına uyan bilgisayarlar da var. Örnek olarak, DT-7251 Taktik Kontrol/Komuta Terminali (TAKTER-PC) 486DX2 tabanlı, TEMPEST ve EMI/RFI MIL-STD-461C standartlarına uyan bir PC (EMI/RFI, Electromagnetic Interference/Radio Frequency Interference yani Elektromanyetik ve Radyo dalga Girişim demek). Türkiye'nin yurtdışı konsolosluk ve elçiliklerinde kripto aygıtları "Strong Room" adı verilen TEMPEST zırhlı odalarda çalışmaktadır.</p>

    <p class="normal">Polis, gizli servisler, mafya ve büyük kuruluşların her türlü monitörle uyum sağlayabilen gelişmiş Van Eck alıcılarına sahip olduğu veya gerekliliğini hissettiği ilk anda olacağı şüphe götürmez. TEMPEST malzemeleri satan bir çok firmanın web sayfası mevcuttur. Bazı kaynaklar TEMPEST teknolojisinin ABD çapında milyar dolarlık bir pazar oluşturduğunu öne sürmektedirler.</p>

    <p class="normal"><span class="idebold">Gizli Servisler EDG Konusunun Bilinmesini İstemiyor</span></p>

    <p class="normal">Çeşitli bilgisayar güvenlik konferanslarında EDG ile ilgili söyleşi yapmaya kalkmış kişiler ulusal güvenlik servisleri tarafından engellenmiştir.</p>

    <p class="normal"><span class="idebold">Sonuç</span></p>

    <p class="normal">Sıradan insanların kriptografik yöntemleri kullanmasının yaygınlaşması ile vatandaşlarını gözetim altında tutma yeteneği azalan ulusal güvenlik kuruluşlarının elektromanyetik dinleme teknolojisinin geliştirilmesine ağırlık verecekleri şüphe götürmez. Bilgisayarların ve yan aygıtlarının elektromanyetik dinlemeyi kolaylaştıracak şekilde imal edilmesinin teşvik edildiğini veya edileceğini tahmin edebiliriz, çünkü kriptografik yöntemlerin kullanılmasını engellemek, bilgisayarların işlevliliğini kısıtlamadan olanaksız. Elektromanyetik güvenliği önemli miktarda para harcamadan sağlamak zor olsa da sıradan bilgisayar sahiplerinin alabileceği bir takım önlemler var: ev yapımı zırh ve filtrelerden, yazılım tabanlı çözümlere kadar bir dizi koruyucu yöntemin açıklaması İnternet'te mevcut.5</p>
  </div>

  <div class="calibre1" id="calibre_pb_41"/>
</body>
</html>
