<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">RUSLARDAN PENTAGON'A "SİBER-SALDIRI"</h3>

    <p class="normal">Dünyanın iki büyük ülkesi arasındaki "Soğuk Savaş" biteli epey oldu ancak şimdi de yerini yeni bir çatışma alanı aldı: İnternet. Rusya'da bulunan 7 adresten ABD Savunma Bakanlığı Pentagon'un internet sitelerine siber saldırılar düzenlendiği ve 3 yıl önce saptanmasına rağmen bu saldırıların hala devam ettiği ileri sürüldü.</p>

    <p class="normal">The Washington Post gazetesinde çıkan bir haberde, ABD'nin 3 yıl önce keşfetmesine rağmen, "Ayışığı Labirenti" (Moonlight Maze) adı verilen siber saldırıların devam ettiği, saldırıların kesin sorumlusu konusunda ise Amerikan yetkililerinin elinde yeterli ipucu olmadığı belirtildi.</p>

    <p class="normal">Amerikan Ulusal Güvenlik Ajansı danışmanlarından James Adams da Foreign Affairs dergisinde yayınlanan bir makalede, siber saldırılarla ilgili ABD'nin geçen yıl diplomatik kanallardan Rusya'yı kınadığını yazdı.</p>

    <p class="normal"><span class="idebold">Ruslar İddiaları Reddediyor</span></p>

    <p class="normal">Adams, saldırıların 7 Rusya adresinden yapıldığı tespit edilirken, Rusya'nın söz konusu internet adreslerinin kullanılmadığını öne sürerek, iddiaları reddettiğini de belirtti.</p>

    <p class="normal">"Ayışığı Labirenti"nin, ABD hükümetinin internet sistemlerine yapılan en ciddi siber saldırı olduğu belirtiliyor. Pentagon bilgisayarlarının güvenliği, Amerikan Federal Soruşturma Bürosu FBI ve Uzay Komutanlığı tarafından korunuyor.</p>

    <p class="normal">ABD'nin en büyük endişesinin, yabancı ülkelerin veya teröristlerin, askeri sırları internet yoluyla elde etmesi olduğu belirtiliyor.</p>

    <p class="normal">FBI Ulusal Altyapı Koruma Merkezi Direktörü Ronald Dick, geçen ay Kongre'de yaptığı açıklamada, 1999 ve 2000 yıllarında askeri kurumlara1300 ciddi siber saldırı düzenlendiğini bildirmişti.</p>

    <p class="normal">FBI'ın elinde, siber suçlarla ilgili 1219 dosya bulunurken, bunlardan 102'sini, hükümet sistemlerine yapılan saldırılar oluşturuyor. Bu saldırıların pek çoğunun, sadece web sayfalarını değiştirmek veya çok fazla mesaj göndererek sistemi çökertmek gibi basit eylemler olduğu, hükümet sırlarını tehdit etmediği belirtiliyor.</p>

    <p class="normal">Uzmanlar, 1998'de keşfedilen "Ayışığı Labirenti"nin "farklı" olduğunda birleşiyor. "Ayışığı Labirenti", Amerikan Savunma Enformasyon Sistemleri Ajansı'nda çalışan bir uzman tarafından fark edildi.</p>

    <p class="normal">Siber saldırganların Pentagon'un gizli dosyalarına, "tünel kazmak" denilen bir yöntemle girdiği tespit edildi. İstihbarat uzmanları, "Rusya yönetmiyorsa bile en azından bu saldırılara izin veriyor olabilir" yorumunda bulunuyorlar.29</p>
  </div>

  <div class="calibre1" id="calibre_pb_54"/>
</body>
</html>
