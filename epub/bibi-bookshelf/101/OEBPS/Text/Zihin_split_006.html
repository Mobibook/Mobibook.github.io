<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal"><span class="idebolditalik">Çevre bireyin hayatını giderek daha çok baskı altına almaktadır. Onun artık belirli çerçeveler içine kapatılmadan, ya da dışarıdan gözetleyici bakışların denetimine girmeden sadece kendi kendisiyle baş başa kalabileceği birkaç küçük alan kalmıştır."</span><br class="chapter"/>
    <br class="chapter"/>
    <span class="ideitalik">Edward V. Long<br class="chapter"/>
    ABD Missouri Senatörü</span></p>

    <h3 class="h2baslik">RİTZ CARLTON OTELİ'NDE GİZLİ TOPLANTI</h3>

    <p class="normal">1 Haziran 1951'de komünistlerin "kişisel zihne müdahale" konusundaki başarılarından endişe duyan ABD, Kanada ve İngiltere'nin üst düzey askerleri ve haber alma subayları, tanınmış psikologlardan oluşan ufak bir grubu Montreal'deki Ritz Carlton Oteli'nde gizli bir toplantıya çağırdılar. O günlerde Sovyetler, tanınmış bir Macar karşıt-komünist olan Kardinal Joszef Mindszenty'e casusluk suçunu itiraf ettirmekle kalmamış, kitlelerin düşüncelerini kontrol etmekte önemli başarılar sağlamışlardı. Araştırmacılara göre, komünistlerin bu başarısı, karanlık bir bilimsel buluşun sonuçlarından kaynaklanıyordu. Bir sonraki Eylül ayında, ABD'li bilim adamları, Kuzey Kore'deki Amerikan savaş tutsaklarının beyinlerinin yıkandığı konusundaki rapordan yola çıkarak, davranış değiştirme konusunda acil ve çok gizli bir araştırma programı önerdiler: "ABD'nin, zihin kontrolünde Sovyetlerle arasındaki farkı kapatmak amacıyla başlatılan çalışmaların pir parçası olarak ilaçlar, hipnoz, elektroşok ve lobotomi incelenecekti."</p>

    <p class="normal">Massachussettes'de zeka özürlü çocuklar ile yapılan deneyler ve hükümetin soğuk savaş deneyimlerinin binlerce Amerikalıyı radyasyon tehlikesiyle karşı karşıya bıraktığı konusundaki son bulgular, yeni Meclis soruşturmalarına neden olmuştu. Sonuçta, olası deneklerden gelecek görüşleri almak üzere, Enerji Bakanlığı tarafından açılan telefon hattı, adeta kilitlendi. Ne var ki radyasyon olayı, binlerce insanı kobay olarak kullanan deneylerin sadece bir bölümünü oluşturuyordu.</p>

    <p class="normal">İkinci Dünya Savaşının sonundan 1970'lere dek, Amerikan Enerji Komisyonu, Savunma Bakanlığı, askeri kuruluşlar, CIA ve diğer kuruluşlar, radyasyon, LSD, sinir gazı, elektroşok ve uzun süreli "duyusal algılama mahrumiyeti" gibi etkileri incelemek için mahkumları, uyuşturucu bağımlılarını, akıl hastalarını, üniversite öğrencilerini, askerleri hatta bar müdavimlerini kullanmışlardı. Bazı kobaylar ne yaptıklarını biliyorlardı. Ancak bir bölümü, bir deneye konu olduklarından bile habersizdi. Komünizme karşı ölüm-kalım savaşı sürerken Amerika, araştırılmayan tek bir bilimsel olasılığın dahi ortada bırakılmasına kesinlikle göz yumamazdı.</p>

    <p class="normal">Soğuk savaşın güvenilebilir bir ortama dönüşmesi üzerine, Enerji Bakanı Hazel O'Leary radyasyon deneyleri konusunda milyonlarca sayfalık belgelerin gizliliğinin kaldırılmasına karar verdi. Hükümet, bu garip ve bazen dehşet verici atomik deneylerin yüzlerce deneğine tazminat ödemeyi düşünüyordu. Ancak yönetimin uzun süredir, soğuk savaş kurbanlarına sırt çevirerek, uğradıkları zararlara karşı sorumluluk kabul etmediği de bir gerçekti. Clinton yönetimi de bu konudaki sert tutumun yumuşatılmasına ilişkin herhangi bir düşünce taşımıyordu. Bakanlardan Christine Varney, "İlaç konusunu araştırmıyoruz. En azından, başlangıçta radyasyonun insanlar üzerinde yaptığı etki üzerine, o da sınırlı olarak, yönelmeliyiz." diyordu.</p>

    <p class="normal">Bugün, önceden bilgilendirilerek radyasyon uygulanan ve zarar gören binlerce kişi için tek ümit, Başkan veya Meclis' in harekete geçip, soğuk savaşın unutulan malullerine tazminat ödemesidir. Hukukçulara göre, gizliliğin sürdürülmesi ve Hükümet tarafından çıkarılan yasal engeller, soğuk savaş deney kurbanlarının devlete karşı tazminat davası açmalarını neredeyse imkansız kılmıştır. Meclis, Hükümetin gönülsüzlüğüne rağmen, bütün soğuk savaş kurbanları için adalet aramaya başlayabilir. Geçenlerde bu konuda oturum düzenleyen eski deniz piyadesi ve astronot Ohio Demokrat Parti Senatörü John Glenn, "Söz ettiğimiz şey sadece radyasyon değil. Hükümet deneylerinin sorun yarattığı tüm alanlarda, konuyu izlemek ve halkı bilgilendirmek için her türlü çabayı göstermeliyiz. Gerçekten zarar gören insanların durumu incelenmeli ve onların zararlarını karşılamalıyız. Bu şart" diyordu.</p>

    <p class="normal">Toksik kimyasal maddeler, davranışları etkileyerek zihinsel değişiklik yaratan ilaçlar, elektroşok "tedavileri" ile diğer askeri ve CIA kaynaklı deneylerden ötürü, hayatları mahvolan insanların öyküleri, yaklaşık 20 yıldır bilinmekte. Ancak, bunlardan sadece bir kaçı tazminat alabildi veya kendilerine neler olduğu konusunda bilgilendirildi. CIA'in "kurbanları bulup, onlara neler olduğunun saptama" konusunda verdiği söze rağmen aslında herhangi bir yasal işlem yapılmamıştır. Clara Üniversitesi Hukuk Fakültesi Profesörü ve Soğuk Savaş Zihin Kontrolü Araştırmaları uzmanı Alan Scheflin, bir CIA sözcüsü kuruluşun radyasyon deneyleri konusundaki dosyaları araştıracağını söyledi. Ancak diğer insan deneylerini gözden geçirmek gibi bir planlarının olmadığını belirtti. 1977 yılında, bir Senato oturumunda, o zamanki CIA Başkanı Stansfield Turner da, deneyleri "dehşet verici" bulduğunu söylemiş ve CIA'in deneye tabi tutulan insanları bulacağına ve açıklayacağına dair söz vermişti. Turner, "bulabilecekleri herkesi buldukları" konusunda ısrarlı idi. Ancak 1980'li yıllarda bir dava için CIA görevlilerinden alınan hizmet içi bildirimler ve yeminli ifadeler, kod adı MKULTRA olan CIA Zihin Kontrolü Programı'nda kullanılan yüzlerce denekten sadece 14'ünün bildirildiğini ve bunlardan sadece 1'ine 15,000 Dolar tazminat ödendiğini açığa çıkarmakta.</p>

    <p class="normal"><span class="idebold">Örtbas Çalışmaları</span></p>

    <p class="normal">MKULTRA belgelerinin büyük bölümü, 1973 yılında o zamanki CIA Başkanı Richard Helms'in emri üzerine yok edildi. Kalan kayıtlar ise deneylerin çoğunda kullanılan deneklerin adlarını içermiyordu. Ancak yüzlerce kişinin, üniversitelerde, hapishanelerde, akıl hastanelerinde ve uyuşturucu bağımlıları rehabilitasyon merkezlerinde yürütülen ve giderleri CIA tarafından karşılanan deneylere tabi tutuldukları açıkça ima ediliyordu. Yine de bilgilendirme programı sorumlusu Frank Laubinger'in 1983 tarihli yeminli ifadesinde, "San Francisco Projesi dışında, kimseye açıklama yapılmasına gerek olmadığına karar verildi" ve CIA, üniversite kayıtlarını araştırmak ve başka kurbanları bulmak için hiçbir çaba harcamadı. Öte yandan, 1983 yılında yeminli ifadesinde, Amiral Turner "Bilgilendirme sayısının düşüklüğünün hüsran verici" olduğunu, ancak kuruluşun, olaya bulaşan araştırmacı ve üniversitelerin adlarını açıklamaması gerektiğini savundu. Turner, "İçinde yaşadığımız dava açma meraklısı toplumda bunun en iyi yöntem olduğunu düşünüyorum" dedi. Bir başka gerçek de şu ki, 1985 yılında, CIA'nın, deney bilgilerinin açıklanmasını engellemek için Amerikan Federal yüksek Mahkemesi'ne başvurusu başarılı oldu.</p>

    <p class="normal"><span class="idebold">Deneylerden Örnekler</span></p>

    <p class="normal">CIA, tarafından yapılan en tüyler ürpertici deneylerden birisi hükümete karşı başarılı bir dava ile sonuçlanan az sayıdaki denemelerden birisidir: Dr. D. Ewen Cameron adında bir Kanadalı psikologun çalışması....... Cameron, 1950'li yıllarda, psikozlu insanları tedavi etmek için "alışkanlık çözme" ve "psişik güdüm" diye adlandırdığı bir yöntem geliştirmişti. 1957 yılında, davranış kontrol araştırmasını desteklemek için CIA bağlantılı ve destekli İnsan Ekolojisi Araştırma Derneği'ne sunduğu bir bağış başvurusuna göre, izlenen yol şöyleydi: Belirli ve güçlü bir elektroşok yükleyerek, bir hastanın davranış alışkanlıklarını yıkma (alışkanlık çözme) ve bazı vakalarda sürekli LSD verme. Bunların ardından, deneğe sürekli olarak tekrarlanan (haftanın 6-7 gününde, günde 16 saat) bir teyp kayıt mesajı dinletiliyor ve bu arada duyusal algılamadan kısmen mahrum bırakılıyordu. Cameron'ın uygulaması, "hastayı etkisiz hale getirmek" üzerine yeni bir teknikti ve bir felç ilacı dahil, çeşitli yeni ilaçların denenmesini amaçlıyordu. İEAD aracılığı ile Cameron'a 60,000 dolarlık bir bağış sağlayan CIA'ye göre bunların beyin yıkama ile benzerliği çok açıktı. Depresyon, alkolizm ve başka sorunların tedavisi için Cameron'ın müdür olduğu McGill Üniversitesi'ndeki Allan Memorial Enstitüsü'ne başvuran 9 hasta, 1979'da CIA' e karşı bir dava açtılar. Hastalardan Rita Zimmerman, 30 elektroşok oturumu ve ardından ilaçla sağlanan tam 56 günlük bir uyku ile "alışkanlık çözümü"ne maruz kaldığını söyledi. Pasif ve irade dışı bir duruma girmişti. Öteki hastalarda da kalıcı beyin hasarları oluşmuştu ve bu yüzden işlerinden çıkarılmışlardı. Ayrıca başka sıkıntılar ve olumsuzluklar da yaşamışlardı. Sonuçta ABD Hükümeti, 750,000 dolar tutarında bir tazminat ödedi.</p>

    <p class="normal">Tazminat talep edenlerle ilgili bir başka olay, 1957 yılında Edgewood, Maryland'deki Askeri Kimyasal Savaş Laboratuarları'nda, bir deneye gönüllü olarak katılmayı kabul eden Hava Kuvvetleri Subayı Lloyd Gamble'ın başına geldi. Kendisine gaz maskelerinin ve koruyucu elbiselerin test edileceği bildirilmişti. Oysa kendisine, sayıları 1000'i bulan askerlerle birlikte LSD verildiğini 1975 yılında öğrenmişti. Daha sonra şöyle dedi: "Bana riskleri anlatsalardı böyle bir uygulamaya asla katılmazdım. Bu olacak şey değil." Gamble' ın açıklamalarına göre, olayın sonrası daha da kötüydü: "Deneyin ardından, henüz LSD'nin etkisi altındayken Aberdeen'den Delaware'e kadar otomobil kullanmamı isteyerek salıverdiler. Nerede olduğumu bile bilmeden araba sürdüm."</p>

    <p class="normal">Gamble çok geçmeden bilinç kaybı, ağır depresyon dönemleri, sıkıntı nevrozları ve saldırgan davranışlardan şikayetçi olmaya başladı. Dahası 1960 yılında intihar girişiminde bulundu. Bunun üzerine "çok gizli" izin belgesi elinden alındı. Sonunda 1968'de erken emekliliği kabul etmek zorunda kaldı. Gecikmiş olarak kendisine LSD verildiğini öğrendiğinde tazminat istedi.</p>

    <p class="normal">Dava zaman aşımına uğradığı için Adalet Bakanlığı isteğini reddetti. Asker Müdürlüğü, kalıcı hasar olduğu konusunda kanıt bulunmadığını öne sürerek Gamble'a sakatlık tazminatı ödemeyi reddetti. Savunma Bakanlığı'na göre, Gamble "bir gönüllü katılım anlaşması" imzalamış ve ona iki LSD dozu verilmişti. Üstelik Gamble ve diğer askerlere "alkol altında sarhoşluğa benzer etki yapan kimyasal bir bileşim verileceği" söylenmişti. Bunlar yaşanırken, Virginia Demokrat Parti milletvekili Leslie Byrne, Gamble' a tazminat ödenmesini öngören bir yasa tasarısını Meclis' e sundu. Savunma Bakanlığı, "yetersiz kanıt" gerekçesi ile bu tasarıya karşı çıktı.</p>

    <p class="normal">Soğuk savaş yıllarında, CIA, ABD Savunma Bakanlığı gibi kuruluşlar, Sovyetler Birliği'nin beyin ve davranış kontrolü gibi alanlarda ilerlediği düşüncesiyle, bu konularda araştırmaları destekleme kararı aldılar. Deneyler, çeşitli kimyasal maddeler, elektroşok tedavileri, hipnoz ve duyusal algıdan mahrum bırakma gibi teknikler üzerine yoğunlaşmaktaydı. Konunun asıl dehşet verici tarafı ise, deneklerin kendilerine yapılanların asıl içeriğinden habersiz olmalarıydı. Bir çok denek de kendileri üzerinde deney yapıldığından bile habersizdi.</p>

    <p class="normal">Durumun farkına varan deneklerden bazıları davalar açmış, ancak çok azı kazanabilmiştir. Ayrıca, döneme ait belgelerin çoğunun yok edilmiş olması da kurbanların sayısı ve kimlikleri konusunu belirsiz bırakmaktadır.</p>

    <p class="normal">Peki bu denekler gerçekten "normal olmayan" insanlar mıydı? Çeşitli ilaçlara maruz bırakılan mahkumlar ve askerler tarafından açılan davalar pek mantıklı sayılamayacak nedenlerle art arda reddedildi. Çünkü hakimlere göre denekler, başlarına geleni her ne kadar ancak 1970 yıllarında tam olarak öğrenmiş de olsalar, deneyden hemen sonra yaşadıkları yan etkilerin ve düşlerin etkisiyle daha o günlerde "normal bir insan" olarak yasal destek aramaları gerekliydi.</p>

    <p class="normal">Peki açılan davalar neden başarısız oluyor? Bu soruyu en iyi kurban avukatlarından James Turner cevaplıyor: "Adı geçen soğuk savaş aşırılıklarının kurbanlarını hemen bilgilendirme-menin ve onlara tazminat ödememenin hiçbir geçerli mazereti olmaz... Kayıtlar yok olmuş, önemli tanıklar ölmüş, insanlar başka yerlere taşınmışlar... Bu yüzden ilaç deneme olaylarının kurbanı olan insanlar başka nedenlerden dolayı inandırıcılıklarını kaybederek bir de bu yüzden zarar görüyorlar.".</p>

    <p class="normal"><span class="idebold">Deneyleri Haklı Gösterme Çabaları</span></p>

    <p class="normal">Bu deneyleri haklı göstermek için öne sürülen gerekçeler, karmaşık casusluk temalarından, yabancı politikacıları küçük düşürmeye ve askeri personeli eğitmeye kadar pek çok konuyu kapsamaktadır. Amerikan Kara Kuvvetleri, o sıralar, 3000 askeri, bir kimyasal silah olarak geliştirilen güçlü bir halüsinojen olan BZ' ye mahrum bırakmıştı. İlaç, sinir sistemine bulaşarak, baş dönmesi, kusma ve hareketsizlik yaratıyordu. Binlerce kişi ayrıca, orduda sinir gazı, aşı ve panzehirlerin denendiği Tıbbi Gönüllüler Programı'nda yer aldılar.</p>

    <p class="normal"><span class="idebold">Gevezelik Operasyonu</span></p>

    <p class="normal">En eski davranış kontrolü deneyleri, "Chatter" (Gevezelik) Operasyonu adı altında 1947 tarihli bir Deniz Kuvvetleri projesinin bir parçası olarak uygulandı. "Düşman veya yıkıcı faaliyetlerde bulunan personeli sorgulamalarda konuşturabilmek amacıyla, konuşmayı teşvik eden ilaçlar" araştırılmaktaydı. Sonunda bu proje terk edildi. Çünkü ilaçların tatları o kadar acıydı ki, deneklerin ilaç aldıklarını fark etmemeleri imkansızdı.</p>

    <p class="normal">Ancak bu tür başarısızlıklardan ötürü cesaretini asla kaybetmeyen gizli psikoloji araştırma projesi hızla gelişiyordu. İnsan Ekolojisi Araştırma Derneği'nin faaliyetlerini yöneten CIA psikologu John Gittinger, konu ile ilgili olarak şunları söylüyor:</p>

    <p class="normal">"Baştan beri süregelen sorunlarımızdan biri de Sovyetler' in üç metre boyunda oldukları ve davranışı etkilemek konusunda Sovyetler Birliği'nde görkemli projeler uygulandığı hakkında CIA ajanlarının ortaya attığı batıl inançlardı."</p>

    <p class="normal">ABD Hükümeti Stratejik Kurulu'nun 1952 tarihli gizli bir incelemesi, davranış araştırması konusunda tam bir gündem sunmuştu. Bu incelemede, komünistlerin beyin yıkama tekniklerini "insanlığa karşı önemli bir tehdit" olarak gösterirken, bilim adamları da ilaç, elektroşok ve diğer teknikler üzerine "uzak ortamlarda klinik incelemeler"in yapılması gerektiğini vurguluyorlardı. Raporda, lobotominin potansiyeli üzerinde bile duruldu ve "Bu tür bir işlemi bir Politbüro üyesine uygulama olasılığı bulunduğunda, Sovyetler Birliği artık bizim için bir tehdit oluşturamaz" görüşü savunuldu. Diğer yandan, böyle bir cerrahi operasyonun "belirtileri saptayabilme olasılığının", onun kullanılmasında sorunlara yol açabileceği de vurgulandı.</p>

    <p class="normal">Her ne kadar lobotomi deneylerinin uygulandığı konusunda elde her hangi bir kanıt yoksa da, pek çok garip ve izinsiz işlemin yapıldığı da biliniyordu. 1955 yılında, akıl hastalarının beyinlerine, LSD ve diğer ilaçların etkilerini ölçmek için, elektrotların yerleştirildiği Tulanne Üniversitesi'ndeki araştırmayı ordu desteklemişti. Başka deneylerde, gönüllüler, 131 saate varan süreler boyunca duyusal algılamadan mahrum bırakılarak, kapatıldıkları hücrelerde halüsinasyon görene kadar, sıkça beyaz gürültü* *(white noise) ve bant mesajları dinletilmişti. Amaç, yeni alışkanlıklar aşılama olasılıklarını saptamaktı.</p>

    <p class="normal">1972 yılı kadar yakın bir tarihte bile, Hava Kuvvetleri'nin, bugün hayatta olmayan Dr. Amedeo Marrazi tarafından yapılan araştırmaları desteklediği ortaya çıkarılmıştır. Bu araştırmalarda Missouri Üniversitesi Psikiyatri Enstitüsü ve Minnesota Hastanesi'nin psikiyatri hastalarına "ego gücü"nü araştırmak üzere LSD veriliyordu. Bunların arasında 18 yaşında hasta bir kız, üç gün süren kata tonik bir komaya girmişti.</p>

    <p class="normal"><span class="idebold">Duyu Ötesi Algılama Dahi Araştırıldı</span></p>

    <p class="normal">Bu arada Gittinger, bazı araştırmaların oldukça saflık barındırdığını itiraf etti:"Duyu ötesi algılama ve o sırada insanların merak ettikleri bütün o saçma şeyleri öğrenmeye çalışıyorduk." demekten kendini alamadı. Araştırmalardan birinde, sorulara yanlış cevaplar verdiklerinde, deneklere elektroşok verilerek duyu ötesi algılama konusunda eğitilip eğitilemeyecekleri araştırıldı. Ancak "Çoğu heyecan verici, ilginç ve uyarıcıydı. O zamanın şartlarına göre gerekliydiler." diyen Gittinger bu araştırmaların yararında ısrar etti.</p>

    <p class="normal">Hemen hemen başından beri MKULTRA davranış kontrolü programını yöneten bir diğer CIA görevlisi Sydney Gottlieb, evini ziyaret eden bir gazeteci ile işini tartışmayı reddetti. CIA' in davranış bilimleri konusunda, sadece temel işleri teşvik etmeye çalıştığını söyledi. Ancak 1973 yılından sonra tekrar okula döndüğünü, 19 yıldır bir konuşma bozukluğu patologu olarak görev yaptığını ve son olarak bir hastanede AIDS ve kanser hastaları ile çalıştığını belirtti. CIA' den ayrılmasından sonra geçen yılları ise "Şeytanlardan yana olmak yerine meleklerden yana olmayı seçtim." diyerek özetledi.1</p>
  </div>

  <div class="calibre1" id="calibre_pb_7"/>
</body>
</html>
